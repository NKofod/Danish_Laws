 Ifølge Finansministeriets cirkulære af 10. februar 1986 om Direktoratet  

 for statens indkøb og om statslige myndigheders indkøbsvirksomhed har  

 Direktoratet for statens indkøb blandt andet til opgave at vejlede statens  

 institutioner i etablering og drift af hustrykkerier.
De stigende krav til hurtig information og den hastige tekniske udvikling  

 har medført, at mange statsinstitutioner har udskiftet enkle typer  

 kopimaskiner og sprit- og stencilduplikatorer med hurtigtarbejdende  

 kopimaskiner og offsetduplikatorer.
Den lette betjening af disse avancerede  

 maskiner har naturligt bevirket, at omfanget af tryksager, der fremstilles i  

 institutionernes eget regie, er blevet kraftigt udvidet.
 Da det kan være vanskeligt at orientere sig om de tekniske muligheder ved  

 anskaffelse af udstyr, og skabe sig overblik over de økonomiske konsekvenser  

 omkring et hustrykkeri, har Direktoratet for statens indkøb i samarbejde med  

 Den Grafiske Højskole og Rigsrevisionen udarbejdet denne vejledning.
 Det må forudses, at vejledningen med passende mellemrum skal revideres.  

 Derfor vil direktoratet gerne orienteres om de erfaringer, der gøres ved  

 brugen af vejledningen.
1. Indledning Oprettelse af et hustrykkeri sker oftest for at tilgodese et behov for  

 hurtig information i en enkel udførelse.
Denne målsætning bør fastholdes,  

 således at produktionen ikke umærkeligt kommer til at omfatte tryksager, som  

 naturligt hører hjemme i en egentlig grafisk produktionsvirksomhed.
Ved en  

 korrekt kalkulation vil en sådan produktion ofte vise sig urentabel, og de  

 relativt tidskrævende opgaver vil blokere for andre mindre, men vigtige  

 opgaver.
En anden risiko er, at kapaciteten udvides til at kunne klare disse  

 spidsbelastninger, hvorefter den er uudnyttet resten af tiden.
 Hustrykkerivejledningen behandler en række forhold, som er af betydning  

 ved etablering og drift af et hustrykkeri.
 I vejledningen omtales nogle af de almindeligste årsager til, at man  

 ønsker eget hustrykkeri, og der peges på nogle praktiske forhold, man bør  

 være opmærksom på ved indretning af et hustrykkeri.
Ordet »hustrykkeri« skal forstås i bredeste forstand.
Moderne  

 kopimaskiner er behandlet på lige fod med trykmaskinerne, da de mest  

 avancerede kan konkurrere med disse, både kvalitets- og funktionsmæssigt.
 afgrænsningen af hustrykkerivejledningens område, som omtales i 2. afsnit,  

 er dog ikke alene foretaget i forhold til trykkeriudstyr, men også efter  

 arten og omfanget af den produktion, der skal foretages.
 I 4. afsnit omtales materiale og udstyr, som kan forekomme i et  

 hustrykkeri, og i afsnit 5 gives der nogle anvisninger på, hvordan  

 forskelligartede tryksager kan udformes hensigtsmæssigt.
En vigtig del af hustrykkerivejledningen er afsnittene om driftsøkonomi og  

 hustrykkeriets lønsomhed.
Formålet med disse afsnit er at give  

 institutionerne nogle anvisninger på, hvordan man kan foretage  

 omkostningsberegninger. afsnittet om driftsøkonomi er udarbejdet i  

 overensstemmelse med administrationsdepartementets vejledning af 11. august  

 1984 om udbud af statslige driftsopgaver.
I afsnittet om hustrykkeriets  

 lønsomhed gives anvisning på, hvordan man foretager en økonomisk analyse af  

 et hustrykkeri, for at se hvordan omkostningerne ved egenproduktionen er, set  

 i forhold til hvad det ville koste at købe tryksagerne fra et privat  

 trykkeri.
 Omkostningerne ved egenproduktion beregnes på samme måde som for private  

 virksomheder, idet der også skal indgå faste omkostninger i beregningerne som  

 f.eks. husleje, administrationsomkostninger, afskrivning og forrentning.
 Etablering og opretholdelse af et hustrykkeri sker almindeligvis ud fra  

 argumentationen: Fortrolighed, hurtighed eller lønsomhed, eller en  

 kombination af disse forhold.
1.1 Fortrolighed Det er relativt få opgaver inden for staten, der har en sådan  

 fortrolighedskarakter, at de kun kan trykkes internt.
Mange private  

 trykkerier er rede til at etablere de nødvendige sikkerhedsforanstaltninger  

 ved fremstilling af sådanne opgaver.
Eksamensopgaver til skoler og højere  

 læreanstalter er eksempler herpå.
 Under udarbejdelse af rapporter og redegørelser, som senere skal  

 offentliggøres, kan et midlertidigt fortrolighedskrav være nødvendigt.  

 Arbejdseksemplarerne fremstilles dog oftest i så lille et oplag, at  

 mangfoldiggørelsen bedst klares ved kopiering.
1.2 Hurtighed Muligheden for hurtigt at få mangfoldiggjort tryksager i mindre oplag er  

 nok det stærkeste argument for at opretholde eget hustrykkeri.
Man bør dog  

 være opmærksom på, at private virksomheder i de senere år har investeret i  

 udstyr, som netop har det sigte at levere sådanne tryksager meget hurtigt.  

 Direktoratet for statens indkøb har etableret rammeaftaler med en række  

 virksomheder om lyntryk og bogbinderarbejde.
Kravet til eget hustrykkeri om hurtig levering medfører ofte en udbygning  

 af andet grafisk udstyr end trykmaskinen, f.eks. pladefremstillingsmaskiner,  

 sortermaskiner og hæftemaskiner.
Disse maskiner findes i mange udførelser,  

 fra enkle manuelt betjente maskiner til avancerede elektroniske.
Det pres,  

 akutte krav til hurtig levering lægger på trykkeriet, foranlediger ofte til  

 anskaffelser af udstyr, som kan klare alle spidsbelastninger, i stedet for at  

 overlade nogle af opgaverne til en privat virksomhed.
1.3 Lønsomhed Hustrykkerier har sjældent en størrelse, som giver mulighed for  

 produktionsmæssig balance mellem de forskellige maskiner.
Eksempelvis vil en  

 avanceret platemaker, som anskaffes for at opnå en vis kvalitet, være i stand  

 til at fremstille plader så hurtigt, at 5-10 trykmaskiner kan forsynes.
En forudsætning for lønsomhed er, at maskinerne i størst muligt omfang er  

 tilpasset opgaverne og hinanden.
En anden og endnu vigtigere forudsætning er,  

 at trykkeriets bemanding er korrekt til den løbende produktion.
Skal  

 tryksagsfremstillingen være lønsom, d.v.s. fordelagtigere end køb fra private  

 virksomheder, må tomgangsperioder bringes ned til et minimum.
Dette sker  

 bedst ved tilpasning af trykkeriets maskineri og mandskab til dagligt behov,  

 og køb fra private virksomheder i spidsbelastningssituationer.
Skal man bedømme lønsomheden i et hustrykkeri er det nødvendigt at  

 foretage sammenligninger med priserne på køb af tryksager fra private  

 virksomheder.
Omkostninger, som indgår i private virksomheders regnskaber,  

 som f.eks. afskrivning og forrentning, må indregnes.
Ligeledes bør  

 omkostninger, som optræder på andre konti, f.eks. lønningskonti, indregnes i  

 trykkeriets omkostninger, jfr. administrationsdepartementets vejledning af  

 11. august 1984 i udbud af statslige driftsopgaver, punkt 5  

 omkostningskalkuler.
Der vil senere i vejledningen blive redegjort nærmere  

 for disse forhold.
2. Afgrænsning af Området I denne vejledning er det arten af trykkeriudstyret, der danner  

 udgangspunkt for afgrænsning af området for hustrykkerivirksomhed.
Da denne  

 definition imidlertid ikke alene kan give en afgrænsning, må også forhold som  

 typen og omfanget af den produktion, der foretages, samt udstyr til  

 originalfremstilling og efterbehandling indgå i afgrænsning af området.
 Med hensyn til trykmaskiner vil det, der i dag betegnes som et typisk  

 hustrykkeri, råde over en eller flere små offsetmaskiner beregnet til et  

 papirformat, der er lidt større end A4. Enkelte hustrykkerier har endvidere  

 maskiner beregnet til papirformat op til ca. 35 x 50 cm.
Ud over det formatmæssige er maskinerne typiske derved, at de ikke er  

 beregnet til en egentlig grafisk produktion.
I et almindeligt hustrykkeri bør  

 således ikke indgå rulleoffsetmaskiner, maskiner med flere farveværker eller  

 maskiner, der på anden måde er konstrueret til krævende trykningsopgaver.
 Den tekniske udvikling inden for kopimaskiner har medført, at en stadig  

 større del af disse maskiner er konkurrencedygtige til visse opgaver i  

 forhold til trykning på små offsetmaskiner.
Denne vejledning omfatter derfor også de kopimaskiner, som anvendes ved  

 centraliseret mangfoldiggørelse, og hvor betjening af kopimaskinen er en  

 selvstændig arbejdsopgave.
Vejledningen omfatter derimod ikke de tilfælde,  

 hvor den enkelte bruger selv anvender kopimaskinen til mindre ad hoc opgaver  

 til internt brug.
De opgaver, der normalt udføres på hustrykkerierne, er for størstepartens  

 vedkommende trykning af enkeltark i oplag på mindre end ca. 2.000 ekspl. med  

 1- eller 2-sidet tryk i een farve, som regel sort, eller trykning af mindre  

 publikationer i oplag på op til 500 ekspl.
Tryksagens færdige format er A4  

 eller A5, i enkelte tilfælde det særlige statsformat AS 5.
Hvor der er tale om større opgaver, som eventuelt senere skal gennemgå en  

 efterbehandling, for eksempel garnhæftning, ryglimning eller ryghæftning, kan  

 det være økonomisk fordelagtigt at trykke mange sider på større ark, hvilket  

 blandt andet kan billiggøre efterbehandlingen.
Sådanne opgaver må derfor  

 udføres af et privat trykkeri, som råder over større maskiner.
Nogle andre  

 efterbehandlingsarbejder, som for eksempel nummerering og perforering, ligger  

 almindeligvis også uden for et hustrykkeri's arbejdsområde.
Originalfremstilling og nogle enkle former for efterbehandling af  

 tryksager indgår ofte som led i hustrykkerivirksomhed.
Denne vejledning  

 omfatter derfor også disse områder, ligesom den kan anvendes i tilfælde, hvor  

 originalfremstilling og efterbehandling udføres, uden at det sker i  

 umiddelbar tilknytning til egen trykningsvirksomhed.
3. Indretning af et hustrykkeri I forbindelse med hustrykkerivirksomhed bør man være opmærksom på en række  

 forhold ved indretning af lokaler m.v.
3.1 Belastning De fleste af de maskiner, der benyttes i et hustrykkeri, er ikke særlig  

 tunge, og man kan i mange tilfælde blot sikre sig, at den kommende belastning  

 ikke afviger væsentligt fra den hidtidige.
Er man i tvivl, kan oplysninger  

 fås fra »Dansk Ingeniørforenings norm for sikkerhedsbestemmelser for  

 konstruktioner.
Last på konstruktioner - DS 409/410«, eller man kan  

 konsultere en specialist på området.
3.2 Tekniske installationer 3.2.1 Vand Som minimum skal der i hustrykkeriet findes håndvask(e), dette gælder  

 f.eks. ved fast betjente kopimaskiner.
Råder hustrykkeriet over trykmaskiner,  

 må der installeres en skyllevask.
Det samme gælder i et eventuelt fotorum  

 eller mørkekammer, hvor vasken må have sådanne dimensioner, at  

 filmfremstillede trykplader kan skylles under rindende vand.
3.2.2 El De motorer, der indgår i hustrykkeriers maskiner, er som regel af ret  

 beskedne dimensioner, men reprokameraer, belysningskasser til  

 kontaktkopiering samt eventuelle varmeproducerende apparater som tørreskabe  

 kan bringe spidsbelastningerne op i betragtelige størrelser.
Elforsyningen må  

 derfor dimensioneres efter dette største-forbrug.
 Næsten alle grafiske maskiner skal have forbindelse til jord, stikkene må  

 indrettes derefter.
Man bør være opmærksom på, at en hård belastning af de elektriske  

 installationer kan medføre et spændingsfald, som kan blive så stort, at det  

 forårsager fejl i de følsomme Edb/etb-anlæg.
Hvis problemet opstår, må det  

 løses i samarbejde med installatør og leverandør.
3.2.3 Befugtning Den ideelle relative luftfugtighed i et hustrykkeri er 50-55 pct.
Til  

 kontrol af korrekt luftfugtighed findes hygrometre.
For at være sikker på at  

 de er korrekte, må de et par gange om året sendes til justering i et  

 laboratorium.
Uregelmæssigheder i driften skyldes ofte for lav luftfugtighed, ikke blot  

 i tørt sommervejr, men også i frostperioder.
Den tørre luft kan give  

 kantstramninger i papiret og medføre statisk elektricitet, som  

 »klæber« papirarkene sammen.
Radiatorfordampere og lignende er næsten altid utilstrækkeligt.  

 Vandforstøvningsapparater findes i mange modeller og størrelser, og  

 kapaciteten må tilpasses det rum, hvor apparatet skal virke.
Apparaterne kan  

 styres automatisk af hygrometre.
Det almindelige vandværksvand indeholder kalk og forskellige mineraler.  

 Ved kraftig vandforstøvning vil dette lægge sig overalt som et fint gråt  

 støvlag.
Det kan blive nødvendigt at indskyde et rense filter før  

 vandforstøvningen.
Et sådant filter kan efter behov sendes til rensning.
3.3 Friarealer, borde og reoler Der kan ikke opstilles faste regler for størrelsen af de nødvendige  

 friarealer for forskellige apparater og maskiner.
Som hovedregel kan man  

 sige, at de maskiner, der har den største papirmæssige produktion, også  

 kræver mest plads, d.v.s. trykmaskiner og til en vis grad kopimaskiner.
 Det vil være naturligt at anbringe sådanne maskiner - hvor kvaliteten  

 regelmæssigt skal kontrolleres - ved vinduerne, dog ikke tættere, end at en  

 reparatør kan komme til fra alle sider.
 Alle maskiner har en betjeningsside, hvor operatøren må kunne bevæge sig  

 frit, men ved trykmaskiner med en nogenlunde stor produktion må der også  

 afsættes plads ved papirindføringen og udlægningen, så paller med papir kan  

 køres til og fra maskinen.
 Til alle arbejdspladser hører et arbejdsbord, og en mindre arbejdsreol til  

 hjælpestoffer, farver m.v. vil være hensigtsmæssig.
 Fralægning af fremstillede oplag kan, når man fortrinsvis arbejder med små  

 oplag, ske på reoler.
3.4 Papirlager Af flere grunde er det hensigtmæssigt at råde over et lager af papir.
Dels  

 for at undgå produktionsstop af mangel på papir, og dels for at papiret kan  

 blive akklimatiseret til gavn for en gnidningsfri produktion.
Det ideelle er,  

 at papiret lagres i det lokale, hvor det senere skal trykkes, men er der gode  

 klimaforhold - temperatur og luftfugtighed - i et andet lokale, f.eks. i  

 kælderen, kan det udmærket benyttes.
3.5 Transportveje Der må ved valg af såvel trykkerilokaler som lager tages hensyn til, at  

 transportvejene er gode.
Det gælder såvel tilkørselsforhold som interne  

 transporter.
Man må have for øje, at al unødvendig omladning bør undgås, og  

 hustrykkerier af blot nogenlunde størrelse bør råde over paller og en  

 transportvogn.
3.6 Arbejdstilsynet Arbejdstilsynet har til opgave at påse, at de regler, der er gældende for  

 lokaler, materiel m.v. på danske arbejdspladser, bliver overholdt.  

 Arbejdstilsynet giver endvidere råd og vejledning på området.
Det er naturligt nok først og fremmest de arbejdspladser, hvor der kan  

 være risiko for medarbejdernes liv og førlighed, man koncentrerer sig om.
I  

 denne kategori falder også grafiske virksomheder.
allerede ved fremstillingen af grafisk materiel stilles der krav om  

 sikkerhedsskærme og lignende.
Vil man sikre sig, at indkøbt materiel  

 overholder sikkerhedsbestemmelserne, kan vejledning fås i Arbejdstilsynets  

 publikation nr. 20: Beskyttelsesforanstaltninger ved maskiner for trykkerier,  

 bogbinderier samt kartonnage- og papirvareindustrien.
4. Hustrykkeriets materiel Til at fremstille en tryksag hører en række forskellige operationer, som  

 groft kan opdeles i:
Originalfremstilling Reproduktion Trykning Færdiggørelse Disse operationer, som igen kan underopdeles, udføres på forskelligt  

 grafisk materiel.
Nogle af disse apparater og maskiner kan udføre flere  

 operationer i een arbejdsgang, eller har mere avanceret produktionsudstyr.  

 Sådanne faciliteter koster selvsagt flere penge, og merinvesteringen må  

 derfor sættes i relation til den enkelte institutions produktionsbehov.
Udviklingen på kopimaskineområdet har medført, at hurtigtarbejdende  

 maskiner kan indgå som supplement til trykmaskinerne eller eventuelt erstatte  

 disse og andet apparatur.
Kopimaskinernes muligheder og begrænsninger vil  

 blive nærmere omtalt i punkt 4.4.
4.1 Originalfremstillingsmateriel 4.1.1 Tekstfremstillingsmateriel Den altovervejende del af originaler fremstilles på skrivemaskiner.
Enhver  

 maskine fra simple håndmaskiner over elektroniske maskiner til avancerede  

 printere kan benyttes.
Fremgangsmåden er beskrevet i afsnit 5 Hustrykkeriets  

 arbejdsopgaver, hvor også spørgsmålet om overskrifter m.m. er behandlet.
4.1.1.1 Skrivemaskiner I princippet kan enhver skrivemaskine benyttes.
Hvis man vil opnå et  

 ensartet skriftbillede, er det vigtigt, at anslagene er eens, at farvebåndet  

 er nyt, og at typerne er rene.
Det bedste resultat fås, hvis man bruger en  

 elektrisk skrivemaskine og eengangsfarvebånd.
4.1.1.2 Elektroniske skrivemaskiner Det man først og fremmest kan opnå ved elektroniske skrivemaskiner er, at  

 originalen kan udskrives med lige lange linjer.
På nogle af dem er det  

 desuden muligt at variere skriften og opbevare teksten i et lager, så  

 rettelsesproceduren forenkles.
4.1.1.3 Tekstbehandlingsanlæg (etb-anlæg) På et tekstbehandlingsanlæg kan opnås alle de fordele, der er nævnt under  

 »Elektroniske skrivemaskiner«, og udskriften fra printeren kan  

 ligeledes bruges som original.
Teksten indskrives og lagres på en diskette  

 eller lignende, som styrer anlæggets printer.
Disketten kan også styre en  

 fotosætter, så man får en original i typografisk sats.
Dette kræver  

 imidlertid, at der indtastes særlige styrekoder, som kan læses af en  

 fotosætter.
Styrekoderne kan indtastes på tekstbehandlingsanlægget, eller de  

 kan tilføjes senere af satsleverandøren.
Det er dog billigst at indtaste  

 koderne på tekstbehandlingsanlægget, samtidig med at selve teksten indtastes.  

 Dette kræver imidlertid, at man i hvert enkelt tilfælde får oplysning fra  

 satsleverandøren om, hvilke koder der skal anvendes, da der ikke bruges samme  

 koder på alle fotosættere.
Hvis teksten allerede er skrevet med  

 tekstbehandlingsanlæggets styrekoder, kan disse ændres, så disketten kan  

 styre en fotosætter. Ændringerne kan foretages på et avanceret  

 tekstbehandlingsanlæg, men som regel må man overlade det til  

 satsleverandøren.
4.1.1.4 Edb-anlæg Et edb-anlæg kan også udføre tekstbehandling, men det kan desuden bruges  

 til en række andre funktioner, som f.eks. bogføring, lagerstyring, statistik  

 m.m.
Hvis udskriften fra printeren skal bruges som original, opnås det bedste  

 resultat ved at anvende en skønskrift-printer.
4.1.1.5 Fotosats Hvis der ønskes en typografisk set korrekt original, må der anvendes  

 fotosats.
Fotosætteren styres som regel af en diskette.
Disketten fra et  

 tekstbehandlings- eller edb-anlæg skal, ud over teksten, være forsynet med  

 styrekoder, som passer til den anvendte fotosætter.
Materialet herfra kan  

 efter ønske leveres som papiroriginaler eller som film.
 Fotosætning er forbundet med nogle startomkostninger og er derfor  

 urentabel ved mindre tekstmængder.
Det vil kun i undtagelsestilfælde være økonomisk berettiget, at en  

 institution køber en fotosætter.
Som regel vil det være billigere at få  

 leveret fotosats fra et trykkeri eller en satsleverandør.
4.1.2 Tegne- og monteringsmateriel Har man ofte behov for at foretage indklæbninger på originalerne, f.eks.  

 af typografisk fremstillede overskrifter eller tegninger, eller blot  

 sammenklæbninger af sider til samlet reproduktion, kan det betale sig at  

 anskaffe tegnemateriel hertil.
Det vil gøre det lettere at sikre, at  

 overskrifter kommer til at stå lige, at illustrationer står i vinkel osv.
Det enkleste materiel hertil er et tegnebræt med hovedlineal og trekant  

 og/eller en lyskasse med glasplade øverst.
I en mere udbygget form findes  

 materiellet som egentlige tegne- og lysborde eventuelt i kombineret form og  

 med styrede linealer.
Til støtte for montering på et lysbord findes et linjenet, enten i  

 glaspladen eller i en løs film til placering på denne.
I sin mest avancerede  

 form projiceres nettet ned på glaspladen fra et ovensiddende  

 lysbilledapparat.
 Fælles for brugen af sådant materiel er, at grundmaterialet - originaler  

 eller monteringsark - sættes fast med tape i vinkel, før indmonteringen  

 foretages.
 Materiel som det ovennævnte vil også lette arbejder af mere tegnemæssig  

 karakter som fremstilling af diagrammer, indstregning af skemaer etc.
4.2 Reproduktionsmateriel Originalmaterialet skal af optisk vej overføres til en plade, som kan  

 spændes om trykmaskinens cylinder. processen kan ske enten som direkte  

 overførsel fra original til plade, eller via film til plade.
4.2.1 Kopimaskiner som pladefremstillere De fleste kopimaskiner, som arbejder med upræpareret papir, kan også  

 fremstille trykplader af papir.
Muligheden for at gengive originalen i ændret  

 størrelse afhænger selvsagt af kopimaskinens muligheder.
4.2.2 Pladeautomater Der findes også specielle pladeautomater, der kan fremstille plader i  

 lignende kvalitet.
Nogle automater kan indstilles til faste  

 fotograferingsforhold, og andre kan arbejde trinløst.
Automaterne arbejder med et spejlsystem, så originalen gengives retvendt  

 på pladen.
Endvidere findes der automater, der arbejder med plastbelagte  

 plader, som er mere holdbare.
Tekst og stregillustrationer gengives udmærket,  

 mens fotografier kræver et ret groft raster (grov punktopdeling).
4.1.3 Reprokameraer Den kvalitetsmæssigt bedste, men også mest tidskrævende  

 pladefremstillingsmetode er ved hjælp af et reprokamera at fremstille en  

 film, som igen kopieres over på en metalplade belagt med en lysfølsom hinde.
 Metoden indebærer, at der skal anvendes et kamera uden spejle, og filmen  

 bliver således spejlvendt og negativ, d.v.s. klar skrift på sort bund.
Små reproduktionskameraer findes i et utal af varianter.
I de senere år er  

 de blevet udbygget med en mængde faciliteter, navnlig elektroniske, som tager  

 sigte på regulering for svingende strømspændinger, automatisk forbelysning af  

 autobilleder, programmer for gentagelser osv.
Den enkelte institution må gøre  

 op, i hvilken grad sådanne faciliteter kan udnyttes.
Nogle basiskrav, der må  

 stilles til et moderne reproduktionskamera, er automatisk  

 skarphedsindstilling, fuld udlysning på hele originalbrættet og skarptegning  

 på filmen af kanterne også på store originaler.
4.2.4 Fremkaldermaskiner Fremkaldning og fixering af film kan ske i flade skåle, men det kræver  

 megen øvelse at bedømme, hvornår processen skal stoppes.
En mindre  

 filmfremkaldermaskine med de nødvendige bade indbygget vil i de fleste  

 tilfælde være at foretrække.
En sådan maskine sikrer også en ensartethed i  

 filmene, som er vanskelig at opnå ved håndfremkaldning.
4.2.5 Kontaktkopikasser Den endelige overførsel fra film til plade sker i en kontaktkopikasse  

 eller -ramme.
Filmene lægges med filmhindesiden ned mod pladen og belyses.  

 Efter endt belysning, indsværtes og udvaskes pladen og er klar til brug.
4.2.6 Generelt om film-plade metoden Metoden er meget fleksibel.
Der kan indsættes fotos, hvor tonværdierne -  

 lyse og mørke partier - gengives ved mindre eller større rasterpunkter.
Denne  

 »rastrering« kan ske i kameraet eller senere i kontaktkopikassen.  

 Man kan trinløst fotografere i den ønskede størrelse inden for vide rammer.  

 Til visse opgaver kan det være hensigtsmæssigt at arbejde med positive film -  

 sort skrift på klar bund - der kan fremstilles enten ved kopiering fra en  

 negativ film, der af hensyn til at den fotografiske hinde sidder på den  

 rigtige side af filmen - må fremstilles på et spejlrefleks-kamera, eller  

 direkte ved anvendelse af en »reversal« film.
Kopiering fra  

 positive film kræver specielle trykplader.
Film-plade metoden er den, der giver de fleste tekniske muligheder, men  

 også den, der kræver størst fagkundskab.
I hustrykkerier er brugen af denne  

 metode vigende i forhold til pladefremstilling på automater, hvor kvaliteten  

 i langt de fleste tilfælde er tilstrækkelig god og på grund af den korte  

 fremstillingstid særdeles økonomisk.
Har man et behov for hyppige optryk af samme krævende tryksag, kan det  

 være hensigtsmæssigt at benytte metalplader, som efter præparation kan gemmes  

 fra gang til gang.
Det er dog unødvendigt at investere i udstyr for at  

 imødekomme et mindre behov, idet mange private firmaer kan levere film og  

 plader til en rimelig pris.
4.2.7 Anden anvendelse Det skal sluttelig nævnes, at reprokameraer kan anvendes til at fremstille  

 skarpe papirkopier i ønsket størrelse.
Det har navnlig sin betydning under  

 originalforberedelsen.
Hvis man f.eks. har en tegning eller et diagram fra en  

 anden tryksag og ønsker den omsat til en anden størrelse, som passer ind i en  

 tryksag, man er ved at forberede, kan man få et skarpt papiraftryk i den  

 ønskede størrelse ved at fotografere over på et ark negativ papir, lægge det  

 sammen med et ark positiv papir, og lade arkene gå gennem et bad under pres.  

 Der findes små specialmaskiner hertil.
Metoden kan f.eks. også anvendes til  

 fremstilling af overskrifter, som efter opfotografering klippes ud og klæbes  

 på plads i originalen.
4.3 Trykningsmateriel Der findes en mængde forskellige fabrikater og inden for dem forskellige  

 modeller.
Den eneste fællesnævner er, at de alle arbejder efter  

 offsetprincippet, d.v.s. at pladen for hvert tryk påføres vand og farve, som  

 automatisk fordeler sig på pladen, hvor denne er præpareret til det, med  

 andre ord farve på de trykkende dele og vand på resten.
Fra pladen overføres  

 trykket til en gummidug og herfra til papiret.
4.3.1 Enkle trykmaskiner Maskinerne kan variere lidt i format, men de fleste kan trykke i et format  

 lidt større end A4. På indføringsbordet kan ligge et par tusinde ark og på  

 udlæggerbordet, efter trykningen, 500 - 1000 ark.
Som regel kan der tages  

 oplag fra uden at standse trykningen.
Alle operationer er manuelle: Fastspænding af pladen, fugtning før tryk,  

 tilkobling af valser og tryk, og endelig udtagning af den brugte plade.
De  

 mange processer kan dog af en øvet operatør udføres på få minutter.
Maskinerne findes både som små bordmodeller, og som kraftigere bygget  

 modeller på konsol.
Sidstnævnte kan også have en sikrere indføring afpapiret  

 ved hjælp af sugeluft.
4.3.2 Systemmaskiner De fleste systemmaskiner er bygget op over de forannævnte grundmodeller,  

 men er i mindre eller større grad elektronisk styrede.
Systemmaskinerne er specielt egnet for en stor produktion af mange  

 forskellige sider i ret små oplag.
Maskinerne kan udføre færre eller flere  

 operationer automatisk alt efter deres elektroniske udstyr, og priserne på  

 dem retter sig herefter.
De mest avancerede kan koste 3-4 gange så meget som  

 grundmodellen, så produktionsbehovet må gøres nøje op før en anskaffelse.
 For merprisen får man kun en hurtigere produktion, kvaliteten af trykket  

 er den samme som på grundmodellerne.
4.3.3 Specialmaskiner Nogle systemmaskiner er sammenbygget med et pladefremstillingsaggregat.  

 Originalen lægges på en glasplade i maskinen, hvorefter pladen fremstilles,  

 fastspændes og trykkes automatisk.
 Til nogle maskiner findes særlige aggregater, som tillader nummerering og  

 perforering samtidig med trykningen.
Indføring og udlægning af papir kan på visse maskiner ske ved stabling af  

 mange tusind ark.
Da dette kun har betydning ved store oplag, vil sådanne  

 maskiner som regel være uden interesse for hustrykkeriområdet.
Imellem de små maskiner findes nogle med to trykværker.
De er enten  

 beregnet for at trykke på begge sider af arket i een arbejdsgang eller for  

 trykning af to forskellige farver på samme side af arket, ligeledes i een  

 arbejdsgang.
Sidstnævnte produktion vil dog almindeligvis falde uden for et  

 hustrykkeri's naturlige område.
 Det samme gælder maskiner med et større format, det vil som regel sige  

 format A3 eller større. produktet fra en sådan maskine vil altid medføre en  

 eller anden form for efterbehandling til skade for en hurtig levering.  

 Desuden kræver betjeningen større fagkundskab hos operatøren.
4.3.4 Generelt om trykmaskinerne Maskiner til brug i hustrykkerier er bygget til et administrationsområdes  

 almindelige behov og bør ikke benyttes til egentlige grafiske opgaver.
Deres  

 produktionshastighed opgives som oftest at ligge fra 5.000 - 10.000 tryk pr.  

 time.
Dette er dog teoretiske hastigheder, da der uundgåeligt vil opstå stop  

 ved ilægning af papir, funktionsfejl og lignende.
Da det som regel er små  

 oplag der produceres, har trykhastigheden mindre betydning, vigtigere er en  

 let betjening ved de mellemliggende operationer, så stilstandsperioden  

 afkortes mest muligt.
4.4 Kopimaskiner Avancerede kopimaskiner kan i dag fremstille kopier i en kvalitet på højde  

 med den, man kan opnå i små offsetmaskiner.
De hurtigste af dem kan også  

 kopiere med samme hastighed som disse maskiner.
Desuden kan flere modeller  

 kombineres med andet apparatur, som ved visse opgaver giver dem en fordel  

 fremfor offsetmaskinerne.
I nogle kopimaskiner kan de informationer, man ønsker mangfoldiggjort,  

 ligge i et tilsluttet datalager, hvorfra de ved kopieringen kan hentes frem.  

 I virkeligheden bliver al tekst på en side'sat' for hver eneste kopi.
Dette  

 indebærer to særlige muligheder:
1. Man kan uden særlige omkostninger fremstille helt  

 ned til et enkelt eksemplar af en rapport eller lignende uanset sideantallet.
2. Informationerne i datalageret kan genbruges  

 eventuelt efter en korrektion.
Pris- og adresselister m.m. kan således nemt  

 føres ajour, og processen kan gentages så ofte, der er brug for det.
 Efter kopieringen kan »trykkene« blive lagt i rigtig rækkefølge  

 i en tilsluttet sortermaskine, og endelig kan processeen afsluttes med en  

 sammenhæftning med metalklammer ligeledes i samme arbejdsgang.
 Sådanne udbyggede kopimaskiner er meget dyre, og anskaffelse bør kun ske  

 efter forudgående behovsanalyser.
Der kan ikke opstilles faste regler for, i hvilke tilfælde man bør vælge  

 kopieringsmetoden fremfor offsettryk eller omvendt.
I almindelighed kan  

 siges, at kopieringsmetoden er fordelagtigst ved manfoldiggørelse afmange  

 sider i små oplag.
Dette skyldes, at metoden ikke indebærer nogen  

 startomkostninger.
På grund af de højere omkostninger til forrentning og  

 afskrivning vil de løbende omkostninger pr. kopi imidlertid blive større end  

 ved offsettryk.
I konkrete tilfælde kan skæringspunktet naturligvis beregnes,  

 men på grund af eventuelle tilknyttede faciliteter er der tale om ret  

 komplicerede beregninger.
4.5 Færdiggørelsesmateriel Til denne del af produktionen findes mange forskellige maskiner i  

 varierende modeller fra enkle til meget avancerede maskiner.
Her er medtaget  

 maskiner beregnet for de mest almindelige operationer, men nogle af  

 maskinerne er så dyre, at kun en virkelig stor produktion kan berettige  

 anskaffelse af dem.
4.5.1 Sortermaskiner Når en opgave består af flere blade, skal disse lægges i rækkefølge, i  

 fagsprog kaldes processen »optagning«, men ordet  

 »sortering« anvendes dog mere og mere.
Hvis man ikke ønsker at gøre  

 dette ved at gå »rundt om bordet« kan man anskaffe en  

 sortermaskine.
Maskinerne er fremstillet efter to hovedprincipper: Som selvstændige  

 maskiner.
Som maskiner, der skal tilkobles en trykmaskine.
4.5.1.1 Selvstændige sortermaskiner Til mindre behov findes små prisbillige maskiner, som fungerer mekanisk  

 ved manuel aktivering, f.eks. ved en fodpedal.
 Elektriske maskiner er som regel beregnet for enkeltblade i formater fra  

 A4 til A5. Antallet af stationer angiver, hvor mange forskellige blade der  

 kan lægges i rækkefølge i en arbejdsgang, det mest almindelige antal  

 stationer er fra 12 til 30.
Maskinerne er dyre og har en stor kapacitet.
Produktionen fra 5 - 6  

 trykmaskiner vil nemt kunne behandles i een sortermaskine.
D.v.s, at man før  

 en anskaffelse alvorligt bør overveje, om det ikke vil være mere  

 hensigtsmæssigt at sende sorteropgaver til et bogbinderi, som har betydelig  

 større mulighed for at udnytte og dermed forrente en så dyr maskine.
 Beslutter, man sig til at anskaffe en sortermaskine, bør man sikre sig, at  

 den har automatisk kontrol for både manglende ark og for mange ark.
 Til mange maskiner kan kobles false- og hæfteaggregater, så tryksagen -  

 bortset fra eventuel renskæring - kommer færdig ud af maskinen.
4.5.1.2 Sortermaskiner der tilkobles en trykmaskine Disse maskiner er beregnet til brug ved en ganske bestemt produktion,  

 nemlig mange opgaver sammensat af mange forskellige sider i små oplag.
Maskinerne er opbygget som høje smalle skabe med tætsiddende hylder.
Under  

 trykningen afleveres eet tryk på hver hylde, som maximalt kan rumme ca. 100  

 ark, hvilket altså er grænsen for antal sider pr. opgave.
Oplagsstørrelsen  

 begrænses af antal hylder.
Der kan til systemet kobles flere skabe, som under  

 trykningen automatisk rykker på plads.
Også disse maskiner er dyre, og kun en  

 meget ensartet stor produktion kan berettige anskaffelsen heraf.
4.5.2 Andre maskiner til færdiggørelse Skæremaskiner findes i mange størrelser og med flere eller færre  

 faciliteter.
Behovet i et hustrykkeri vil som regel være tilgodeset med en  

 enkel opbygget, solid mindre maskine.
 Luftbæring af papirstød er unødvendig til de små formater, og elektronisk  

 styring af formatskift er ligeledes overflødig.
 Et rystebord, der sikrer ligestødning af arkene før næste proces, kan være  

 praktisk og koster ikke mange penge.
 En perforermaskine, der almindeligvis kan omstilles til bukning, er en  

 mulighed for hustrykkerier med specielt behov.
 Fremstilles mange løsblade kan en hulboremaskine blive aktuel, eventuelt  

 en maskine som foretager flere boringer i een arbejdsgang, det vil sikre ens  

 hulafstande på alle oplag.
Endelig kan en ryglimningsmaskine komme på tale.
Her bør man være  

 opmærksom på, at de billigste maskiner blot foretager en slags bloklimning,  

 hvor der er en vis risiko for, at bladene løsner sig ved lidt hårdhændet  

 behandling.
En større holdbarhed opnås ved forudgående fræsning af ryggen,  

 men maskiner hertil er ret kostbare.
Behandling i et bogbinderi vil  

 almindeligvis være at foretrække fremfor den betydelige investering.
5. Hustrykkeriets arbejdsopgaver 5.1 Blanketter 5.1.1 Blanketudformning Blanketter skal udformes, så de er tilpasset rutiner og arbejdsmetoder  

 f.eks. vedrørende udfyldning, efterbehandling, fordeling, forsendelse,  

 aflæsning og arkivering, fordi en svaghed ved en blanket vil optræde, hver  

 gang et eksemplar tages i brug.
F.eks. kan et manglende fortrykt adressefelt  

 til brug ved forsendelse i rudekonvolut bevirke ekstra adresseudskrivning på  

 en konvolut med risiko for ilægning af et forkert dokument.  

 Blanketudformningen er derfor en afgørende faktor, når opgaverne skal løses  

 rationelt.
 Som grundlag ved fremstilling af blanketter henvises til Dansk Standard:
DS 910 Metriske papirformater til kontorbrug.
Færdigformater.
Størrelser, anvendelser og betegnelser efter brugsform.
DS 912.1 Blanketter.
Basismål og linjenet DS 912.2 Blanketter.
Grundlæggende detaljer DS 914 Konvolutter DS 2330 Metriske formater.
Teoretisk grundlag.
Formatserier A-G og særformater m.v.
 Ovennævnte standarter vedrørende blanketter og konvolutter er under  

 omarbejdelse, og nye udgaver forventes at foreligge i løbet af 1987.
5.1.2 Blanketformater Til statens blanketter i ark anvendes formater inden for det metriske  

 systems A-række.
 Ved blanketter leveret i blokke eller blanketsæt, skal det afrevne format  

 være i et A-format.
 De almindeligste blanketformater - inden for A-rækken - er med A4 som det  

 mest anvendte:
5.1.3 Konstruktion af blanketter Statens Informationstjeneste yder konsulentbistand ved konstruktion  

 afblanketter og blanketsystemer.
 Som hjælpemiddel for de institutioner, der selv vil udarbejde layout eller  

 reproklart materiale til blanketter, har Direktoratet for statens indkøb  

 udarbejdet et konstruktionsark i format A4. Arket kan anvendes ved  

 konstruktion af blanketter i formaterne A4, A5 og A6.
 Konstruktionsarket leveres i blokke a 50 ark med tilhørende vejledning.  

 Blokkene kan rekvireres hos Statens Informationstjeneste (bestillingsnummer  

 ST 34).
 Basismål for konstruktion af blanketter efter Dansk Standard er:
Højdeinddeling: Linjeafstand = 4,24 mm (1/6 inch) Breddeinddeling: Typeafstand = 2,54 mm (1/10 inch).
Ved konstruktion af blanketter, som er beregnet til udfyldning med  

 håndskrift, benyttes samme basismål og principper som ved konstruktion af  

 blanketter til udfyldning på maskine.
Håndskrift kræver ofte mere rummelige  

 rubrikker end maskinskrift, og det anbefales derfor som minimum at benytte  

 dobbelt linjeafstand svarende til 8,48 mm (2/6 inch).
Inden en blanket konstrueres, skal man nøje vurdere formål,  

 informationsindhold, opbygning og blankettens anvendelse.
Denne vurdering bør  

 ske i samarbejde med brugerne af blanketten.
5.1.4 Rentegning af blanketter (originalfremstilling) De før nævnte konstruktionsark er trykt med en lys blå farve som ikke  

 kommer med ved den efterfølgende reproduktion.
Man kan derfor tegne de nødvendige streger - helst med tusch - og  

 indskrive teksterne på en skrivemaskine.
På grund af den begrænsede plads vil  

 det dog ofte være hensigtsmæssigt at skrive teksterne samlet på et ark,  

 nedfotografere dem, klippe dem ud og klæbe dem ind på plads.
Kanterne vil som regel ikke kunne ses, men man kan yderligere sikre sig  

 ved overklæbning med tynd, mat, speciel tape.
Endelig kan teksterne  

 fremstilles med bogtrykskrift hos en satsleverandør og klæbes på plads efter  

 udklipning.
5.1.5 Papir Til enkeltblanketter bør almindeligvis anvendes genbrugspapir - miljøpapir  

 - i 80 g/m2. Ved fremstilling af blanketsæt med engangskarbon imellem må der  

 tages hensyn til, at der skal kunne opnås gennemskrift på alle blade, det vil  

 sige, at der ved fremstilling af sæt på mere end 2 blade som regel må  

 anvendes en tyndere papirkvalitet, for eksempel 60 g/m2.
 Blanketsæt kan også fremstilles på selvkopierende papir, hvorved  

 indsætning af engangscarbon undgås.
5.1.6 Trykfarve Til statens blanketter anvendes almindeligvis sort trykfarve, som giver  

 den bedste læselighed.
En anden farve end sort kan dog anvendes i tilfælde,  

 hvor det vil forbedre blankettens funktion.
Som eksempel kan nævnes, at man  

 ofte vælger at anvende blanketgrøn farve i de tilfælde, hvor den fortrykte  

 tekst er kendt af brugeren.
Anvendelse af blanketgrønt tryk bevirker, at de  

 udfyldte informationer fremtræder tydeligere og derved letter aflæsningen.
5.1.7 Samling i sæt Ved samling af blanketter i sæt kan man ved små oplæg lægge det trykte  

 oplag af de enkelte blade på et bord, i den rækkefølge de skal samles, og  

 derefter manuelt samle et sæt ad gangen.
Hvis der skal eengangskarbon  

 imellem, må man sørge for, at dette samles samtidig med blanketterne.
Oplag af blanketsæt skal ikke være ret stort, før det med fordel kan  

 samles i et bogbinderi.
Institutioner, som har mange opgaver med samling af  

 blade, råder i mange tilfælde selv over maskiner til arksamling.
5.2 Publikationer Publikationer er et vidt begreb, som spænder fra tryksager på nogle få  

 sider til tykke bøger.
5.2.1 Format Publikationer trykkes sjældent i større format end A4 (210 x 297 mm).
 Statens institutioner bør benytte formaterne fra Dansk Standards metriske  

 system: A5 (148 x 210 mm), A4 (210 x 297 mm) eller specialformatet AS5 (168 x  

 237 mm).
5.2.2 Tekstfremstilling Fremstilling af tekst kan ske på mange forskellige måder, hvoraf nogle kan  

 kombineres.
Fælles for de fleste metoder er, at der fremstilles et forlæg på  

 papir, som i fagsprog kaldes en »original«.
Det er vigtigt, at  

 originalen er så tydelig, som det er praktisk muligt, idet der som regel må  

 regnes med, at aftrykkene ikke bliver så skarpe som originalen.
Den største  

 del af et hustrykkeris opgaver er i små oplag, og med korte leveringstider.  

 Både af økonomiske og tidsmæssige grunde er originalerne derfor næsten altid  

 maskinskrevne.
Originalmaterialet skal udformes, så tryksagen bliver let  

 læselig og overskuelig.
Dette får også en tryksag til at se pænere ud.
5.2.2.1 Skriveregler Det er vigtigt, at skriften på originalen står skarpt og sort.
Dette opnås  

 ved at benytte eengangsfarvebånd, og ved at rense skrivemaskinens eller  

 printerens typer med jævne mellemrum.
Maskiner med elektrisk anslag er bedst  

 egnede, idet de giver et mere ensartet skriftbillede.
Mindre rettelser i originalen kan foretages som rettelser i breve.
Drejer  

 det sig om hele stykker, kan rettelsen ske ved overklæbninger med nye  

 stykker, eller overflødige stykker kan klippes bort og teksten rykkes sammen.  

 Kanterne, der fremkommer ved overklæbninger og lignende, kan som regel ikke  

 ses ved den videre produktion, men man kan yderligere sikre sig ved  

 overklæbning med tynd, mathvid tape.
5.2.2.2 Valg af skrifttype Før skrivningen begyndes, må det besluttes om skriften skal gengives i hel  

 størrelse, eller om den skal fotograferes i ændret størrelse.
I praksis vil  

 der ved ændret størrelse næsten altid være tale om nedfotografering.
Skriften  

 bør ikke vælges for spinkel, og dette gælder især, hvis den senere skal  

 nedfotograferes.
Efterfølgende er vist eksempler på en spinkel og en kraftigere skrift.
De  

 er gengivet først i hel størrelse, og derefter nedfotograferet til 71 pct.  

 tørrelse.
5.2.2.3 Tekstens placering på arket Tekstens bredde og højde skal have et korrekt forhold til det sideformat,  

 man vil benytte, og den skal være placeret ens på alle siderne.
Der er  

 desuden en række forhold at tage i betragtning, som det fremgår af  

 vejledningens side 48. Her er en gengivelse af en skrivevejledning, som hører  

 til manuskriptark, der forhandles af Statens Informationstjeneste.
Arkene har  

 en lys blå indstregning, som afgrænser skrivefeltet.
Indstregningen kommer  

 ikke med ved den senere mangfoldiggørelse.
Der findes 3 slags manuskriptark  

 med forskellige indstregninger.
De passer til forskellige formater og  

 nedfotograferingsgrader.
Først må tryksagens færdige format og  

 nedfotograferingsgrad fastsættes.
Derefter kan nummeret på det rigtige  

 manuskriptark findes i vejledningens fortegnelse over lagerførte  

 manuskriptark.
5.2.2.4 Paginering Det er nemmest at anbringe pagina (sidenummeret) midt for teksten, over  

 eller under denne.
Foretrækker man at paginere, så tallet står ved den  

 udvendige margen i den færdige bog eller hæfte, skal alle ulige pagina stå i  

 højre side af originalarket, og alle lige pagina i venstre side.
Der henvises  

 i øvrigt til pkt. 7 i skrivevejledningen på side 48.
5.2.2.5 Linjelængder og linieafstande 5.2.2.6 Overskrifter Ved maskinskrivning markeres overskrifter som regel ved en understregning.  

 Der skal altid være en blank linje mellem en overskrift og det forudgående  

 afsnit.
Overskrifter kan placeres i venstre forkant, eller over tekstens  

 midte.
Det sidste er mere vanskeligt at udføre, og det har ingen positiv  

 indvirkning på læseligheden.
Det kan somme tider være ønskeligt at gøre opmærksom på, om en overskrift  

 er mere eller mindre betydningsfuld.
Det gøres ved at placere den  

 efterfølgende tekst på forskellig måde, men som allerede nævnt skal der altid  

 være en blank linje over en overskrift.
Hovedafsnit En blank linie imellem overskrift og efterfølgende tekst giver  

 overskriften større vægt.
Der skal ikke være punktum efter overskriften.
Underafsnit En overskrift får mindre vægt, hvis teksten følger i næste linie.
Fremhævelse.
Her fortsætter teksten i samme linie som  

 »overskriften«.
Det er den mindst betydningsfulde type  

 »overskrift«.
Overskrifter med versaler (store bogstaver) bør undgås, da de er  

 vanskelige at læse.
Det gælder især for overskrifter med spærrede versaler.
OVERSKRIFTER MED VERSALER OVERSKRIFTER MED SPÆRREDE VERSALER 5.2.2.7 Andre skrifttyper I visse tilfælde forekommer en skrivemaskineskrift måske ikke markant nok.  

 Det kan f.eks. være til omslag, titelblade eller overskrifter.
I det  

 efterfølgende vises forskellige løsninger.
Drejer det sig om overskrifter,  

 skrives de på selvstændige ark, fotograferes evt. til ændret størrelse,  

 skæres til, og klæbes på plads i originalen.
Hvis der er tale om et større  

 antal overskrifter, kan det medføre en betydelig fordyrelse af  

 originalmaterialet.
 Opfotograferet skrivemaskine-skrift.
Ved et lille behov kan man anvende gnidebogstaver, som findes i ark i  

 mange variationer.
De kan købes i forretninger, der handler med tekniske  

 tegneartikler.
Afoptiske grunde bør man undgå brug af versaler.
Det kræver  

 omhu at få gnidebogstaver til at stå på linje.
Gnidebogstaver Ved et behov for et større antal overskrifter kan det være hensigtsmæssigt  

 at bruge typografisk sats.
Opsætning af sådanne overskrifter kan købes hos en  

 af de grafiske virksomheder, der har specialiseret sig i fotosats.
Typografisk sats Der findes specielle maskiner på markedet til fremstilling af store  

 skrifttyper.
De simpleste kan kun gengive skrift i en ret stor størrelse, som  

 derefter må fotograferes til ønsket størrelse.
Endelig findes der avancerede  

 og dyre maskiner, der kan arbejde i flere størrelser.
Maskinerne er langsomme  

 at arbejde med, og de er kun økonomisk fordelagtige, hvis der på årsbasis er  

 et stort behov, og hvis dette behov er jævnt fordelt over året.
Hvis begge  

 betingelser ikke kan opfyldes, er de ovenfor nævnte løsninger at foretrække.
5.2.2.8 Fotograferingsforhold Nedfotografering af maskinskrevne manuskripter til formaterne A5 eller AS5  

 kan være hensigtsmæssig og besparende.
Det er en fordel, hvis sider, der skal  

 nedfotograferes, er skrevet på særlige manuskriptark med blå hjælpestreger,  

 som er omtalt under pkt. 5.2.2.3, idet man derved sikrer det rigtige forhold  

 mellem teksten og bogsiden.
5.2.2.9 Illustrationer Illustrationer kan opdeles i 2 hovedgrupper: »stregbilleder« og  

 »rasterbilleder« som almindeligvis kaldes »autobilleder«.
Stregbilleder er alle former for tegnede illustrationer, geometriske  

 tegninger, diagrammer og vignetter.
Stregbilleder kan indklæbes og  

 reproduceres sammen med den øvrige tekst, eventuelt efter særfotografering  

 til anden størrelse.
Autobilleder er typisk gengivelse af fotografier.
Hvis et fotografi skal  

 gengives i en tryksag, skal der indlægges et raster som opdeler fotografiet i  

 en mængde små punkter.
Dette kræver en særlig reprografisk optagelse.
Hvis  

 billedet skal gengives sammen med tekst, må teksten fotograferes for sig.  

 Autooptagelsen monteres derefter ind på plads i filmen med tekst, hvorefter  

 trykpladen kan fremstilles.
Autooptagelsen kan også fremstilles på fotopapir  

 i stedet for film.
Optagelsen kan så klæbes på plads i originalen, hvorefter  

 tekst og billed kan fotograferes under eet.
 Det vil almindeligvis være for kompliceret, og dermed for dyrt, for et  

 almindeligt hustrykkeri at arbejde med reprografiske optagelser af  

 autobilleder.
I tilfælde, hvor man kan anvende et billede fra en avis, tidsskrift, bog  

 eller lignende, vil dette almindeligvis kunne bruges direkte ved opklæbning  

 på originalen i lighed med stregbilleder, idet der allerede er indlagt raster  

 i billedet ved den første trykning.
For at opnå et nogenlunde godt resultat  

 vil det dog være en betingelse, at der ikke er anvendt for fint et raster.
5.2.2.10 Tryk til kant Hvis man ønsker, at trykket skal gå helt ud til papirkanten, er det  

 nødvendigt at trykke på et papirformat, som er større end det færdige format,  

 og efter trykningen beskære papiret.
Benyttes papir i det færdige format, vil  

 der ikke være plads til de gribere, der skal fastholde arket under  

 trykningen, og på de andre kanter vil det medføre afsmitning.
5.2.2.11 Udskilning af farver Hvis man ønsker at trykke flere farver på en side, må der laves en  

 original - og derefter en trykplade - til hver farve.
Afhensyn til pasningen  

 på de færdige tryk er det vigtigt, at der påføres pasmærker, hvilket som  

 regel gøres med to kryds i hjørnerne.
Pasmærkerne kan fjernes ved beskæring  

 af de færdige tryk eller ved at slette dem på trykpladen, efter at maskinen  

 er indstillet efter dem.
Hvis farverne skærer hinanden - f.eks. en rød kurve i et sort  

 koordinatsystem - sker udskilningen lettest ved at lægge et gennemsigtigt  

 materiale over tegningen.
Der tegnes derefter een original, som kun  

 indeholder koordinatsystemet, og en anden original, som kun indeholder  

 kurven.
 Ved staffagefarver, d.v.s. når en rubrik eller et stykke tekst ønskes  

 fremhævet med en afvigende bundfarve, anvendes samme fremgangsmåde for at få  

 staffagefarverne placeret korrekt i forhold til tekst m.v.
5.2.2.12 Udskydning margenforhold De fleste tryksager fra et hustrykkeri består af A4 ark, der er hæftet med  

 en hæfteklamme i øverste venstre hjørne.
Ved sådanne opgaver skal man  

 naturligvis sørge for, at teksten er placeret pænt på siderne, og at  

 margenforholdet er ens på alle siderne.
Hvis der skal fremstilles hæfter eller bøger for eksempel i format A5, vil  

 dette typisk ske ved, at der i en A4-maskine trykkes 2 sider ad gangen.
Man  

 skal derfor være opmærksom på, hvilken udskydning af siderne der skal  

 anvendes, det vil sige, hvilke sider der skal monteres ved siden af hinanden  

 og trykkes sammen.
Dette finder man lettest ud af ved at lave en såkaldt  

 dummy, det vil sige false nogle blanke ark og samle dem, som det skal ske med  

 den færdige tryksag.
Ved at påføre sidetal kan man se, hvilke sider der skal  

 stå ved siden af hinanden.
 I tilfælde, hvor der ikke skal foretages falsning, men hvor arkene blot  

 skal samles i rækkefølge, kan man halvere optagningsarbejdet ved at udskyde  

 siderne (placere dem parvis), så man efter samling kan overskære arkene, og  

 placere den ene halvdel ovenpå den anden.
Det er vigtigt, at siderne placeres, så der er det rigtige margenforhold,  

 og at det er ens på alle sider.
Dette sikres bedst ved, at man ved  

 fremstilling af originalmaterialet anvender de rigtige skriveark, samt at man  

 opklæber disse på monteringsark, som ved fotografering til pladefremstilling  

 skal placeres til samme anlæg.
5.2.2.13 Papir Til tryksager, der fremstilles i statens hustrykkerier anvendes  

 almindeligvis genbrugspapir - miljøpapir.
 Indkøb af papir er omfattet af statens centrale indkøbsordninger.
5.2.2.14 Trykfarve Til statens tryksager anvendes almindeligvis sort trykfarve, idet det  

 giver den bedste læselighed.
I ganske særlige tilfælde kan anvendelse af en  

 anden farve end sort, eller brugen af en ekstra farve, dog lette forståelsen  

 af indholdet.
I sådanne tilfælde skal man sætte den effekt, som derved opnås,  

 i forhold til de omkostninger, som det medfører i trykningen.
5.2.2.15 Efterbehandling Hjørnehæftning.
Den mest almindelige efterbehandling af tryksager fra et  

 hustrykkeri er, at klammehæfte de samlede ark med en enkelt klamme i øverste  

 venstre hjørne.
Sidehæftning.
Her hæftes med 2 eller 3 klammer i arkenes venstre side.  

 Denne hæftning er solid, men giver et dårligt oplukke.
Ryghæftning.
Arkene falses og lægges ind i hinanden, hvorefter de  

 klammehæftes igennem ryggen.
Metoden er solid og giver et godt oplukke. jo  

 flere sider hæftet rummer, des mere vil det »gabe«, og metoden bør  

 derfor ikke bruges til hæfter på mere end 64 sider.
Metoden forudsætter, at  

 der trykkes flere sider på hvert ark, f.eks. 4 A5 sider på 1 A4 ark.
Limning af en publikation benyttes, når bladene ligger trykt som  

 enkeltblade.
Ryggen fræses ujævn og påføres lim.
Ved tykke bøger er metoden  

 økonomisk, og den er rimelig solid til papir, som ikke er for svært og stift.  

 Desuden indebærer metoden, at papir af forskellig farve kan anbringes  

 nøjagtigt, hvor man ønsker det, det gælder f.eks. skilleblade i afvigende  

 farve.
Oplukket er godt, men for hård behandling kan forårsage, at blade  

 løsner sig.
Spiralhæftning eller en af de talrige plastikkam-løsninger kan også  

 benyttes.
Det giver en solid hæftning med helt plant oplukke.
6. Driftsøkonomi Dette afsnit er udarbejdet i overensstemmelse med  

 administrationsdepartementets vejledning i udbud af statslige driftsopgaver  

 af 11. august 1984, j.nr. 84-41-1.
Ifølge vejledningen skal et hustrykkeris omkostninger beregnes sådan, at  

 der kan foretages en sammenligning med omkostningerne ved at få arbejdet  

 udført hos private trykkerier.
Moms skal ikke medregnes, da den  

 tilbagebetales i de tilfælde, hvor arbejdet købes hos private trykkerier.
Omkostningerne skal beregnes, så de viser, hvad det koster at opretholde  

 hustrykkeriet på længere sigt.
Denne regel får især betydning for forrentning  

 og afskrivning af investeringer i maskiner og anlæg.
6.1 Omkostningsarter Omkostninger deles i følgende 8 grupper:
Materialer Køb af arbejde hos underleverandører Løn Reparationer og vedligeholdelse Administration Lokaler Forrentning og afskrivning Leje og leasing Materialer Omfatter alle materialer, som bruges i produktionen, herunder papir,  

 trykplader og -mater, film, fotopapir, kemikalier, trykfarve, rense- og  

 smøremidler m.v.
Køb af arbejde hos underleverandører Omfatter de dele af arbejdet på en tryksag, som købes hos en  

 underleverandør, f.eks. fotosætning, perforering, falsning, hæftning, skæring  

 m.v.
Løn Omfatter løn inkl. overarbejde, søgnehelligdagsbetaling og sygedagpenge.  

 Desuden andre lønafhængige omkostninger, som f.eks. feriepenge, bidrag til  

 pensionsordninger, Arbejdsmarkedets tillægspension, Arbejdsmarkedets  

 uddannelsesfond og Lønmodtagernes Garantifond.
Reparationer og vedligeholdelse Omfatter reparationer og serviceeftersyn, evt. i form af  

 servicekontrakter.
Administration Omfatter løn til administrativt personale, som direkte er tilknyttet  

 hustrykkeriet, f.eks. ledere.
Desuden udgifter til en række funktioner, som  

 oftest er fælles med andre dele af institutionen, f.eks. kantine, bogholderi,  

 forsendelse, omstillingsbord og overordnet administration.
 Der må foretages et skøn over, hvor store andele af de fælles udgifter,  

 der skal henføres til hustrykkeriet.
Lokaler Omfatter husleje (evt. beregnet) for produktions- og lagerlokaler, inkl.  

 varme, rengøring og el-forbrug.
Forrentning og afskrivning Beregnes ud fra investeringer i maskiner, inventar og anlæg.
Til anlæg  

 hører f.eks. bygningsændringer, udsugningsanlæg og særlige installationer til  

 vand og el.
Investeringer regnes lig med anskaffelsesprisen for et nyt anlæg/maskine,  

 svarende til det eksisterende.
Beløbet bliver derved et udtryk for den  

 kapital, der mere permanent skal bindes for at gøre produktionen mulig.  

 Anvendelsen af nyanskaffelsespriser medfører, at investeringen opskrives i  

 takt med inflationen.
Dette kompenseres ved, at rentefoden ikke skal være den  

 nominelle rente, men den af finansministeriet fastsatte samfundsøkonomiske  

 kalkulationsrentefod, hvor inflationen er fratrukket.
Levetiden er den periode, hvori anlægget/maskinen - under hensyn til dets  

 karakter og udgifter til reparation og vedligeholdelse - skønnes at ville  

 blive anvendt i produktionen.
Denne »økonomiske« levetid vil  

 normalt være en del kortere end den fysiske levetid.
Forrentning og afskrivning (anlægsomkostninger) beregnes som den årlige  

 ydelse af et annuitetslån af samme størrelse som anlæggets/ maskinens værdi,  

 og med samme levetid.
Beløbene kan beregnes efter nedenstående tabel.
Årlige anlægsomkostninger pr. 1.000 kr. anlægsværdi ved forskellige  

 levetider og rentesatser*) (1 plus r)n a = K gange r gange (1 plus r)n - 1 hvor a = annuiteten, K = investeringen r = renten n = levetiden Eksempel En A4 trykmaskines nyanskaffelsespris er 89.000 kr.
Den forventede levetid  

 er 5 år, og den samfundsøkonomiske kalkulationsrentefod sættes i dette  

 eksempel til 7pct.
Efter tabellen er den årlige forrentning og afskrivning  

 243,89 kr. for hver 1.000 kr. investeret.
 Den årlige forrentning og afskrivning for trykmaskinen bliver:
89.000 gange 24 = 21.706 kr. 1.000 Leje og leasing af produktionsudstyr Juridisk set er leasing en form for leje.
Der skelnes mellem finansiel leasing og operationel leasing.
Ved finansiel leasing går aftalen typisk ud på, at leverandøren/  

 leasingselskabet finansierer anskaffelsen af et driftsaktiv.
Leasingperioden  

 svarer til aktivets beregnede teknisk - økonomiske levetid.
I leasingperioden  

 er aftalen uopsigelig.
Finansministeriets Budgetvejledning 1979 tillader principielt ikke, at  

 statens institutioner indgår forpligtelser ud over det finansår, man har  

 bevillinger til.
Finansiel leasing kan derfor ikke bruges, uden at der er  

 tilvejebragt et særligt grundlag herfor.
Både ved operationel leasing og leje går aftalen typisk ud på, at  

 leverandøren/leasingselskabet i en periode, der er kortere end driftsaktivets  

 teknisk-økonomiske levetid, stiller dette til rådighed mod et månedligt  

 vederlag.
Budgetvejledningen forhindrer ikke aftaler om operationel leasing  

 eller leje, der ikke går ud over det enkelte finansår.
For hustrykkerier vil der som regel være tale om leje af kopimaskiner.
Det  

 månedlige vederlag kan være delt op i grundleje, serviceafgift og kopiafgift.
 Grundleje henføres under leje og leasing af produktionsudstyr.
 Serviceafgift henføres under reparationer og vedligeholdelse.
 Kopiafgift henføres under materialer, idet afgiften dækker forbruget af  

 tonerpulver og -væske m.m.
6.2 Eksempel på beregning af omkostninger for et år For omkostninger, hvor der foreligger faktura, er det fakturabeløbet  

 eksklusive afgift, der skal bruges.
Materialer Der er brugt for i alt 364.000 kr. materialer.
Køb af arbejde hos underleverandører Der er købt for 36.000 kr. fotosats.
Løn Der er ansat 6 teknikere a 140.000 kr., og 1 leder a 168.000 kr. i årsløn.  

 Lederen bruger 60pct. af sin tid på administrativt arbejde, og 40pct. på  

 deltagelse i selve produktionen.
 Løn til teknikere, 6 gange 140.000 = 840.000 kr.
Løn til leder 168.000 minus 60 pct. til administration 100.800 40 pct. til deltagelse i produktionen 67.200 67.200 kr.
 Løn i alt 907.200 kr.
Reparation og vedligeholdelse Der er betalt serviceabonnementer på 16.400 kr., samt 7.200 kr. til div.  

 reparationer.
I alt 23.600 kr.
Administration Hustrykkeriet er pålagt et bidrag på 156.000 kr. til fælles funktioner.  

 Hertil lægges 100.800 kr. fra »løn« i alt 256.800 kr.
Lokaler Udgiften til lokaler er fastsat til 59.000 kr. indkl. varme, rengøring og  

 el.
Forrentning og afskrivning Kalkulationsrenten sættes til 7 pct.
For forenklingens skyld er alle  

 forventede levetider sat til 5 år.
Leje og leasing af produktionsudstyr Der er en kopimaskine med en grundleje på 12.600 kr. om året.
Grundlejen  

 henføres til leje og leasing, mens serviceafgift er henført til reparationer  

 og vedligeholdelse og kopiafgift til materialer.
7. Hustrykkeriets lønsomhed I dette afsnit vurderes et hustrykkeris forhold udelukkende ved hjælp af  

 økonomiske analyser.
En teknisk indsigt er ikke nødvendig.
Der lægges alene vægt på at konstatere, om investeringer og  

 driftsomkostninger står i et rimeligt forhold til værdien af de producerede  

 tryksager.
En anvendelig malestok for værdien er den pris, man kunne have  

 købt tryksagerne for hos private trykkerier.
Det er vanskeligt at skabe sig et overblik over de økonomiske konsekvenser  

 ved etablering, opretholdelse eller udvidelse af et hustrykkeri.
Det vil  

 derfor være en fordel at give en bestemt medarbejder det økonomiske ansvar  

 for institutionens tryksagsfremstilling.
Med dette ansvar må følge  

 kompetencen til at give retningslinjer for leveringstider, så bestilleren kan  

 indrette afleveringstidspunktet for sine manuskripter efter disse.
Der må  

 desuden være kompetence til at prioritere opgavernes rækkefølge.
Denne  

 prioritering kan være vanskelig, da nogle bestillere ofte vil betragte deres  

 egne opgaver som vigtigere og mere hastende end andres.
 Den ansvarlige kan komme ud for, at der er en uoverensstemmelse mellem de  

 behov, institutionen har m.h.t. sin tryksagsfremstilling, og de behov  

 hustrykkeriet må have opfyldt, for at kunne gennemføre en økonomisk  

 forsvariig produktion.
7.1 Institutionens behov Institutionens behov er at få en ofte stærkt svingende mængde tryksager  

 fremstillet hurtigt.
I perioder med stort behov opstår der spidsbelastninger.  

 De kan opstå tilfældigt, eller de kan være forudsigelige.
F.eks. har  

 undervisningsinstitutioner som regel store spidsbelastninger før et semesters  

 start.
7.2 Hustrykkeriets behov Der er tale om en ret ukompliceret produktion bestående af ensartede  

 operationer og begrænset af maskinhastigheder.
En produktion forløber  

 økonomisk set bedst, hvis den forløber jævnt, og har en sammensætning og et  

 omfang, som passer til kapaciteten.
En forøgelse af en sådan produktion er  

 kun mulig i begrænset omfang, da det må ske ved, at spildtider og pauser  

 nedskæres.
En nedsættelse af produktionen, f.eks. på grund af manglende  

 arbejde, kan derimod finde sted, lige til der ikke er nogen produktion.  

 Resultatet er perioder med tomgang, og da langt størsteparten af et  

 hustrykkeris udgifter er løn og faste omkostninger, har tomgangsperioder en  

 betydelig negativ indvirkning på den totale økonomi.
Man bør også være opmærksom på, at hustrykkeriets kapacitet nedsættes, når  

 medarbejderne har ferie eller er syge.
Dette kan også være årsag til  

 spidsbelastninger.
Hvis en formindsket kapacitet falder sammen med et stort  

 behov, forstærkes problemerne.
 Et givet hustrykkeris kapacitet er altså af en ret konstant størrelse, der  

 kun varierer som følge af interne forhold som f.eks. det nævnte - og  

 uundgåelige - fravær blandt medarbejderne, reparation og service på  

 maskinerne m.m.
7.3 Afvejning af behov, institution/hustrykkeri Det vil næsten altid blive hensynet til institutionens behov, der kommer i  

 første række, da bestillerne skal bruge deres tryksager til en bestemt tid.  

 Overskridelse af tidsfrister medfører gener for institutionens virke og  

 beklagelser fra bestillerne.
Bestillerne bør dog være opmærksomme på, at  

 enhver tryksag har en gennemløbstid.
Aflevering af manuskripter til  

 mangfoldiggørelse bør afpasses efter denne gennemløbstid.
Det bør desuden  

 tilstræbes, at manuskripter afleveres i så god tid, at evt. perioder med  

 ledig kapacitet kan udnyttes.
Det må anses for rigtigt, at rekvirenternes behov kommer i første række,  

 da tryksagsfremstilling ikke kan være en institutions hovedopgave.
For  

 hustrykkeriet får det imidlertid ofte den konsekvens, at en rentabel  

 produktion vanskeliggøres.
7.4 Konsekvenser for hustrykkeriet Enhver spidsbelastning kan naturligvis klares af et hustrykkeri, forudsat  

 at de nødvendige ressourcer stilles til rådighed.
Det er imidlertid kostbart  

 at have et produktionsapparat, som kun kan udnyttes fuldtud i perioder, mens  

 det i andre perioder ligger mere eller mindre uvirksomt hen.
Det er  

 almindeligt, at dette erkendes, og at tilgangen af ressourcer standses, før  

 det maksimale serviceniveau nås.
Det er et kompromis, som medfører, at  

 omkostningerne alligevel bliver for store, og at der alligevel bliver  

 periodiske vanskeligheder med leveringstider.
Den dyreste ressource er arbejdskraft, som igen stiller krav til antallet  

 afmaskiner og størrelsen af lokaler m.m.
Det vil derfor være naturligt at  

 søge at rationalisere, f.eks. ved at anskaffe de hurtige automatiserede  

 maskiner, som især er udviklet i de senere år.
Dette gælder både  

 offsetmaskiner og kopimaskiner.
Disse maskiner er meget produktive, men da de også er meget dyre, medfører  

 anskaffelse heraf store omkostninger til forrentning og afskrivning.
Inden en  

 sådan maskinanskaffelse, må man være opmærksom på, om produktionen er af en  

 sådan størrelse, at den kan bære disse omkostninger.
7.5 Ekstern produktion Det bør undgås, at et hustrykkeris kapacitet øges udover det jævne,  

 daglige behov, og spidsbelastninger bør derfor klares af private trykkerier.
 Den traditionelle grafiske branche har - med sine høje startomkostninger  

 og kvalitetskrav - vanskeligheder ved at levere små oplag med en lavere  

 grafisk kvalitet, på kort tid og til en rimelig pris.
Den tekniske udvikling har imidlertid medført, at der er etableret mange  

 trykkerier - de såkaldte lyntrykkerier som har specialiseret sig i den slags  

 opgaver.
Der er i disse lyntrykkerier en stor samlet kapacitet, som en  

 institution kan trække på efter behov.
Direktoratet for statens indkøb har  

 indgået rammeaftaler med et antal lyntrykkerier.
Priserne er faste, og det er  

 rimeligt let for en institution selv at beregne prisen for en given tryksag.
 Der er hermed åbnet mulighed for, at en institution på forhånd kan  

 beregne, hvad det ville koste den at købe sine tryksager fremfor at  

 fremstille dem selv.
7.6 Egenproduktion eller køb Da institutionerne som hovedregel kun skal foretage egenproduktion  

 aftryksager i det omfang, det er økonomisk fordelagtigt, må man mindst en  

 gang om året vurdere, hvorvidt det kan betale sig selv at fremstille  

 tryksager i eget hustrykkeri, eller det vil være mere fordelagtigt at købe  

 tryksagerne fra private trykkerier.
Til brug for denne vurdering må man sammenligne prisen for køb af  

 tryksagerne fra private trykkerier med de omkostninger, der er forbundet med  

 selv at fremstille de samme tryksager.
I dette kapitel gives anvisning på,  

 hvordan en sådan sammenligning kan foretages.
7.6.1 Egenproduktion Omkostningen ved egenproduktion opgøres i henhold til afsnittet om  

 driftøkonomi og i overensstemmelse med de faktiske forhold.
 For at få et klart overblik over forholdene må det anbefales at analysere  

 et helt års produktion.
7.6.2 Køb Ved køb bør man naturligvis vælge den fordelagtigste løsning for hver  

 enkelt opgave eller opgavetype.
 For den kategori af tryksager som almindeligvis fremstilles i et  

 hustrykkeri, det vil sige forholdsvis ukomplicerede tryksager i format A 4  

 eller mindre, som skal trykkes i et lille oplag, vil man med fordel kunne  

 anvende en af rammeaftalens leverandører.
Ved større oplag, eller hvor der er tale om tryksager, som af andre grunde  

 ikke er egnede til fremstilling i små offsetmaskiner, bør man indhente tilbud  

 fra private trykkerier.
Man skal her være opmærksom på, at ikke alle  

 trykkerier er lige velegnede til at fremstille alle typer aftryksager.
Det  

 gælder derfor om at finde frem til de trykkerier, som er bedst egnede til at  

 fremstille de enkelte tryksager til en konkurrencedygtig pris.
7.6.3 Opgørelse af produktionsværdi Vælger man selv at fremstille en given tryksag, kan dens produktionsværdi  

 fastsættes ud fra de ovennævnte metoder, det vil for mindre tryksagers  

 vedkommende sige rammeaftalens priser og for større tryksager indhentning af  

 tilbud.
7.7 Oversigt over produktionsforløbet ved egenproduktion Den beregnede værdi af tryksager bør sammentælles måned for måned,  

 og på to måder.
1. Bestilt i måneden.
Herved registreres brugernes  

 behov i den pågældende måned.
2. Færdiggjort i måneden.
Herved registreres  

 produktionens værdi i den pågældende måned.
Ved en undersøgelsesperiodes  

 start kan der ligge noget delvist færdigt arbejde af en vis værdi, men det  

 kan der også ved periodens slutning.
Hvis der er tale om en kort  

 undersøgelsesperiode, bør man foretage et skøn over disse værdier og lade dem  

 indgå i den samlede omkostningsberegning.
Hvis der er tale om en  

 undersøgelsesperiode på et år, hvilket vil være at foretrække, vil  

 unøjagtigheden være beskeden i forhold til den samlede værdi, og skønnet kan  

 som regel udelades.
7.7.1 Sammenligning af omkostninger ved egenproduktion og køb Hvis omkostningerne ved egenproduktion er lavere end de beregnede  

 købsomkostninger, er hustrykkeriet - inden for beregningens nøjagtighed -  

 rentabelt.
 Det skal nævnes, at de beregnede købspriser er baseret på reproklart  

 originalmateriale, og standardformaterne A4 og A5. Afvigelser herfra er  

 omkostningsfordyrende, både ved køb og egenproduktion, og bør derfor så vidt  

 muligt undgås.
Hvis omkostningerne ved egenproduktion er for store, bør det undersøges,  

 hvad årsagen er.
Et dårligt produktionsresultat skyldes ofte dårlig  

 planlægning, med spidsbelastninger, kombineret med krav om korte  

 leveringstider.
7.8 Eksempel Et hustrykkeri har 5 medarbejdere.
Driftsomkostningen for et år har været  

 1,5 mill. kr.
Omkostningen ved køb af tryksagerne hos private leverandører er  

 beregnet til 1 mill.kr.
Der søges en forklaring på, at det har været 0,5  

 mill.kr. dyrere at fremstille tryksagerne i hustrykkeriet.
For at være rentabelt skal hustrykkeriet i gennemsnit producere for  

 125.000 kr. tryksager om måneden.
Der produceres imidlertid kun for i  

 gennemsnit 83.000 kr., svarende til institutionens behov.
I forhold til køb  

 har effektiviteten været 83.000 gange 100 = 66 pct.
125.000 Tryksagerne har kostet 50pct. mere end nødvendigt.
Hvis der er en varierende belastning af hustrykkeriet, må det antages, at  

 udnyttelsen af ressourcerne varierer i takt hermed.
Det kan konstateres ved  

 måned for måned at sammeligne værdien af de tryksager, der er bestilt i  

 måneden, med værdien af de tryksager, der er færdiggjort i måneden.
januar Der er bestilt for 70.000 kr. tryksager, svarende til den præsterede  

 produktions værdi.
En rentabel produktion forudsætter imidlertid, at der  

 fremstilles for 125.000 kr. tryksager.
Der er således i januar måned et  

 produktionsunderskud på 55.000 kr., opstået fordi der er for få bestillinger  

 til at udnytte hustrykkeriets kapacitet.
Februar Der er bestilt for 170.000 kr., og produceret for 140.000 kr.  

 Egenproduktion har i denne måned været mere rentabel end køb, men der har  

 også været tilstrækkeligt med opgaver at tage fat på.
For 30.000 kr.  

 tryksager må produceres i den følgende måned.
Marts Der er bestilt for 140.000 kr., og der er overført for 30.000 kr. fra  

 februar, i alt 170.000 kr.
Der produceres for 120.000 kr., hvilket er  

 rimeligt tilfredsstillende.
For 50.000 kr. tryksager må produceres i næste  

 måned.
Både i februar og marts må der forudses problemer med leveringstider  

 og prioritering af opgaverne.
April Der er bestilt for 60.000 kr., og der er overført for 50.000 kr. fra marts  

 måned, i alt 110.000 kr.
Det svarer til produktionen, og evt. problemer med  

 leveringstider og prioritering overstås i løbet af april.
Maj Der noteres igen et betydeligt tab, fordi der ikke er arbejde nok til at  

 udnytte kapaciteten.
 Effektivitet 44 pct.
Juni Effektivitet 56 pct.
Juli Effektivitet 48 pct.
Der har været afholdt ferier i trykkeriet, så der har været en nedsat  

 kapacitet.
Da der kun er bestilt for 60.000 kr. tryksager, har den nedsatte  

 kapacitet ikke haft betydning for leveringerne.
August Der er bestilt for 130.000 kr., men kun produceret for 90.000 kr.
På  

 baggrund af erfaringerne fra februar, marts og april, kunne der forventes en  

 større produktion, da der ikke har været mangel på opgaver.
En rimelig  

 forklaring kan være, at der på grund af ferie og/eller sygdom har været en  

 nedsat kapacitet.
Hvis kapaciteten i august, f.eks. på grund af ferie, er  

 nedsat til 70 pct. er produktionsresultatet acceptabelt.
Det må så også  

 accepteres, at for 40.000 kr. tryksager må vente med at blive produceret til  

 næste måned.
September Der er bestilt for 70.000 kr., og overført for 40.000 kr. fra august, i  

 alt 110.000 kr., svarende til produktionens størrelse.
Oktober November Der er bestilt for 70.000 kr., men kun produceret for 50.000 kr.
Det kan  

 være en forklaring, at ordretilgangen ikke er jævnt fordelt over måneden.
En  

 stor ordretilgang i månedens sidste dage må forventes at blive produceret i  

 begyndelsen af næste måned.
December Der er bestilt for 60.000 kr., og overført for 20.000 kr. fra november  

 måned, i alt 80.000 kr.
Dette svarer til produktionen.
Hvis det skønnes hensigtsmæssigt, kan både ordretilgang og produktion  

 registreres med kortere mellemrum, f.eks. hver uge eller hver dag.
Det er dog  

 ikke erfaringen, at så fintmærkende målemetoder bør tages i brug i første  

 omgang.
De store og væsentlige linjer i forholdene vil fremgå af  

 månedsoversigten.
Vejledning i brugen af manuskriptark med blå indstregning til reproduktion 1. De instruktioner og streger der er trykt på  

 manuskriptarkene, vil ikke komme med ved fotograferingen, idet de  

 fotografiske materialer, som almindeligvis anvendes af hustrykkerier og den  

 grafiske branche, ikke er følsomme over for lette blå farver.
2. Manuskriptarkene er beregnet til skrivning med  

 pica-typer.
Benyttes mindre typer bliver den nedfotograferede skrift mindre  

 end forudsat ved fastsættelsen af fotograferingsforholdet.
Formindskelsen kan  

 i nogen grad imødegås ved kun at anvende ST 30 til A5 og ST 32 til AS 5.
 3. Stil Deres skrivemaskine ind på den øverste  

 vandrette blå streg, så den første skrevne linie begynder og står præcist som  

 den med blåt trykte tekst på arket:
 »Første linie skrives her på stregen«.
4. Skriv ud til den gennemgående streg til højre.
Hvis  

 det er hensigtsmæssigt, kan stregen overskrides med højst 3 bogstaver.
5. Den sidste skrevne linie på arket bør stå så nær  

 den nederste gennemgående blå streg som muligt.
Den nederste blå tekst  

 vedrørende udnyttelsen af arket skal overholdes.
 Begynd aldrig en ny side med en udgangslinie. (en halv linie), gør hellere  

 forrige side en linie kortere (eller længere).
6. På manuskriptarkene er trykt nogle rækker med  

 nuller.
De vandrette er beregnet som støtte ved opstillings- og tabelarbejde.  

 De yderste lodrette rækker markerer linieafstandene ved skrivning med 11/2  

 spring, og de inderste ved skrivning med 1 spring.
 Ved opstregning af skemaer og lignende kan nullerne bruges som anlæg for  

 linealen.
 7. Sidetal skrives på midten foroven på det sted, hvor  

 der er trykt 2 blå nuller.
 Husk at alle sider indgår i det samlede sidetal, også selv om visse sider  

 ikke skal have påført sidetal.
 Eksempel:
Side 1 - titel - 2 - bogtrykkerens navn, samt trykkested - 3 - f.eks. indholdsfortegnelse - 4 - blank - 5 - første tekstside (nedrykkes) - 6 - anden tekstside her påføres sidetallet 6 o.s.v.
Fortegnelse over lagerførte manuskriptark +++OPSTILBEG Fortegnelse over lagerførte manuskriptark Arkene er i format A4 Leveres i pakker a 250 eller 500 stk.
 Opmærksomheden henledes på følgende:
 - Rens typerne regelmæssigt, skriften skal stå ren, sort og tydelig.
 - Benyt engangsfarvebånd.
- Margenforholdene på manuskriptarkene er ikke identiske med forholdene i  

 den færdige publikation.
Ved formaterne AS5 og A5 øges margenen.
 - Det pointeres, at der er pligt til at anvende manuskriptarkene, idet  

 prisen for montering i modsat fald vil stige uacceptabelt.
 - Yderligere vejledning vedrørende manuskriptarkene gives ved henvendelse  

 til Statens Informationstjeneste, tlf. (01) 92 92 26 eller 92 92 24.
 - Manuskriptark kan rekvireres ved anvendelse af bestillingspostkort Fi  

 19-110.
