 Der kan ikke bevilges sabbatorlov med orlovsydelse til mindre end hele  

 dage.
 Arbejdsministeriets departement har udtalt følgende: ».....
 Sabbatorloven er indført som en begrænset forsøgsordning for at give  

 beskæftigede lønmodtagere mulighed for at udtræde af arbejdsmarkedet i en  

 periode på op til et år, idet det forudsættes, at der skal være tale om  

 fravær af et vist omfang.
For at gøre ordningen så fleksibel som mulig, blev der ikke fastsat en  

 absolut mindstegrænse for sabbatorlov.
Man har dog tænkt på orlov til hele  

 dage og ikke på etablering af deltidsbeskæftigelse.
 Spørgsmålet om sabbatorlov med orlovsydelse til mindre end hele dage har  

 derfor været under principiel overvejelse i departementet, der skal meddele,  

 at det er departementets opfattelse, at der fortsat ikke bør gives adgang til  

 sabbatorlov med orlovsydelse til mindre end hele dage.
Departementet har fra Direktoratet for Arbejdsløshedsforsikringen  

 endvidere fået oplyst, at ifølge gældende praksis for administrationen af  

 reglerne om fradrag, er den mindste enhed ved opgørelse af fradrag i  

 orlovsydelsen en dag.
Dette indebærer, at arbejde, der udføres på en dag,  

 hvor der f.eks. holdes orlov i den halve dag, vil medføre fradrag i  

 orlovsydelsen, således at orlovspersonen i realiteten inten vil få udbetalt  

 fra arbejdsløshedskassen under orloven«.
 NOA-meddelelsen er kun relevant indtil 1. januar 1995, hvor ændringerne  

 til lov om orlov træder i kraft.
