Bekendtgørelse om betaling for  

 administration af og klageadgang i lov om CO2-kvoter for  

 elproduktion I medfør af §§ 11 og 16 i lov nr. 376 af 2. juni 1999 om  

 CO2-kvoter for elproduktion, fastsættes:
 § 1. Elproducenter, der tildeles  

 CO2-udledningstilladelse efter lovens § 3, skal betale 0,079 kr.  

 pr ton udledningstilladelse til dækning af Energistyrelsens  

 omkostninger til administration af lovens § 3 og § 5, overdragelser efter § 6  

 og opgørelser efter § 9.
 Stk. 2. For året 2000 betaler elproducenterne  

 halvdelen af det beløb, som er angivet i stk. 1. Ved beregning af  

 beløbets størrelse for år 2000 for den enkelte  

 elproducent anvendes de for 2001 udmeldte  

 CO2-udledningstilladelser.
 § 2. Energistyrelsen opkræver det i § 1  

 nævnte beløb hos de enkelte elproducenter kvartalsvist bagud.  

 Der betales ikke moms af beløbet.
 Stk. 2. Beløbet indbetales senest 30 dage efter  

 opkrævningens udsendelse.
 Stk. 3. Betales skyldigt beløb ikke rettidigt,  

 skal der betales rente heraf i medfør af renteloven.
 § 3. Afgørelser truffet i henhold til  

 lovens §§ 3, 5, 9 og 13 kan påklages til Energiklagenævnet.
 § 4. Bekendtgørelsen træder i kraft den 6.  

 september 2000.
