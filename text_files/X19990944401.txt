Børnebidrag.
Modregning i krydsende  

 bidrag Ikke hjemmel til modregning ved krydsende  

 børnebidrag.
 Børneloven, §18, stk. 1 og 2.
 Civilretsdirektoratets udtalelse af 10. august 1998, j.nr.  

 1998-553-6:
 "X Kommune har forelagt et spørgsmål om  

 modregning i børnebidrag for Civilretsdirektoratet.
 Det fremgår af sagen, at faderen betaler  

 normalbidraget + 200% til et barn, der bor hos moderen, og at moderen betaler  

 normalbidraget til et andet barn, der bor hos faderen.
Faderen har på et tidspunkt undladt at betale hele  

 det forhøjede bidrag til moderen, idet han har gjort gældende,  

 at han har ret til at modregne overfor moderen med det krav, som han har mod  

 hende på betaling af normalbidraget.
Han har således reelt kun  

 betalt procenttillægget.
 I den anledning skal Civilretsdirektoratet udtale  

 følgende:
 Det er i dansk ret almindeligt antaget, at der kun kan ske  

 modregning mellem fordringer, der er gensidige, dvs. at debitor efter  

 den ene fordring er kreditor efter den anden fordring.
 Efter børnelovens § 18, stk. 2, er det den,  

 der afholder udgifterne ved barnets forsørgelse, der ret til at  

 kræve bidrag fastsat og til at indkræve dette, men ifølge  

 bestemmelsens stk. 1 tilkommer bidraget barnet.
 Det er således barnet, der reelt er kreditor i  

 henhold til bidragsdokumentet, mens  kun den, der forsørger barnet,  

 kan inddrive bidraget.
 Bidragsskyldneren kan derfor ikke bringe krav mod den, der  

 forsørger barnet, til modregning i børnebidrag, da disse  

 tilkommer barnet.
 Dette er dog ikke til hinder for, at parterne indgår  

 aftale om modregning.
Der henvises til Niels Chr.
Bitsch og Hanne  

 Ekstrand, Lov om børns retsstilling, 3. udg, side 157f.
Socialministeriet har ved cirkulæreskrivelse nr. 183  

 af 23. juni 1972 orienteret kommunerne om børnebidrag i  

 tilfælde, hvor forældremyndigheden over flere børn er  

 fordelt mellem forældre.
Denne skrivelse indeholder bl.a.  

 følgende:
 "... Da bidraget efter reglerne i lov om  

 børns retsstilling tilkommer barnet, er betingelserne for at modregne  

 beløb, der skal udbetales til hver af forældrene, ikke  

 opfyldt.
 Det sociale udvalg (magistraten) kan dog efter anmodning  

 fra en bidragspligtig anvende bidragsforskud, det tilkommer den  

 pågældende som bidragsberettiget, til dækning af bidrag,  

 der er forskudsvis udlagt for den pågældende som bidragsskyldig,  

 således at der i det omfang, det er muligt, sker en udligning af  

 kravene.
..." Da ovennævnte modregning er gjort gældende i  

 forbindelse med forskudsvis udbetaling af børnebidrag, har  

 direktoratet i dag videresendt sagen til Socialministeriet til afklaring af,  

 om faderen i den konkrete situation har haft mulighed for  

 "udligning" af kravene.".
 Socialministeriet (j.nr. 5112-23) udtalte den 19. august  

 1998 følgende:
"Socialministeriet har noteret sig, at det af  

 Civilretsdirektoratets brev, hvorom X Kommune er bekendt, fremgår, at  

 børnebidrag tilkommer barnet.
Dette forhold er da også  

 fremtrukket i Socialministeriets cirkulæreskrivelse af 23. juni 1972  

 med i Socialministeriets vejledning om børnetilskud af 30.  

 januar 1996, pkt. 42] og begrunder, at der ikke kan være grundlag for  

 at foretage en modregning i tilfælde, hvor der er tale om krydsende  

 bidrag.
Det er de respektive børn, for eksemplets skyld barn 1 og barn  

 2, der er kreditorer.
 I en sag om krydsende bidrag vil faderen være  

 debitor over for barn 1 og moderen debitor over for barn 2. Den grundliggende  

 betingelse om gensidighed for at kunne gennemføre modregning er  

 således ikke opfyldt.
 Socialministeriet finder, at kommunen efter  

 anmodning fra en bidragspligtig kan forestå en betalingsformidling  

 ved at anvende et forskudsvis udbetalt bidrag, der tilkommer barnet, men som  

 udbetales til den pågældende som berettiget til at indkræve  

 bidrag, til dækning af bidrag, der er forskudsvis udlagt for den  

 pågældende som bidragsskyldig.
I den udstrækning der ved en bidragsresolution er  

 fastsat et normalbidrag fra en mor til et barn, der har ophold hos faderen,  

 og bidraget ikke er betalt på forfaldsdagen, kan bidraget udbetales  

 forskudsvis af kommunen til faderen.
Bidragsforskud udbetales kun efter  

 ansøgning.
Hvis faderen søger om (og der træffes  

 afgørelse om) bidragsforskud, kan han i denne situation som  

 bidragspligtig anmode kommunen om at anvende dette beløb  

 (normalbidraget) til dækning af bidrag, der forskudsvis er udlagt for  

 ham som bidragsskyldig.
Der vil i et sådant tilfælde være  

 tale om, at kommunen forestår en betalingsformidling, men det  

 indebærer ikke en modregning af krav.
En sådan  

 fremgangsmåde vil kunne indebærer en begrænsning i  

 pengestrømmene.
 Er der ikke (1) ansøgt om (og truffet  

 afgørelse om) bidragsforskud samt (2) efterfølgende truffet  

 aftale med kommunen om betalingsformidling, jf. foranstående afsnit,  

 må bidrag indkræves efter den sædvanlige  

 fremgangsmåde.".
