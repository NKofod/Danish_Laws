 I medfør af § 149, stk. 10, samt § 151, stk. 2, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 fartsvæsen herved efter bemyndigelse fra Trafikministeriet, jf.  

 bekendtgørelse nr. 161 af 20. april 1971 vedrørende benyttelse af faldskærme,  

 følgende:
1. Referencedokumenter 1.1 BL 5-3, Bestemmelser om civile flyveopvisninger, seneste udgave.
 1.2 BL 7-1, Bestemmelser om lufttrafikregler, seneste udgave.
 1.3 Aeronautical Chart - ICAO/RDAF, Danmark 1:500.000, seneste udgave.
 Anm.: Kortet kan købes ved henvendelse til Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV.
2. Definitioner AFIS (Aerodrome Flight Information Service):
 Flyvepladsflyveinformationstjeneste.
 Faldskærmsspringer:
 En person, som foretager et planlagt faldskærmsspring, selvstændigt eller  

 med passager, fra et luftfartøj.
 Flyvekontrolenhed (Air Traffic Control Unit):
 Fællesbetegnelse omfattende kontrolcentral, indflyvningskontrol eller  

 kontroltårn.
 Flyveopvisning:
 Ethvert arrangement, hvortil offentligheden tilbydes adgang, og hvor  

 luftfartøjers manøvredygtighed demonstreres i luften, og/eller hvor der  

 udføres faldskærmsspring.
 Flyveopvisning, civil:
 En flyveopvisning, der ikke arrangeres af militære myndigheder.
 Offentlig flyveplads:
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Springleder:
 En person, som er ansvarlig for, at de betingelser, der er knyttet til  

 faldskærmsspring i forbindelse med flyveopvisninger, overholdes.
 Trafikinformationsområde (Traffic Information Area - TIA):
 Et nærmere afgrænset, ikke-kontrolleret luftrum, der strækker sig opefter  

 fra en nærmere fastsat grænse over jordens eller vandets overflade til en  

 nærmere fastsat øvre grænse, og som er oprettet i tilknytning til en  

 trafikinformationszone.
 Trafikinformationszone (Traffic Information Zone -TIZ):
 Et nærmere afgrænset, ikke-kontrolleret luftrum, der strækker sig opefter  

 fra jordens eller vandets overflade til en nærmere angivet øvre grænse, og  

 som er oprettet omkring en ikke-kontrolleret flyveplads.
 Trafikzone (Aerodrome Traffic Zone - ATZ):
 Et nærmere afgrænset luftrum, oprettet omkring en flyveplads til  

 beskyttelse af flyvepladstrafik.
3. Anvendelsesområde Denne BL fastsætter bestemmelser for faldskærmsspring fra et luftfartøj  

 under flyvning over dansk område, bortset fra faldskærmsspring, der foretages  

 i nødsituationer.
4. Generelt 4.1 Faldskærmsspringeren er ansvarlig for, a. at sigtbarheden ved spring i perioden, hvor VFR-DAG flyvning er  

 tilladt, gør det muligt at udføre springet under overholdelse af de afstande  

 til skyer, som er angivet i skemaet over VMC-minima i BL 7-1, pkt. 5.1.
Ved spring inden for kontrolzoner (CTR) gælder endvidere, at den  

 rapporterede sigtbarhed ved jorden skal være mindst 5 km, og ved spring inden  

 for trafikinformationszoner (TIZ) mindst 3 km, b. at sigtbarheden ved spring uden for perioden, hvor VFR-DAG flyvning er  

 tilladt, er mindst 8 km, og afstanden til skyer mindst 1,5 km vandret og 300  

 m lodret, c. at vedkommende ved spring i perioden fra solnedgang til solopgang bærer  

 et fast, hvidt lys, der er synligt hele horisonten rundt, d. at der ved spring uden for perioden, hvor VFR-DAG-flyvning er tilladt,  

 er etableret et lysarrangement for at markere landingsstedet, e. at springet ikke foretages med henblik på landing i tæt bebyggede  

 områder, herunder sommerhusområder og beboede campingpladser, samt områder,  

 hvor et større antal mennesker er samlet i fri luft, medmindre kravene, der  

 er anført i afsnit 8 i denne BL, er opfyldt, f. at andre ikke udsættes for fare eller ulempe ved springet, samt g. at de bestemmelser, der er fastsat i afsnit 6 og afsnit 7, overholdes.
 4.2 Luftfartøjschefen skal have erhvervet en flyvetid som luftfartøjschef  

 på mindst 150 timer på et luftfartøj af den pågældende kategori.
4.3 Luftfartøjschefen er ansvarlig for, a. at spring kun foretages fra et luftfartøj, der ifølge dets  

 luftdygtighedsbevis må anvendes hertil, b. at spring inden for luftrumsklasserne A-E kun finder sted efter forud  

 indhentet tilladelse fra den pågældende flyvekontrolenhed, hvorved bemærkes,  

 at en sådan tilladelse vil være afhængig af trafikforholdene, og c. at spring inden for de dele af luftrum G, som benævnes  

 trafikinformationsområde (TIA) og trafikinformationszone (TIZ), samt inden  

 for områder, hvor en AFIS enhed yder flyvepladsflyveinformationstjeneste, kun  

 finder sted efter forud truffet aftale med den pågældende  

 lufttrafiktjenesteenhed.
 Anm. 1: Luftrumsklasser, trafikinformationsområder,  

 trafikinformationszoner og trafikzoner fremgår af Aeronautical Chart  

 ICAO/RDAF Danmark.
 Anm. 2: En tilladelse i henhold til pkt. 4.3 b indebærer ikke, at der  

 fra flyvekontroltjenestens side vil blive sikret adskillelse til  

 lufttrafikken, som kun vil blive informeret om springet.
 4.4 Springlederen er ansvarlig for overholdelsen af de bestemmelser, der  

 er fastsat for spring under flyveopvisninger, jf. afsnit 8.
 4.5 Erhvervsmæssig faldskærmsspringsvirksomhed kræver tilladelse fra  

 Statens Luftfartsvæsen.
5. Uddannelse 5.1 Faldsskærmsspringere skal have gennemgået en grunduddannelse i  

 overensstemmelse med, hvad der er anført i pkt. 5.2, og under udførelse af  

 springvirksomhed medføre dokumentation for denne uddannelse.
 5.2 Grunduddannelsen af faldskærmsspringere skal foregå efter Dansk  

 Faldskærms Unions, British Parachute Association's eller United States  

 Parachute Association's uddannelsesbestemmelser.
6. Sikkerhedsbestemmelser 6.1 Faldskærmsspringeren skal bære hoved- og redningsskærm.
 6.2 Udløsning af hovedskærm skal foregå således, at denne er bærende  

 mindst 600 m over landingsstedet.
6.3 Er der risiko for landing i vand, skal springeren bære egnet  

 svømmevest.
Foretages faldskærmsspring således, at der med forsæt landes i  

 vand, skal der forefindes en båd til bjærgning af springeren.
 6.4 Ved spring fra større højder end 20.000 ft (6.100 m) skal ilt anvendes  

 under springet.
6.4.1 Under flyvning skal ilt anvendes i flyet a. i en hvilken som helst periode ud over 30 minutter, når flyvehøjden er  

 mellem 10.000 ft (3.050 m) og 13.000 ft (3.950 m), og b. når flyvehøjden er over 13.000 ft (3.950 m).
7. Springområder på offentlige flyvepladser 7.1 Spring, der foretages nærmere end 5 km fra banen/banerne på en  

 offentlig flyveplads, som angivet på Geodætisk Instituts kort (1:25.000 eller  

 1:50.000), skal foregå efter retningslinier, der er godkendt af Statens  

 Luftfartsvæsen.
 7.1.1 Der skal tillige foreligge tilladelse fra flyvepladsens ledelse til,  

 at flyvepladsen benyttes til spring.
 7.2 Spring på en offentlig flyveplads skal i øvrigt foregå i henhold til  

 følgende retningslinier:
a.
Springområdet skal være beliggende uden for bane og taxivejsystemets  

 sikkerhedszoner samt fri af banernes ud- og indflyvningszoner.
b.
Springområdet skal være placeret mindst 100 m fra flyvepladsens  

 tilskuerpladser, flyparkeringsområdet, hangarer og offentlige veje.
c.
Færdsel til og fra springområdet skal kunne foregå fri af baner og  

 sikkerhedszoner.
d.
Medmindre der anvendes springgrav, skal springområdet være afmærket med  

 et orange kryds.
De to flager, der udgør krydset, skal mindst være 1 m brede  

 og 3 m lange.
e.
På betjente flyvepladser, hvor der er etableret radiostation, skal  

 denne være bemandet under springaktivitet, der finder sted i flyvepladsens  

 etablerede tjenestetid.
f.
Springaktiviteten skal på betjente flyvepladser til- og afmeldes hos  

 flyvepladsens ledelse, hvis virksomheden finder sted i flyvepladsens  

 etablerede tjenestetid.
7.3 Ansøgning om godkendelse af et springområde nærmere end 5 km fra  

 banen/banerne på en offentlig flyveplads skal indsendes til Statens  

 Luftfartsvæsen og være vedlagt a. kort i målestok 1:4.000, der viser områdets placering, og oversigtskort  

 i målestok 1:25.000 eller 1:50.000 samt b. skriftlig tilladelse fra områdets ejer/bruger.
 7.4 Statens Luftfartsvæsen kan kræve oprettet særligt regulativ for  

 springaktivitet på de områder, der er nævnt i pkt. 7.3.
 7.5 Påbud meddelt af flyvepladsens ledelse eller dennes stedfortræder på  

 baggrund af et skøn om, hvorvidt springaktiviteten er til gene for den øvrige  

 flyvepladstrafik, skal efterkommes af faldskærmsspringeren.
 7.6 Tilladelse meddelt af Statens Luftfartsvæsen kan tilbagekaldes, hvis  

 forholdene taler herfor.
8. Bestemmelser for faldskærmsspring under civile  

 flyveopvisninger 8.1 Der skal udpeges en springleder.
Springlederen skal opfylde de  

 kvalifikationskrav, der er anført i pkt. 8.2, nr. 9 og nr. 10.
 8.2 Inden spring påbegyndes, skal følgende betingelser være opfyldt:
 1. Politimesterens tilladelse skal foreligge.
 2. Ejerens tilladelse til anvendelse af de planlagte  

 og alternative springområder skal foreligge.
 3. Tilskuerpladserne skal være effektivt afspærret og  

 bevogtet.
 4. Springområdet skal være uden hindringer og udgøre  

 et areal, der kan indeholde en cirkel med radius på mindst 30 m, hvis der  

 findes et eller flere alternative springområder af mindst samme størrelse.
 5. Springområdet skal være uden hindringer og udgøre  

 et areal, der kan indeholde en cirkel med en radius på mindst 100 m, hvis der  

 ikke findes alternative springområder, som angivet under pkt. 4.
 6. Springområdets centrum skal være tydeligt markeret.
 7. Springområdet skal holdes frit for uvedkommende  

 personer, og vindhastigheden ved jorden må højst være 8 m/sek. (15 kts).
 8. Faldskærmsspringeren skal være udstyret med styrbar  

 hovedskærm med en faldhastighed på højst 5,5 m/sek. og egendrift på mindst  

 8,0 m/sek. samt være udstyret med styrbar redningsskærm, visuel højdemåler  

 eller akustisk højdeindikator.
 9. Faldsskærmsspringeren skal have udført mindst 150  

 spring med styrbar hovedskærm af samme type som den anvendte.
 10. Faldskærmsspringeren skal have udført mindst 10  

 spring inden for de sidste 6 måneder af den sværhedsgrad, der agtes udført.  

 Ingen af disse spring må have afveget mere end 10 m fra et udlagt  

 landingsmærke.
8.3 Ved udøvelse af spring skal der være tegnet ansvarsforsikring, hvor  

 forsikringssummens størrelse skal være mindst 60.000.000 kr. ved personskade  

 og 5.000.000 kr. ved tingskade.
Forsikringen skal udtrykkeligt dække  

 erstatningskrav for skade på trediemand som følge af flyveopvisning.
9. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
10. Klageadgang Afgørelser truffet af Statens Luftfartsvæsen kan påklages til  

 Trafikministeriet.
11. Straf Overtrædelse af bestemmelserne i afsnit 4 straffes med bøde eller hæfte.
12. Ikrafttræden 12.1 Denne BL træder i kraft den 2. april 1992.
 12.2 Samtidig ophæves BL 9-1, 8. udgave af 21. januar 1991.
