Skriftlig fremsættelse (25. oktober 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af retsplejeloven (Varetægtsfængsling i isolation) (Lovforslag nr.
L 44).
I nogle straffesager er muligheden for at gennemføre en  

 efterforskning og en rigtig pådømmelse af sagen afhængig af, at det i kortere  

 eller længere tid er muligt at afskære sigtede fra kontakt med medsigtede,  

 vidner eller andre.
Isolationsfængsling kan dog samtidig være et særdeles  

 belastende indgreb for vedkommende.
Det er derfor væsentligt til stadighed at  

 være opmærksom på, hvordan omfanget og varigheden af isolationsfængsling kan  

 begrænses uden samtidig at tilsidesætte et grundlæggende hensyn til  

 efterforskning og opklaring af forbrydelser.
 I overensstemmelse hermed har dette lovforslag til formål at  

 fastholde den nedgang i antallet af isolationsfængslinger, som er opnået  

 efter  

 ændringen i 2000 af retsplejelovens regler om isolation, samt at begrænse  

 varigheden af varetægtsfængslinger i isolation.
 Lovforslaget bygger på anbefalingerne i en betænkning fra  

 Strafferetsplejeudvalget  

  

 (betænkning nr.  

 1469/2006),  

  

 der dels indeholder en evaluering af de gældende regler om  

 isolationsfængsling, dels  i overensstemmelse med regeringsgrundlaget  

 Nye  

 mål fra februar 2005  indeholder udvalgets overvejelser om  

 muligheden for  

 yderligere at begrænse anvendelsen af isolationsfængsling.
 Med henblik på at opnå en generel begrænsning i den  

 tidsmæssige udstrækning af isolation foreslås de gældende tidsgrænser for  

 isolation nedsat.
 Således foreslås den ufravigelige overgrænse for isolation  

 på 4 uger for lovovertrædelser, der efter loven kan medføre fængsel i mindre  

 end 4 år, nedsat til 14 dage, og den ufravigelige overgrænse for isolation på  

 8  

 uger for lovovertrædelser, der efter loven kan medføre fængsel i 4 år eller  

 derover, men ikke i 6 år, nedsat til 4 uger.
Endvidere foreslås den gældende fravigelige overgrænse for  

 isolation på 3 måneder for lovovertrædelser, der efter loven kan medføre  

 fængsel  

 i 6 år eller derover, nedsat til 8 uger.
Desuden foreslås den gældende adgang  

 for retten til undtagelsesvis at tillade, at en isolation i disse tilfælde  

 udstrækkes  

 ud over den almindelige overgrænse, yderligere begrænset.
Det foreslås  

 således,  

 at der tillige opstilles krav om, at lovovertrædelsen kan ventes i det  

 konkrete  

 tilfælde at medføre fængsel i mindst 2 år.
Endvidere foreslås det, at en  

 isolation i intet tilfælde kan opretholdes ud over 6 måneder, medmindre  

 sigtelsen angår en forsætlig overtrædelse af straffelovens kapitler 12 eller  

 13  

 (terrorisme mv.) eller en overtrædelse af straffelovens § 191  

 (narkotikakriminalitet) eller § 237 (drab).
Herudover foreslås den gældende ufravigelige overgrænse på 8  

 uger for isolation af unge 18 år nedsat til en normal  men ikke  

 ufravigelig   

 overgrænse på 4 uger.
Overgrænsen vil efter forslaget alene kunne fraviges,  

 hvis sigtelsen angår en forsætlig overtrædelse af straffelovens kapitler 12  

 eller 13 (terrorisme mv.).
Forslaget vedrører kun i begrænset omfang betingelserne for  

 at iværksætte og opretholde isolation, idet de gældende betingelser i  

 retsplejelovens §§  

 770 a  

 og 770 b ikke foreslås ændret.
Der foreslås dog en præcisering og skærpelse  

 af  

 betingelserne for at iværksætte og opretholde varetægtsfængsling i isolation  

 af  

 unge under 18 år.
 Lovforslaget indeholder desuden en justering af den gældende  

 bestemmelse om domstolenes begrundelsespligt ved afgørelser om isolation.
Lovforslaget indeholder endvidere en ny bestemmelse,  

 hvorefter anklagemyndighedens anmodning til retten om fortsat isolation skal  

 fremsættes skriftligt.
Det foreslås desuden, at Rigsadvokatens godkendelse  

 skal  

 indhentes, inden anklagemyndigheden fremsætter anmodning om forlængelse af  

 isolation ud over 8 uger (ud over 4 uger, når arrestanten er under 18 år),  

 samt  

 at forlængelse ikke kan ske, hvis denne godkendelse ikke foreligger.
 Det foreslås endvidere, at adgangen til at få kæremål om  

 isolation behandlet mundtligt udvides.
 Endelig foreslås en ændring af retsplejelovens bestemmelse  

 om afholdelse af bevisførelse før hovedforhandlingen (såkaldt anticiperet  

 bevisførelse). Forslaget indebærer udvidede muligheder for anticiperet  

 bevisførelse med henblik på at begrænse varigheden af en iværksat  

 isolationsfængsling.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
