Afgiftssatsen Afgiftssatsen Afgiften udgør 22% af den afgiftspligtige omsætning.
 I tiden fra og med 3 juli 1967 til og med 31 marts 1968 udgjorde afgiften  

 10% af den afgiftspligtige omsætning.
 I tiden fra og med 1 april 1968 til og med 28 juni 1970 udgjorde afgiften  

 12,5% af den afgiftspligtige omsætning.
 I tiden fra og med 29 juni 1970 til og med 2 oktober 1977 udgjorde  

 afgiften 15% af den afgiftspligtige omsætning.
 I tiden fra og med 3 oktober 1977 til og med 30 september 1978 udgjorde  

 afgiften 18% af den afgiftspligtige omsætning.
 I tiden fra og med 1 oktober 1978 til og med 29 juni 1980 udgjorde  

 afgiften 20,25% af den afgiftspligtige omsætning.
I tiden fra og med 29 september 1975 til og med 29 februar 1976 var  

 afgiften midlertidig nedsat til 9,25% af den afgiftspligtige omsætning.
Den  

 midlertidige nedsættelse til 9,25% omfattede dog ikke følgende varer og  

 ydelser:
- salg og udlejning af motorkøretøjer - elektricitet - telefon, telegraf, telex og lignende - radio- og fjernsynsudsendelser.
 I tiden fra og med 3 juli 1967 til og med 28 juni 1970 anvendtes særlige  

 satser ved registrerede virksomheders indførsel af varer.
 De til afgiftssatserne svarende procentandele (brøker), der i visse  

 tilfælde anvendes ved opgørelse eller regulering af den afgiftspligtige  

 omsætning mv, er optaget i bilag 1.
 Oversigt over standardsatserne for landbrugsvirksomheders forbrug af egne  

 varer samt over de reduktionssatser, som udlejningsvirksomheder og køreskoler  

 kan anvende ved afsætning af motorkøretøjer, er optaget i kap 2 (ad § 9 og  

 10).
Overgangsbestemmelser Generelt De generelle overgangsbestemmelser ved ændringer af afgiftssatsen mv er  

 indeholdt i de enkelte ændringslove, der er optrykt i kap 1.
 Lovene indeholder endvidere en bemyndigelse til ministeren for skatter og  

 afgifter til at fastsætte de i øvrigt fornødne overgangsbestemmelser.
Der er herefter i forbindelse med de enkelte lovændringer udstedt  

 bekendtgørelser, der for enkelte områder fastsætter mere konkrete  

 overgangsregler.
Bekendtgørelserne er optrykt i kap 2.
Endvidere er de registrerede virksomheder blevet orienteret om  

 lovændringerne ved udsendelse af »Tillæg«/»Meddelelser«  

 til vejledningen om merværdiafgift.
I forbindelse med ændring af  

 afgiftssatsen er der samtidig udsendt tabeller med de nye momssatser.
 Herudover er der truffet en række administrative afgørelser i forbindelse  

 med de enkelte lovændringer.
Den midlertidige afgiftsnedsættelse 1975/76 (29 september 1975 til 29 februar 1976) Ændringslov:
 Lov nr 436 af 16 september 1975.
 Bekendtgørelse:
 Ministeriet for Skatter og Afgifters bekendtgørelse nr 485 af 23 september  

 1975.
 Orientering til virksomhederne:
 Tillæg nr 4 til vejledningen om merværdiafgift, se bilag 2.
 Administrative afgørelser:
Abonnementer Afgiftsreguleringen for kommunernes abonnementsordninger - fx renovation  

 og skorstensfejning - kunne foretages i forbindelse med opkrævningen for  

 næste abonnementsperiode (år). Det vil sige, at regulering af afgiften på den  

 del af vederlaget for abonnementet, som vedrørte perioden med nedsat afgift,  

 kunne ske ved modregning i beløb, som opkræves for den følgende  

 abonnementsperiode.
Det var en betingelse, at modregningen fremgik af den  

 pågældende abonnementsopkrævning.
Leverandøren skulle endvidere gennem sit  

 regnskab kunne dokumentere den foretagne afgiftsnedsættelse.
Afregningsperiode Ved den midlertidige nedsættelse af afgiften blev afgiftsperioderne  

 ændret, således at fx januar kvartal 1976 alene omfattede perioden 1 januar -  

 29 februar, medens marts måned herefter skulle medtages ved opgørelse af  

 afgiftstilsvaret for april kvartal 1976.
 En registreret virksomhed anmodede i den forbindelse om at måtte medtage  

 marts måned ved opgørelsen af afgiftstilsvaret for januar kvartal 1976, da  

 den af likviditetsmæssige grunde ønskede at få tilbagebetalt et betydeligt  

 negativt afgiftstilsvar for marts måned 1976 hurtigst muligt.
 Der blev truffet afgørelse om, at der ikke var hjemmel til at bevilge det  

 ansøgte.
Elektricitet og telefon Den nedsatte afgift på 9,25% fandt ikke anvendelse på  

 tilslutningsafgifter, faste afgifter (målerleje mv) og gebyrer o lign, som  

 opkrævedes i forbindelse med elektricitetsleverancer, da de nævnte beløb  

 måtte anses som en del af vederlaget for elektricitetsleverancerne.
 Et elværks udførelse af anlægsarbejder (fx gadebelysning) og egentlig  

 afsætning af varer (el-materiel) ville derimod i tiden 29 september 1975 - 29  

 februar 1976 kunne afgiftsberigtiges med 9,25%.
 Tilsvarende retningslinier gjaldt med hensyn til oprettelsesafgifter mv  

 vedrørende telefon-, telegraf- og telexydelser.
Lystbåde, campingvogne mv I forbindelse med salg af lystbåde og campingvogne i perioden med  

 midlertidig afgiftsnedsættelse blev der rejst spørgsmål om afgiftssatsen i  

 tilfælde, hvor forhandleren (sælgeren) som en praktisk foranstaltning  

 samtidig påtog sig at opbevare den solgte båd/campingvogn for køberen indtil  

 den kommende feriesæson.
 Der blev truffet afgørelse om, at den nedsatte afgift på 9,25% fandt  

 anvendelse ved levering (salg) af færdige og leveringsklare både/campingvogne  

 i nævnte periode, selv om båden/campingvognen evt opbevaredes hos  

 forhandleren til efter den 29 februar 1976. Det var dog en betingelse, at  

 forhandleren gennem fremlæggelse af købekontrakt, slutseddel eller lignende  

 kunne dokumentere, at varen med angivelse af mærke, type, fabrikationsnummer  

 eller lignende retsgyldigt var overdraget køberen senest den 29 februar 1976.  

 Det var endvidere en betingelse, at varen ved placering og/eller mærkning  

 tydeligt var udskilt fra virksomhedens øvrige lager, således at det klart  

 fremgik, at virksomheden ikke længere havde dispositionsret, men at  

 opbevaringen skete for køberens regning og risiko.
 Reglen kunne under samme forudsætninger anvendes ved salg af andre  

 individualiserede varer.
Løbende leverancer af gas, vand og varme Leverancer fra kommuner Forud for den 29 september 1975 havde bl a en del kommuner udsendt  

 opkrævninger vedrørende acontobetaling for gas, vand og varme, således at  

 acontobeløbene i de for hele sæsonen udsendte opkrævninger indbefattede 15%  

 afgift.
Reguleringen af afgiften vedrørende perioden med nedsat afgift kunne ske i  

 den kommende årsopgørelse i stedet for ved udsendelse af korrigerede  

 opkrævninger.
Reguleringen skulle herefter omfatte 5/12 af vederlaget for  

 årsforbruget.
For gas til opvarmningsformål og for varme kunne beregningen af  

 den nævnte del af vederlaget dog ske på basis af et graddageforbrug.
 Det skulle af den til forbrugerne udstedte årsopgørelse (faktura) fremgå,  

 hvorledes reguleringen var foretaget.
 Københavns Kommunes Belysningsvæsen, som foretager løbende (kvartals-  

 eller månedsvis) udsendelse af acontoopkrævninger for gas og varme, blev  

 meddelt tilladelse til, at beregningen af afgiftsnedsættelsen - ligesom det  

 var tilfældet med acontobeløbene - kunne ske på grundlag af den pågældende  

 kundes forbrug i det foregående år.
Leverancer fra fjernvarmeværker Fjernvarmeværkerne blev meddelt tilladelse til at foretage beregningen af  

 afgiftsreguleringen i anledning af den midlertidige afgiftsnedsættelse i  

 forbindelse med den påfølgende årsopgørelse samt at foretage beregningen  

 under hensyntagen til en månedlig fordeling af varmeforbruget efter graddage.
 Varmeforbruget i perioden med nedsat afgift beregnet efter graddage  

 udgjorde 61% af årsforbruget.
 Ved beregningen af afgiften af kundernes årsforbrug af varme anvendtes  

 følgende procentsatser:
Af praktiske grunde blev det tilladt, at fjernvarmeværkerne i givet fald  

 anvendte en fælles procentsats for varmeforbruget og den faste afgift.
Denne  

 procentsats udgjorde - når der blev taget hensyn til den vægt, hvormed  

 værdien af henholdsvis varmeforbruget (ca 3/4) og den faste afgift (ca 1/4)  

 indgik i den samlede betaling fra forbrugeren - følgende:
 Ovennævnte regulering var betinget af, at det af den til forbrugerne  

 udstedte årsopgørelse fremgik, hvorledes afgiftsnedsættelsen var foretaget  

 (evt ved angivelse af størrelsen af det tilbagebetalte afgiftsbeløb).
Mejerier Mejerierne - der over for leverandører og kunder benytter ugentlige  

 afregningsperioder løbende fra fredag til torsdag - kunne anvende en  

 gennemsnitsberegning ved opgørelsen af afgiften for de leverancer, der fandt  

 sted i ugen fra den 26 september - 2 oktober 1975. Afgiftsberegningen  

 vedrørende de i den nævnte uge foretagne leverancer kunne således ske med en  

 procentsats i forhold til antal dage før og efter skæringstidspunktet.
Tilslutningsafgifter o lign Der blev rejst spørgsmål om retningslinierne for afgiftsberigtigelsen af  

 tilslutningsafgifter o lign til gas-, vand- og varmeværker mv, der blev  

 indbetalt eller efterreguleret i tidsrummet med den midlertidige nedsættelse  

 af merværdiafgiften.
Indbetaling til værket af de nævnte tilslutningsafgifter fandt dels sted i  

 forbindelse med salg af kommunalt udstykkede og byggemodnede grunde, dels i  

 forbindelse med selvstændige tilslutninger til værket.
Nogle af de beregnede  

 eller indbetalte tilslutningsafgifter betragtedes som endelige, medens andre  

 efterfølgende kunne reguleres, fx i forhold til en ejendoms varmeforbrug.
 Der blev truffet afgørelse om, at det var tidspunktet for betalingen til  

 værket, der var afgørende for, om afgiften af tilslutningsbeløbet skulle  

 beregnes med 15% eller med den nedsatte sats på 9,25%.
 Efterbetalinger, indbetalinger til indfrielse af restbeløb og  

 forudbetalinger vedrørende tilslutningsafgifter, som fandt sted i tidsrummet  

 29 september 1975 - 29 februar 1976 skulle herefter afgiftsberigtiges med den  

 nedsatte sats på 9,25%. Reguleringer, som i dette tidsrum fandt sted som  

 følge af delvis tilbagebetaling af tilslutningsafgifter, der var indbetalt  

 før den 29 september 1975, skulle derimod ske med den afgiftssats, der var  

 gældende på betalingstidspunktet.
Afgiftsforhøjelsen pr 3 oktober 1977 (fra 15% til 18%) Ændringslov:
 Lov nr 439 af 6 september 1977.
 Bekendtgørelse:
 Ministeriet for Skatter og Afgifters bekendtgørelse nr 506 af 23 september  

 1977.
 Orientering til virksomhederne:
 Tillæg nr 5 til vejledningen om merværdiafgift, se bilag 3.
 Administrative afgørelser:
Løbende leverancer af gas, vand og varme Leverancer fra kommuner Kommunerne blev meddelt tilladelse til ikke at udsende nye opkrævninger  

 vedrørende løbende leverancer af gas, vand og varme som følge af  

 afgiftsforhøjelsen.
 Den for lidt beregnede afgift for perioden 3 oktober 1977 til 31 december  

 1977, skulle herefter opkræves i forbindelse med afregningen af løbende  

 leverancer i 1978.
Leverancer fra fjernvarme- og vandværker Fjernvarmeværkerne og vandværkerne blev meddelt tilladelse til at  

 praktisere overgangsreglerne for beskatning af løbende leverancer af varme og  

 vand i forbindelse med afgiftsforhøjelsen ved anvendelse af nedenstående  

 differentierede afgiftssatser:
 På de i årets løb udsendte acontoregninger skulle der opkræves afgift, som  

 i tiden fra og med den 3 oktober 1977 til og med den 2 januar 1978 udgjorde  

 de under »Kvartalsaflæsning« anførte procenter og fra og med den 3  

 januar 1978 18%. I tilfælde af månedlige acontoregninger anvendtes de under  

 »månedsaflæsning« anførte procenter i tiden fra og med den 3  

 oktober 1977 til og med den 2 november 1977 og fra og med den 3 november 1977  

 18%.
Fjernvarme- og vandværker, der eventuelt benyttede aflæsningsperioder, som  

 ikke muliggjorde anvendelsen af ovenstående afgiftsskala, kunne benytte andre  

 afgiftsskalaer, der var opbygget på tilsvarende måde.
Sådanne afgiftsskalaer  

 skulle dog forinden godkendes af distriktstoldkamret.
Porto Postvæsenet blev meddelt tilladelse til:
at afgiftsforhøjelsen af pakketakster først trådte i kraft den 1 november  

 1977, på hvilket tidspunkt der indførtes nye takster, og at ikrafttrædelsestidspunktet for afgiftsforhøjelsen for portobeløb for ca  

 900 blade og tidsskrifter med betaling efter årstermin blev udskudt til 1  

 januar 1978.
Udlændinges hotelophold mv Visse storhoteller samt kursus- og konferencehoteller indgår  

 sædvanemæssigt langtidskontrakter med udenlandske kursus- og  

 kongresarrangører samt rejsegrupper om udlejning af værelser til og servering  

 for valutaudlændinge.
 Ifølge bekendtgørelsen om særlige overgangsbestemmelser kunne der på visse  

 betingelser ses bort fra afgiftsforhøjelsen fra 15 til 18% ved udlejning af  

 værelser til og servering for valutaudlændinge indtil udgangen af december  

 måned 1977.
 Der blev givet tilladelse til, at der også i tiden 1 januar til 31 marts  

 1978 kunne ses bort fra afgiftsforhøjelsen for udlejning af værelser til og  

 servering for valutaudlændinge, når der var truffet bindende aftale om de  

 pågældende arrangementer senest den 2 oktober 1977. De bindende aftaler  

 skulle kunne dokumenteres over for toldvæsenet.
 Virksomheder kunne endvidere - efter ansøgning herom til  

 distriktstoldkamret inden den 30 april 1978 - få tilladelse til forlængelse  

 af denne dispensation til den 30 september 1978.
Udvidelse af afgiftspligten pr 1 oktober 1978 Ændringslov:
Lov nr 204 af 10 maj 1978 Bekendtgørelse:
 Ministeriet for Skatter og Afgifters bekendtgørelse nr 314 af 26 maj 1978.
 Orientering til virksomhederne:
 Afgiftsvejledning 1978 »Moms«.
 Administrative afgørelser:
Generelt Virksomheder, der blev berørt af den udvidede afgiftspligt, skulle med de  

 undtagelser, der fulgte af overgangsbestemmelserne, principielt svare afgift  

 (med 20,25%) af de ydelser, der leveredes fra og med den 1 oktober 1978.
For ydelser, hvor der har været principiel tvivl om afgiftspligten, vil  

 det som en hovedregel kunne godkendes, at der først opkræves og svares afgift  

 fra det tidspunkt, hvor der har foreligget en retningsgivende afgørelse fra  

 Nævnet vedrørende Merværdiafgift mv.
Der er endvidere i enkelte tilfælde,  

 hvor der har foreligget særlige omstændigheder, givet tilladelse til, at der  

 først svares afgift fra et nærmere angivet tidspunkt (dette fremgår af de  

 pågældende afgørelser, der er optaget i kap AFGIFTSPLIGTEN).
Advokatsalær i boer mv I forbindelse med langvarige sager (boer, retssager mv), der blev  

 påbegyndt inden 1 oktober 1978, men som ikke var afsluttet inden 1 oktober  

 1979, vil det normalt kunne godkendes, at der ikke svares afgift af den andel  

 af det samlede advokatsalær, der vedrører arbejdet før 1 oktober 1978. Det er  

 dog en betingelse, at der inden 1 oktober 1979 over for klienten er foretaget  

 en opgørelse og så vidt muligt en afregning eller debitering - endelig eller  

 a conto - vedrørende arbejdet før 1 oktober 1978.
 Spørgsmålet om fordelingen af arbejdet henholdsvis før og efter 1 oktober  

 1978 må til en vis grad bero på det af de enkelte advokater m fl udøvede  

 skøn.
Impresariovirksomhed Bestemmelsen i § 1, stk 2, i ovennævnte bekendtgørelse om særlige  

 overgangsbestemmelser kan finde anvendelse for kontrakter, der blev oprettet  

 før 1 oktober 1978.
 Man har accepteret, at der efter omstændighederne vil kunne ses bort fra  

 efteropkrævning af afgift af provision vedrørende kontrakter, der blev  

 oprettet uden afgiftsberegning i perioden 1-15 oktober 1978, når det i  

 kontrakten aftalte arrangement blev afsluttet i samme periode.
Køreskoler Køreskolevirksomhed blev fra 1 oktober 1978 anset for fuldt ud  

 afgiftspligtig.
 Nævnet har senere truffet afgørelse om, at køreskolers undervisning med  

 henblik på erhvervelse af kørekort til lastbil og bus samt faglig uddannelse  

 og omskoling i øvrigt (erhvervelse af erhvervskørekort) er undtaget fra  

 afgiftspligten i medfør af merværdiafgiftslovens § 2, stk 3, punkt c.
 Denne afgørelse har principielt virkning fra 14 december 1978.
 Der vil dog kunne ses bort fra beregning af merværdiafgift for  

 undervisning af den nævnte art, som blev faktureret eller betalt efter den 13  

 december 1978, selv om undervisningen foregik i perioden 1 oktober til 13  

 december 1978.
 Distriktstoldkamrene blev endvidere bemyndiget til at imødekomme  

 eventuelle ansøgninger fra køreskolevirksomheder om regulering af allerede  

 opkrævet afgift på betingelse af, at det tilbageførte afgiftsbeløb kommer den  

 enkelte køber (elev) til gode og under forudsætning af, at denne ikke er en  

 registreret virksomhed, der har medregnet afgiftsbeløbet til den indgående  

 afgift.
 Ændringen af afgiftspligten for køreskoler betyder samtidig en begrænsning  

 af fradragsretten, samt at der skal foretages regulering af indgående afgift  

 for de driftsmidler, der er anskaffet efter 1 oktober 1978 til brug for den  

 del af køreskolevirksomheden, der pr 14 december 1978 ikke anses for omfattet  

 af afgiftspligten.
Marketenderier Ved indførelsen af afgiftspligt for marketenderivirksomhed blev der  

 truffet afgørelse om, at der vil kunne gives marketenderier tilladelse til  

 fradrag for indgående afgift af deres beholdning af mad og drikkevarer pr 1  

 oktober 1978.
 Fradraget skulle ske på grundlag af en på skæringstidspunktet foretaget  

 beholdningsopgørelse samt sædvanlig dokumentation for størrelsen af den  

 tilfakturerede afgift på de enkelte varer.
 Med hensyn til marketenderiernes indkøb i øvrigt (kontorartikler, telefon,  

 kitler mv) skal der forholdes som ved andre virksomheder, der blev  

 registreringspligtige pr 1 oktober 1978, dvs kun fradrag for anskaffelser,  

 som blev foretaget fra og med denne dato.
Afgiftsforhøjelsen pr 1 oktober 1978 (fra 18% til 20,25%) Ændringslov:
Lov nr 443 af 13 september 1978 Bekendtgørelse:
Ministeriet for Skatter og Afgifters bekendtgørelse nr 444 af 13 september  

 1978 Orientering til virksomhederne:
 Meddelelse til momsregistrerede virksomheder i september 1978, se bilag 4.
 Administrative afgørelser:
Løbende leverancer af gas, vand og varme Leverancer fra kommuner Kommunerne blev meddelt tilladelse til ikke at udsende nye opkrævninger  

 for løbende leverancer af gas, vand og varme som følge af afgiftsforhøjelsen.
 Den for lidt beregnede afgift for perioden 1 oktober 1978 til 31 december  

 1978 skulle herefter opkræves i forbindelse med afregningen af løbende  

 leveringer i 1979.
Leverancer fra fjernvarme- og vandværker Fjernvarmeværkerne og vandværkerne blev meddelt tilladelse til at  

 praktisere overgangsbestemmelser for beskatning af løbende leverancer af  

 varme og vand i forbindelse med afgiftsforhøjelsen ved anvendelse af  

 nedenstående differentierede afgiftssatser:
 På de i årets løb udsendte acontoregninger skulle der opkræves afgift, som  

 i tiden fra og med den 1 oktober 1978 til og med den 31 december 1978  

 udgjorde de under »Kvartalsaflæsning« anførte procenter og fra og  

 med den 1 januar 1979 20,25%. I tilfælde af månedlige acontoregninger  

 anvendtes de under »Månedsaflæsning« anførte procenter i tiden fra  

 og med den 1 oktober 1978 til og med den 3 oktober 1978 og fra og med den 1  

 november 1978 20,25%.
Fjernvarme- og vandværker, der eventuelt benyttede aflæsningsperioder, som  

 ikke muliggjorde anvendelsen af ovenstående afgiftsskala, kunne benytte andre  

 afgiftsskalaer, der var opbygget på tilsvarende måde.
Sådanne afgiftsskalaer  

 skulle dog forinden godkendes af distriktstoldkamret.
Orgelbyggeri I forbindelse med afgiftsforhøjelsen blev der rejst spørgsmål om  

 afgiftsberigtigelsen af et orgelbyggeri, hvor der var indgået kontrakt om  

 leveringen af et nyt orgel til en kirke i maj 1977. Fremstillingen af orglet  

 foregik hos et orgelbyggefirma og leveringen fandt sted mellem juni og  

 september 1978. Opstillingen blev dog først afsluttet efter den 30 september  

 1978.
 Der blev truffet afgørelse om, at orglet kunne afgiftsberigtiges efter  

 reglerne for igangværende arbejde på bygninger og anden fast ejendom, således  

 at den forhøjede afgiftssats kun fandt anvendelse på det arbejde med  

 opførelse af orglet i kirken (herunder de medgåede materialer), der blev  

 udført fra og med 1 oktober 1978.
Porto Postvæsenet blev meddelt tilladelse til at udskyde  

 ikrafttrædelsestidspunktet til den 1 januar 1979 for afgiftsforhøjelsen af  

 portobeløbene for ca 900 blade og tidsskrifter med betaling efter årstermin.
Afgiftsforhøjelse pr 30 juni 1980 (fra 20,25% til 22%) Ændringslov:
Lov nr 219 af 4 juni 1980 Bekendtgørelse:
Ministeriet for Skatter og Afgifters bekendtgørelse nr 247 og 248 af 4  

 juni 1980 Orientering til virksomhederne:
 Meddelelse til momsregistrerede virksomheder i juni 1980, se bilag 5.
 Administrative afgørelser:
Løbende leverancer af gas, vand og varme Leverancer fra kommuner Kommunerne blev meddelt tilladelse til ikke at udsende nye opkrævninger  

 for løbende leverancer af gas, vand og varme som følge af afgiftsforhøjelsen.
 Den for lidt beregnede afgift for perioden 30 juni - 31 december 1980  

 skulle herefter opkræves i forbindelse med afregningen af løbende leveringer  

 i 1981.
Leverancer fra fjernvarmeværker Fjernvarmeværkerne blev meddelt tilladelse til at praktisere  

 overgangsbestemmelser for beskatning af løbende leverancer af varme i  

 forbindelse med afgiftsforhøjelsen ved anvendelse af nedenstående  

 differentierede afgiftssatser:
 På de i årets løb udsendte acontoregninger skulle der opkræves afgift, som  

 i tiden fra og med den 30 juni 1980 til og med den 30 september 1980 udgjorde  

 de under »Kvartalsaflæsning« anførte procenter og fra og med den 1  

 oktober 1980 22%. I tilfælde af månedlige acontoregninger anvendtes de under  

 »Månedsaflæsning« anførte procenter i tiden fra og med den 30 juni  

 1980 til og med den 3 juli 1980 og fra og med den 1 august 1980 22%.
Fjernvarmeværker, der eventuelt benyttede aflæsningsperioder, som ikke  

 muliggjorde anvendelsen af ovenstående afgiftsskala, kunne benytte andre  

 afgiftsskalaer, der var opbygget på tilsvarende måde.
Sådanne afgiftsskalaer  

 skulle dog forinden godkendes af distriktstoldkamret.
Porto Postvæsenet blev meddelt tilladelse til at udskyde  

 ikrafttrædelsestidspunktet til den 1 januar 1981 for afgiftsforhøjelsen af  

 portobeløbene for ca 900 blade og tidsskrifter med betaling efter årstermin.
 Der blev endvidere givet tilladelse til at udskyde  

 ikrafttrædelsestidspunktet til den 1 juli 1980 for afgiftsforhøjelsen af  

 portobeløbene for et mindre antal blade, hvor betaling herfor skete  

 kvartalsvis forud.
Udvidelse af afgiftspligten pr 1 oktober 1982 (Afgift af turistkørsel med bus) Ændringslov:
Lov nr 269 af 9 juni 1982 Bekendtgørelse:
Ministeriet for Skatter og Afgifters bekendtgørelse nr 490 af 2 september  

 1982 Orientering til virksomhederne:
Afgiftsvejledning 1982 »Busmoms«, og Orientering om moms på  

 udenlandske turistbussers kørsel her i landet Tilbagebetaling af merværdiafgift af turistbusser I medfør af § 2, stk 3, i ændringsloven, blev der i ovennævnte  

 bekendtgørelse fastsat følgende bestemmelser om tilbagebetaling af  

 merværdiafgift for turistbusser indkøbt før den 1 oktober 1982:
Omfang Der kan alene ydes tilbagebetaling for turistbusser, hvorved forstås  

 busser, der den 1 oktober 1982 er afgiftsberigtiget i henhold til  

 registreringsafgiftslovens § 6, stk 1, nr 1 (20%).
 Der kan også ydes tilbagebetaling vedrørende busser, der tidligere har  

 været afgiftsfritaget efter registreringsafgiftslovens § 2, stk 1, nr 5  

 (rutebiler), men som inden den 1 oktober 1982 er afgiftsberigtiget som  

 turistbus.
 Adgangen til tilbagebetaling er ikke betinget af, at bussen aktuelt er  

 indregistreret på hvide nummerplader.
Beregning Udgangspunktet for beregning af tilbagebetalingsbeløbet er den  

 merværdiafgift, der er betalt i forbindelse med bussens første  

 indregistrering efter færdselsloven her i landet.
 Det påhviler principielt ejeren af bussen den 1 oktober 1982 at  

 dokumentere størrelsen af dette beløb.
Dokumentationen kan bestå af faktura fra leverandøren eller, hvis bussen  

 har skiftet ejer siden første indregistrering, af en erklæring fra bussens  

 fabrikant eller importør om afgiftens størrelse.
For busser, der af ejeren er  

 indført som brugt, vil dokumentationen bestå af fortoldningsbegæringens  

 debetnota.
 I tilfælde, hvor det ikke er muligt for ejeren at fremskaffe dokumentation  

 for den betalte merværdiafgift, må toldkamret gennem motorregnskabet søge at  

 udfinde det erlagte registreringsafgiftsbeløb ved første indregistrering og  

 på grundlag af dette beregne merværdiafgiftsbeløbet, som udgør henholdsvis  

 84,20% (før 1 juli 1980) og 90,16% (efter 1 juli 1980) af  

 registreringsafgiftsbeløbet.
Hvis den ansøgningsberettigede har foretaget fradrag for merværdiafgift  

 ved bussens anskaffelse, reduceres den betalte merværdiafgift med det  

 fradragne beløb.
Der tages ikke hensyn til eventuelle tidligere ejeres  

 fradrag.
 Tilbagebetalingsgrundlaget udgør en aldersbestemt andel af den betalte  

 merværdiafgift ved første indregistrering, reduceret med eventuelle tidligere  

 foretagne fradrag, jf ovenfor.
 Andelens størrelse afhænger af tidspunktet for bussens første  

 indregistrering efter færdselsloven her i landet, således:
Tilbagebetalingen ydes i samme omfang, som virksomheden har fradragsret  

 for merværdiafgift af bussen.
Det vil sige, at tilbagebetalingsbeløbet udgør  

 en andel af tilbagebetalingsgrundlaget, svarende til virksomhedens  

 fradragsprocent for den pågældende bus i oktober kvartal 1982.
 Såfremt bussen forventes anvendt udelukkende til turistkørsel i dette  

 kvartal, udgør fradragsprocenten 100.
 Forventes bussen anvendt til både turist- og rutekørsel, anvendes en  

 foreløbig fradragsprocent, opgjort på grundlag af et skøn over omsætningen af  

 varer og afgiftspligtige ydelser og den samlede omsætning i 1982, idet  

 omsætningen ved turistkørsel i hele dette år anses som afgiftspligtig.
 Tilbagebetalingsbeløbet kan beregnes direkte ved hjælp af følgende formel:
(M - F) x A x f, hvor M = det ved første indregistrering erlagte merværdiafgiftsbeløb, F = det af den ansøgningsberettigede ved anskaffelsen foretagne fradrag, A = den aldersbestemte andel, og f = fradragsretten for bussen i oktober kvartal 1982.
Senere regulering Efter udløbet af det regnskabsår, der omfatter oktober kvartal 1982,  

 opgøres den endelige fradragsprocent for den pågældende bus, og der foretages  

 regulering af tilbagebetalingsbeløbet under virksomhedens indgående afgift.
 Bestemmelserne i bekendtgørelse om regulering af indgående afgift for  

 investeringsgoder finder anvendelse for de udbetalte beløb.
 Det betyder, at der skal ske regulering, såfremt der sker ændringer af  

 virksomhedens fradragsret for den pågældende bus i forhold til den endeligt  

 opgjorte fradragsret for bussen for oktober kvartal 1982.
 Bussen anses i denne forbindelse for at være anskaffet den 1 oktober 1982,  

 og der kan således blive tale om regulering i de følgende fire regnskabsår.  

 Reguleringen i det enkelte regnskabsår foretages på grundlag af 1/5 af  

 tilbagebetalingsgrundlaget, dvs (M - F) x A, medens det tilbagebetalte beløb  

 anses som det ved anskaffelsen fradragne beløb.
Ansøgning Tilbagebetaling kan ydes til den, der den 1 oktober 1982 er ejer af  

 bussen.
Ud over turistvognmænd kan også automobilforhandlere, karrosserifabrikker  

 m fl opnå tilbagebetaling for busser, der henstår som lagervarer.
For den  

 sidstnævnte kategori vil den fradragsprocent, der skal lægges til grund ved  

 beregning af tilbagebetalingsbeløbet, være 100. Det bemærkes, at busser, for  

 hvilke der opnås tilbagebetaling, ikke kan afgiftsberigtiges efter momslovens  

 § 10 (forskelsmoms). Ved videresalg af sådanne busser skal der således  

 betales moms af bussens fulde salgspris.
 Tilbagebetalingen ydes efter ansøgning for hver enkelt bus ved anvendelse  

 af ansøgningsblanket, form Y 602. Til ansøgningsblanketten er udarbejdet en  

 særskilt vejledning, se bilag 6.
 Administrative afgørelser:
Turistbuskørsel Danske busser Registrerede turistvognmænd m fl kunne efter ansøgning fritages for at  

 beregne afgift af kørsel i tilfælde, hvor der inden 19 maj 1982 (datoen for  

 lovforslagets fremsættelse) var indgået bindende aftale om kørsel efter 1  

 oktober 1982.
Kørsel af denne art medførte ikke begrænsninger i virksomhedernes fradrag  

 for indgående afgift.
Omsætning vedrørende afgiftsfritaget kørsel kunne  

 således i forbindelse med eventuel beregning af delvis fradragsret medregnes  

 til virksomhedens omsætning af varer og afgiftspligtige ydelser.
Udenlandske busser Der blev truffet afgørelse om, at der kunne ske tilbagebetaling af den ved  

 indkørselen i Danmark opkrævede afgift i tilfælde, hvor det kunne  

 dokumenteres, at - kørslen var sket ifølge bindende aftale indgået før 19 maj 1982 (datoen  

 for lovforslagets fremsættelse), eller - kørslen var sket i forbindelse med overnatning, hvorom der før denne  

 dato var indgået bindende aftale mellem en udenlandsk turoperatør og et dansk  

 hotel, motel o lign.
 Der kan ikke ydes tilbagebetaling af afgift for busrejser, hvor indkørslen  

 sker efter 30 september 1983.
Tilbagebetalingen forestås af Toldvæsenets Fælles Opgaver (TFO) og sker i  

 øvrigt efter de almindelige regler om tilbagebetaling af afgift til  

 udenlandske virksomheder.
Overgangsordningen påvirker ikke virksomhedens  

 muligheder for at opnå tilbagebetaling af afgifter vedrørende her i landet  

 foretagne indkøb af brændstof mv.
