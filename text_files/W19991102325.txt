Kendelse fra Pressenævnet i sag nr.  

 135/1999 Bjarne Strikert har som advokat for K klaget til  

 Pressenævnet over nogle artikler bragt i Nordjyske Stiftstidende den  

 28. og den 29. oktober 1999, idet han mener, at god presseskik er  

 tilsidesat.
 I en artiklen i Nordjyske Stiftstidende den 28. oktober  

 1999 med overskriften "Sigtet for svindel   godkendt til  

 børsen" var det bl.a. anført:
"Rasmussen og Büchler fik tilladelsen i februar 1998,  

 hvor den reelle ejer og leder, [K], var sigtet i en af de store  

 selskabstømmersager.
Han er i dag tiltalt for skyldnersvig af  

 særlig grov beskaffenhed for 60 millioner kroner i samme sag.
 Med Finanstilsynets blåstempling af  

 fondsmæglerselskabet lykkedes det for [K] at jonglere med millioner af  

 andre menneskers kroner   og miste dem.
 [K] fik alligevel tilladelse til sit  

 fondsmæglerselskab ved formelt at forlade selskabet   og indsætte  

 den 30-årige  Morten  Bo  Christensen som direktør og ejer  

 sammen med broderen  Jørgen [efternavn], der var bosiddende i  

 Singapore.
 - I realiteten var det hele tiden [K], der drev selskabet.  

 Jeg refererede til ham, og det var ham, der havde det sidste ord, at skulle  

 have sagt, siger  Morten  Bo  Christensen.
Men selvom der var tale om stråmænd, så  

 burde Finanstilsynet have undersøgt, hvem der reelt stod bag  

 selskabet." I en artikel på forsiden af erhvervssektionen i  

 Nordjyske Stiftstidende den 28. oktober 1999 med overskriften  

"Finanstilsynet godkendte blakket Mæglerselskab" var det bl.a.  

 anført:
 "Ved at sætte stråmænd ind i ledelse og  

 bestyrelse lykkedes det for [K] at få Finanstilsynets blå stempel  

 til at drive en mæglervirksomhed, der har jongleret med millioner af  

 andre menneskers kroner   og mistet dem.
Børnmæglerselskabet Rasmussen og Büchler  

 fik Finanstilsynets tilladelse i februar 1998. På det tidspunkt var [K]  

 sigtet i en af de store selskabstømmersager.
Han er i dag tiltalt for  

 skyldnersvig af særlig grov beskaffenhed for 60 millioner kroner i  

 samme sag.
 [K] har sin bopæl i forbindelse med kontorerne,  

 hvorfra han drev børsmæglerselskabet på [vejnavn] i  

 Aalborg   og i Erhvervs- og Selskabsstyrelsen figurerer hans navn i en  

 række af de selskaber, der har og har haft hjemsted på  

 adressen.
- Stadigvæk uden at kommentere den konkrete sag  

 så har Finanstilsynet altså en bevisbyrde, der skal kunne  

 løftes.
Selvom man driver forretning fra samme adresse, så er  

 det ikke et bevis for, at man også er involveret i ledelsen af  

 fondsmæglerselskabet, siger  Henrik  Bjerre-Nielsen." I artiklen var der indsat et billede af en vej med  

 følgende undertekst: "Det tidligere børsmæglerfirma havde  

 til huse her".
 I en artikel i erhvervssektionen i Nordjyske Stiftstidende  

 under overskriften "Sigtet selskabstømmer stod bag  

 Børsmæglerselskab", var det bl.a. anført at:
"Fondsmæglerselskabet Rasmussen & Büchler i  

 Aalborg blev i realiteten ledet af den selskabstømmersigtede,  

 nordjyske forretningsmand, [K].
Alligevel blev selskabet godkendt som  

 fondsmæglere af Finanstilsynet og kunne dermed handle med  

 værdipapirer for kunder i ind og udland.
 Rasmussen & Büchler Fondsmæglerselskab  

 ansøgte Finanstilsynet om tilladelse til at drive  

 fondsmæglervirksomhed 2. januar 1996.
Bag ansøgningen stod selskabets direktør  

  Morten  Bo  Christensen.
På overfladen var der intet  

 mistænkeligt ved selskabet.
Firmaets grundlægger, [K], havde godt  

 nok en sigtelse for selskabstømning hængende over hovedet, men  

 han havde forladt selskabet året før.
 Ifølge  Morten  Bo  Christensen forlod [K]  

 imidlertid aldrig firmaet.
Central rolle Han spillede derimod en central rolle i lang tid efter, at  

 han på papiret havde solgt selskabet.  Morten  Bo  Christensens  

 oplysninger bekræftes af flere andre kilder, avisen har talt med.
 Ifølge den daværende direktør trak [K]  

 sig formelt fra Rasmussen & Büchler Fondsmæglerselskab, fordi  

 han var klar over, at selskabstømmer-sagen ville blive et problem i  

 forhold til den eftertragtede godkendelse.
- [K] trak sig ud af selskabet på grund af  

 sigtelsen, men i realiteten var det hele tiden ham, der drev det.
Jeg  

 refererede til ham, og det var ham, der havde det sidste ord at skulle have  

 sagt, siger  Morten  Bo  Christensen, der beskriver [K]s rolle i foretagenet  

 som "rimeligt tricky".
Det gør han blandt andet med henvisning til de  

 sindrige ejerforhold, der har kendetegnet [K]s selskaber.
Dem havde han  

 på det tidspunkt tre af i Aalborg.
Foruden Rasmussen & Büchler  

 Fondsmæglerselskab drev [K] to mindre selskaber fra samme adresse i  

 Aalborg.
 Da [K] trak sig fra Rasmussen & Büchler, indsatte  

 han i første omgang en direktør fra Brønderslev som  

 stråmand.
 Direktøren overtog på samme måde de to  

 andre selskaber.
Bror tog over Senere trådte [K]s bror,  Jørgen [efternavn],  

 til og overtog aktiemajoriteten i Rasmussen & Büchler  

 Fondsmæglerselskab.
 Det forhold, at [K] ikke selv stod som ejer af firmaet,  

 betød, at han kunne handle gennem en fuldmagt fra sin bror, forklarer  

  Morten  Bo  Christensen.
 Selvom [K] solgte sine selskaber, og nye ejere og  

 direktører tilflød i en lind strøm, vedblev alle  

 firmaerne med at have adresse på [adresse] i Aalborg.
 Her har [K] også haft privatadresse i en  

 årrække.
 Ifølge tinglysnings-kontoret i Aalborg er [adresse]  

 ejet af firmaet RB Finans ApS, der er et af [K]s tre "gamle" selskaber.
Ligesom de øvrige selskaber har RB Finans  

 været på andre hænder i en periode.
Ifølge Erhverv  

 & Selskabsstyrelsen indtrådte [K] imidlertid igen som  

 direktør i selskabet 8. oktober i år.
 Han er ligeledes genindtrådt som direktør i  

 RB Holding ApS, som han også selv har etableret.
 [Adresse] blev i sommer overtaget af broderen  

  Jørgen [efternavn].
Ud over de tre selskaber har [K] endnu et selskab i sit  

 eget navn.
Selskabet hedder Nordjysk Financiering ApS.
Adressen er Vi ville gerne have snakket med [K] om hans rolle i  

 Rasmussen & Büchler A/S, men det har ikke været muligt at  

 træffe ham." I en artikel i Nordjyske Stiftstidende den 29. oktober  

 1999 med overskriften "Kunder kræver to-cifret millionbeløb i  

 erstatning" var det bl.a. anført:
"Ifølge boets tilsynsførende, advokat  

  Henrik  Christensen fra Advokatfirmaet  Henrik  Christensen i Aalborg,  

 bekræfter rapporten de første formodninger om, at der har  

 været store huller i regnskabsføringen.
Især  

 1998-regnskabet har store mangler, men der er fortsat intet der peger  

 på, at der er foregået decideret svindel i selskabet bortset fra  

 underslæb.
Nordjyske Stiftstidende skrev i går at  

 fondsmæglerselskabet, der var godkendt af myndighederne, reelt blev  

 ledet af en sigtet selskabstømmer.
Alligevel mener  Henrik  

  Christensen ikke, at der er grundlag for yderligere  

 undersøgelser.
Vi har et meget godt overblik over regnskabsmaterialet i  

 dag, og det er min opfattelse, at vi har afdækket alt i det omfang, det  

 har været muligt.
Vi har vendt utrolig mange sten, siger  Henrik  

  Christensen og tilføjer, at man selvfølgelig vil kigge  

 på sagen igen, hvis der dukker nye oplysninger op." Klageren har oplyst, at han i en nu ved Københavns  

 byret verserende straffesag er sigtet for medvirken til skyldnersvig.
I denne  

 straffesag har retten i Korsør ved kendelse af 19. marts 1997 bestemt,  

 at:
 "Det forbydes offentlige i forbindelse med denne sag at  

 gengive navn, stilling eller bopæl for klager (K), ligesom den  

 pågældendes identitet ikke på anden måde må  

 offentliggøres".
I artiklen med overskriften "Sigtet for svindel   godkendt  

 til børsen" er klagerens navn gengivet 4 gange, og der henvises til  

 sigtelsen for skyldnersvig.
I artiklen med overskriften "Finanstilsynet  

 godkendte blakket Mæglerselskab" har bladet gentaget klagerens navn og  

 sigtelsen samt offentliggjort navnet på den vej, hvor klageren har sin  

 privatadresse.
I artiklen med overskriften "Sigtet selskabstømmer stod  

 bag børsmæglerselskab" har bladet oplyst klagerens præcise  

 adresse.
På denne baggrund fremsendte klageren samme dag en telefax til  

 den ansvarshavende redaktør, hvor han henledte opmærksomheden  

 på, at bladet havde overtrådt navneforbuddet.
På trods  

 heraf bragte bladet den 29. oktober 1999 artiklen med overskriften "Kunder  

 kræver to-cifret millionbeløb i erstatning", der uden at  

 nævne klagerens navn henviser til bladets artikler fra den 28. oktober  

 1999 samt oplyser, at det pågældende fondsmæglerselskab  

 blev ledet af en sigtet selskabstømmer.
På denne baggrund gør klageren  

 gældende, at bladet har overtrådt navneforbuddet, og at bladet  

 dermed har overtrådt reglerne for god presseskik.
Uanset om bladet  

 havde kendskab til navneforbuddet, burde bladet have undladt at bringe  

 klagerens navn, bopæl og sigtelsen mod ham, idet der ikke er knyttet  

 nogen offentlig almen interesse hertil, jf. pkt.
C. i reglerne for god  

 presseskik.
Artiklerne i bladet handler ikke direkte om den  

 selskabstømmersag, som klageren er sigtet i, men om et  

 økonomisk sammenbrud i et børsmæglerselskab, i hvilken  

 forbindelse klageren ikke er mistænkt for  

 straffelovsovertrædelser.
Artiklerne sammenkæder alligevel  

 på utilstedelig vis de to sager, hvilket er en overtrædelse af  

 reglerne for god presseskik ptk.
C. 8, hvorefter de mod en person tidligere  

 rejste straffesager ikke bør omtales i en anden  

 nyhedssammenhæng.
Når det i artiklerne nævnes, at klageren er  

 "selskabstømmer," er dette i strid med pkt.
C. 5, sålænge  

 straffesagen mod ham ikke er endelig afgjort.
Det burde endvidere have  

 fremgået, om klageren havde erklæret sig skyldig eller ej.
Endelig gør klageren gældende, at  

 oplysningerne i artiklerne er krænkende for ham, og at oplysningerne  

 derfor i særlig grad skulle have været efterprøvet ved  

 forelæggelse for ham, hvilket ikke er sket, jf. pkt.
A. 3. Herved ville  

 det også være kommet frem, at der var nedlagt navneforbud i  

 sagen.
 Udover at indbringe sagen for Pressenævnet, har  

 klageren indgivet politianmeldelse til Københavns Politi for  

 overtrædelse af navneforbuddet.
Bladet har anført, at man ikke mener at have  

 overtrådt navneforbuddet, idet artiklerne ikke omtaler, hvilken konkret  

 sag om selskabstømning klageren er sigtet i, og at kendelsen om  

 navneforbud netop kun refererer til den konkrete sag, jf. kendelsens  

 formulering.
Bladet har ikke omtalt den konkrete sag, men blot henvist til,  

 at han er sigtet i en selskabstømmersag.
 Bladet har endvidere anført, at man anser det for  

 at være af almen interesse at beskrive personkredsen bag det lukkede  

 fondsmæglerselskabet, og at man derfor ikke har handlet i strid med de  

 presseetiske regler.
 Bladet mener i øvrigt ikke, at oplysningerne i  

 artiklerne er i strid med god presseskik , jf. det faktum, at det er en  

 væsentlig pointe for forståelsen af artiklerne at bringe  

 oplysning om, at en person bag selskabet var sigtet, idet dette belyser det  

 kritisable i, at Finanstilsynet har godkendt fondsmæglerselskabet.  

 Hertil kommer, at bladet ikke har omtalt klageren som andet end sigtet  

 selskabstømmer.
 Endelig oplyser bladet, at man ved telefonisk og personlig  

 fremmøde på klagerens bopæl har forsøgt at få  

 hans kommentarer, inden artiklerne blev bragt, men at det ikke har  

 været muligt at komme i forbindelse med ham.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Ole Askvig.
 Pressenævnet udtaler:
Klageren er sigtet i en selskabstømmersag, hvor der  

 er nedlagt navneforbud efter bestemmelsen i retsplejelovens § 31, stk. 3. Det  

 falder uden for Pressenævnets kompetence at tage stilling til, om et  

 sådant navneforbud er overtrådt, idet dette  

 spørgsmål henhører under domstolene.
Pressenævnet  

 henleder herved opmærksomheden på, at en eventuel  

 overtrædelse af et navneforbud ikke i sig selv indebærer en  

 overtrædelse af reglerne for god presseskik.
 Det forhold, at bladet har bragt oplysninger om, at  

 klageren er sigtet i en ikke nærmere defineret  

 selskabstømmersag, og at han samtidig var en af personerne bag et af  

 Finanstilsynet godkendt fondsmæglerselskab, finder Pressenævnet,  

 på baggrund af den offentlige interesse der er knyttet til sagen, ikke  

 anledning til at kritisere.
 Da bladet både telefonisk og ved personligt  

 fremmøde på klagerens bopæl har forsøgt at  

 forelægge ham de måske skadelige og/eller krænkende  

 oplysninger, har bladet ikke tilsidesat god presseskik.
 Afsagt den 15. december 1999.
