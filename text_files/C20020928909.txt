Meddelelse om Rettelsesblade til RM 4/2000 om  

 sanktionspåstande i færdselssager Rettelsesblade til RM 4/2000 om sanktionspåstande i  

 færdselssager Især som følge af de nye regler om  

 kørselsforbud, der er indsat ved lov nr. 498 af 7. juni 2001, og som  

 trådte i kraft den 1. marts 2002, fremsendes vedlagt følgende  

 rettelsesblade til Rigsadvokatens meddelelse nr. 4/2000 om  

 sanktionspåstande i færdselssager:
·  

 	Ny indholdsfortegnelse (3. udgave) ·  

 	Nyt afsnit 1. (2. udgave) Afsnit 1.5: I afsnittet om indberetning til Rigsadvokaten  

 af domme i færdselssager er der tilføjet et afsnit om  

 indberetning af landsretsdomme vedrørende straffen for kørsel i  

 strid med et kørselsforbud, jf. færdselslovens § 117, stk. 5,  

 jf. § 56, stk. 1.
 ·  

 	Nyt afsnit 2.
 Afsnit 2 er af redigeringsgrunde nu opdelt i  

 selvstændige underafsnit, f.eks. 2.1., 2.2. osv.
 Afsnit 2.3., side 1, underafsnit 2.3.2.: Beregningen af  

 kumulerede bøder for personer under 18 år og personer med  

 særlig lav indtægt er blevet præciseret.
·  

 	Nyt afsnit 3.4. (2. udgave) Side 4: I afsnittet om overtrædelse af de generelle,  

 lokale og køretøjsbestemte hastighedsbegrænsninger er der  

 tilføjet et afsnit om kørselsforbud efter færdselslovens  

 § 126, stk. 4.
·  

 	Nyt afsnit 3.9. (3. udgave) Side 21: I afsnittet om frakendelse og generhvervelse af  

 førerret i sager om promille- og spirituskørsel er der  

 tilføjet et nyt afsnit om kørselsforbud efter  

 færdselslovens § 126, stk. 4.
 Side 23-24: Der er tilføjet et afsnit om straffen  

 for overtrædelse af færdselslovens § 56, stk. 1, ved  

 kørsel i strid med et kørselsforbud efter færdselslovens  

 § 126, stk. 4.
·  

 	Nyt afsnit 3.12. (3. udgave) Side 4: I afsnittet vedrørende belæsning m.v.  

 af køretøjer med tilladt totalvægt på over 3.500 kg  

 (overlæssager) er der tilføjet en præciserende  

 bemærkning om oprunding af bøder.
·  

 	Nyt afsnit 3.18. (1. udgave) Afsnittet omhandler nu færdselslovens kapitel 18 om  

 frakendelse.
I afsnittet beskrives de nye regler om kørselsforbud, der  

 er indsat ved lov nr. 498 af 7. juni 2001, og som trådte i kraft den 1.  

 marts 2002.
·  

 	Nyt afsnit 3.18 a. (3. udgave) Afsnittet erstatter det tidligere afsnit 3.18. og  

 omhandler færdselslovens kapitel 18 a om konfiskation.
Teksten er  

 uændret.
Henning Fode Sanktionspåstande i færdselssager Indholdsfortegnelse Afsnit 1 Indledning 1.1.
Tidligere gældende retningslinier 1.2.
Lov nr. 475 af 31. maj 2000 om ændring af færdselsloven  

 (Bødefastsættelse) 1.3.
Ikrafttræden 1.4.
Revision af meddelelsen 1.5.
Indberetning til Rigsadvokaten af domme i færdselssager Afsnit 2 Generelle retningslinier for sanktionspåstande i  

 færdselssager 2.1.
Bødetakster 2.2.
Nedsættelsesgrunde 2.2.1.
Indledning 2.2.2.
Unge under 18 år 2.2.3.
Personer med særlig lav indtægt 2.2.4.
Særlige tilfælde 2.3.
Bødefastsættelse ved flere overtrædelser  

 (kumulation) 2.3.1.
Indledning 2.3.2.
Flere overtrædelse af færdselsloven, der medfører  

 bødestraf 2.3.3.
Overtrædelser af færdselsloven og af anden lovgivning, der  

 medfører bødestraf 2.3.4.
Flere overtrædelser af færdselsloven, der medfører  

 bøde og frihedsstraf 2.3.5.
Overtrædelse af færdselsloven, der medfører  

 bødestraf, og overtrædelse af anden lovgivning, der  

 medfører frihedsstraf 2.3.6.
Påtaleopgivelse og tiltalefrafald 2.4.
Gentagelsesvirkning 2.5.
Bødetilkendegivelser på stedet i færdselssager 2.5.1.
Indledning 2.5.2.
Beskrivelse af ordningen 2.5.3.
Ordningens anvendelsesområde 2.5.4.
Den praktiske fremgangsmåde ved anvendelse af  

 bødetilkendegivelser 2.5.5.
Kontant betaling af bøden Afsnit 3 Bødetakster m.v.
 3.1.
Færdselslovens kapitel 2 (§ 3-§ 9) Al færdsel 3.2.
Færdselslovens kapitel 3 (§ 10-§ 13) Gående 3.3.
Færdselslovens kapitel 4 (§ 14-§ 40) Kørende 3.4.
Færdselslovens kapitel 5 (§ 41-§ 43a) Hastighed 3.5.
Færdselslovens kapitel 6 (§ 44-§ 48) Motorvej og -trafikvej 3.6.
Færdselslovens kapitel 7 (§ 49-§ 50) Cykler 3.7.
Færdselslovens kapitel 8 (§ 51) Knallerter 3.8.
Færdselslovens kapitel 9 (§ 52) Motorcykler 3.9.
Færdselslovens kapitel 10 (§ 53-§ 66) Førere 3.10.
Færdselslovens kapitel 11 (§ 67-§ 79) Køretøjer m.v.
 3.11.
Færdselslovens kapitel 12 (§ 80-§ 81) Sikkerhedsudstyr 3.12.
Færdselslovens kapitel 13 (§ 82-§ 86) Befordring, belæsning, vægt, dimensioner m.v.
 3.13.
Færdselslovens kapitel 13 a (§ 86 a) Køre- og hviletid 3.14.
Færdselslovens kapitel 14 (§ 87-§ 88) Hindringer på vej 3.15.
Færdselslovens kapitel 15 (§ 89-§ 100) Færdselsregulering og afmærkning m.v.
 3.16.
Færdselslovens kapitel 16 (§ 101-§ 116) Forsikring m.v.
 3.17.
Færdselslovens kapitel 17 (§ 117-§ 124) Straf, afgifter m.v.
 3.18.
Færdselslovens kapitel 18 (§ 125-§ 133) Frakendelse 3.18a Færdselslovens kapitel 18 a (§ 133 a) Konfiskation Afsnit 4 Ophævelse af tidligere udsendte retningslinier om behandling af  

 færdselssager 1. Indledning 1.1. Tidligere gældende retningslinier I Rigsadvokatens vejledning om bødetakster i  

 politisager (bødekataloget), der er udsendt i juni 1991, er der  

  fastsat vejledende takster for bødestørrelserne i sager om  

 overtrædelse af færdselsloven.
 Disse vejledende bødetakster er revideret i maj  

 1992 som følge af lov nr. 283 af 29. april 1992 om ændring af  

 færdselsloven (Motorvejshastighed og skærpelse af  

 bødeniveauet).
 Derudover er der i de senere år som følge af  

 lovændringer eller ny retspraksis udsendt supplerende retningslinier  

 for anklagemyndighedens sanktionspåstande i sager om overtrædelse  

 af færdselsloven.
 Denne meddelelse udsendes som følge af vedtagelsen  

 af lov nr. 475 af 31. maj 2000 om ændring af færdselsloven  

 (Bødefastsættelse). Meddelelsen erstatter bødekataloget  

 og  øvrige instruktioner for så vidt angår behandlingen af  

 færdselssager, jf. nærmere afsnit 4 nedenfor.
1.2. Lov nr. 475 af 31. maj 2000 om ændring af  

 færdselsloven (Bødefastsættelse) Ved lov nr. 475 af 31. maj 2000 om ændring af  

 færdselsloven (Bødefastsættelse) er der i  

 færdselslovens § 118 a fastsat nærmere regler for  

 udmålingen af bøder for overtrædelse af  

 færdselsloven eller forskrifter udstedt i medfør heraf.
 Færdselslovens § 118 a har følgende  

 ordlyd:
"§ 118 a.
Bøder for overtrædelse af  

 denne lov og for overtrædelse af forskrifter, der udstedes i  

 medfør af loven, udmåles til beløb, der er delelige med  

 500 kr., jf. dog stk. 2.
Stk. 2. Bøder til personer med  

 særlig lav indtægt kan udmåles til beløb, der ikke  

 er delelige med 500 kr.
Sådanne bøder kan dog ikke  

 fastsættes til beløb under 300 kr.
Stk. 3. Har nogen ved én eller flere  

 handlinger begået flere overtrædelser af denne lov eller  

 forskrifter fastsat i medfør heraf, og medfører  

 overtrædelserne idømmelse af bøde, sammenlægges  

 bødestraffen for hver overtrædelse.
Har nogen ved én  

 eller flere handlinger overtrådt denne lov eller forskrifter udstedt i  

 medfør af denne lov og én eller flere andre love, og  

 medfører overtrædelserne idømmelse af bøde,  

 sammenlægges bødestraffen for hver overtrædelse af denne  

 lov eller forskrifter udstedt i medfør heraf og bødestraffen  

 for overtrædelsen af den eller de andre love.
Stk. 4. Har nogen ved én eller flere  

 handlinger begået flere overtrædelser af denne lov eller  

 forskrifter fastsat i medfør heraf, og medfører én af  

 overtrædelserne idømmelse af frihedsstraf, mens en anden  

 medfører idømmelse af bøde, idømmer retten en  

 bøde ved siden af frihedsstraffen.
Det samme gælder,  

 såfremt nogen ved én eller flere handlinger har overtrådt  

 denne lov eller forskrifter udstedt i medfør af denne lov og én  

 eller flere andre love og  overtrædelsen af denne lov eller forskrifter  

 udstedt i medfør heraf medfører bødestraf og  

 overtrædelsen af den eller de andre love medfører  

 frihedsstraf.
Stk. 5. Bestemmelserne i stk. 3 og 4 kan  

 fraviges, når særlige grunde taler herfor." Loven træder i kraft den 1. september 2000.
 Baggrunden for lovændringen er Rigsadvokatens  

 redegørelse af 9. februar 2000 om en nyordning og forenkling af  

 bødefastsættelsen på færdselslovens område.  

 Redegørelsen er optaget som bilag til lovforslaget (Lovforslag L  

 262).
Lovændringen medfører bl.a. en  

 forhøjelse af de mindre bøder til 500 kr., ligesom der sker en  

 væsentlig reduktion i antallet af bødepositioner.
Ifølge  

 bemærkningerne til lovforslaget bør denne reduktion  

 gennemføres således, at bøder, der før lovens  

 ikrafttræden lå under 500 kr., forhøjes til 500 kr., og  

 bøder der lå over 500 kr., men under 1.000 kr., som udgangspunkt  

 hæves til 1.000 kr. og så fremdeles.
 Endvidere indføres der ved lovændringen en  

 ordning, hvorefter der ved flere overtrædelser af færdselsloven  

 og i andre tilfælde, hvor der skal ske en samlet  

 pådømmelse af færdselslovovertrædelser og  

 overtrædelser af anden lovgivning, som udgangspunkt skal udmåles  

 den normale takstmæssige bødestraf for hver overtrædelse  

 af færdselsloven (absolut kumulation), jf. nedenfor under pkt. 2.3.
 På denne baggrund fastsættes der i denne  

 meddelelse nye retningslinier for anklagemyndighedens sanktionspåstande  

 i sager om overtrædelse af færdselsloven.
 De generelle retningslinier for anklagemyndighedens  

 sanktionspåstande i sager om overtrædelse af færdselsloven  

 fremgår af meddelelsens afsnit 2.
 Retningslinier for sanktionspåstanden med hensyn til  

 de enkelte overtrædelser af færdselsloven  fremgår af  

  meddelelsens afsnit 3, der følger færdselslovens opbygning i  

 kapitler.
 Bødetaksterne i denne meddelelse er fastsat  

 på grundlag af de hidtil gældende bødetakster, idet der  

 som følge af lovændringen som udgangspunkt er foretaget en  

 oprunding af disse til nærmeste beløb, der er deleligt med 500  

 kr.
1.3. Ikrafttræden De nye takster gælder for overtrædelser  

 begået den 1. september 2000 eller senere.
Dette medfører, at de  

 før lovens ikrafttræden gældende bødetakster skal  

 anvendes ved overtrædelser begået før den 1. september  

 2000.
1.4. Revision af meddelelsen Det er hensigten løbende at foretage revision af  

 denne meddelelse i det omfang ny lovgivning eller domspraksis giver anledning  

 til udsendelse af nye retningslinier for anklagemyndighedens  

 sanktionspåstande i færdselsstraffesager.
 For at lette udskiftningen af blade eller  

 indsættelse af nye blade er meddelelsen inddelt i afsnit, der er  

 forsynet med særskilt sidenummerering.
1.5. Indberetning til Rigsadvokaten af domme i  

 færdselssager Jeg skal anmode om at modtage underretning om domme i  

 færdselssager, der skønnes at  være af  generel eller  

  principiel interesse, herunder domme hvor bødeudmålingen  

 afviger fra de retningslinjer, der er fastsat i meddelelsen.
Byretsdomme  

 bedes indsendt via statsadvokaten.
Indsendelse til statsadvokaten skal ske  

 så tidligt som muligt af hensyn til eventuel anke eller  

 ansøgning om anketilladelse.
 Om indberetning af ankedomme, hvor der har været  

 nedlagt påstand om konfiskation som følge af  

 færdselslovsovertrædelser, henvises til afsnit 3.18 a.
 Om indberetning af landsretsdomme vedrørende  

 straffen for kørsel i strid med et kørselsforbud, jf.  

 færdselslovens § 117, stk. 5, jf. § 56, stk. 1, henvises til afsnit  

 3.9.
2. Generelle retningslinier for sanktionspåstande  

 i færdselssager 2.1. Bødetakster Bøder for overtrædelse af færdselsloven  

 skal ifølge færdselslovens § 118, a, stk. 1, udmåles til  

 beløb, der er delelige med 500 kr.
 Dette medfører, at bøder for  

 overtrædelse af færdselsloven eller forskrifter udstedt i  

 medfør heraf som udgangspunkt skal fastsættes til minimum 500  

 kr., og at antallet af bødepositioner reduceres væsentligt, idet  

 bøder, der før lovens ikrafttræden var mindre end 500  

 kr., hæves til 500 kr., og bøder der var over 500 kr., men under  

 1000 kr., som udgangspunkt hæves til 1.000 kr. og så  

 fremdeles.
 Som følge heraf er der i denne meddelelse som  

 udgangspunkt foretaget en oprunding af de hidtil gældende  

 bødetakster til nærmeste beløb deleligt med 500 kr.
Bøder til personer med særlig lav  

 indtægt kan i henhold til færdselslovens § 118 a, stk. 2,  

 udmåles til beløb, der ikke er delelige med 500 kr.  

 Sådanne bøder kan dog ikke fastsættes til beløb  

 under 300 kr.
Der henvises i øvrigt til pkt. 2.2.
Anklagemyndighedens strafpåstande skal udformes i  

 overensstemmelse med retningslinierne i denne meddelelse og må  

 således ikke i almindelighed fraviges.
Dette gælder også,  

 såfremt der er tale om sager af en sådan grovhed, at frakendelse  

 af førerretten kan komme på tale.
I disse tilfælde er der  

 dog fast praksis for, at bøden ikke fastsættes til beløb  

 under 1.500 kr., og denne praksis bør opretholdes.
 Dette hindrer ikke, at tiltale i medfør af  

 retsplejelovens § 722, stk. 1, nr. 1, helt eller delvis frafaldes, herunder  

 at politiet eventuelt meddeler en advarsel, såfremt forholdet er af  

 ringe strafværdighed.
2.2. Nedsættelsesgrunde 2.2.1. Indledning Ifølge færdselslovens § 118 a, stk. 2,  kan  

 bøder til personer med særlig lav indtægt udmåles  

 til beløb, der ikke er delelige med 500 kr.
Sådanne bøder  

 kan dog ikke fastsættes til beløb under 300 kr.
Efter hidtidig praksis er bøden til personer  

 tilhørende nærmere angivne grupper nedsat uden en konkret  

 vurdering af de pågældendes betalingsevne.
Som eksempel på  

 sådanne grupper kan nævnes unge under uddannelse, pensionister og  

 kontanthjælpsmodtagere.
 Ifølge bemærkningerne til lovforslaget til  

 lov nr. 475 af 31. maj 2000 er der intet  til hinder for, at der kan ske en  

 vis "opstramning" af praksis, således at der i videre omfang tages  

 hensyn til den enkeltes reelle betalingsevne, og at der ikke uden videre  

 udmåles en nedsat bøde til en person, blot fordi den  

 pågældende f.eks. er pensionist.
 På denne baggrund fastsættes der  

 følgende retningslinier for anklagemyndighedens nedsættelse af  

 de takstmæssige bøder til unge under 18 år og til personer  

 med særlig lav indtægt.
 Det bemærkes, at det er forholdene på  

 gerningstidspunktet, der er afgørende for en eventuel  

 nedsættelse både med hensyn til sigtede under 18 år og  

 sigtede med særlig lav indtægt, jf. herunder U 1994.783 Ø  

 vedrørende lav indtægt.
2.2.2. Unge under 18 år Personer mellem 15 og 18 år er ofte  

 skolesøgende eller på anden måde under uddannelse og har i  

 vidt omfang ingen egentlig indtjening af betydning.
På denne baggrund skal bøden til unge under  

 18 år generelt nedsættes til det halve beløb, dog  

 minimum 300 kr.
Der foretages således ikke en konkret vurdering af  

 indtægtsforholdene for så vidt angår denne gruppe.
 Dette gælder dog kun, såfremt andet ikke  

 følger af retningslinierne nedenfor i afsnit 3 vedrørende de  

 enkelte overtrædelser.
2.2.3. Personer med særlig lav indtægt Bøder til personer med særlig lav  

 indtægt kan nedsættes til det halve beløb, dog mindst 300  

 kr.
I relation til nedsættelse af bøder anses en  

 indtægt, der er væsentlig mindre end dagpengebeløbet for  

 en fuldtidsbeskæftiget, som særlig lav.
Dagpengebeløbet  

 for en fuldtidsbeskæftiget er for tiden ca. 12.000 kr. månedligt,  

 og såfremt sigtedes indtægt udgør mindre end ca. ¾ af  

 dette beløb, det vil sige for tiden ca. 9.000 kr. om måneden,  

 bør der ske nedsættelse af bøden til det halve  

 beløb, dog mindst 300 kr.
 Der må således ikke ske nedsættelse af  

 en bøde blot under henvisning til, at den sigtede er pensionist,  

 studerende, kontanthjælpsmodtager eller lignende, uden at der  

 foreligger oplysninger om den pågældendes indtægt.
Det påhviler den sigtede at fremlægge den  

 fornødne dokumentation for, at han eller hun har en særlig lav  

  indtægt, eksempelvis ved fremlæggelse af  

 årsopgørelser eller lignende.
Foreligger der ikke sådan  

 dokumentation på tidspunktet for udstedelse af bødeforelæg  

 m.v., fastsættes bøden til normaltaksten.
Såfremt den  

 fornødne dokumentation fremkommer senere, kan bøden  

 nedsættes til det halve beløb, dog mindst 300 kr.
2.2.4. Særlige tilfælde Bøder for spirituskørsel og  

 promillekørsel med en promille over 0,80 og bøder for  

 kørsel i frakendelsestiden er indtægtsbestemte og skal derfor  

 ikke nedsættes for unge under 18 år og personer med særlig  

 lav indtægt.
Det samme gælder for tillægsbøder i  

 forbindelse med betinget dom med vilkår om samfundstjeneste eller  

 alkoholistbehandling for spiritus- og promillekørsel og  

 tillægsbøder i forbindelse med betinget dom med vilkår om  

 samfundstjeneste for kørsel i frakendelsestiden, jf. nedenfor under  

 3.9.
 Bøder for overtrædelse af  

 færdselslovens § 56, stk. 1, nedsættes ikke for personer med  

 særlig lav indtægt, jf. herved U 1998.1053 V.
2.3. Bødefastsættelse ved flere  

 overtrædelser (kumulation) 2.3.1. Indledning Ved færdselslovens § 118 a, stk. 3-5, er der fastsat  

 regler om bødefastsættelsen ved flere overtrædelser af  

 færdselsloven eller forskrifter udstedt i medfør af  

 færdselsloven samt om andre tilfælde, hvor der skal ske en samlet  

 pådømmelse af færdselslovsovertrædelser og  

 overtrædelser af anden lovgivning.
 Der fastsættes på den baggrund følgende  

 regler om bødefastsættelsen i sådanne tilfælde.
2.3.2. Flere overtrædelser af  

 færdselsloven, der medfører bødestraf Reglerne om bødefastsættelsen i disse  

 tilfælde fremgår af færdselslovens § 118 a, stk. 3, 1.  

 pkt., der har følgende ordlyd:
"Har nogen ved én eller flere handlinger  

 begået flere overtrædelser af denne lov eller forskrifter fastsat  

 i medfør heraf, og medfører overtrædelserne  

 idømmelse af bøde, sammenlægges bødestraffen for  

 hver overtrædelse." Reglen medfører, at bøden ved flere  

 overtrædelser af færdselsloven udmåles ved at  

 sammenlægge den normale takstmæssige bødestraf for hver  

 overtrædelse, uanset om overtrædelserne begås ved én  

 eller flere handlinger (absolut kumulation).
For personer under 18 år og personer med  

 særlig lav indtægt, er det den nedsatte bøde, der skal  

 indgå i den samlede bødeberegning., jf. ovenfor under pkt. 2.2.  

 Det betyder, at den samlede bøde for f.eks. to overtrædelser med  

 normalbøder på henholdsvis 500 kr. og 1.000 kr. skal være  

 800 kr. (300 kr., der er mindstebøden, og 500 kr., der er halvdelen af  

 bøden på 1.000 kr.) I tilfælde, hvor sammenlægningen af den  

 normale takstmæssige bøde for hver overtrædelse  

 medfører en meget høj bøde, kan denne dog  

 nedsættes i medfør af færdselslovens § 118 a, stk. 5. En  

 nedsættelse vil ifølge bemærkningerne i lovforslaget  

 vedrørende § 118 a, stk. 5, især kunne komme på tale i  

 tilfælde, hvor den sigtedes indtægtsforhold gør det  

 antageligt, at vedkommende næppe nogensinde vil være i stand til  

 at betale bøden, ligesom der kan være behov for at  

 nedsætte en absolut kumuleret bøde, hvis den samlede bøde  

 i sig selv ikke forekommer rimelig.
 Reglerne om absolut kumulation af bøder kan ikke  

 antages at gælde i sager om flere kørsler i frakendelsestiden i  

 1. gangs tilfælde til samtidig påkendelse, hvor der kan  

 være tale om meget store bøder for en enkelt overtrædelse.  

 Anklagemyndigheden bør derfor i disse sager fortsat fastsætte  

 bøden i overensstemmelse med de nedenfor under pkt. 3.17. fastsatte  

 retningslinier.
Der er endvidere med hensyn til visse  

 lovovertrædelser fastsat særlige retningslinier for  

 anklagemyndighedens fastsættelse af bøder i tilfælde af  

 flere overtrædelser.
Som eksempel kan nævnes tilfælde, hvor  

 et køretøj er behæftet med flere mangler, jf. nedenfor  

 under pkt. 3.10.
2.3.3. Overtrædelse af færdselsloven og af  

 anden lovgivning, der medfører bødestraf Reglerne om bødefastsættelsen i disse  

 tilfælde fremgår af færdselslovens § 118 a, stk. 3, 2.  

 pkt., der har følgende ordlyd:
"Har nogen ved én eller flere handlinger  

 overtrådt denne lov eller forskrifter udstedt i medfør af denne  

 lov og én eller flere andre love, og medfører  

 overtrædelserne idømmelse af bøde, sammenlægges  

 bødestraffen for hver overtrædelse af denne lov eller  

 forskrifter udstedt i medfør heraf og bødestraffen for  

 overtrædelsen af den eller de andre love." Reglen medfører, at fastsættelsen af den  

 samlede bøde for eksempelvis en overtrædelse af  

 færdselsloven og en overtrædelse af våbenloven sker ved at  

 sammenlægge den takstmæssige bøde for hver  

 overtrædelse (absolut kumulation).
Det er alene bøder for  

 færdselslovsovertrædelser, der er omfattet af princippet om  

 absolut kumulation efter bestemmelsen i § 118 a, stk. 3. Bestemmelsen  

 angår ikke fastsættelse af bøder uden for  

 færdselslovens område.
Ved flere samtidige overtrædelser af  

 anden lovgivning, der medfører bødestraf, vil den samlede  

 bøde for disse overtrædelser således skulle  

 fastsættes uafhængigt af reglen i færdselslovens § 118 a,  

 stk. 3, hvorimod én eller flere samtidige bøder for  

 overtrædelse af færdselsloven skal medtages fuldt ud ved den  

 samlede bødeberegning.
Ved fastsættelsen af den samlede  

 bøde for eksempelvis en overtrædelse af færdselsloven og  

 to overtrædelser af våbenloven, skal bøden for  

 overtrædelse af færdselsloven indgå fuldt ud ved den  

 samlede bødeberegning, hvorimod det må afgøres efter en  

 konkret vurdering, om overtrædelserne af våbenloven skal  

 indgå med den fulde takst for hver overtrædelse eller med et  

 mindre beløb.
 For personer under 18 år og personer med  

 særlig lav indtægt er det den nedsatte bøde, der skal  

 indgå i grundlaget for den samlede bødefastsættelse, jf.  

 ovenfor under pkt. 2.2.
I tilfælde, hvor absolut kumulation af bøder  

 vil medføre en meget høj bøde, kan denne dog  

 nedsættes i medfør af færdselslovens § 118 a, stk. 5,  

 hvorefter bestemmelsen i stk. 3, kan fraviges, når særlige grunde  

 taler herfor.
Det fremgår af bemærkningerne, at en  

 nedsættelse især vil kunne komme på tale i tilfælde,  

 hvor den sigtedes indtægtsforhold gør det antageligt, at  

 vedkommende næppe nogensinde vil være i stand til at betale  

 bøden, ligesom der kan være behov for at nedsætte en  

 kumuleret bøde, hvis den samlede bøde i sig selv ikke  

 forekommer rimelig.
2.3.4. Flere overtrædelser af  

 færdselsloven, der medfører bøde og frihedsstraf Reglerne om straffastsættelsen i disse  

 tilfælde fremgår af færdselslovens § 118a, stk. 4, 1. pkt.,  

 der har følgende ordlyd:
"Her nogen ved én eller flere handlinger  

 begået flere overtrædelser af denne lov eller forskrifter fastsat  

 i medfør heraf, og medfører én af overtrædelserne  

 idømmelse af frihedsstraf, mens en anden medfører  

 idømmelse af bøde, idømmer retten en bøde ved  

 siden af frihedsstraffen." Reglen medfører, at der eksempelvis som  

 udgangspunkt skal udmåles en tillægsbøde ved samtidig  

 spirituskørsel, der medfører frihedsstraf, og kørsel  

 uden kørekort.
Der er herved ifølge bemærkningerne  

 tilsigtet en ændring af hidtidig praksis, hvor domstolene har vist sig  

 meget tilbageholdende med idømmelse af tillægsbøder i  

 sådanne tilfælde, jf. f.eks.
U 1998.312 V og U 1998.1434  

 Ø.
Reglen om idømmelse af en bøde ved siden af  

 frihedsstraffen kan i medfør af færdselslovens § 118a, stk. 5,  

 fraviges, når særlige grunde taler herfor.
Bestemmelsen vil  

 eksempelvis kunne finde anvendelse i tilfælde, hvor udgangspunktet om  

 absolut kumulation vil betyde, at der skal idømmes en mindre  

 tillægsbøde til en længere frihedsstraf.
Det skal imidlertid fremhæves, at ifølge  

 bemærkningerne skal der som altovervejende hovedregel anvendes absolut  

 kumulation.
Er der således tale om en kortere frihedsstraf for f.eks.  

 spirituskørsel, forudsættes det, at der idømmes en  

 tillægsbøde, hvis der til samtidig pådømmelse  

 foreligger en overtrædelse af færdselsloven, der udløser  

 en bødestraf af en vis størrelse.
2.3.5. Overtrædelse af færdselsloven, der  

 medfører bødestraf, og overtrædelse af anden lovgivning,  

 der medfører frihedsstraf Reglerne om straffastsættelsen i disse  

 tilfælde fremgår af færdselslovens § 118a, stk. 4, 2. pkt.  

 Stk. 4 har følgende ordlyd:
"Har nogen ved én eller flere handlinger  

 begået flere overtrædelser af denne lov eller forskrifter fastsat  

 i medfør heraf, og medfører én af overtrædelserne  

 idømmelse af frihedsstraf, mens en anden medfører  

 idømmelse af bøde, idømmer retten en bøde ved  

 siden af frihedsstraffen.
Det samme gælder, såfremt nogen ved  

 én eller flere handlinger har overtrådt denne lov eller  

 forskrifter udstedt i medfør af denne lov og én eller flere  

 andre love og overtrædelsen af denne lov eller forskrifter udstedt i  

 medfør heraf medfører bødestraf og overtrædelsen  

 af den eller de andre love medfører frihedsstraf." Reglen medfører, at der eksempelvis som  

 udgangspunkt skal udmåles en tillægsbøde ved samtidig  

 pådømmelse af en overtrædelse af straffeloven, der  

 medfører en kortere frihedsstraf, og en kørsel uden  

 kørekort.
Reglen om idømmelse af en bøde ved siden af  

 frihedsstraffen kan i medfør af færdselslovens § 118a, stk. 5,  

 fraviges, når særlige grunde taler herfor.
Bestemmelsen vil  

 eksempelvis kunne finde anvendelse i tilfælde, hvor udgangspunktet om  

 absolut kumulation vil betyde, at der skal idømmes en mindre  

 tillægsbøde til en længere frihedsstraf.
Det skal imidlertid fremhæves, at ifølge  

 bemærkningerne skal der som altovervejende hovedregel anvendes absolut  

 kumulation.
Er der således tale om en kortere frihedsstraf for f.eks.  

 vold eller hærværk, forudsættes det, at der idømmes  

 en tillægsbøde, hvis der til samtidig pådømmelse  

 foreligger en overtrædelse af færdselsloven, der udløser  

 en bødestraf af en vis størrelse.
2.3.6. Påtaleopgivelse og tiltalefrafald Anklagemyndigheden kan som hidtil træffe bestemmelse  

 om påtaleopgivelse i tilfælde, hvor sagens gennemførelse  

 vil medføre vanskeligheder, omkostninger eller sagsbehandlingstider,  

 som ikke står i rimeligt forhold til sagens betydning og den straf, der  

 kan forventes idømt, jf. retsplejelovens § 721, stk. 1, nr. 3.
 Endvidere gælder samme lovs § 722, stk. 1, nr. 4, om  

 tiltalefrafald i tilfælde, hvor straffelovens § 89 er anvendelig, og  

 det skønnes, at ingen eller kun en ubetydelig straf vil blive  

 idømt, og at domfældelsen heller ikke i øvrigt vil  

 være af væsentlig betydning.
2.4. Gentagelsesvirkning Efter hidtidig praksis har bødetakster på  

 1.000 kr. og derover som udgangspunkt været forbundet med  

 gentagelsesvirkning, således at der i sådanne tilfælde har  

 været grundlag for at udmåle en skærpet bøde.
 Det er i bemærkningerne til lov nr. 475 af 31. maj  

 2000 om ændring af færdselsloven (Bødefastsættelse)  

 forudsat, at der alene udmåles en skærpet bøde i  

 gentagelsestilfælde, hvis der enten ved lovgivning eller ved  

 administrative retningslinier er fastsat bestemmelser herom.
 Det betyder, at den hidtidige praksis, hvorefter nogle  

 politikredse har udstedt skærpede bøder for blandt andet  

 hastighedsovertrædelser i gentagelsestilfælde, ophører,  

 idet der ikke for tiden ved lovgivning eller ved administrative  

 retningslinier er fastsat bestemmelser om udmåling af en skærpet  

 bøde i sådanne tilfælde.
 Det bemærkes, at der ikke herved er tilsigtet nogen  

 ændringer med hensyn til frakendelse af førerretten i  

 gentagelsestilfælde efter færdselslovens § 126, stk. 1, nr. 6.  

 Efter denne bestemmelse kan retten til at føre motordrevet  

 køretøj, hvortil der kræves kørekort, frakendes  

 føreren af et sådant køretøj, såfremt  

 frakendelse findes begrundet ved beskaffenheden af den begåede  

 forseelse, og hvad der i øvrigt foreligger oplyst om tiltaltes forhold  

 som fører af motordrevet køretøj.
Som eksempel på anvendelse af bestemmelsen om  

 frakendelse kan nævnes U 1996.368 H, hvor en person, der kørte  

 med en hastighed af 133 km/t, selvom den højest tilladte hastighed var  

 80 km/t, blev frakendt førerretten betinget.
Højesteret lagde  

 ved afgørelsen vægt på, at den pågældende i  

 perioden 1989-94 havde gjort sig skyldig i en række væsentlige  

 hastighedsovertrædelser (6 overtrædelser med mere end 30 procent  

 overskridelse af den tilladte hastighed), og at han herved havde vist en  

 manglende forståelse for den nødvendige agtpågivenhed og  

 hensynsfuldhed over for andre trafikanter.
 Gentagne overtrædelser af færdselsloven kan  

 således fortsat medføre, at den pågældende frakendes  

 førerretten, selv om gentagelse ikke tillægges betydning i  

 forhold til bødens størrelse.
Som eksempler på områder, hvor der er fastsat  

 bestemmelser om udmåling af en skærpet bøde i  

 gentagelsestilfælde, kan nævnes følgende; -  promillekørsel i intervallet 0,51-0,80 promille,  

 jf. pkt. 3.9.
 -  kørsel uden førerret, jf. pkt. 3.9.
 - overtrædelse af bekendtgørelsen om forbud  

 mod visse typer radar- og laserudstyr, jf. pkt. 3.10., vedr.  

 færdselslovens § 68.
 - overtrædelse af bekendtgørelsen om  

 installation og plombering af hastighedsbegrænsere i lastbiler og  

 busser, jf. pkt. 3.10. vedr. færdselslovens § 68 a.
 - overtrædelse af bekendtgørelsen om  

 køretøjers største bredde, længde, vægt og  

 akseltryk, jf. pkt. 3.12.
2.5. Bødetilkendegivelser på stedet i  

 færdselssager 2.5.1. Indledning Ved Justitsministeriets cirkulæreskrivelse af 16.  

 december 1996 blev der udsendt en vejledning med retningslinier om  

 bødetilkendegivelser på stedet.
 Af vejledningen fremgår bl.a., at  

 bødetilkendegivelser ikke kan anvendes, hvis der skal fastsættes  

 en fælles bødestraf for flere samtidigt begåede  

 overtrædelser.
 Som det fremgår ovenfor under pkt. 2.3., blev der  

 ved lov nr. 475 af 31. maj 2000 i færdselslovens § 118 a, stk. 3,  

 indført en ordning, hvorefter der bl.a. ved flere overtrædelser  

 af færdselsloven som udgangspunkt skal udmåles den normale  

 takstmæssige bødestraf for hver overtrædelse (absolut  

 kumulation). Ifølge bemærkningerne til lovforslaget er det  

 blandt andet hensynet til muligheden for at anvende  

 bødetilkendegivelser på stedet, der taler for indførelse  

 af en ordning om absolut kumulation.
 På denne baggrund, og da det er  

 hensigtsmæssigt at de væsentligste retningslinier for  

 behandlingen af færdselssager er samlet ét sted,  

 fastsættes der efter aftale med Justitsministeriet nedenfor  

 retningslinier for anvendelse af bødetilkendegivelser på stedet  

 i færdselssager.
2.5.2. Beskrivelse af ordningen Ordningen indebærer, at politiet på  

 gerningsstedet udfylder og udleverer en fortrykt bødetilkendegivelse  

 (formular P 665) og en bødetaksttabel (formular P 669) til den  

 sigtede.
I bødetaksttabellen skal den sigtede kunne se  

 bødetaksten for den overtrædelse, pågældende sigtes  

 for.
Tilkendegivelsen fungerer som en underretning til den  

 sigtede om sigtelsen og sagens forventede afgørelse.
Tilkendegivelsen  

 efterfølges af et brev til den sigtede fra bødekontoret med  

 opfordring til at betale bøden på et vedhæftet  

 giroindbetalingskort.
Politiet er i disse tilfælde fritaget for  

 rapportskrivning, og tilkendegivelsessagerne skal ikke behandles i  

 politikredsens sekretariat.
 Betales bøden ikke, fremsendes sagen til  

 indenretlig behandling efter de almindelige regler.
2.5.3. Ordningens anvendelsesområde 2.5.3.1. Overtrædelsernes art Bødetilkendegivelser i færdselssager må  

 kun anvendes, såfremt overtrædelsen er anført i  

 bødetaksttabellen (formular P 669), jf. nedenfor i afsnit 2.5.4.
 Ordningen kan ikke anvendes, hvis der i forbindelse med  

 overtrædelsen er sket færdselsuheld eller er opstået fare,  

 bl.a. fordi der i sådanne sager kan opstå spørgsmål  

 om frakendelse af førerretten.
2.5.3.2. Sigtedes stilling til overtrædelsen Bødetilkendegivelser kan anvendes, selv om den  

 sigtede nægter sig skyldig.
Overtrædelsen skal dog være  

 klart konstateret, således at der ikke foreligger nogen  

 bevismæssig tvivl.
 Såfremt tilkendegivelsen ikke benyttes, optages  

 rapport på sædvanlig måde.
2.5.3.3. Gentagelsestilfælde ved  

 hastighedsovertrædelser Som anført ovenfor i afsnit 2.4. kan gentagne  

 overtrædelser af færdselsloven medføre, at den  

 pågældende frakendes førerretten, jf. færdselslovens  

 § 126, stk. 1, nr. 6. Frakendelse af førerretten i medfør af  

 færdselslovens § 126, stk. 1, nr. 6, vil i praksis navnlig være  

 aktuelt ved gentagne hastighedsovertrædelser.
 På denne baggrund fremgår af  

 bødetaksttabellen (formular P 669), der udleveres til sigtede, et  

 forbehold om eventuel frakendelse af førerretten med følgende  

 indhold:
 "Særligt vedrørende  

 hastighedsovertrædelser.
Er De tidligere straffet for at have overtrådt  

 hastighedsbestemmelserne, eller har De verserende sager herom, kan der i  

 særlige tilfælde blive tale om frakendelse af førerretten.  

 De vil i givet fald få besked herom snarest.
Modtager De en  

 bødeopkrævning lydende på samme beløb som  

 tilkendegivelsen, vil der ikke for denne aktuelle overtrædelse blive  

 tale om frakendelse af førerretten." Med henblik på at undersøge om frakendelse af  

 førerretten kan blive aktuel, skal der søges på den  

 pågældende i kriminalregisteret, hvis der er mistanke om, at den  

 pågældende tidligere har forset sig på en måde, der  

 kan begrunde frakendelse af førerretten.
Søgning skal altid  

 ske, når bøden for den aktuelle forseelse er på 1.500 kr.  

 eller derover.
Er der grundlag for frakendelse af førerretten, skal  

 den sigtede snarest muligt underrettes herom.
2.5.3.4. Samtidig overtrædelse af flere  

 bestemmelser (kumulation) Som anført ovenfor i punkt 2.3. er der ved  

 færdselslovens § 118 a, stk. 3, indført en ordning, hvorefter  

 der ved flere overtrædelser af færdselsloven som udgangspunkt  

 skal udmåles den normale takstmæssige bødestraf for hver  

 overtrædelse (absolut kumulation).
 Bødetilkendegivelser i færdselssager kan  

 derfor anvendes, uanset om der skal fastsættes en fælles  

 bødestraf for flere samtidigt begåede overtrædelser af  

 færdselsloven.
Ordningen om absolut kumulation kan fraviges, når  

 særlige grunde taler herfor, jf. færdselslovens § 118 a, stk. 5.  

 Ifølge bemærkningerne i lovforslaget til denne bestemmelse vil  

 domstolene og politiet således kunne nedsætte bøden,  

 såfremt absolut kumulation af bøder vil medføre en meget  

 høj samlet bøde, især hvis sigtedes indkomstforhold  

 gør det antageligt, at vedkommende næppe nogensinde vil  

 være i stand til at betale bøden.
Endvidere kan der i konkrete  

 tilfælde være behov for at nedsætte en kumuleret  

 bøde, hvis den samlede størrelse i sig selv ikke forekommer  

 rimelig.
Som følge heraf bestemmes det, at den samlede  

 bøde i en bødetilkendegivelse på stedet højst  

 må omfatte tre overtrædelser af færdselsloven.
Den  

 samlede bøde fastsættes ved at sammenlægge den  

 takstmæssige bøde for hver overtrædelse (absolut  

 kumulation). Bødetilkendegivelser kan dog anvendes ved flere end tre  

 samtidige overtrædelser, hvis en eller flere af overtrædelserne  

 er af underordnet betydning, og det findes forsvarligt at reagere overfor den  

 eller de underordnede lovovertrædelser med en mundtlig henstilling,  

 således at der alene rejses sigtelse for de tre alvorligste forhold.
2.5.3.5. Unge under 18 år Bødetilkendegivelser på stedet kan også  

 anvendes over for personer under 18 år.
Bøden nedsættes  

 som anført ovenfor i afsnit 2.2.2. generelt til det halve  

 beløb, dog minimum 300 kr.
Dette gælder dog kun, såfremt  

 andet ikke følger af retningslinierne nedenfor i afsnit 3.3.  

 vedrørende de enkelte overtrædelser.
 Ved fastsættelsen af en fælles  

 bødestraf for flere samtidige overtrædelser er det den nedsatte  

 bøde, der skal indgå i den samlede bødeberegning.
 Værgens navn og adresse skal anføres på  

 bødetilkendegivelsen.
2.5.3.6. Personer med særlig lav  

 indtægt Bøder til personer med særlig lav  

 indtægt kan som anført ovenfor i afsnit 2.2.3. ligeledes  

 nedsættes til det halve beløb, dog mindst 300 kr.
Da der er tale om en skønsmæssig vurdering  

 på baggrund af oplysningerne om sigtedes indtægtsforhold, skal  

 der ikke ved udstedelse af bødetilkendegivelsen tages stilling til  

 spørgsmålet om nedsættelse for personer med særlig  

 lav indtægt.
Bødetilkendegivelsen skal således  

 påføres den normale takstmæssige bøde.
 Bødetaksttabellen og opfølgningsskrivelsen  

 indeholder vejledning om muligheden for bødenedsættelse for  

 personer med særlig lav indtægt.
2.5.4. Den praktiske fremgangsmåde ved anvendelse  

 af bødetilkendegivelser Der er til brug for færdselssager udarbejdet en  

 bødetilkendegivelsesblanket i A5 format (formular P 665) og en  

 bødetaksttabel "Det er ikke gratis at overtræde  

 færdselsloven   Men hvad koster det ?" (formular P 669), der omfatter  

 en række af de mest almindelige færdselslovsovertrædelser.  

 Blanket og tabel kan rekvireres hos Rigspolitichefen, Afd.
C,  

 Blanketafdelingen.
 Bødetilkendegivelser i færdselssager må  

 kun   som anført ovenfor i afsnit 2.5.3.1.   anvendes, såfremt  

 overtrædelsen er anført i bødetaksttabellen (formular P  

 669).
 Rigspolitichefen har endvidere udarbejdet en kort  

 vejledning for brugen af tilkendegivelsesblanketterne (formular P 668).
Der er tillige udarbejdet en standardiseret  

 opkrævningsskrivelse og rykkerskrivelse til den sigtede samt en  

 standardiseret fremsendelsesskrivelse til retten til brug i de  

 tilfælde, hvor sagen ikke kan afgøres administrativt.
Samtlige  

 standarder er tilgængelige i Rigspolitichefens bøde- og  

 sagsomkostningssystem.
2.5.5. Kontant betaling af bøden Sigtede kan ikke betale bøden på stedet, men  

 må afvente bødekontorets fremsendelse af et  

 opfølgningsbrev vedlagt et giroindbetalingskort, jf. dog nedenfor om  

 personer hjemmehørende i udlandet.
 Efter færdselslovens § 120 kan et  

 køretøj tilbageholdes af politiet, når både  

 føreren og køretøjet er hjemmehørende i udlandet,  

 dog ikke hvis føreren er hjemmehørende i et andet nordisk  

 land.
Hvis en udlænding fremsætter ønske om  

 at betale bøden på stedet, kan kontant betaling modtages.  

 Politimanden kvitterer for beløbets betaling på bagsiden af den  

 blanket, som udleveres til den pågældende, og underretter straks  

 vedkommende politistation om den modtagne betaling.
Den modtagne betaling  

 afleveres senest den følgende dag til embedets kasse.
3.4. Færdselslovens kapitel 5 (§ 41-§ 43).  

 Hastighed Paragraf Forseelsens art Bødetakst kr.
 Almindelige regler:
41, stk. 1-3 Undladt at afpasse hastigheden efter forholdenne Motorkøretøj og knallert 500 41, stk. 4 Tilstænkning 500 42 og 43 Overtrædelse af de generelle, lokale og  

 køretøjsbestemte hastighedsbegrænsninger:
 I bemærkningerne til lov nr. 283 af 29. april 1992  

 (Motorvejshastighed og skærpelse af bødeniveauet) er der  

 anført vejledende takster for overtrædelse af de generelle  

 hastighedsbegrænsninger og køretøjsbestemte hastigheder.
 Disse vejledende takster er i det følgende rundet  

 op til nærmeste beløb deleligt med 500. Den hidtidige  

 bøde for hastighedsoverskridelse under 20 pct. for "alle andre  

 køretøjer" på motorvej er dog nedsat fra 600 kr. til  

 500 kr.
 Ifølge færdselslovens § 118, stk. 3,  skal  

 der udmåles en skærpet bøde ved overtrædelse af  

 hastighedsbestemmelserne i færdselslovens §§ 42 og 43 begået ved  

 kørsel med følgende køretøjer:
1) biler med en tilladt totalvægt på ikke over  

 3.500 kg med tilkoblet påhængsvogn, sættevogn eller  

 registreringspligtigt påhængsredskab, herunder campingvogn, 2) lastbiler, hvis tilladte totalvægt overstiger  

 3.500 kg, 3) busser, hvis tilladte totalvægt overstiger 3.500  

 kg, 4) vogntog bestående af de under 2) og 3)  

 nævnte køretøjer og registreringspligtige  

 påhængskøretøjer 5) ledbusser eller 6) motorcykel med tilkoblet påhængsvogn eller  

 registreringspligtigt påhængsredskab.
 Ved overtrædelse af hastighedsbestemmelserne i  

 færdselslovens §§ 42 og 43 begået under kørsel med et af  

 de ovennævnte køretøjer gælder følgende  

 retningslinier for anklagemyndighedens strafpåstand:
Overskridelse i procent Alle veje Under 30 1.000 Fra 30 men under 40 1.500 Fra 40 men under 50 2.000 Fra 50 men under 60 2.500 Fra 60 men under 70 3.000 Fra 70 men under 80 4.000 Fra 80 men under 90 4.500 Fra 90 men under 100 6.000 100 eller mere 7.000 42 og 43 Alle andre køretøjer:
Overskridelse i procent Motorveje med tilladt hastighed på 100 km/t eller mere Alle andre veje Under 20 500 500 Fra 20 men under 30 1.000 1.000 Fra 30 men under 40 1.500 1.000 Fra 40 men under 50 2.000 1.500 Fra 50 men under 60 2.500 1.500 Fra 60 men under 70 3.000 2.000 Fra 70 men under 80 4.000 2.500 Fra 80 men under 90 4.500 3.000 Fra 90 men under 100 6.000 4.000 100 eller mere 7.000 4.500 Den forhøjede takst for kørsel på  

 motorveje følger af færdselslovens § 118, stk. 3.
Der vil i visse sager om hastighedsovertrædelse  

 være grundlag for at nedlægge påstand om frakendelse af  

 førerretten.
Reglerne herom fremgår af færdselslovens §  

 126, stk. 1, nr. 2 og 3, hvortil der henvises.
 Såfremt forseelsen er begået inden for de  

 første to år efter første-gangserhvervelse af  

 førerret, træder et kørselsforbud i stedet for en  

 betinget frakendelse, jf. færdselslovens § 126, stk. 4, der blev indsat  

 ved lov nr. 498 af 7. juni 2001. Disse regler gælder for forseelser,  

 der er begået den 1. marts 2002 eller senere.
43 a Registreringspligtige og  

 ikke-registreringspligtige knallerter Ved lov nr. 292 af 28. april 2000 er der  

 indført hastighedsgrænser for både registreringspligtig og  

 ikke-registreringspligtig knallert, jf. færdselslovens § 43 a.
Der er ikke i bemærkningerne til lovforslaget  

 angivet nærmere retningslinier for fastsættelse af bøden  

 for overtrædelse af færdselslovens § 43 a.
Der er endvidere i  

 færdselslovens § 118, stk. 3, ikke henvist til § 43 a, hvorfor de  

 ovenfor under §§ 42 og 43 anførte bødetakster ikke kan antages  

 at finde anvendelse i disse sager.
 I disse sager vil der ofte tillige foreligge en  

 overtrædelse af bekendtgørelse om køretøjers  

 indretning og udstyr i form af konstruktive ændringer af knallerten.  

 Dette vil som udgangspunkt betyde en forhøjelse af bøden  

 (kumulation) samt konfiskation af de ulovlige knallertdele og i 3. gangs  

 tilfælde hele knallerten.
 På denne baggrund finder jeg, at anklagemyndigheden  

 bør nedlægge påstand om en bøde på 500 kr.  

 for overtrædelse af færdselslovens § 43 a, hvilket svarer til  

 bødetaksten for overtrædelse af de almindelige regler om  

 hastighed i færdselslovens § 41.
 Ifølge færdselslovens § 126, stk. 1, nr. 2,  

 skal der ske frakendelse af førerretten, såfremt føreren  

 af en registreringspligtig knallert har overskredet den i henhold til  

 færdselslovens § 43 a højest tilladte hastighed med mere end 70  

 procent.
 3.9. Færdselslovens kapitel 10 (§ 53-§ 66).  

 Førere.
Afskaffelse af hæftestraffen pr. 1. juli  

 2001 Ved lov nr. 433 af 31. maj 2000 om ændring af  

 forskellige lovbestemmelser i forbindelse med gennemførelsen af en lov  

 om fuldbyrdelse af straf m.v., der træder i kraft den 1. juli 2001, er  

 hæftestraffen afskaffet.
 Ifølge bemærkningerne til lovforslaget er  

 udgangspunktet herefter, at der ved pådømmelse af forhold  

 begået efter lovens ikrafttræden, hvor der før lovens  

 ikrafttræden anvendtes hæftestraf, skal udmåles en  

 fængselsstraf af tilsvarende længde.
Paragraf Forseelsens art Bødetakst kr.
53 Spiritus- og promillekørsel Ført motorkøretøj, registreringspligtig knallert,  

 traktor eller motorredskab Promillekørsel i intervallet 0,51-0,80  

 promille For promillekørsel i intervallet  0,51-0,80  

 promille gælder ifølge bemærkningerne til lov nr. 468 af  

 10. juni 1997 følgende sanktioner:
Bøde Frakendelse 1. gangstilfælde u. skærp. omstændigheder 4.000 Ingen m. skærp. omstændigheder 5.000 Betinget 2. gangstilfælde u. skærpende 5.000 Ingen m. skærpende 8.000 Betinget 3. gangstilfælde u. skærpende 10. dg. hæfte Ingen m. skærpende 14 dg. hæfte Betinget 4. gangstilfælde u. skærpende 14 dg. hæfte Ingen m. skærpende 20 dg. hæfte Betinget Standardbøderne ved gentagelse dækker alene  

 de tilfælde, hvor såvel den aktuelle kørsel som den  

 tidligere kørsel er i intervallet 0,51-0,80 promille.
 Sanktionerne for spiritus- og promillekørsel over  

 0,80 promille, der følger af cirkulæreskrivelse af 22. juni 1981  

 fra præsidenterne for Østre og Vestre Landsret, er anført  

 nedenfor.
Det kan på baggrund af de angivne bødetakster  

 for promillekørsel i intervallet 0,51-0,80 ikke afvises, at der vil  

 kunne forekomme tilfælde, hvor personer med lav indkomst straffes med  

 en højere bøde for kørsel i det lave  

 promilleområde end for kørsel med en promille over 0,80, hvor  

 bøden er indtægtsbestemt.
For kørsel med en promille  

 på 0,51-0,80 bliver der imidlertid som udgangspunkt ikke tale om  

 frakendelse af førerretten.
 Det bemærkes dog, at de almindelige regler for  

 bødenedsættelse for personer med lav indtægt ifølge  

 bemærkningerne også finder anvendelse for bøder i det lave  

 promilleområde.
Gentagelsesvirkning Som det fremgår ovenfor, vil promillekørsel  

 under 0,81 promille ikke kunne medføre frakendelse af  

 førerretten, medmindre der foreligger skærpende  

 omstændigheder.
En tidligere dom for promillekørsel i  

 intervallet 0,51-0,80 bør derfor heller ikke få betydning for  

 frakendelsespåstanden under en senere sag om spiritus- eller  

 promillekørsel over 0,80 promille.
 Det er således alene i relation til  

 straffastsættelsen, at den nye promillegrænse giver anledning til  

 overvejelser om påstanden i tilfælde af tidligere domme.
 Det bemærkes i den forbindelse, at domme for  

 spiritus- og promillekørsel afsagt før den 1. marts 1998, hvor  

 den nye bestemmelse om promillekørsel trådte i kraft, har  

 gentagelsesvirkning på promillekørsel i intervallet 0,51-0,80,  

 jf. straffelovens § 5.
 Eksempel 1: Aktuel kørsel er i intervallet  

 0,51-0,80 - tidligere domme vedrører kørsel/kørsler over  

 0,80 promille.
 Det fremgår ikke af bemærkningerne til  

 lovforslaget, at de straffe, der er fastsat for 1. - 4. gangskørsler i  

 intervallet 0,51-0,80, skal skærpes, såfremt tidligere  

 kørsler har været spiritus- eller promillekørsel over  

 0,80 promille.
 På den baggrund må det antages, at det ikke er  

 tilsigtet, at der skal fastsættes en yderligere skærpet straf i  

 tilfælde, hvor den/de tidligere sager vedrører kørsel med  

 en promille på over 0,80.
 Dette indebærer således, at  

 anklagemyndighedens påstand i et tilfælde, hvor en tidligere  

 pådømt kørsel f.eks. var spirituskørsel med en  

 promille på 1,40, bør være bøde på 5.000 kr.  

 I et tilfælde, hvor pågældende tidligere er dømt 3  

 gange for spiritus- eller promillekørsel, bør påstanden  

 være straf af hæfte i 14 dage, jf. de ovenfor anførte  

 strafpositioner.
 Eksempel 2: Aktuel kørsel 2. eller 3.  

 gangstilfælde over 0,80 - tidligere kørsel/kørsler i  

 intervallet 0,51-0,80.
Efter gældende praksis indebærer en 2.  

 gangskørsel i intervallet 0,80-1.50, uanset promillen i 1.  

 gangstilfældet, at der udmåles en straf på hæfte i 10  

 dage.
Såfremt promillen er i intervallet 1,51-2,00 udmåles en  

 straf på hæfte i 14 dage, i intervallet 2,01-2,50 udmåles  

 en hæfte straf på 20 dage, og såfremt promillen er over  

 2,50, udmåles en straf på 30 dages hæfte.
 I tilfælde, hvor der aktuelt er tale om 3.  

 gangskørsel, udmåles en straf på minimum 30 dages  

 hæfte.
 Straffen for promillekørsel i intervallet 0,51-0,80  

 er lempeligere end straffen for promillekørsel i intervallet  

 0,81-1,20. På den baggrund, og da denne situation ikke er omtalt i  

 bemærkningerne til lovforslaget, kan det ikke antages, at en tidligere  

 promille kørsel i intervallet 0,51-0,80 skal have samme  

 gentagelsesvirkning som kørsel med en promille over 0,80.
 En eller flere tidligere promillekørsler i  

 intervallet 0,51-0,80 bør dog mindst have samme virkning på en  

 aktuel spiritus- eller promillekørsel over 0,80, som den ville  

 få, såfremt den aktuelle kørsel var i intervallet  

 0,51-0,80.
 Dette indebærer, at anklagemyndighedens  

 påstand i et tilfælde, hvor den tidligere kørsel var i  

 intervallet 0,51-0,80, og den aktuelle kørsel er f.eks. 0,90 promille,  

 bør være en straf på minimum 5.000 kr., som svarer til  

 straffen for 2. gangstilfælde i intervallet 0,51-0,80. Såfremt  

 den tiltalte har en indtægt, der indebærer, at han i  

 tilfælde af 1. gangskørsel med en promille på over 0,80  

 ville være idømt en højere bøde, bør der  

 nedlægges påstand i overensstemmelse hermed.
I det tilfælde, hvor den aktuelle kørsel sker  

 med en promille over 2,0, bør en tidligere kørsel i intervallet  

 0,51-0,80 ikke få betydning for straffastsættelsen.
En  

 kørsel med en promille på f.eks. 2,10 skal således som 1.  

 gangstilfælde indebære en straf på hæfte i 14 dage,  

 hvilket skal være anklagemyndighedens påstand.
 Såfremt der er to tidligere domme for kørsler  

 i intervallet 0,51-0,80, og den aktuelle kørsel er med en promille  

 på 0,90, bør anklagemyndighedens påstand være  

 hæfte i 10 dage, hvilket svarer til straffen for 3. gangskørsel  

 i intervallet 0,51-0,80. Denne straf er således højere end den  

 bøde, der ville være blevet udmålt, såfremt  

 kørslen med 0,90 promille var et 1. gangstilfælde.
 I et tilfælde, hvor den aktuelle kørsel er  

 med en promille på 2,10, bør der påstås straf  

 på hæfte i 14 dage, som er straffen for 1. gangskørsel med  

 promille på 2,10. I dette tilfælde bør de  

 forudgående kørsler således ikke få betydning.
Flere kørsler til samtidig påkendelse I tilfælde af flere kørsler til samtidig  

 påkendelse skal sanktionspåstanden udformes i overensstemmelse  

 med reglerne i færdselslovens § 118 a, stk. 3 og 4, jf. ovenfor under  

 afsnit 2.3.
Gentagelsesvirkningens tidsmæssige  

 udstrækning Ifølge straffelovens § 81, stk. 3, ophører  

 gentagelsesvirkningen, når der, førend den nye strafbare  

 handling blev begået, er forløbet 5 år efter at den  

 tidligere straf er udstået, endeligt eftergivet eller bortfaldet.  

 Såfremt den tidligere straf er en bødestraf, regnes fristen fra  

 datoen for endelig dom eller bødens vedtagelse.
For så vidt  

 angår betingede domme regnes fristen fra den endelige dom.
 En tidligere dom for spiritus- eller promillekørsel  

 har gentagelsesvirkning på straffen, såfremt den nye  

 kørsel har fundet sted inden for 5 år fra endelig dom.
 Dette gælder dog ikke en tidligere dom for  

 promillekørsel i intervallet 0,81 - 1,20 i 1. gangstilfælde,  

 idet der i dette tilfælde efter praksis kun er gentagelsesvirkning i 3  

 år fra endelig dom.
 Det fremgår af bemærkningerne til lovforslaget  

 om ændring af promillegrænsen, at straffen for en 1.  

 gangskørsel med en promille i intervallet 0,51-0,80 har  

 gentagelsesvirkning i 5 år fra den endelige dom eller bødens  

 vedtagelse.
 Bemærkningerne indebærer således, at der  

 for promillekørsel i intervallet 0,51-0,80 for en 1.  

 gangskørsel er gentagelsesvirkning i 5 år, mens der i  

 intervallet 0,81-1,20 er gentagelsesvirkning i 3 år.
 Rigsadvokaturen har gjort Trafikministeriet  

 opmærksom på, at det vil være bedst stemmende med hidtidig  

 praksis, at der for promillekørsel generelt fastsættes  

 gentagelsesvirkning i 3 år for en 1. gangskørsel.
 Indtil der ved en eventuel lovændring eller ved  

 domstolenes praksis fastsættes andre regler om gentagelsesvirkning,  

 bør anklagemyndigheden imidlertid som udgangspunkt følge  

 bemærkningerne.
Spiritus- og promillekørsel over 0,80  

 promille Ifølge cirkulæreskrivelse af 22. juni 1981  

 fra præsidenterne for Østre og Vestre Landsret gælder i  

 sager om spiritus- og promillekørsel med en promille over 0,80  

 følgende sanktioner:
 "1. gangstilfælde uden skærpende  

 omstændigheder:
Promille Straf Frakendelse 0,81-1,20 bøde betinget 1,21-1,50 bøde 1 år 1,51-2,00 bøde 2 år 2,01-2,50 14 dg. hæfte 2½ år 2,51- 20 dg. hæfte 2½ år 1. gangstilfælde med skærpende  

 omstændigheder:
Promille Straf Frakendelse 0,81-1,20 Bøde 1 år 1,21-1,50 Bøde 2 år 1,51-2,00 14 dg. hæfte 2½ år 2,01-2,50 20 dg. hæfte 3 år 2,51- 30 dg. hæfte 3 år" Bøden for spiritus- og promillekørsel i  

 intervallet 0,81-2,0 fastsættes ifølge helt fast praksis til en  

 måneds nettoløn, dvs. 1.000 kr. pr. 25.000 kr. i årlig  

 bruttoindtægt dog minimum 1.000 kr.
 Videre er der anført følgende i den  

 nævnte cirkulæreskrivelse fra landsretternes præsidenter:
 "2. gangstilfælde:
 Uanset 1. gangstilfældets art er straffen  

 hæfte i 10 dage, når promillen i forbindelse med den 2.  

 kørsel ikke har oversteget 1,50 promille.
 Ved højere promiller er straffen:
Promille Straf 1,51-2,00 14 dg. hæfte 2,01-2,50 20 dg. hæfte 2,51- 30 dg. hæfte Foreligger der skærpende omstændigheder  

 ved kørsel nr. 2   fastsættes straffen til nærmeste  

 højere strafposition.
Overstiger promillen 2,50, er straffen  

 hæfte i 40 dage.
 Er kørslen sket i frakendelsestiden,  

 forhøjes straffen  som hidtil med hæfte i 10 dage.
 Frakendelsestiden er altid 5 år, medmindre  

 der i 1. gangstilfældet er sket betinget frakendelse, og promillen i  

 forbindelse med den anden kørsel ikke har oversteget 1,50. I så  

 fald er frakendelsestiden 3 år.
3. gangstilfælde Uanset beskaffenheden af de tidligere kørsler  

 og den nu foreliggende kørsel er minimumsstraffen hæfte i 30  

 dage.
Har kørsel nr. 3 fundet sted i frakendelsestiden er  

 minimumsstraffen dog fængsel i 30 dage.
Frakendelsestiden er 10 år uanset  

 længden af den frakendelsestid, der er fastsat ved dom nr. 2. Under  

 særlig skærpende omstændigheder kan frakendelse ske for  

 bestandig." Skærpende omstændigheder Der henvises til færdselslovens § 117, stk. 2, nr.  

 3, jf.  § 125 a og § 126, stk. 1, nr. 1-4.
Flere kørsler til samtidig påkendelse Der er ved indsættelsen af § 118 a i  

 færdselsloven ikke tilsigtet ændringer med hensyn til  

 strafudmålingen i de tilfælde, hvor der foreligger flere  

 kørsler med en promille over 0,80 til samtidig påkendelse.
Det  

 må derfor antages, at domstolene i disse tilfælde - eventuelt  

 under henvisning til § 118 a, stk. 5 - vil fastholde hidtidig praksis.
Gentagelsesvirkning De ovenfor anførte sanktioner for spiritus- og  

 promillekørsel i gentagelsestilfælde finder kun anvendelse,  

 såfremt både den aktuelle og de tidligere spiritus- eller  

 promillekørsler er sket med en promille på over 0,80.
 Gentagelsesvirkningen af en eller flere tidligere  

 promillekørsler i intervallet 0,51-0,80 er beskrevet ovenfor i  

 afsnittet om promillekørsler i dette interval.
Gentagelsesvirkningens tidsmæssige  

 udstrækning Ifølge straffelovens § 81, stk. 3, ophører  

 gentagelsesvirkningen, når der, førend den nye strafbare  

 handling blev begået, er forløbet 5 år efter at den  

 tidligere straf er udstået, endeligt eftergivet eller bortfaldet.  

 Såfremt den tidligere straf er en bødestraf, regnes fristen fra  

 datoen for endelig dom eller bødens vedtagelse.
For så vidt  

 angår betingede domme regnes fristen fra den endelige dom.
 En tidligere dom for spiritus- eller promillekørsel  

 har gentagelsesvirkning på straffen, såfremt den nye  

 kørsel har fundet sted inden for 5 år fra endelig dom.
 En tidligere dom for spiritus- eller promillekørsel  

 har endvidere gentagelsesvirkning på førerretsfrakendelsen,  

 såfremt den nye kørsel har fundet sted inden for 5 år fra  

 udløbet af frakendelsestiden.
Dette gælder dog ikke en tidligere dom for  

 promillekørsel i intervallet 0,81 - 1,20 i 1. gangstilfælde,  

 idet der i dette tilfælde efter praksis kun er gentagelsesvirkning i 3  

 år fra endelig dom.
Dette gælder både gentagelsesvirkning i  

 relation til straf og førerretsfrakendelse.
 Den tidsmæssige udstrækning af  

 gentagelsesvirkningen af en tidligere dom for promillekørsel i  

 intervallet 0,51-0,80 er beskrevet ovenfor i afsnittet om  

 promillekørsler i dette interval, hvortil der henvises.
Spiritus- og promillekørsel i  

 brugsstjålet køretøj I bemærkningerne til færdselslovens § 117,  

 stk. 4, der er indsat ved lov nr. 468 af 10. juni 1997, er anført  

 følgende:
en  

 skærpelse af straffen (men ikke af frakendelsestiden) for spiritus- og  

 promillekørsel til næste strafposition">"Den generelle risiko,  

 der kan være forbundet med, at spiritus- eller promillekørsel  

 foregår i et brugsstjålet køretøj, bør  

 modvirkes ved et strafferetligt værn i form af forhøjet straf,  

 og forslaget lægger derfor op til, at der i disse tilfælde skal  

 ske en skærpelse af straffen (men ikke af frakendelsestiden) for  

 spiritus- og promillekørsel til næste strafposition.
I  

 tilfælde, hvor normalstraffen er bøde (svarende til en  

 nettomånedsløn), skal den således stige til en  

 skærpet bøde eller til frihedsstraf.
Er normalstraffen  

 frihedsstraf, skal denne være længere." Ifølge bemærkningerne til lovforslaget  

 gælder følgende strafpositioner:
Promille Straf 1. gangstilfælde:
Uden skærpende omstændigheder 0,51-1,20 (Skærpet) bøde 1,21-1,50 10 dages hæfte 1,51-2,00 14 dages hæfte 2,01-2,50 20 dages hæfte 2,51- 30 dages hæfte Med skærpende omstændigheder 0,51-1,20 10 dages hæfte 1,21-1,50 14 dages hæfte 1,51-2,00 20 dages hæfte 2,01-2,50 30 dages hæfte 2,51- 40 dages hæfte Uden skærpende omstændigheder 0,51-1,50 14 dages hæfte 1,51-2,00 20 dages hæfte 2,01-2,50 30 dages hæfte 2,51- 40 dages hæfte Med skærpende omstændigheder 0,51-1,50 20 dages hæfte 1,51-2,00 30 dages hæfte 2,01-2,50 40 dages hæfte 2,51- 50 dages hæfte Straffen i 2. gangstilfælde forhøjes med 10  

 dage ved kørsel i frakendelsestiden.
3. gangstilfælde 0,51-2,50 Mindst 40 dages fængsel* 2,51- 50 dages fængsel * i bemærkningerne er anført 30 dages  

 fængsel, hvilket må antages at bero på en fejl.  

 Anklagemyndighedens strafpåstand i disse tilfælde bør  

 derfor være mindst 40 dages fængsel som anført  

 ovenfor.
 Af bemærkningerne til lovforslaget fremgår, at  

 der foruden fastsættelse af en skærpet straf efter  

 færdselsloven for spiritus/promillekørsel i disse tilfælde  

 tillige skal fastsættes en straf efter straffelovens § 293, stk. 1, for  

 brugstyveriet.
 Ifølge straffelovens § 88 udmåles som  

 udgangspunkt en fællesstraf.
 I tilfælde, hvor straffen for brugstyveriet isoleret  

 betragtet ville være en bøde, skal der således ikke  

 nedlægges påstand om idømmelse af tillægsbøde  

 udover den skærpede frihedsstraf for spiritus/promillekørslen.  

 Der henvises herved til  U 1998.1597 V.
Anvendelse af strafpositionerne for 2. og 3.  

 gangstilfælde forudsætter ikke, at de tidligere  

 spiritus/promillekørsler ligeledes fandt sted i et brugsstjålet  

 køretøj.
Der henvises herved til bemærkningerne til  

 lovforslaget samt U 1998.1597 V.
Konfiskation efter færdselslovens § 133 a I sager om særlig grove eller gentagne spiritus- og  

 promillekørsler kan der være grundlag for at nedlægge  

 påstand om konfiskation af det køretøj, der blev anvendt  

 i forbindelse med spiritus- eller promillekørslen, jf.  

 færdselslovens § 133 a.
 Det bemærkes i den forbindelse, at  

 spørgsmålet om udsendelse af retningslinier til  

 anklagemyndigheden om konfiskation af køretøjer anvendt til  

 færdselslovsovertrædelser fortsat er under overvejelse.
 Ankedomme, hvor der har været nedlagt påstand  

 om konfiskation af køretøjer som følge af  

 færdselslovsovertrædelser, samt den tilhørende byretsdom  

 skal derfor fortsat indsendes til Rigsadvokaturen via statsadvokaterne.
Betingede domme med vilkår om samfundstjeneste  

 eller alkoholistbehandling for spirituskørsel Ved lov nr. 230 af 4. april 2000 om ændring af  

 straffeloven (Udvidet brug af samfundstjeneste og betingede domme med  

 vilkår om alkoholistbehandling for spirituskørsel), er der  

 åbnet mulighed for i sager om spiritus- og promillekørsel at  

 idømme betinget frihedsstraf med vilkår om samfundstjeneste.
 I bemærkningerne til lovforslaget (L 41 fremsat den  

 13. oktober 1999) er det nærmere beskrevet, hvorledes de nye sanktioner  

 skal anvendes.
 I det følgende redegøres nærmere for  

 disse retningslinier i lovforslagets forarbejder for så vidt  

 angår spiritus- og promillekørsel.
Anvendelsesområdet for betinget dom med  

 vilkår om samfundstjeneste og betinget dom med vilkår om  

 alkoholistbehandling Anvendelsesområdet for de nævnte betingede  

 domme er nærmere beskrevet i bemærkningerne til lovforslaget pkt.  

 3.2.1., pkt. 3.2.2., pkt. 3.2.3.1. og pkt. 3.3.2.
Spiritus- og promillekørsel Af bemærkningerne til lovforslaget fremgår, at  

 de tilfælde af spiritus- og promillekørsel, der efter  

 gældende domspraksis straffes med ubetinget frihedsstraf af 10-60  

 dages varighed, efter lovens ikrafttræden den 1. juli 2000 i stedet  

bør straffes med en betinget dom med vilkår om  

 samfundstjeneste eller alkoholistbehandling.
 Tilfælde af spirituskørsel - eventuelt i  

 kombination med kørsel i frakendelsestiden - som efter gældende  

 retspraksis vil føre til en frihedsstraf på mere end 60  

 dage, vil ofte have en sådan grovhed, herunder så mange  

 tidligere tilfælde af spirituskørsel med gentagelsesvirkning, at  

 samfundstjeneste ikke bør finde anvendelse.
 Der er imidlertid intet til hinder for, at også  

 sådanne tilfælde afgøres med samfundstjeneste, hvis det  

 efter en konkret, individuel vurdering findes forsvarligt at idømme  

 betinget dom eller kombinationsdom med vilkår om samfundstjeneste i  

 stedet for den ubetingede frihedsstraf for spirituskørsel.
 Ifølge lovforslagets bemærkninger vil  

 også spiritus- og promillekørsel i kombination med  

 kørsel i frakendelsestiden, der efter gældende praksis  

 afgøres med ubetinget frihedsstraf af 10-60 dages varighed, fremover  

 kunne afgøres med betinget dom.
Spiritus- og promillekørsel med alvorlig  

 personskade eller i brugsstjålet køretøj Ifølge bemærkningerne til lovforslaget er  

 anvendelse af betinget dom derimod som udgangspunkt udelukket i  

 tilfælde, hvor der i tilknytning til spiritus/promillekørslen er  

 forvoldt alvorlig personskade (dvs. overtrædelse af straffelovens § 241  

 eller § 249).
 Betinget dom bør som udgangspunkt heller ikke  

 anvendes, såfremt spiritus/promillekørslen er foregået  

 i et brugsstjålet køretøj.
Spiritus- og promillekørsel i prøvetiden  

 for en betinget dom for spiritus- eller promillekørsel Det fremgår endvidere af bemærkningerne til  

 lovforslaget, at betinget dom ikke bør anvendes i  

 tilfælde, hvor spiritus/promillekørslen er begået i  

 prøvetiden for en tidligere betinget dom for spirituskørsel,  

 medmindre der foreligger helt særlige omstændigheder.
Spiritus- og promillekørsel efter udløbet  

 af prøvetiden for tidligere betinget dom for  

 spiritus/promillekørsel Anvendelse af betinget dom med vilkår om  

 samfundstjeneste eller alkoholistbehandling for spirituskørsel er  

ikke udelukket i tilfælde, hvor den pågældende  

 tidligere har modtaget en betinget dom med vilkår om samfundstjeneste  

 eller alkoholistbehandling for spirituskørsel, der tillægges  

 gentagelsesvirkning ved strafudmålingen for den aktuelle  

 spiritus/promillekørsel.
 Ved vurderingen af, om den pågældende er egnet  

 til betinget dom, må imidlertid indgå dels antallet af tidligere  

 betingede domme for tilfælde af spirituskørsel, som  

 tillægges gentagelsesvirkning ved strafudmåling for den aktuelle  

 spirituskørsel, dels den tid, der er forløbet fra disse  

 forhold.
Ifølge bemærkningerne til lovforslaget  

 bør der ved mere end to tidligere betingede domme udvises varsomhed  

 med på ny at idømme betinget straf med vilkår om  

 samfundstjeneste eller alkoholistbehandling.
Af justitsministerens besvarelse  

 af spørgsmål nr. 25 vedrørende lovforslaget fremgår  

 det imidlertid, at der ved to eller flere betingede domme for  

 spirituskørsel efter Justitsministeriets opfattelse som udgangspunkt  

 ikke på ny bør idømmes en betinget dom med vilkår  

 om samfundstjeneste eller alkoholistbehandling.
 Efter udtalelserne i Folketingets Retsudvalgs  

 betænkning af 2. marts 2000 over lovforslaget, hvor der henvises til  

 besvarelsen af spørgsmål 25, må det således  

 lægges til grund, at det af et flertal i Folketinget er forudsat, at  

 der ved to eller flere betingede domme for spirituskørsel  

som udgangspunkt ikke på ny bør idømmes en  

 betinget dom med vilkår om samfundstjeneste eller alkoholistbehandling.
Spiritus/promillekørsel begået i  

 prøvetiden ved dom til samfundstjeneste for anden kriminalitet Som nævnt ovenfor bør betinget dom for  

 spirituskørsel ikke anvendes i de tilfælde, hvor den  

 pågældende endnu ikke har udstået prøvetiden for en  

 tidligere betinget dom for samfundstjeneste for spirituskørsel,  

 medmindre der foreligger helt særlige omstændigheder.
 Hvis en person i prøvetiden for en tidligere  

 idømt betinget straf for uligeartet kriminalitet kører  

 spirituskørsel, vil der som hovedregel blive fastsat en fælles  

 straf for den tidligere dom og den nu foreliggende spirituskørsel.
 Ifølge bemærkningerne til lovforslaget kan  

 der i særlige tilfælde imidlertid være behov for at kunne  

 idømme betinget dom med vilkår om samfundstjeneste alene for det  

 nye forhold, og der er nu skabt mulighed for en sådan kombination af  

 sanktioner i straffelovens § 61, stk. 2.
Betinget dom med vilkår om samfundstjeneste ved  

 spiritus/promillekørsel Sanktionerne i sager om promille/spirituskørsel,  

 der afgøres med betinget dom med vilkår om samfundstjeneste, er  

 nærmere beskrevet i bemærkningerne til lovforslaget som det  

 fremgår nedenfor.
Antal samfundstjenestetimer Ved loven er straffelovens § 63, stk. 1, ændret,  

 således at det mindste timetal for samfundstjeneste er nedsat fra 40  

 til 30 timer.
 I bemærkningerne til lovforslaget (pkt. 3.2.3.2.) er  

 der anført følgende vejledende retningslinier for  

 fastsættelse af antallet af samfundstjenestetimer i sager om  

 spiritus/promillekørsel, idet det dog samtidig angives, at der i det  

 konkrete tilfælde afhængigt af sagens omstændigheder kan  

 være anledning til at fastsætte et afvigende timeantal:
 Straf:
 Samfundstjeneste:
10-14 dages hæfte 30 timer 20-30 dages hæfte eller fængsel 40 timer 40-50 dages hæfte eller fængsel 60 timer Der er i lovforslaget ikke anført strafpositioner  

 for de ret få sager, som efter gældende praksis vil  

 medføre frihedsstraf på 60 dage og derover.
I disse  

 tilfælde må antallet af samfundstjenestetimer således  

 fastsættes efter en konkret vurdering, i hvilken længden af den  

 forskyldte frihedsstraf indgår.
Tillægsbøde For at undgå en skævvridning i forhold til de  

 bødebelagte områder af spiritus/promillekørsel bør  

 de betingede domme med vilkår om samfundstjeneste kombineres med en  

 tillægsbøde, der fastsættes med hjemmel i straffelovens §  

 58, stk. 2, jf. pkt. 3.2.5. i lovforslagets bemærkninger.
 I bemærkningerne til lovforslaget foreslås  

 tillægsbøden ved betinget dom med vilkår om  

 samfundstjeneste fastsat således:
Promille Bøde 0,51-0,80 uden skærpende omstændigheder 5.000 kr.
0,51-0,80 med skærpende omstændigheder 8.000 kr.
over 0,80 1.000 kr. pr. 25.000 kr i årlig bruttoindtægt dog minimum  

 1.000 kr.
Vestre Landsret har i en dom af 20. april 2001  

 (S-0428-01), hvor der blev idømt betinget dom med vilkår om  

 alkoholistbehandling, udtalt, at færdselslovens § 118 a, stk. 3 og 4,  

 ikke kan føre til, at den i medfør af § 58, stk. 2, fastsatte  

 tillægsbøde forhøjes til det dobbelte, selv om der i den  

 foreliggende sag forelå to spirituskørsler til samtidig  

 påkendelse.
Tillægsbøden blev herefter fastsat til det  

 beløb, der svarede til bøden for én overtrædelse,  

 således at det forhold, at der forelå  to  spirituskørsler  

  til  samtidig  påkendelse  alene medførte en skærpelse af  

 den betingede frihedsstraf.
I sagen forelå samtidig en  

 overtrædelse af færdselslovens § 56, stk. 1. Med hensyn til  

 bøden for dette forhold skete der i medfør af § 118 a fuld  

 kumulation med tillægsbøden for spirituskørslerne.
Tillægsbøder ved ny kriminalitet eller  

 vilkårsbrud Hvis retten i tilfælde af ny kriminalitet i  

 prøvetiden eller brud på vilkårene for den betingede dom  

 fastsætter en ubetinget straf, skal tillægsbøden som  

 udgangspunkt opretholdes, uanset om den er betalt eller ej, jf.  

 bemærkningerne til lovforslaget pkt. 3.2.10.
Prøvetid Ifølge lovforslagets bemærkninger pkt.  

 3.2.6.2. forudsættes det, at prøvetiden ved dom til  

 samfundstjeneste for spirituskørsel fastsættes til 2 år,  

 medmindre ganske særlige omstændigheder gør sig  

 gældende.
 I den forbindelse bemærkes, at reglen i  

 straffelovens § 63, stk. 3, 2. pkt., om ophør af prøvetiden for  

 en dom til samfundstjeneste er ændret, således at  

 prøvetiden - uanset at længstetiden for arbejdspligtens  

 opfyldelse er udløbet - som udgangspunkt ikke ophører  

 før det tidspunkt, som retten i medfør af § 63, stk. 3, 1.  

 pkt., har fastsat i dommen.
Betinget dom med vilkår om  

 alkoholistbehandling Denne sanktion anvendes over for personer, der har et  

 dokumenteret behandlingskrævende alkoholmisbrug, i de sager, som er  

 nævnt ovenfor under anvendelsesområdet.
 Udformningen af dommene i sager om  

 promille/spirituskørsel, der afgøres  med  betinget dom  med  

  vilkår om  alkoholistbehandling, er nærmere beskrevet i  

 bemærkningerne til lovforslaget, som det fremgår nedenfor.
Vilkåret om alkoholistbehandling Ved loven er der indsat en ny bestemmelse i straffelovens  

 § 57, stk. 1, hvorefter retten som vilkår for udsættelse af  

 straffuldbyrdelse kan fastsætte, at den dømte underkaster sig en  

 struktureret, kontrolleret alkoholistbehandling af mindst et års  

 varighed.
Det fremgår af bemærkningerne til  

 lovforslaget, at Justitsministeriet vil fastsætte nærmere  

 retningslinier for en sådan struktureret, kontrolleret  

 alkoholistbehandling.
Disse retningslinier vil i det væsentlige svare  

 til retningslinierne i den tidligere administrative benådningsordning.
 Det fremgår endvidere af bemærkningerne, at  

 kravet om, at behandlingen skal være kontrolleret, indebærer, at  

 den også skal være kontrollerbar, og at det er kriminalforsorgen,  

 der skal vurdere, om et behandlingsindhold opfylder dette krav.
Tillægsbøde For at undgå en skævvridning i forhold til de  

 bødebelagte områder af spiritus/promillekørsel bør  

 de betingede domme med vilkår om alkoholistbehandling kombineres med en  

 tillægsbøde, der fastsættes med hjemmel i straffelovens §  

 58, stk. 2, jf. pkt. 3.2.5. i lovforslagets bemærkninger.
For at øge den enkeltes motivation til at  

 indgå i et behandlingsforløb bør  

 tillægsbøden ved betinget dom med vilkår om  

 alkoholistbehandling fastsættes til halvdelen af den  

 tillægsbøde, der udmåles ved betinget dom med vilkår  

 om samfundstjeneste.
I bemærkningerne til lovforslaget  

 forudsættes tillægsbøden ved betinget dom med vilkår  

 om alkoholistbehandling derfor fastsat således:
Promille Bøde 0,51-0,80 uden skærpende omstændigheder 2.500 kr.
0,51-0,80 med skærpende omstændigheder 4.000 kr.
over 0,80 500 kr. pr. 25.000 kr i årlig bruttoindtægt dog minimum 500  

 kr.
Vestre Landsret har i en dom af 20. april 2001 (S-0428-01)  

 udtalt, at færdselslovens § 118 a, stk. 3 og 4, ikke kan føre  

 til, at den i medfør af færdselslovens § 58, stk. 2, fastsatte  

 tillægsbøde forhøjes til det dobbelte, selv om der i den  

 foreliggende sag forelå to spirituskørsler til samtidig  

 påkendelse.
Tillægsbøden blev herefter fastsat til det  

 beløb, der svarede til bøden for én overtrædelse,  

 således at det forhold, at der forelå to spirituskørsler  

 til samtidig påkendelse alene medførte en skærpelse af den  

 betingede frihedsstraf.
I sagen forelå samtidig en overtrædelse  

 af færdselslovens § 56, stk. 1. Med hensyn til bøden for dette  

 forhold skete i medfør af § 118 a fuld kumulation med  

 tillægsbøden for spirituskørslerne.
Prøvetid I pkt. 3.2.6.1. i bemærkningerne til lovforslaget  

 forudsættes prøvetiden ved betingede domme med vilkår om  

 alkoholistbehandling fastsat til 2 år.
Frakendelse og generhvervelse af førerret Der er ved lovændringen ikke tilsigtet nogen  

 ændring i reglerne eller praksis om frakendelse eller generhvervelse af  

 førerret i sager om spirituskørsel.
 Dette indebærer blandt andet, at der i  

 tilfælde, hvor betinget dom med vilkår om struktureret,  

 kontrolleret alkoholistbehandling ikke skønnes at kunne finde  

 anvendelse, ikke er noget til hinder for, at generhvervelse af  

 førerretten før frakendelsestidens udløb kan ske, hvis  

 den pågældende opfylder betingelserne herfor i  

 færdselslovens § 132, jf. pkt. 3.2.2. i bemærkningerne.
Ved lov nr. 498 af 7. juni 2001 er der indsat en ny  

 bestemmelse i færdselslovens § 126, stk. 4. Ifølge denne  

 bestemmelse skal der træde et kørselsforbud i stedet for en  

 betinget frakendelse, såfremt en person gør sig skyldig i  

 spiritus- eller promillekørsel, der omfattet af færdselslovens §  

 125, stk. 2, 2. pkt. (spirituskørsel under særlig formildende  

 omstændigheder) eller § 126, stk. 1, nr. 5 (promillekørsel med  

 en promille over 0,80 promille) og forholdet bliver begået inden for de  

 første to år efter førstegangserhvervelse af  

 førerret.
Dette gælder dog ikke for sager, hvor  

 overtrædelsen er begået før den 1. marts 2001.
Paragraf Forseelsens art Bødetakst kr.
53 Spiritus- og promillekørsel:
Ført ikke-registreringspligig knallert 1. gang 1.000 2. gang 1.000 (e.o. frihedsstraf) 3. gang frihedsstraf Ikke-registreringspligtig knallert med frakoblet motor 500 54, stk. 1 Ikke-registreringspligtig knallert, sygdom m.v.: som § 53 54, stk. 2 Cykel 1. gang 500 2. gang 1.000 3. gang 1.000 Hest 1.000 54, stk. 3 Overladelse af motorkøretøj 1.500 Overladelse af knallert 1.000 Overladelse af cykel 500 54, stk. 4 Beværter 1.000 Tjener 500 55 a Benyttet håndholdt mobiltelefon 500 56 og 63 a Kørsel uden at have erhvervet eller generhvervet  

 kørekort Ifølge bemærkningerne til  

 færdselslovens § 117, stk. 5, 2. pkt., der blev indsat ved lov nr. 468  

 af 10. juni 1997, skal der ved udmålingen af bøde for  

 overtrædelse af færdselslovens § 56, stk. 1, anvendes  

 følgende strafpositioner:
1. gang 5.000 2. gang 6.000 3. gang 7.500 4. gang 10.000 5. gang 7 dages hæfte Strafpositionerne gælder også for  

 overtrædelse af færdselslovens § 63 a om registreringspligtige  

 knallerter, jf.
U 1998.1053 V.
Bøder for overtrædelse af  

 færdselslovens § 56, stk. 1, nedsættes ikke for personer med  

 særlig lav indtægt, jf.
U 1998.1053 V.
 For unge under 18 år skal anklagemyndigheden  

 anvende følgende strafpositioner:
1. gang * Jf.
U 1999, 652 V *2.500 2. gang 3.000 3. gang 3.500 4. gang 5.000 5. gang frihedsstraf Formildende omstændigheder Ved bødens fastsættelse bør det anses  

 for en formildende omstændighed, at den sigtede har modtaget et ikke  

 uvæsentligt antal undervisningstimer, eller at den  

 pågældende har erhvervet kørekort til et andet  

 motorkøretøj end det, som han eventuelt er fører af.
 I tilfælde af formildende  

 omstændigheder bør anklagemyndigheden anvende  

 følgende takster:
Kørekort til solomotorcykel kører med sidevogn 1.500 Kørekort indtil 3.500 kg   kører over 3.500 kg 1.500 Sættevogn og påhængsvogn *1.500 *Jf.
U 1999.914 V.
Kørekort til bil   kører motorcykel Kørekort til motorcykle   kører bil 1. gang 3.000 2. gang 4.000 3. gang 5.500 Andre tilfælde af formildende omstændigheder,  

 f.eks. modtaget et ikke uvæsentligt antal undervisningstimer før  

 gerningstidspunktet:
 Over 18 år:
1. gang 3.000 2. gang 4.000 3. gang 5.500 Unge under 18 år:
1. gang 2.000 2. gang 2.500 3. gang 3.000 Kørsel i strid med et kørselsforbud Paragraf 56, stk. 1 Ifølge forarbejderne til lov nr. 498 af 7. juni  

 2001 (skærpelse af straffen for grove  

 færdselslovsovertrædelser og indførelse af  

 kørselsforbud) skal kørsel i strid med et kørselsforbud  

 efter § 126, stk. 4, sidestilles med kørsel uden at have erhvervet  

 kørekort, jf. færdselslovens § 56, stk. 1.
 I bemærkningerne til lovforslaget er der  

 anført følgende om sanktionsfastsættelsen:
"Det betyder, at sanktionen skal straffes med  

 bøde eller under skærpende omstændigheder  med  

 fængsel i indtil 1 år.
Der skal ved udmålingen af  

 bøden tages særligt hensyn til størrelsen af en  

 opnået eller tilsigtet økonomisk fordel, hvilket umiddelbart  

 kunne tale for et lavere bødeniveau end det gældende efter  

 bestemmelsen i § 117, stk. 5, 2. pkt.
Da der imidlertid samtidig er tale om  

 kørsel til trods for et kørselsforbud, er det  

 Trafikministeriets vurdering, at bødeniveauet bør svare til det  

 eksisterende bødeniveau efter § 117, stk. 5, 2. pkt.
Det skal dog  

 bemærkes, at de dømte udover bøden, såfremt de  

 gennemfører undervisning og går op til kontrollerende  

 køreprøve, ligeledes vil blive påført udgifter til  

 kontrollerende køreprøve samt undervisning.
Det  

 forudsættes således, at bødeniveauet vil blive det samme  

 som bøder pålagt efter § 56, stk. 1." Det anførte indebærer efter min opfattelse,  

 at bøden skal fastsættes efter de ovenfor anførte takster  

 vedrørende overtrædelse af § 56, stk. 1, uden formildende  

 omstændigheder.
 Da der er tale om sanktionering af en ny type af  

 færdsels-lovsovertrædelser, skal jeg anmode om, at samtlige sager  

 om kørsel i strid med et kørselsforbud indbringes for  

 retten indtil videre.
 Jeg skal endvidere anmode om, at byretsdomme, hvor  

 straffen ikke er fastsat i overensstemmelse med retningslinierne ovenfor,  

 indtil videre inden ankefristens udløb forelægges for  

 statsadvokaten med indstilling om ankespørgsmålet med henblik  

 på, at sådanne sager   eventuelt med  

 Procesbevillingsnævnets tilladelse   søges anket med  

 påstand om skærpelse.
 Rigsadvokaten skal indtil videre underrettes om  

 landsretsdomme vedrørende straffen for kørsel i strid med  

 kørselsforbud.
Konfiskation efter færdselslovens § 133 a I sager om særlig grove eller gentagne  

 kørsler uden kørekort kan der være grundlag for at  

 nedlægge påstand om konfiskation af det køretøj,  

 der blev anvendt i forbindelse med spiritus- eller promillekørslen,  

 jf. færdselslovens § 133 a.
 Det bemærkes i den forbindelse, at  

 spørgsmålet om udsendelse af retningslinier til  

 anklagemyndigheden om konfiskation af køretøjer anvendt til  

 færdselslovsovertrædelser fortsat er under overvejelse.
 Ankedomme, hvor der har været nedlagt påstand  

 om konfiskation af køretøjer som følge af  

 færdselslovsovertrædelser, samt den tilhørende byretsdom  

 skal derfor fortsat indsendes til Rigsadvokaturen via statsadvokaterne.
Samfundstjeneste Ved lov nr. 230 af 4. april 2000 om ændring af  

 straffeloven (Udvidet brug af samfundstjeneste og betingede domme med  

 vilkår om alkoholistbehandling for spirituskørsel) er der  

 ifølge bemærkningerne til lovforslaget (L 41 fremsat den 13.  

 oktober 1999) pkt. 3.3., åbnet mulighed for, at domstolene også  

 ved andre færdselslovsovertrædelser end  

 spiritus/promillekørsel, der i dag medfører en kortere  

 ubetinget frihedsstraf, kan anvende samfundstjeneste i stedet for kortere  

 ubetingede frihedsstraffe.
Kerneområdet herfor er ifølge  

 bemærkningerne kørsel i frakendelsestiden uden samtidig  

 spirituskørsel.
Samfundstjeneste vil også kunne anvendes ved  

 overtrædelse af færdselslovens § 56, stk. 1. Østre  

 Landsret har således i en dom af 21. maj 2001 fastsat straffen for et  

 tilfælde af 5. gangs overtrædelse af færdselslovens § 56,  

 stk. 1, til 7 dages betinget hæfte med vilkår om  

 samfundstjeneste.
Landsretten fastsatte samtidig en tillægsbøde  

 på 10.000 kr.
Paragraf Forseelsens art Bødetakst kr.
Øvrige overtrædelser Udlænding   ej ombyttet med dansk kørekort 500 Ej erhvervskort   har kørekort 1.000 Undladt at medføre kørekort 500 Ej fornyet 500 Ej ombyttet til EU-model 500 Nægter at forevise 500 Bortkommet i mere end 1 år 500 56, stk. 5, jf. bkg. om kørekort Benytter ej briller under kørslen o.lign.
500 Kørekort til traktor og motorredskab:
62, stk. 3 Kørekort   ej erhvervet 500 Ikke- registreringspligtige knallerter:
63, stk. 1 15-årig, som fører ikke registreringspligtig knallert 500 63, stk. 2 16-17- årig, som ikke har erhvervet knallertbevis eller  

 kørekort til traktor 500 § 63, stk. 6, 16-17-årig, som ikke medbringer knallertbevis eller kørekort  

 til traktor 300 § 63, stk. 6, 1.pkt.
Undladt at medbringe præmiekvittering 500 Registreringspligtige knallerter § 63 a, stk. 1 Se ovenfor under § 56 § 63 a, stk. 2 Undladt at medbringe kørekort 500 Øvelseskørsel:
64, stk. 1 Ej godkendt som kørelærer 1.500 64, stk. 2 Kørelærers ansvar ved øvelseskørsel med  

 motorcykel 500 64, stk. 3 Øvelseskørsel på motorvej uden tilstrækkelig  

 forudgående uddannelse 500 64, stk. 4 Øvelseskørsel inden 3 måneder før 18. år  

 eller frakendelsestidens udløb   begge 500 64, stk. 5, jf. bkg. om kørekort Øvelseskørsel uden skoleskilt 500 Øvelseskørsel på forbudte strækninger 500 Ej fjernet eller tildækket pedal i skolevogn 500 Skolevogn, der ikke er godkendt dertil 1.000 Oplysningspligt:
65, stk. 1 Ejer/brugers pligt til at oplyse, hvem der har ført  

 køretøjet 500 65, stk. 2 Overlade motorkøretøj til person, der ikke lovligt kan  

 føre pågældende køretøj 500 Overladt knallert til person under 16 år 500 Overladt traktor/motorredskab til person uden ret til at føre det  

 pågældende køretøj 500 3.12. Færdselslovens kapitel 13 (§ 82-§ 86) Befordring, belæsning, vægt, dimensioner  

 m.v.
Paragraf Forseelsens art Bødetakst kr.
 Køretøjets belæsning:
82,stk. 1 Hindrer førerens bevægelsesfrihed eller udsyn 500 82, stk. 3 Ej læsset forsvarligt 500 Bagklap åben, førerspejl i højre side 500 82, stk. 4, jf. bkg. om afmærkning af langt eller bredt gods Undladt afmærkning af gods, der rager for langt frem eller  

 bagud 500 82, stk. 5, jf. bkg. om vejtransport af farligt gods I sager om overtrædelse af reglerne om vejtransport af farligt gods  

 skal der anvendes samme principper for bødefastsættelsen for  

 danske og udenlandske chauffører, uanset om vognmanden har hjemsted  

 her i landet eller ej.
 Køretøjers bredde, længde og højde:
84, stk. 1, jf. bkg. om køretøjers største bredde,  

 længde, vægt og akseltryk For stor bredde, længde eller højde 500 Vægt og akseltryk:
 Akseltryk:
85, stk. 1, jf. bkg. om køretøjers største bredde,  

 længde, vægt og akseltryk Ejer Kr. 50,- pr. % oprundet til nærmeste beløb deleligt med 500.
Akseltryk udregnes i procent i forhold til køretøjets  

 tilladte akseltryk Der rejses kun tiltale, hvis det tilladte akseltryk overskrides med mere  

 end 7% eller for enkeltaksler udgør mere end 500 kg.
Jf.  

 Justitsministeriets cirkulæreskrivelse af 19. november 1979.
Såfremt overskridelsen ikke overstiger 7%, men for enkeltakslers  

 udgør mere end 500 kg., er bødetaksten således Fører kr. 500 Ejer kr. 500 Hvis der konstateres både for stort akseltryk og for stor  

 totalvægt, bør anklagemyndighedens bødepåstand  

 beregnes efter de takster, der i det aktuelle tilfælde medfører  

 den største bøde.
I gentagelsestilfælde forhøjes bøden til ejeren  

 med 200 kr. pr. forstraf Den forhøjede bøde i  

 gentagelsestilfælde skal beregnes på grundlag af bøden for  

 en 1. gangs forseelse før en eventuel oprunding til nærmeste  

 beløb deleligt med 500.
 Derudover fordobles den herved fremkomne bøde  

 ved flere end 10 forstraffe, medmindre der, før den nye forseelse blev  

 begået, er forløbet 2 år efter den seneste  

 afgørelse.
 Bøden rundes herefter op til nærmeste  

 beløb deleligt med 500.
 Ved udformningen af anklagemyndighedens  

 bødepåstand bør der alene lægges vægt  

 på forstraffe vedrørende akseltryk.
 Totalvægt:
I det følgende er der fastsat retningslinier  

 for anklagemyndighedens strafpåstand i sager vedrørende  

 overtrædelse af reglerne om køretøjers størst  

 tilladte totalvægt.
Disse er udarbejdet på baggrund af  

 bemærkningerne til lov nr. 187 af 30. marts 1999.
 Efter færdselslovens § 126, stk. 1, nr. 4, skal  

 føreren af et køretøj med en tilladt totalvægt  

 på over 3.500 kg endvidere frakendes førerretten,  

 såfremt han har overtrådt de i medfør af  

 færdselslovens § 85 fastsatte forskrifter om størst tilladte  

 totalvægt med mere end 30 procent.
Tilladt totalvægt på over 3.500 kg 1. gangs forseelse 85, stk. 1, jf. bkg. om køretøjers største bredde,  

 længde og vægt Fører Ejer/bruger kr. 100,- pr. % kr. 250,- pr. % oprundet til nærmeste beløb deleligt med  

 500.
 Overlæs udregnes i procent i forhold til  

 køretøjets tilladte totalvægt.
Der rejses kun tiltale, hvis den tilladte totalvægt  

 overskrides med mere end 7 %, jf.
Justitsministeriets  

 cirkulæreskrivelse af 19. november 1979.
 Hvis der konstateres både for stor totalvægt  

 og for stort akseltryk, bør anklagemyndighedens  

 bødepåstand beregnes efter de takster, der i det aktuelle  

 tilfælde medfører den største bøde.
Gentagelse Det bemærkes, at gentagelsesvirkningen i disse sager  

 ifølge fast retspraksis ophører, når der   før den  

 nye handling blev begået   er forløbet 2 år fra den  

 seneste afgørelse.
 I gentagelsestilfælde forhøjes  

 bøden til ejeren/brugeren med 1.000 kr. pr. forstraf.
 Den forhøjede bøde skal beregnes på  

 grundlag af bøden for en 1. gangs forseelse før en eventuel  

 oprunding til nærmeste beløb deleligt med 500.
 Derudover fordobles den herved fremkomne bøde  

 ved flere end 10 forstraffe, medmindre der før den nye forseelse blev  

 begået, er forløbet 2 år efter den seneste  

 afgørelse.
 Bøden rundes herefter op til nærmeste  

 beløb deleligt med 500.
Ved udformningen af anklagemyndighedens  

 bødepåstand bør der alene lægges vægt  

 på forstraffe vedrørende totalvægt.
Der henvises til  

 Vestre Landsrets dom i U 2000.1434 V.
Tilladt totalvægt på 3.500 kg eller  

 derunder 1. gangs forseelse Fører kr. 10,- pr. % Ejer kr. 25,- pr. % oprundet til nærmeste beløb deleligt med  

 500.
 Overlæs udregnes i procent i forhold til  

 køretøjets tilladte totalvægt.
 Der rejses kun tiltale, hvis den tilladte totalvægt  

 overskrides med mere end 7 %.
 Hvis der konstateres både for stor totalvægt  

 og for stort akseltryk, bør anklagemyndighedens  

 bødepåstand beregnes efter de takster, der i det aktuelle  

 tilfælde medfører den største bøde.
Gentagelse Det bemærkes, at gentagelsesvirkningen i disse sager  

 ifølge fast retspraksis ophører, når der   før den  

 nye handling blev begået   er forløbet 2 år fra den  

 seneste afgørelse.
 I gentagelsestilfælde forhøjes  

 bøden til ejeren med 200 kr. pr. forstraf.
 Den forhøjede bøde i  

 gentagelsestilfælde skal beregnes på grundlag af bøden for  

 en 1. gangs forseelse før en eventuel oprunding til nærmeste  

 beløb deleligt med 500.
 Derudover fordobles den herved fremkomne bøde  

 ved flere end 10 forstraffe, medmindre der før den nye forseelse blev  

 begået, er forløbet 2 år efter den seneste  

 afgørelse.
 Bøden rundes herefter op til nærmeste  

 beløb deleligt med 500 kr.
Ved udformningen af anklagemyndighedens  

 bødepåstand bør der alene lægges vægt  

 på forstraffe vedrørende totalvægt.
Der henvises til  

 Vestre Landsrets dom U 2000.1434 V.
 Gentagelsesvirkning i sager om totalvægt og  

 akseltryk, hvor overtrædelserne er begået før den 15. maj  

 1999.
 Som det fremgår ovenfor, skal der i sager om  

 akseltryk i gentagelsestilfælde alene lægges vægt på  

 forstraffe vedrørende akseltryk, ligesom der i sager om  

 totalvægt alene skal lægges vægt på forstraffe  

 vedrørende totalvægt.
 Vestre Landsret har i en dom af 22. marts 2000, trykt i U  

 2000.1434 V, udtalt sig om straffastsættelsen i  

 gentagelsestilfælde, hvor overtrædelserne er begået,  

 før de ændrede regler om bødefastsættelsen i sager  

 om totalvægt trådte i kraft den 15. maj 1999, jf. herved  

 bekendtgørelse nr. 268 af 6. maj 1999. Landsretten fandt, at  

 bøden i sager om overtrædelser, der er begået før  

 ændringen, bør udmåles efter de retningslinier, der var  

 fastsat i Rigsadvokatens bødekatalog fra juni 1991. Vestre Landsret  

 udmålte herefter bøden for de overtrædelser, der var  

 begået før 15. maj 1999, i overensstemmelse med den tidligere  

 praksis om indbyrdes gentagelsesvirkning mellem sager om totalvægt og  

 akseltryk.
 Østre Landsret har i en dom af 13. oktober 2000  

 bl.a. udtalt følgende om fastsættelse af bøden for en  

 overtrædelse af reglerne om akseltryk begået før den 15.  

 maj 1999:
"Det følger af straffelovens § 3, stk. 1, 1.  

 pkt., at såfremt den straffelovgivning, der var gældende ved den  

 strafbare handlings foretagelse, er forskellig fra den straffelovgivning, der  

 var gældende ved sagens pådømmelse, afgøres  

 spørgsmålet om strafbarhed og straf efter den senere lov, dog  

 således, at afgørelsen ikke må blive strengere end efter  

 den ældre lov.
Tilsvarende gælder vedrørende  

 administrative forskrifter og ikke blot ændrede strafferegler, men  

 også regler om blandt andet gentagelsesvirkning.
Under hensyn hertil og særligt Rigsadvokaten  

 Informerer nr. 11/2000, side 4, hvorefter "anklagemyndigheden ved  

 udformningen af bødepåstanden i sager om akseltryk fremover  

 alene bør lægge vægt på forstraffe vedrørende  

 akseltryk" findes principperne i straffelovens § 3 at føre til,  

 at der også ved kørsler, der har fundet sted før  

 ændringen, alene bør lægges vægt på tidligere  

 kørsler, der angår forhøjet akseltryk." Som det fremgår, er retspraksis på  

 området ikke entydig.
 På denne baggrund finder jeg det rettest, at  

 anklagemyndigheden ved udformningen af bødepåstanden i sager om  

 akseltryk og totalvægt fremover alene lægger vægt på  

 forstraffe vedrørende samme overtrædelse, også når  

 overtrædelsen er begået, før de ændrede regler om  

 bødefastsættelsen i sager om totalvægt trådte i  

 kraft den 15. maj 1999, jf. herved bekendtgørelse nr. 268 af 6. maj  

 1999.
 3.18. Færdselslovens kapitel 18 (§ 125-§ 133).  

 Frakendelse.
Kørselsforbud § 126, stk. 4 Ved lov nr. 498 af 7. juni 2001 om ændring af  

 færdselsloven (Skærpelse af straffen for grove  

 færdselslovsovertrædelser og indførelse af  

 kørselsforbud) er der indsat en ny bestemmelse i § 126, stk. 4,  

 hvorefter et kørselsforbud træder i stedet for en betinget  

 frakendelse, såfremt en forseelse er omfattet af §125, stk. 2, 2. pkt.,  

 eller § 126, stk. 1, nr. 1-3, 5 eller 6, og bliver begået inden for de  

 første to år efter førstegangserhvervelse af  

 førerret.
Ved et kørselsforbud inddrages førerens ret  

 til at føre de i § 125 nævnte køretøjer, indtil  

 særlig køreundervisning eller A/T-kursus, jf. § 60 a, stk. 1 og  

 2, er gennemført, og kontrollerende køreprøve er  

 bestået.
 Loven trådte i kraft den 1. marts 2002, jf.  

 Justitsministeriets bekendtgørelse nr. 1084 af 18. december 2001.  

 Kørselsforbud pålægges således for forseelser, der  

 er begået efter lovens ikrafttræden den 1. marts 2002.
 Om begrebet førstegangserhverver fremgår det  

 af  bemærkningerne til lovforslaget (L 225 af 25. april 2001), at dette  

 skal forstås som en person, der første gang får udstedt  

 kørekort til motorkøretøj (bil/motorcykel).
Der er ikke tale om førstegangserhvervelse, hvis  

 der er tale om generhvervelse af førerretten efter en ubetinget  

 frakendelse, hvis der er tale om gengivelse af førerretten efter et  

 kørselsforbud, hvis kørekortet udvides til at omfatte  

 yderligere kategorier eller hvis der er tale om fornyelse eller ombytning af  

 kørekort.
En fører anses stadig som  

 førstegangserhverver, hvis den pågældende inden for de to  

 første år efter førstegangserhvervelse af  

 førerretten, udvider kørekortet til at omfatte yderligere  

 kategorier.
En udvidelse af førerretten ophæver eller forkorter  

 således ikke den periode, hvori der i tilknytning til en  

 førstegangserhvervelse kan pålægges  

 kørselsforbud.
 Justitsministeriet har i forbindelse med  

 lovændringens ikrafttræden udstedt bekendtgørelse nr. 100  

 af 22. februar 2002 om kørekort, bekendtgørelse nr. 101 22.  

 februar 2002 om undervisning for kursus i alkohol og trafik (A/T-kursus) samt  

 cirkulære nr. 14 af 22. februar 2002 om kørekort, jf. også  

 Justitsministeriets cirkulæreskrivelse af 6. marts 2002.
3.18a.
Færdselslovens kapitel 18a (§ 133a).  

 Konfiskation Konfiskation efter færdselslovens § 133 a Som det fremgår af afsnit 3.9. og afsnit 3.17. kan  

 der i sager om særlig grove eller gentagne tilfælde af spiritus-  

 og promillekørsler, kørsler uden førerret eller  

 kørsler i frakendelsestiden være grundlag for at nedlægge  

 påstand om konfiskation af det køretøj, der blev anvendt  

 i forbindelse med kørslen, jf. færdselslovens § 133 a.
 Som anført under afsnit 3.9. og afsnit 3.17. er  

 spørgsmålet om udsendelse af retningslinier til  

 anklagemyndigheden om konfiskation af køretøjer anvendt til  

 færdselslovsovertrædelser fortsat under overvejelse.
 Ankedomme, hvor der har været nedlagt påstand  

 om konfiskation af køretøjer som følge af  

 færdselslovsovertrædelser, samt den tilhørende byretsdom  

 skal derfor fortsat indsendes til Rigsadvokaturen via statsadvokaterne.
Særligt med hensyn til motocrossmotorcykler, der  

 anvendes til kørsel på vej, gælder, at der ikke bør  

 nedlægges påstand om konfiskation af motocrossmotorcyklen,  

 såfremt der alene er tale om et førstegangstilfælde med  

 én kørsel, medmindre den pågældende i forbindelse  

 med kørslen har forvoldt færdselsuheld, hvor andre er  

 impliceret, eller hvor der i øvrigt foreligger andre konkrete  

 omstændigheder, der må antages at gøre konfiskation  

 påkrævet for at forebygge yderligere overtrædelser af  

 færdselsloven, jf.
U 1997.215 V.
