Regler for godkendelse m.v. af sorter af kulturplanter I henhold til Landbrugsministeriets bekendtgørelse nr. 810 af 11. december  

 1987 om en sortsliste over landbrugsplanter, hvortil nedennævnte paragraffer  

 henviser, fastsættes:
 1. Afgørelse om sorters godkendelse til optagelse på  

 sortsliste, om tildeling af anerkendelse til sorter, om forlængelse af  

 sorters godkendelsesperiode, om slettelse af sorter af sortsliste og om  

 sortslistespørgsmål i øvrigt træffes af Statens Planteavlsudvalgs  

 Sortslisteudvalg, der består af 2 medlemmer udpeget af Landbrugscentret, 1  

 medlem udpeget af Havebrugscentret, lederen af Landbrugscentrets Afdeling for  

 Sortsafprøvning samt en formand udpeget af Statens Planteavlsudvalg.
2. Sortslisteudvalget træffer sine afgørelser efter  

 indstilling fra de af Landbrugsministeriet nedsatte sagkyndige fagudvalg  

 tilknyttet Plantenyhedsnævnet.
Den ansvarlige for sortsafprøvningen ved  

 Statens Planteavlskontor kan deltage i fagudvalgenes møder.
Fagudvalgene  

 afgiver indstilling til Sortslisteudvalget om sorter og om afprøvningens  

 tekniske gennemførelse, herunder hvilke undersøgelser, der bør indgå i  

 afprøvningen.
 3. Når en afprøvning af afsluttet forelægges  

 resultaterne med alle relevante oplysninger for det pågældende fagudvalg.  

 Fagudvalget vurderer resultaterne under iagttagelse af de i § 4 i ovennævnte  

 bekendtgørelse fastsatte betingelser for sortsgodkendelse og foretager  

 indstilling om godkendelse eller afvisning af de afprøvede sorter samt om  

 eventuel anerkendelse.
 Samme fremgangsmåde anvendes overfor resultater af efterkontrol eller  

 andre undersøgelser, der skal danne grundlag for afgørelse om forlængelse af  

 sorters godkendelsesperiode eller om slettelse af sorter af sortsliste (jf. §  

 15 og § 16).
 De respektive sortsejere får meddelelse om fagudvalgets indstilling, og  

 der gives dem adgang til høring, inden indstillingen afgives til  

 Sortslisteudvalget (jf. § 8, stk. 1).
 4. På grundlag af fagudvalgenes indstilling træffer  

 Sortslisteudvalget beslutning om de afprøvede sorter og giver de respektive  

 sortsejere meddelelse herom (jf. § 7 og § 8).
 Har sortslisteudvalget truffet anden beslutning end fagudvalgets  

 indstilling, får pågældende sortsejer adgang til høring overfor  

 Sortslisteudvalget, inden sagen afgøres endeligt (jf. § 8, stk. 2).
5. Sortslisteudvalgets afgørelser om godkendelse af  

 sorter, om tildeling af anerkendelse, om forlængelse af godkendelsesperiode  

 og om slettelse af sortsliste samt dato for afgørelsernes ikrafttræden  

 offentliggøres snarest i »Meddelelser for Sortsafprøvningen«.
Der  

 gives samtidig fra sortsafprøvningen meddelelse til anmelderen eller  

 sortsejeren om afgørelsen (jf. § 8, stk. 3).
6. Sortslisteudvalget og fagudvalgene holder møde, så  

 ofte det skønnes nødvendigt af hensyn til sagernes løbende afvikling.  

 Sortslisteudvalgets beslutninger træffes ved stemmeflerhed.
I tilfælde af  

 stemmelighed er formandens stemme afgørende.
For at udvalget er  

 beslutningsdygtigt kræves, at mindst halvdelen af medlemmerne er til stede.  

 Skriftlig votering kan finde sted.
 7. Sortslisteudvalgets daglige forretninger varetages  

 af Landbrugscentrets Afdeling for Sortsafprøvning.
 8. Statens Planteavlsudvalg's Regler om godkendelse  

 m.v. af sorter af kulturplanter, Regler for afprøvning af sorter af  

 landbrugsplanter, Regler for afprøvning af sorter af græsser til anvendelse i  

 plæner, rabatter m.v. samt Regler for afprøvning af sorter af grønsager, alle  

 dateret 15. oktober 1973, ophæves samtidig hermed.
 Statens Planteavlsudvalg, den 21. juli  

 1989.
