Betænkning afgivet af Retsudvalget den  

 4. april 2000 Betænkning over Forslag til lov om ændring af  

 retsplejeloven og straffeloven Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 I udvalgets behandling af lovforslaget er også  

 indgået materiale fra udvalgets behandling af det tilsvarende  

 lovforslag i folketingsåret 1998-99 (L 233).
 Nogle af udvalgets spørgsmål til  

 justitsministeren og dennes svar herpå er optrykt som bilag til  

 betænkningen.
 Den 26. januar 2000 afholdt udvalget et ekspertmøde  

 om lovforslaget.
 Endvidere har udvalget modtaget skriftlige og mundtlige  

 henvendelser fra Dansk Retspolitisk Forening og Red Barnet.
 Der er af justitsministeren og nogle mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et mindretal (Venstres, Det  

 Konservative Folkepartis og Dansk Folkepartis medlemmer af udvalget)  

 lovforslaget til vedtagelse med det af justitsministeren og de under  

 nr. 1-4, 7 og 9 stillede ændringsforslag.
Et mindretal inden for mindretallet (Dansk Folkepartis  

 medlem af udvalget) støtter hovedformålet med lovforslaget, der  

 har til hensigt væsentligt at begrænse anvendelsen og varigheden  

 af isolationsfængsling.
Der har de seneste år været flere  

 eksempler på isolationsfængsling f.eks. af den tidligere  

 elitesvømmer Peter Rohde, der har givet anledning til at ændre  

 på reglerne.
 Dansk Folkeparti støtter ligeledes de ændrede  

 regler om vidnebeskyttelse, vidneudelukkelse, ændring af  

 retsplejelovens regler om bevisførelse i højesteretssager, om  

 adgangen til at klage over anklagemyndighedens sagsbehandling samt om  

 behandling af retssager uden for retskredsen.
Derimod er Dansk Folkeparti kritisk over for  

 overvejelserne om at ophæve kravet om dansk indfødsret for  

 nævninge, domsmænd og sagkyndige retsmedlemmer, der fremgår  

 af lovforslagets bemærkninger punkt 5, også selv om disse  

 overvejelser ikke har virkning for forslaget.
Dansk Folkeparti finder ganske  

 enkelt ikke, at kravet om dansk indfødsret kan erstattes af et krav om  

 uafbrudt fast bopæl i riget i 3 år, og er helt på linje med  

 opfattelsen hos domstolene og advokaterne om, at det er af afgørende  

 betydning for tiltaltes retssikkerhed, at lægdommerne forstår  

 dansk indgående og på et niveau, som kun de færreste  

 opnår efter 3 år, og at de har et indgående kendskab til  

 det danske samfund.
 Et andet mindretal (Socialdemokratiets og Det  

 Radikale Venstres medlemmer af udvalget) indstiller lovforslaget til  

vedtagelse med det af justitsministeren stillede  

 ændringsforslag.
 Et tredje mindretal (Socialistisk Folkepartis  

 medlem af udvalget) indstiller lovforslaget til vedtagelse med det af  

 justitsministeren og de under nr. 5 og 6 stillede ændringsforslag.
SF er principielt imod varetægtsfængsling i  

 isolation, men har forsøgt at samle flertal for to  

 ændringsforslag, der sætter en absolut øvre grænse  

 for isolationsfængsling på 3 måneder, og som udelukker  

 isolationsfængsling af unge under 18 år.
Desuden har SF under  

 lovforslagets behandling i Retsudvalget især interesseret sig for de  

 følgende 4 emner:
Kontakt til andre mennesker SF ønsker, at isolationsfangers kontakt til andre  

 mennesker skal øges betragteligt, og mener, at det sagtens kan lade  

 sig gøre, uden at det går ud over efterforskningen.
I den  

 forbindelse henviser SF til den foreslåede nye formulering af  

 bemyndigelsen i retsplejelovens § 776, som ministeren over for udvalget har  

 lovet at bruge til at fastsætte bestemmelser om udvidet adgang til  

 besøg og øget kontakt med personale, psykologer, præster  

 eller andre.
Der henvises til besvarelserne af udvalgsspørgsmål  

 nr. 2 (L 233, folketingsåret 1998-99) og nr. 11 (L 14), som begge er  

 optrykt som bilag til betænkningen.
SF opfordrer ministeren til at  

 fastsætte minimumskrav i stil med dem, der i dag gælder for  

 mennesker anbragt i detentionen.
Delvis isolation SF har under udvalgsbehandlingen støttet  

 Retspolitisk Forenings bestræbelser på at fremme anvendelsen af  

 delvis isolation, som tilsyneladende godt kan lade sig gøre i andre  

 lande.
Muligheden for delvis isolation findes allerede i dag, men bruges  

 ikke.
Justitsministeren giver 2 grunde til det i besvarelsen af udvalgets  

 spørgsmål nr. 32: For det første at politiet finder det  

 mindre effektivt og derfor ikke beder om det i retten.
For det andet de  

 bygningsmæssige forhold.
Begge dele kan ministeren gøre noget  

 ved.
Over for politiet kan ministeren understrege, at isolation først  

 må påberåbes, når delvis isolation med sikkerhed ikke  

 er tilstrækkelig af hensyn til efterforskningen.
For så vidt  

 angår bygningerne, kan ministeren bede Kriminalforsorgen under disse  

 års milliardinvesteringer om at tage hensyn til indretninger, der  

 gør det muligt at gennemføre delvis isolation.
SF ønsker  

 også at fremhæve ministerens svar på udvalgets  

 spørgsmål nr. 10 (optrykt),  som fastslår, at dommeren,  

 hvis loven vedtages, i sin kendelse særskilt skal begrunde, hvorfor  

 delvis isolation ikke er tilstrækkelig.
Forholdet til menneskerettighederne Under udvalgsbehandlingen er SF blevet opmærksom  

 på, at det kan være på kant med artikel 6, stk. 2, i den  

 europæiske menneskerettighedskonvention, at længden af  

 isolationsanbringelsen kædes sammen med strafferammen for den  

 lovovertrædelse, sigtelsen angår.
Artikel 6, stk. 2, udtrykker  

 den såkaldte uskyldsformodning.
SF ønsker at sikre, at hensynet  

 til efterforskningen bliver den eneste overvejelse, en dommer skal  

 gøre sig, når politiet beder om varetægtsfængsling i  

 isolation, også når det gælder alvorlige forbrydelser.  

 Samtidig mener SF, at det ud fra proportionalitetsprincippet under alle  

 omstændigheder følger, at området for  

 isolationsfængsling snævrer ind, jo mildere sigtelsen er.
Men da  

 regeringen har den opfattelse, at det medfører mere og længere  

 isolationsfængsling, hvis henvisningerne til strafferammerne fjernes,  

 har SF valgt ikke at stille ændringsforslag om det.
Unge under 18 år SF stiller ændringsforslag om, at det slet ikke skal  

 være muligt at isolationsfængsle unge under 18 år.
I  

 forbindelse med udvalgsbehandlingen har SF spurgt til den grænse  

 på 8 uger, som ministeren har foreslået som øvre  

 grænse for isolation af unge under 18 år.
På linje med  

 flere børneorganisationer har SF været bekymret for, at den  

 foreslåede overgrænse på 8 uger bliver forlænget ved,  

 at den unge inden udløbet af de 8 uger sættes over i almindelig  

 varetægtsfængsling for så senere igen at blive  

 isolationsfængslet ved ny kendelse.
Derfor ønsker SF at  

 fremhæve ministerens besvarelse af udvalgets spørgsmål nr.  

 23 (optrykt), hvor ministeren redegør for, at betingelserne for en  

 sådan genindsættelse af unge under 18 år vil være af  

 en så skærpet karakter, at det ikke i praksis forventes at kunne  

 finde sted.
 Et fjerde mindretal (Centrum-Demokraternes medlem  

 af udvalget) indstiller lovforslaget til vedtagelse med det af  

 justitsministeren og de under nr. 1, 3, 4, 7 og 9 stillede  

 ændringsforslag.
Et femte mindretal (Enhedslistens medlem af  

 udvalget) vil stemme for det af justitsministeren og de under nr. 5 og 6  

 stillede ændringsforslag.
Enhedslisten vil redegøre for sin  

 stilling til lovforslaget ved 2. behandling.
 Et sjette mindretal (Kristeligt Folkepartis medlem  

 af udvalget) indstiller lovforslaget til vedtagelse med det af  

 justitsministeren og de under nr. 1, 6, 7 og 9 stillede  

 ændringsforslag.
 Et syvende mindretal (Frihed 2000´s medlem af  

 udvalget) indstiller lovforslaget til vedtagelse med det af  

 justitsministeren og de under nr. 2, 3 og 4 stillede  

 ændringsforslag.
Ændringsforslag Af	et mindretal (V og KF), tiltrådt af et mindretal  

 (DF, CD og KRF):
Til titlen 1) Ordene »og straffeloven« udgår.
Til § 1 Af	et mindretal (FRI), tiltrådt af et mindretal (V,  

 KF og DF):
 2) Nr. 13 udgår.
 Af	et mindretal (V og KF), tiltrådt af et mindretal  

 (DF, CD og FRI):
 3) Den under nr. 16 foreslåede affattelse af §  

 770 c, stk. 1 og 2, affattes således:
»Hvis sigtelsen angår en lovovertrædelse, som  

 efter loven ikke kan medføre fængsel i 4 år, må  

 isolation ikke finde sted i et sammenhængende tidsrum på mere end  

 4 uger.
Retten kan dog undtagelsesvis tillade, at en isolation  

 udstrækkes ud over 4 uger, hvis afgørende hensyn til  

 forfølgningen gør fortsat isolation påkrævet,  

 uanset den tid arrestanten hidtil har været isoleret.
Stk. 2. Hvis sigtelsen angår en  

 lovovertrædelse, som efter loven kan medføre fængsel i 4  

 år eller derover, men ikke fængsel i 6 år, må  

 isolation ikke finde sted i et sammenhængende tidsrum på mere end  

 8 uger.
Retten kan dog undtagelsesvis tillade, at en isolation  

 udstrækkes ud over 8 uger, hvis afgørende hensyn til  

 forfølgningen gør fortsat isolation påkrævet,  

 uanset den tid arrestanten hidtil har været isoleret.« 4) I den under nr. 16 foreslåede affattelse af  

§ 770 c, stk. 3, 1. og 2. pkt., ændres »3 måneder«  

 til: »4 måneder«.
 Af et mindretal (SF), tiltrådt af et mindretal  

 (EL):
 5) Den under nr. 16 foreslåede affattelse af §  

 770 c, stk. 3, affattes således:
» Af et mindretal (SF), tiltrådt af et mindretal (EL og  

 KRF):
 6) Den under nr. 16 foreslåede affattelse af §  

 770 c, stk. 4, affattes således:
» Af	et mindretal (V og KF), tiltrådt af et mindretal  

 (DF, CD og KRF):
Til § 2 7) Paragraffen udgår.
 Af	justitsministeren, tiltrådt af udvalget:
Til § 3 8) Datoen »den 1. januar 2000« ændres til: »den 1. juli  

 2000«.
 Af	et mindretal (V og KF), tiltrådt af et mindretal  

 (DF, CD og KRF):
Til § 4 9) Andet punktum udgår.
Bemærkninger Til nr. 1 og 9 Ændringsforslagene er konsekvensændringer som  

 følge af ændringsforslag nr. 7.
Til nr. 2 Ændringsforslaget opretholder den eksisterende  

 retstilstand, hvorefter det kun er præster for anerkendte trossamfund,  

 som er omfattet af reglerne om vidneudelukkelse.
Til nr. 3 Ændringsforslaget fjerner den ufravigelige  

 overgrænse, som justitsministeren i sit lovforslag har foreslået,  

 for så vidt angår isolation, hvor sigtelsen vedrører en  

 lovovertrædelse, som efter loven kan medføre fængsel i  

 henholdsvis op til 4 år (stk. 1) og mellem 4 og 6 år (stk. 2). I  

 disse sager kan der efter Venstres og Det Konservative Folkepartis opfattelse  

 være tale om så alvorlig og samfundsskadelig kriminalitet, at det  

 ikke vil være rigtigt at risikere at ødelægge  

 efterforskningen, fordi der er fastsat en tidsmæssig overgrænse  

 for isolation.
Venstre og Det Konservative Folkeparti henviser til, at  

 adgangen til at udstrække isolationen i disse sager finder sted under  

 domstolskontrol.
Til nr. 4 Ændringsforslaget hæver overgrænsen for  

 isolationsfængsling fra 3 måneder til 4 måneder.
Hermed  

 kommer lovforslaget på dette område i overensstemmelse med det  

 forslag, som et flertal i Strafferetsplejeudvalget formulerede i  

 betænkning nr. 1358.
Til nr. 5 Ændringsforslaget sætter en fast øvre  

 grænse for isolationsfængsling på 3 måneder.
Det er  

 inspireret af det mindretal i Strafferetsplejeudvalget, som fandt, at  

 anvendelsen af isolation er så alvorligt et indgreb, at hensynet til  

 opklaringen af selv de mest komplicerede forbrydelser er tilgodeset,  

 såfremt der fastsættes en øvre grænse for isolation  

 på 4 måneder.
Ligesom mindretallet i Strafferetsplejeudvalget  

 finder SF, at en fast øvre grænse vil medvirke til at  

 effektivisere efterforskningen, men mener at en øvre grænse  

 på 3 måneder er absolut tilstrækkelig.
Til nr. 6 Ændringsforslaget indebærer, at unge under 18  

 år under ingen omstændigheder må anbringes i isolation  

 under varetægtsfængsling.
Til nr. 7 Ændringsforslaget fjerner den rabatordning,  

 lovforslaget lægger op til.
Ud fra en retspolitisk betragtning kan Det  

 Konservative Folkeparti og Venstre ikke gå ind for, at der gives  

 kompensation i strafudmålingen, hvis den dømte har været  

 varetægtsfængslet under isolation.
På linje med et  

 mindretal i Strafferetsplejeudvalget ønsker Det Konservative  

 Folkeparti og Venstre, at strafudmålingen sker efter den almindelige  

 regel i straffelovens § 80.
Til nr. 8 Lovens ikrafttræden foreslås udskudt til den  

 1. juli 2000, da lovforslaget ikke er blevet færdigbehandlet inden den  

 oprindeligt foreslåede ikrafttrædelsesdato (1. januar 2000).
Dorte Bennedsen (S)  

  Lissa Mathiasen (S) fmd.  Per Kaalund (S)  

  Else Marie Mortensen (S)  Jan Petersen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  Pernille Falcon (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

  Tom Behnke (FRI) Helge Adam Møller (KF)  

  Jens Heimburger (KF)  Aase D.
Madsen (DF)  

  Jann Sjursen (KRF) Bilag Nogle af udvalgets spørgsmål til  

 justitsministeren og dennes svar herpå:
 Spørgsmålene er optrykt efter ønske  

 fra Socialistisk Folkeparti.
Spørgsmål nr. 2, jf.
L 233  

 (folketingsåret 1998-99):
Vil ministeren overveje at fastsætte minimumsregler  

 om fængselspersonalets kontakt med indsatte i isolation? Svar:
 Efter retsplejelovens § 776 fastsætter  

 justitsministeren nærmere regler om behandlingen af  

 varetægtsarrestanter.
 Det følger af den foreslåede ændrede  

 affattelse af bestemmelsen, at der for indsatte, der er isoleret efter  

 rettens bestemmelse, skal fastsættes særlige regler om bl.a.  

 øget personalekontakt.
 Justitsministeriet vil således efter en vedtagelse  

 af lovforslaget tage initiativ til, at der udarbejdes særlige  

 administrative regler for behandlingen af varetægtsfængslede i  

 isolation, herunder om øget personalekontakt.
 Spørgsmål nr. 10:
Ad svaret på spørgsmål 1 og 7, jf.  

 (1998-99) L 233 - bilag 9 (genomdelt på L 14 - bilag 1) Har ministeren overvejet at indføre en  

 særskilt forpligtelse for dommeren til at begrunde, at delvis isolation  

 ikke er tilstrækkelig? Svar:
 Det følger af proportionalitetsreglen i den  

 foreslåede bestemmelse i retsplejelovens § 770 b, nr. 1, at  

 (fuldstændig) isolation bl.a. kun må iværksættes,  

 hvis formålet hermed ikke kan tilgodeses ved mindre indgribende  

 foranstaltninger, herunder ved at anbringe arrestanten i et andet arresthus  

 end bestemte andre indsatte eller på anden måde afskære  

 arrestanten fra samvær med sådanne indsatte (delvis  

 isolation).
 Det fremgår af den foreslåede bestemmelse i  

 retsplejelovens § 770 d, stk. 1, at rettens afgørelse om isolation  

 træffes ved særskilt kendelse, og at retten i kendelsen bl.a.  

 skal anføre de konkrete omstændigheder, hvorpå det  

 støttes, at betingelserne i §§ 770 b er opfyldt.
 Af de specielle bemærkninger til § 770 d  

 fremgår det, at »retten om nødvendigt konkret skal begrunde,  

 hvorfor de muligheder, der måtte være for  

 iværksættelse af mindre indgribende foranstaltninger, ikke er  

 tilstrækkelige til at opnå det formål, som tilsigtes med  

 anmodningen om isolation«.
 Der indføres således med lovforslaget en  

 forpligtelse for retten til om nødvendigt særskilt at begrunde,  

 hvorfor delvis isolation ikke er tilstrækkelig.
 Spørgsmål nr. 11:
Ad svaret på spørgsmål 2, jf. (1998-99)  

 L 233 - bilag 9 (genomdelt på L 14 - bilag 1) Vil de derved fastsatte regler indeholde  

 minimumsbestemmelser? Svar:
 Det fremgår af betænkning nr. 1358/1998 om  

 varetægtsfængsling i isolation, s. 84-85, at der - i lyset af den  

 særlige belastning, der ved de lægelige undersøgelser er  

 konstateret ved varetægtsfængsling i isolation - efter  

 Strafferetsplejeudvalgets opfattelse er behov for også at overveje, om  

 det ved en ændring af de administrative regler, der gælder for  

 behandlingen af varetægtsarrestanter i isolation, vil være muligt  

 at begrænse de negative virkninger, der er forbundet med  

 isolationsanbringelse.
 Ved disse overvejelser har Strafferetsplejeudvalget  

 tillagt det særlig vægt, at de læger og psykologer, der har  

 forestået isolationsundersøgelsen, under drøftelser med  

 udvalget bl.a. har givet udtryk for, at et højere  

 lægeligt/psykologisk beredskab og en øget kontakt med andre  

 mennesker, herunder især medindsatte, men også  

 fængselsfunktionærer og andet personale, vil kunne være af  

 betydning.
 På den baggrund foreslås det i lovforslaget at  

 ændre affattelsen af retsplejelovens § 776, så det understreges,  

 at der ved fastsættelsen af de administrative regler om behandlingen af  

 varetægtsarrestanter skal fastsættes særlige regler om  

 behandlingen af de arrestanter, der anbringes i isolation.
 Såfremt lovforslaget vedtages i sin nuværende  

 form, vil der efter vedtagelsen således skulle udfærdiges  

 ændringer af de nugældende administrative regler for behandling  

 af varetægtsarrestanter i isolation bl.a. med henblik på at sikre  

 øget kontakt mellem personale og indsatte, der er  

 varetægtsfængslet i isolation.
 Det vil i den forbindelse blive overvejet, om der for  

 visse personalegrupper skal indføres minimumskrav til hyppigheden af  

 kontakten med de isolerede varetægtsarrestanter.
 Den endelige fastlæggelse af formen og indholdet af  

 reglerne må imidlertid ske på grundlag af nærmere  

 undersøgelser og vurderinger af de erfaringer, man på dette  

 område har gjort sig i Kriminalforsorgens institutioner, ligesom  

 psykiatrisk og psykologisk ekspertise bør inddrages.
 Spørgsmål nr. 23:
Gælder der ifølge lovforslaget en absolut  

 øvre grænse på 8 uger for, hvor længe unge under 18  

 år må sidde isolationsfængslet, eller vil de kunne  

 overføres til almindelig varetægtsfængsling og så  

 senere på ny genindsættes i isolation, hvor en ny 8 ugers frist  

 starter? Svar:
 Det fremgår af den foreslåede bestemmelse i  

 retsplejelovens  § 770 c, stk. 4, at hvis arrestanten er under 18 år,  

 må isolation i ingen tilfælde finde sted i et  

 sammenhængende tidsrum på mere end 8 uger.
 Om den tidsmæssige overgrænse for  

 varetægtsfængsling i isolation af unge under 18 år  

 fremgår følgende af pkt. 2.7.3. i de almindelige  

 bemærkninger til lovforslaget:
 »Som anført ... vil det i et mindre antal sager,  

 hvor særlige forhold gør sig gældende, kunne være  

 ødelæggende for sagens forfølgning, hvis der  

 fastsættes en ufravigelig overgrænse for isolation.
Det må imidlertid antages, at sådanne  

 særlige forhold kun i yderst sjældne tilfælde vil  

 gøre sig gældende i sager, hvor den sigtede er under 18  

 år.
Det må i øvrigt antages, at isolationsfængsling  

 udgør en ganske særlig belastning for personer under 18  

 år, og at hensynet til arrestanten i disse sager må  

 tillægges større vægt end i sager, hvor arrestanten er  

 over 18 år.
På denne baggrund finder Justitsministeriet, at der  

 bør fastsættes en ufravigelig overgrænse på 8 uger  

 for isolation af arrestanter under 18 år.
Det forudsættes  

 samtidig, at der hos politi og anklagemyndighed, forsvarsadvokaterne og  

 retterne sker en særlig opprioritering af sagsbehandlingen i disse  

 sager.« I overensstemmelse med den gældende bestemmelse i  

 retsplejelovens § 770 a, stk. 2, og de øvrige tidsgrænser i den  

 foreslåede bestemmelse i retsplejelovens § 770 c, stk. 4, anvendes i  

  den foreslåede tidsbegrænsning for isolation af unge under 18  

 år udtrykket »et sammenhængende tidsrum«.
 Om fortolkningen af dette begreb i den gældende §  

 770 a, stk. 2, om tidsbegrænsning af isolationsperioden, hvis sigtelsen  

 angår en lovovertrædelse, som efter loven ikke kan medføre  

 fængsel i 6 år eller derover, anføres følgende i  

 Strafferetsplejeudvalgets betænkning nr. 975/1983 s. 50-51:
Den af udvalgets flertal foreslåede  

 tidsbegrænsning vedrører »et sammenhængende tidsrum«  

 (på mere end 3 måneder). Der ligger heri, at en isolationsperiode  

 ikke må udstrækkes ud over 3 måneder.
Dette gælder  

 også i tilfælde, hvor der under sagens behandling dukker nye  

 forhold op, om hvilke politiet må starte ny efterforskning (forudsat  

 naturligvis at også de nye forhold er af en sådan art, hvor loven  

 ikke hjemler straf af fængsel i 6 år eller derover). Den  

 foreslåede regel vil altså ikke i alle tilfælde give  

 politiet mulighed for 3 måneders efterforskning af et forhold under  

 isolationsfængsling.
 Udvalget kan anbefale, at bestemmelsen med hensyn til de  

 citerede ord (»et sammenhængende tidsrum«) udformes og fortolkes som  

 anført.
 ..
Udvalget er i øvrigt enig om, at den således  

 foreslåede regel efter sin ordlyd ikke vil være til hinder for,  

 at en person, der har siddet i isolation i 3 måneder eller op mod 3  

 måneder, og derefter er udtaget af isolation, på ny sættes  

 i isolation, såfremt dette er påkrævet, fordi politiet  

 bliver opmærksom på nye forhold, der nu skal efterforskes.
Man  

 bør dog være opmærksom på, at der ikke herved sker  

 omgåelse af 3-måneders-fristen.
Også selv om den periode, i  

 hvilken sigtede har været ude af isolation, ikke er ganske kortvarig,  

 bør domstolene i sådanne tilfælde være  

 tilbageholdende med at træffe bestemmelse om ny isolation.
Dette  

 følger af den afvejning, der i medfør af  

 proportionalitetsreglen   skal foretages mellem på den ene side den  

 byrde, som indgrebet udgør for sigtede, og på den anden side  

 sagens betydning og den retsfølge, som kan ventes, hvis sigtede findes  

 skyldig.
Som det fremgår, giver formuleringen »et  

 sammenhængende tidsrum« en meget begrænset adgang til at  

 genindsætte en sigtet i isolation efter i en periode at have  

 været udtaget heraf.
Det er en nødvendig   men langtfra  

 tilstrækkelig   betingelse, at politiet efter udtagelsen af isolation  

 bliver opmærksom på nye forhold, der nu skal efterforskes.
Den tilbageholdenhed med hensyn til genindsættelse i  

 isolation ud over tidsbegrænsningen, der lægges op til i  

 1983-betænkningen, vil i betydelig stærkere grad gælde over  

 for unge under 18 år.
Det skal ses i sammenhæng med, at isolation  

 over for unge under 18 år i det hele taget kun kan komme på tale  

 under helt ekstraordinære omstændigheder, jf.
Justitsministeriets  

 besvarelse af spørgsmål nr. 20.
