 I medfør af §§ 6, 7, 11 stk. 2, 17 stk. 2, 76 stk. 3 og 83 stk. 3 i lov om  

 miljøbeskyttelse, jf. lovbekendtgørelse nr. 85 af 8. marts 1985 som ændret  

 ved lov nr. 329 af 4. juni 1986, lov nr. 925 af 19. december 1986, lov nr.  

 355 af 13. maj 1987 og lov nr. 392 af 10. juni 1987 fastsættes:
§ 1.  Denne bekendtgørelse omfatter § 2.  Ved udledning forstås i denne bekendtgørelse:
 Stk. 2.  De i stk. 1 under 2) omtalte udledninger  

 betragtes for hele virksomhedens spildevandsudlednings vedkommende som  

 særskilt udledning efter miljøbeskyttelsesloven, jf. lovens § 18, stk. 1 og §  

 41, stk. 3.
 § 3.  Med mindre der stilles strengere krav i  

 planlægningen af kvaliteten af vandområderne, skal udledninger af kvælstof og  

 fosfor, der er omfattet af denne bekendtgørelse, nedbringes mest muligt ved  

 anvendelsen af den bedste, tilgængelige teknologi.
 Stk. 2.  Ved bedste, tilgængelige teknologi forstås den  

 teknologi, som er teknisk gennemførlig og økonomisk opnåelig for den  

 pågældende virksomhedstype.
 Stk. 3.  Udledning af kvælstof og fosfor skal herudover  

 indpasses i den for recipienten fastsatte målsætning.
 § 4.  For udledninger fra eksisterende  

 spildevandsanlæg omfattet af § 1 nr. 1 og 2 skal der indgives ny ansøgning om  

 fortsat tilladelse til udledning af kvælstof og/eller fosfor.
Stk. 2.  Ansøgning som nævnt i stk. 1 skal indgives til  

 amtsrådet/Hovedstadsrådet.
Ansøgningen skal være amtsrådet/Hovedstadsrådet i  

 hænde senest den 1. maj 1988.
Stk. 3.  For udledninger fra eksisterende  

 spildevandsanlæg omfattet af § 1 nr. 3 skal der indgives ny ansøgning om  

 fortsat tilladelse til udledning af kvælstof og/eller fosfor, når  

 amtsrådet/Hovedstadsrådet har meddelt virksomheden, at udledningen skal  

 reguleres ifølge planlægningen af kvaliteten af det pågældende vandområde  

 eller denne planlægnings forudsætninger.
Ansøgningen skal være  

 amtsrådet/Hovedstadsrådet i hænde inden udløbet af den af  

 amtsrådet/Hovedstadsrådet fastsatte frist.
Stk. 4.  Er ansøgning ikke modtaget i  

 amtsrådet/Hovedstadsrådet inden den i stk. 2 henholdsvis stk. 3 fastsatte  

 frist, træffer amtsrådet/Hovedstadsrådet afgørelse om tidspunktet for  

 udledningstilladelsens bortfald.
Udledningen skal dog senest ophøre den 1.  

 januar 1993.
 § 5.  Ansøgninger om tilladelse til udledning af  

 kvælstof og fosfor skal være skriftlig og skal ledsages af følgende  

 oplysninger, dog med de afvigelser, som følger af den enkelte virksomheds  

 eller det enkelte spildevandsanlægs karakter:
 Stk. 2.  Ansøgningen fremsendes til  

 amtsrådet/Hovedstadsrådet.
 Stk. 3.  Såfremt ansøgningen ikke indeholder de efter  

 amtsrådets/Hovedstadsrådets skøn nødvendige oplysninger, skal virksomheden  

 skriftlig have meddelelse herom med angivelse af, hvilke yderligere  

 oplysninger amtsrådet/Hovedstadsrådet ønsker og med fastsættele af en frist  

 for virksomheden til at fremsende oplysningerne.
 § 6.  Amtstrådet/Hovedstadsrådet træffer afgørelse om  

 tilladelse til udledning af kvælstof og fosfor i overensstemmelse med  

 bestemmelsen i § 3.
Stk. 2.  En tilladelse skal indeholde en redegørelse for  

 og en vurdering af de oplysninger, som virksomheden har givet i ansøgningen,  

 herunder amtsrådets/Hovedstadsrådets angivelse af de hovedhensyn, der har  

 været bestemmende for afgørelsen.
Desuden skal en tilladelse indeholde selve  

 afgørelsen samt de fastsatte vilkår for den tilladte udledning af kvælstof  

 og/eller fosfor, herunder fastsættelse af den kontrol, som virksomheden selv  

 skal foretage.
 Stk. 3.  Tilladelsen kan tidsbegrænses.
 Stk. 4.  Amtsrådet træffer sin afgørelse i  

 overensstemmelse med reglerne i miljøbeskytteleslovens kapitel 10.
 § 7.  Amtsrådets/Hovedstadsrådets afgørelse i medfør  

 af denne bekendtgørelse kan påklages til Miljøstyrelsen i overensstemmelse  

 med reglerne i miljøbeskyttelseslovens kapitel 11.
 Stk. 2.  Miljøstyrelsens afgørelser kan påklages til  

 Miljøankenævnet.
