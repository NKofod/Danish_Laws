 Under henvisning til justitsministeriets cirkulære nr. 143 af 30. oktober  

 1953 og nr. 118 af 20. juli 1954 angående skader forvoldt af ukendte eller  

 uforsikrede motorkøretøjer og cykler med hjælpemotor skal man meddele, at  

 justitsministeriet gennem Assurandør-Societetet har modtaget tilsagn om, at  

 der af Dansk Forening for international Motorkøretøjsforsikring (D.F.I.M.),  

 hvis medlemmer er samtlige de til enhver tid til tegning af lovpligtig  

 ansvarsforsikring for motorkøretøjer ankerkendte selskaber, fremtidig vil  

 blive ydet erstatning også for skader, som forvoldes af traktorer og  

 motorredskaber, for hivlke ansvarsforsikring efter færdselsloven skulle være  

 tegnet, men ikke foreligger i skadesøjeblikket.
 Erstatning ydes herefter af foreningen på grundlag af reglerne i den til  

 enhver tid gældende færdselslovgivning og inden for dennes dækningssummer for  

 skader, forvoldt af ukendte eller uforsikrede motordrevne køretøjer og cykler  

 med hjælpemotor, dog med følgende begrænsninger:
A.
Erstatning for skader, der forvoldes ved påkørsel af motordrevne  

 køretøjer eller cykler med hjælpemotor, uden at det kan konstateres, hvilket  

 køretøj, der har forvoldt skaden:
 1. Erstatning ydes kun for skade på personer.
 2. Erstatning ydes ikke til dækning af regreskrav fra  

 trediemand.
 3. Ydelse af erstatning er betinget af, at det ved et  

 efter almindelige processuelle regler tiltrækkeligt bevis er godtgjort, at  

 den forvoldte skade skyldes ukendt motordrevet køretøj eller ukendt cykel med  

 hjælpemotor.
B.
Erstatning for skader, der forvoldes ved påkørsel af motordrevne  

 køretøjer eller cykler med hjælpemotor, for hvilke ansvarsforsikring efter  

 færdselsloven skulle være tegnet, men ikke foreligger i skadesøjeblikket:
 1. Erstatning ydes ikke til personer, der befordres  

 med det uforsikrede køretøj vidende om, at lovpligtig ansvarsforsikring for  

 køretøjet ikke foreligger.
 2. Erstatning ydes kun, for så vidt dækning for skaden  

 hos skadevolderen eller eventuelle andre ansvarlige ikke har kunnet opnås.
 Hvor der af politiet er foretaget undersøgelse i anledning af  

 færdselsuheld, ved hvilke der er sket skader, der kan antages at ville blive  

 dækket i henhold til denne forpligtelseserklæring, vil henvendelse angående  

 afgørelse af erstatningsspørgsmålet være at rette til D.F.I.M., Amaliegade  

 10, København.
 Dette cirkulære træder i stedet for justitsministeriets cirkulære nr. 143  

 af 30. oktober 1953 angående skader forvoldt af ukendte eller uforsikrede  

 motorkøretøjer og cirkulære nr. 118 af 20. juli 1954 angående skader forvoldt  

 af ukendte eller uforsikrede cykler med hjælpemotor.
 Justitsministeriet, den 8. november  

 1961.
Hans Hækkerup /Robert Dam.
