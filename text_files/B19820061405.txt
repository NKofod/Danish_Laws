 I medfør af § 40 i brandloven, jfr. lovbekendtgørelse nr. 641 af 29.  

 december 1976, fastsættes:
 § 1.  Bekendtgørelsen er gældende for alle  

 virksomheder, der fremstiller mel, og for alle oplag af mel med undtagelse  

 af:
 § 2.  Virksomheder, der fremstiller mel, og oplag af  

 mel skal placeres, indrettes og benyttes på en sådan måde, at risikoen for,  

 at brande opstår, at brande breder sig, at personskade finder sted, og at  

 store værdier ødelægges, formindskes mest muligt, samt således, at der bliver  

 forsvarlige muligheder for brandvæsenets rednings- og slukningsarbejde.
 Stk. 2.  Virksomheder, der fremstiller mel, og oplag af  

 mel må kun oprettes med den stedlige brandmyndigheds tilladelse og skal enten  

 være i overensstemmelse med de i § 3 nævnte tekniske forskrifter eller  

 placeres, indrettes og benyttes på nærmere af brandmyndigheden angivne  

 vilkår, der i samme grad som de tekniske forskrifter tilgodeser de i stk. 1  

 indeholdte krav.
 § 3.  Af Statens brandinspektion udsendes  

 »Tekniske forskrifter for brandværnsforanstaltninger ved fremstilling og  

 oplagring af mel«, indeholdende regler om placering, indretning og  

 benyttelse af virksomheder, der fremstiller mel, og oplag af mel.
 § 4.  Ansøgninger om tilladelser i henhold til § 2,  

 stk. 2, skal vedlægges fornødent tegningsmateriale og beskrivelse i mindst 2  

 eksemplarer.
 § 5.  Tilladelser kan senere tilbagekaldes, hvis dette  

 af sikkerhedsmæssige hensyn viser sig påkrævet.
 Stk. 2.  Tilladelser, som ikke benyttes inden 1 år,  

 anses for bortfaldet.
 § 6.  Overtrædelse af bekendtgørelsens § 2, stk. 2,  

 straffes med bøde.
 § 7.  Bekendtgørelsen træder i kraft den 1. februar  

 1983.
 Stk. 2.  Virksomheder, der fremstiller mel, og oplag af  

 mel, der er i brug ved bekendtgørelsens ikrafttræden, og som i henhold til de  

 hidtil gældende bestemmelser er lovlige, er kun omfattet af bekendtgørelsen  

 og de tekniske forskrifter for så vidt angår udvidelser samt i tilfælde af  

 forandringer i indretningen og benyttelsen, der er væsentlige i forhold til  

 bestemmelserne i bekendtgørelsen og de tekniske forskrifter.
