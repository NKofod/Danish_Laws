Betænkning afgivet af Udvalget for Udlændinge- og Integrationspolitik den 22. maj 2013 Betænkning over Forslag til folketingsbeslutning om afdækning af de økonomiske konsekvenser forbundet med indvandringen [af Martin Henriksen (DF) m.fl.]:
1. Udvalgsarbejdet Beslutningsforslaget blev fremsat den 28. februar 2013 og var til 1. behandling den 16. april 2013. Beslutningsforslaget blev efter 1. behandling henvist til behandling i Udvalget for Udlændinge- og Integrationspolitik.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (S, RV, SF og EL) indstiller beslutningsforslaget til forkastelse.
 Et mindretal i udvalget (V, DF, LA og KF) indstiller beslutningsforslaget til vedtagelse uændret.
Venstres, Dansk Folkepartis, Liberal Alliances og Det Konservative Folkepartis medlemmer af udvalget er positive over for beslutningsforslaget.
Forslaget lægger op til, at regeringen fortsætter den udredning af indvandringens økonomiske konsekvenser, som blev sat i gang i 2010. V, DF, LA og KF støtter en færdiggørelse af det arbejde, der blev sat i gang i 2010 om indvandringens økonomiske konsekvenser, således at Folketinget kan få et solidt grundlag at træffe beslutninger ud fra.
Hvis der ønskes beregninger, der rækker ud over dem, der var på tegnebrættet før regeringsskiftet i 2011, opfordrer partierne til, at det gøres til genstand for politisk drøftelse.
På den baggrund kan V, DF, LA og KF støtte beslutningsforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Trine Bramsen (S) fmd.
Jacob Bjerregaard (S) Karen J.
Klint (S) Lennart Damsbo-Andersen (S) Maja Panduro (S) Ole Hækkerup (S) Sophie Hæstorp Andersen (S) Zenia Stampe (RV) Liv Holm Andersen (RV) Nadeem Farooq (RV) Karina Lorentzen Dehnhardt (SF) Anne Baastrup (SF) Johanne Schmidt-Nielsen (EL) Pernille Skipper (EL) Jørgen Arbo-Bæhr (EL) Gitte Lillelund Bech (V) Peter Christensen (V) Karen Ellemann (V) Michael Aastrup Jensen (V) Fatma Øktem (V) Karen Jespersen (V) Karsten Lauritzen (V) Inger Støjberg (V) Martin Henriksen (DF) Peter Skaarup (DF) nfmd.
Christian Langballe (DF) Marie Krarup (DF) Simon Emil Ammitzbøll (LA) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 72 Bilagsnr.
