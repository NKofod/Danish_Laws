Bestemmelser om flyvesikkerhedsstyring i forbindelse med  

  

 udøvelse af lufttrafikstyring (BL 7-26, 1. udgave) I medfør af § 54 og § 149,  

 stk. 10 i lov om luftfart, jf. lovbekendtgørelse nr. 543 af 13. juni 2001,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 795 af 3. september 2001 om  

 henlæggelse af opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokumenter 1.1 EUROCONTROL Safety  

 Regulatory Requirement, ESARR 3 Use of Safety Management Systems by ATM  

 Service  

 Providers, seneste udgave.
 1.2 European Air Traffic  

 Management Programme, EATMP Safety Policy, seneste udgave.
 1.3 European Air Traffic  

 Management Programme, EATMP Safety Policy, Implementation Guidance Material,  

 seneste udgave.
 1.4 BL 7-10, Bestemmelser om  

 definitioner vedrørende lufttrafiktjeneste, seneste udgave.
 1.5 BL 7-25, Bestemmelser om  

 risikovurdering og risikoreduktion i lufttrafikstyring, seneste udgave.
 De dokumenter, der er nævnt i pkt. 1.1-1.3, kan købes i engelsk udgave  

 ved henvendelse til Statens Luftfartsvæsen, Luftfartsinformationstjenesten,  

 Ellebjergvej 50, 2450 København SV.
2. Definitioner Se BL 7-10, Bestemmelser om  

 definitioner vedrørende lufttrafiktjeneste, seneste udgave.
 I denne BL gælder følgende  

 supplerende definitioner:
 Alvorsgrad (Degree of severity):
 Graduering fra 1 (som den  

 mest alvorlige) til 5 (som den mindst alvorlige), der udtrykker omfanget af  

 en  

 fares indvirkning på flyvningers udførelse.
 ATM (Air traffic management):
 Se lufttrafikstyring.
 ATM-tjeneste (ATM service):
 Se  

 lufttrafikstyringstjeneste.
 ATM-udøver (ATM service provider):
 En virksomhed, som er  

 ansvarlig for og har tilladelse til at udøve lufttrafikstyring.
 Eksterne tjenester (External services):
 Alle materielle og  

 ikke-materielle forsyninger og tjenester, som leveres af enhver virksomhed,  

 som  

 ikke er omfattet af ATM-udøverens flyvesikkerhedsstyringssystem.
 Fare (Hazard):
 Ethvert forhold, begivenhed  

 eller omstændighed, som kan forårsage en ulykke, eller være medvirkende årsag  

 til at en ulykke sker.
 Flyvesikkerhed (Safety):
 Friholdt for uacceptable  

 risici.
 Flyvesikkerhedsfremmende foranstaltninger (Safety  

 promotion):
 Specificerede fremgangsmåder  

 for formidling af flyvesikkerhedsrelaterede emner med henblik på at sikre en  

 flyvesikkerhedskultur omkring sikre arbejdsmetoder i virksomheden.
 Flyvesikkerhedsundersøgelse (Safety survey):
 En systematisk gennemgang  

 med henblik på at foreslå forbedringer, hvor dette måtte være nødvendigt, at  

 fastslå det aktuelle flyvesikkerhedsniveau og at bekræfte efterlevelse af  

 relevante dele af flyvesikkerhedsstyringssystemet.
 Flyvesikkerhedsmæssige hændelser (Safety incidents):
 Flyvehavarier, alvorlige  

 flyvehændelser og flyvehændelser samt andre mangler eller funktionsfejl ved  

 et  

 luftfartøj, dets udstyr og enhver del af lufttrafiktjenestesystemet, som  

 benyttes eller agtes benyttet til formålet eller i forbindelse med  

 luftfartøjets anvendelse eller med udøvelse af lufttrafikstyring eller et  

 luftfartøjs navigationshjælpemiddel.
 Flyvesikkerhedsniveau (TLS) (Target level of  

 safety):
 Et niveau for den sikkerhed,  

 der skal tilstræbes i en given sammenhæng vurderet under henvisning til en  

 accepteret risiko.
 Flyvesikkerhedsovervågning (Safety monitoring):
 En systematisk handling  

 udført med henblik på at opdage ændringer, som berører ATM systemet, med det  

 særlige mål at identificere at der kan opnås et acceptabelt eller tolerabelt  

 flyvesikkerhedsniveau.
 Flyvesikkerhedspolitik (Safety policy):
 En virksomheds erklæring om  

 dens grundlæggende fremgangsmåde for at opnå et acceptabelt eller tolerabelt  

 flyvesikkerhedsniveau.
 Flyvesikkerhedsregistreringer (Safety records):
 Informationer vedrørende  

 hændelser eller serier af hændelser, som vedligeholdes som et grundlag for at  

 sikre flyvesikkerhed og for at påvise en effektiv drift af  

 flyvesikkerhedsstyringssystemet.
 Flyvesikkerhedsstyring (Safety management):
 Styring af aktiviteter med  

 det formål at sikre et højt flyvesikkerhedsniveau, der mindst opfylder de  

 fastsatte luftfartsmyndighedskrav.
 Flyvesikkerhedsstyringsfunktion (Safety management  

 function):
 En ledelsesfunktion med  

 organisatorisk ansvar for udvikling og vedligeholdelse af et effektivt  

 flyvesikkerhedsstyringssystem.
 Flyvesikkerhedsstyringssystem (SMS) (Safety management  

 system (SMS)):
 En systematisk og entydig  

 fremgangsmåde, som angiver de aktiviteter inden for flyvesikkerhedsstyring,  

 som  

 varetages af en virksomhed, og som anvendes for at opnå et acceptabelt eller  

 tolerabelt flyvesikkerhedsniveau.
 Kvantitative flyvesikkerhedsniveauer (Quantitative  

 safety levels):
 Numerisk udtryksform, der  

 gør det muligt at definere flyvesikkerhedsniveauer.
 Lufttrafikstyring (Air traffic management) ATM:
 De samlede jord-baserede  

 (bestående af henholdsvis lufttrafiktjeneste (ATS), luftrumsregulering (ASM)  

 og  

 lufttrafikregulering (ATFM)) og luftbårne funktioner, som er påbudt med  

 henblik  

 på at fremme og regulere lufttrafik under alle relevante faser af flyvningen.
 Lufttrafikstyringstjeneste (ATM-tjeneste) (ATM  

 Service):
 En tjeneste til udøvelse af  

 lufttrafikstyring.
 Opnåelse af flyvesikkerhed (Safety achievement):
 Resultatet af processer  

 og/eller anvendte metoder med henblik på at opnå et acceptabelt eller  

 tolerabelt flyvesikkerhedsniveau.
 Reduktion eller Risikoreduktion (Mitigation or Risk  

 mitigation):
 Trufne foranstaltninger med  

 henblik på at kontrollere en fare eller forhindre en fare i at forårsage  

 skade  

 samt at reducere risici til et tolerabelt eller acceptabelt niveau.
 Risiko (Risk):
 Kombinationen af den  

 overordnede sandsynlighed for eller hyppighed af en skadelig virkning,  

 forårsaget af en fare og styrken af en sådan virkning.
 Risikoreduktion (Risk mitigation):
 Se reduktion.
 Risikovurdering (Risk assessment):
 En vurdering med henblik på  

 at fastslå, at den opnåede eller opfattede risiko er acceptabel eller  

 tilladelig.
 Sikring af flyvesikkerhed (Safety assurance):
 Alle planlagte og  

 systematisk udførte handlinger, som er nødvendige for at skabe tilstrækkelig  

 tillid til, at et produkt, en tjeneste, en virksomhed eller et system opnår  

 et  

 acceptabelt eller tolerabelt flyvesikkerhedsniveau.
 SMS:
 Se  

 Flyvesikkerhedsstyringssystem.
 SMS dokumentation (SMS documentation):
 En organisations samlede  

 dokumenter om dens flyvesikkerhedspolitik, som er krævet for at udvikle og  

 dokumentere flyvesikkerhedsstyringssystemet med henblik på at opnå de  

 fastlagte  

 mål for flyvesikkerhed.
 System (System):
 En kombination af fysiske  

 komponenter, procedurer og menneskelige ressourcer organiseret med henblik på  

 at udgøre en funktion.
 Understøttende tjenester (Supporting services):
 Systemer, foranstaltninger  

 og tjenester, inklusive kommunikations-, navigations- og  

 overvågningstjenester,  

 som støtter udøvelsen af en ATM-tjeneste.
 Vurdering (Assessment):
 En vurdering baseret på  

 teknisk/operationelt skøn og/eller analysemetoder.
3. Anvendelsesområde 3.1 Denne BL fastsætter  

 bestemmelser for en ATM-udøvers flyvesikkerhedsstyrings-systemer med det  

 formål  

 at opnå et acceptabelt og højt flyvesikkerhedsniveau for  

 lufttrafikstyringssystemet ved at sikre, at alle flyvesikkerhedsmæssige  

 spørgsmål i forbindelse med udøvelsen af ATM-tjeneste behandles på en  

 tilfredsstillende måde og med en tilfredsstillende konklusion.
3.1.1 Flyvesikkerhedsstyring  

 er den funktion i tjenesteudøvelse, som sikrer, at flyvesikkerhedsrisici  

 bliver  

 identificeret, vurderet og reduceret til et tilfredsstillende niveau.
En  

 formel  

 og systematisk anvendelse af flyvesikkerhedsstyring vil maksimere de  

 flyvesikkerhedsmæssige fordele på en synlig og påviselig måde.
 3.2 Denne BL gælder for  

 ATM-udøvere, der udøver lufttrafikstyring inden for dansk område, og hvis  

 hovedforretningssted er beliggende i dansk område.
 Anm.: Militære ATM-udøvere, som udøver lufttrafikstyring til civile  

 luftfartøjer eller til militære luftfartøjer, som flyver i luftrum, hvor der  

 forekommer både militær og civil flyvning,  

    

 efterlever tilsvarende bestemmelser.
4. Ansvar 4.1 ATM-udøveren er  

 ansvarlig for, at et flyvesikkerhedsstyringssystem etableres og anvendes i  

 overensstemmelse med bestemmelserne i denne BL.
 Anm.: Det er en naturlig del  

 af et ledelsesansvar at sikre et højt flyvesikkerhedsniveau og at sikre, at  

 alle relevante flyvesikkerhedsemner har været undersøgt på en  

 tilfredsstillende  

 måde, og at dokumentation herfor foreligger.
5. Omfang 5.1 Generelle krav En ATM-udøver skal etablere  

 og anvende et flyvesikkerhedsstyringssystem som en integreret ledelsesdel af  

 lufttrafikstyringstjenesten.
5.1.1 Flyvesikkerhedsstyringssystem Flyvesikkerhedsstyringssystemet  

 skal a.  

 	  

    

 sikre en  

 formaliseret, entydig og pro-aktiv fremgangsmåde til opnåelse af systematisk  

 flyvesikkerhedsstyring ved opfyldelse af ATM-udøverens flyvesikkerhedsmæssige  

 ansvar i forbindelse med udøvelsen af lufttrafikstyring, b.  

 	  

    

 omfatte hele  

 ATM-systemet og dets understøttende tjenester, som er under ATM-udøverens  

 ledelsesmæssige kontrol, og c.  

 	  

    

 som sit grundlag  

 indeholde en flyvesikkerhedspolitisk erklæring, som angiver virksomhedens  

 grundlæggende fremgangsmåde med henblik på styring af flyvesikkerheden.
5.1.2 Flyvesikkerhedsmæssigt ansvar Flyvesikkerhedsstyringssystemet  

 skal sikre a.  

 	  

    

 at alle, der er  

 involveret i de flyvesikkerhedsmæssige aspekter i ATM-udøvelse, har et  

 individuelt ansvar for egne handlinger, og b.  

 	  

    

 at ledere er  

 ansvarlige for deres egen organisations flyvesikkerhedsmæssige ydeevne.
5.1.3 Flyvesikkerhedsprioritering Flyvesikkerhedsstyringssystemet  

 skal sikre, at opnåelse af et tilfredsstillende flyvesikkerhedsniveau i  

 lufttrafikstyring prioriteres højere end kommercielle, operationelle,  

 miljømæssige og sociale hensyn.
5.1.4 Lufttrafikstyringstjenestens  

 flyvesikkerhedsmål Flyvesikkerhedsstyringssystemet  

 skal sikre, at det væsentligste flyvesikkerhedsmål, under udøvelse af  

 lufttrafikstyringstjeneste, er at minimere risikoen for at ATM bidrager til  

 et  

 flyvehavari, i så stor udstrækning som det er rimeligt mulig.
5.2 Opnåelse af flyvesikkerhed 5.2.1 Personalekvalifikationer ATM-udøveren skal sikre, at  

 personale, som udøver flyvesikkerhedsstyring, er tilstrækkeligt uddannet,  

 motiveret og kvalificeret til at bestride arbejdet.
5.2.2 Flyvesikkerhedsstyringsansvar ATM-udøveren  

 skal sikre, a.  

 	  

    

 at der er udpeget en  

 flyvesikkerhedsstyringsfunktion med organisatorisk ansvar for  

 flyvesikkerhedsstyringssystemets udvikling og vedligeholdelse, b.  

 	  

    

 at den funktion, der  

 er nævnt under a., hvor muligt er uafhængig af det normale ledelseshieraki og  

 ansvarlig direkte i forhold til det højeste organisatoriske niveau, c.  

 	  

    

 at tiltag til  

 sikring af flyvesikkerhed i små virksomheder, hvor ansvarsdelingen kan  

 forhindre tilstrækkelig uafhængighed, suppleres med yderligere  

 uafhængighedstiltag, og d.  

 	  

    

 at ATM-udøverens  

 højeste ledelsesniveau tager direkte del i sikring af flyvesikkerhedsstyring.
5.2.3 Kvantitative flyvesikkerhedsniveauer ATM-udøveren skal, hvor det  

 er praktisk gennemførligt, sikre, at kvantitative flyvesikkerhedsniveauer  

 fastlægges og vedligeholdes for alle systemer.
5.2.4 Risikovurdering og risikoreduktion ATM-udøveren skal sikre, at  

 risikovurdering og risikoreduktion udføres i overensstemmelse med  

 bestemmelserne i BL 7-25, Bestemmelser om risikovurdering og risikoreduktion  

 i  

 lufttrafikstyring, herunder a.  

 	  

    

 at ændringer til  

 ATM-systemet vurderes ud fra deres flyvesikkerhedsmæssige betydning, og at  

 ATM-systemfunktioner klassificeres i forhold til deres flyvesikkerhedsmæssige  

 alvorsgrad, og b.  

 	  

    

 at risici reduceres  

 tilstrækkeligt, hvor det efter en vurdering er fundet nødvendigt af hensyn  

 til  

 ændringens flyvesikkerhedsmæssige betydning.
5.2.5 SMS dokumentation ATM-udøveren skal sikre, at  

 flyvesikkerheds-styringssystemet (SMS) dokumenteres systematisk og på en  

 måde,  

 der giver en klar sammenkædning til virksomhedens flyvesikkerhedspolitik.
5.2.6 Eksterne tjenester ATM-udøveren skal sikre, at  

 sikkerheden af de eksternt ydede tjenester er tilstrækkelig og  

 tilfredsstillende i forhold til deres flyvesikkerhedsmæssige betydning i  

 udøvelsen af lufttrafikstyring.
5.2.7 Flyvesikkerhedsmæssige hændelser ATM-udøveren skal sikre, at  

 operationelle eller tekniske ATM-hændelser, som vurderes at indeholde  

 væsentlige sikkerhedsmæssige aspekter, undersøges øjeblikkelig, og at  

 nødvendige forebyggende foranstaltninger foretages.
5.3 Sikring af flyvesikkerhed 5.3.1 Flyvesikkerhedsundersøgelser ATM-udøveren skal sikre, at  

 der regelmæssigt udføres flyvesikkerhedsundersøgelser med henblik på a.  

 	  

    

 at foreslå  

 nødvendige forbedringer, b.  

 	  

    

 at give ledelsen  

 vished for flyvesikkerheden inden for deres respektive ansvarsområder og c.  

 	  

    

 at bekræfte, at de  

 respektive dele af deres flyvesikkerhedsstyringssystem overholdes.
5.3.2 Flyvesikkerhedsovervågning ATM-udøveren skal sikre, at  

 der eksisterer metoder til at identificere ændringer i systemer eller  

 funktioner, som kunne indikere, at et givet element er ved at nå til et  

 punkt,  

 hvor accepterede sikkerhedsstandarder ikke længere opfyldes, og at der vil  

 blive  

 truffet foranstaltninger til afhjælpning.
 5.3.3 Flyvesikkerhedsregistreringer.
 ATM-udøveren skal sikre, at  

 flyvesikkerhedsregistreringer til stadighed vedligeholdes som bevis for  

 sikring  

 af flyvesikkerhed til alle, som har tilknytning til, eller er ansvarlige for  

 eller er afhængige af de ydede tjenester samt til Statens Luftfartsvæsen.
5.3.4 Dokumentation vedrørende risikovurdering og  

 -reduktion ATM-udøveren skal sikre, at  

 resultaterne og konklusionerne fra risikovurderings- og  

 risikoreduktionsprocessen ved indførelse af et nyt eller ændret  

 flyvesikkerhedsmæssig betydningsfuldt system dokumenteres særskilt, og at  

 denne  

 dokumentation vedligeholdes gennem hele systemets levetid.
5.4 Flyvesikkerhedsfremmende foranstaltninger 5.4.1 Udbredelse af erfaringer ATM-udøveren skal sikre, at  

 viden, som udspringer af analyser af flyvesikkerhedsmæssige begivenheder og  

 andre flyvesikkerhedsmæssige aktiviteter, gøres bredt tilgængeligt inden for  

 virksomheden på ledelses- og operationelt niveau.
 5.4.2 Forbedring af flyvesikkerheden  

                                                                         .
ATM-udøveren  

 skal sikre, a.  

 	  

    

 at alle medarbejdere  

 aktivt opfordres til at fremkomme med løsningsforslag til identificerede  

 farer,  

 og b.  

 	  

    

 at ændringer  

 foretages, hvor det synes nødvendigt.
6. Dispensation Statens Luftfartsvæsen kan i  

 ganske særlige tilfælde dispensere fra bestemmelserne i denne BL, når det  

 skønnes foreneligt med de hensyn, som ligger til grund for de pågældende  

 bestemmelser.
7. Straf 7.1 Den ATM-udøver der  

 overtræder bestemmelserne i afsnit 5 i denne BL, straffes med bøde.
 7.2 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel, jf. luftfartslovens § 149, stk. 14.
8. Ikrafttræden Denne BL træder i kraft den  

 17. juli 2003.
