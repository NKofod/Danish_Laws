 1. Opkrævning af afgift og gebyr ved matrikulære  

 forandringer.
I forbindelse med registrering af matrikulære forandringer uden for  

 Københavns og Frederiksberg kommuner opkræver Kort- og Matrikelstyrelsen  

 afgift og gebyr efter regler, der fremgår af I Sønderjylland, jf. udstykningslovens § 13, stk. 4, opkræves desuden  

 betaling for matrikulære arbejder efter reglerne i bekendtgørelse om betaling  

 for arbejder, der udføres af Kort- og Matrikelstyrelsens sønderjyske  

 landinspektørkontorer.
 Københavns og Frederiksberg kommuner opkræver afgift efter reglerne i lov  

 om afgift ved udstykning m.m., mens de 2 kommuner selv fastsætter  

 betalingsregler for matrikulært arbejde og gebyr for matrikulær registrering.
 1.1. Afgift.
Der skal svares afgift ved udstykning og matrikulering for hver samlet  

 fast ejendom, der oprettes.
Afgiftens størrelse (4.000 kr.) fremgår af  

 afgiftsloven.
Loven angiver nærmere tilfælde, der er undtaget fra kravet om  

 afgift.
Der er ikke tillagt matrikelmyndigheden beføjelse til at dispensere  

 fra lovens bestemmelser.
Da afgiften alene knytter sig til oprettelse af en samlet fast ejendom,  

 skal der ikke betales afgift, når matrikulering alene fører til registrering  

 af en allerede bestående ejendom, og der skal kun betales een afgift, såfremt  

 en ny samlet fast ejendom oprettes ved udstykning fra flere samlede faste  

 ejendomme.
Registrering som samlet fast ejendom på grundlag af ejendomsdom  

 eller hævdserhvervelse er alene udtryk for matrikulær berigtigelse af  

 eksisterende ejendomsforhold, og der skal derfor ikke betales afgift, jf.  

 afgiftslovens § 1, stk. 2, nr. 4.
 Når et areal af en samlet fast ejendom tildeles et selvstændigt matr.nr.  

 ved en teknisk ændring, oprettes der ikke en ny ejendom, og der skal ikke  

 betales afgift.
Afgiftsfritagelse efter afgiftslovens § 1, stk. 2, nr. 1, (100 m2-reglen)  

 forudsætter, at ejendommen ikke er bebygget eller bestemt til bebyggelse.
Med  

 ordene »bestemt til bebyggelse« menes, at arealet enten udstykkes  

 med henblik på bebyggelse eller ifølge gældende planer er udlagt til  

 bebyggelse.
Ordet »bebyggelse« skal forstås i overensstemmelse med  

 § 2, stk. 2, i byggeloven, d.v.s. også omfattende opførelse eller anbringelse  

 af faste konstruktioner eller anlæg.
Ifølge afgiftslovens § 1, stk. 2, nr. 2, skal der ikke betales afgift for  

 nye ejendomme, der udelukkende skal anvendes som fælles friareal.
Ordet  

 »friareal« skal i overensstemmelse med byggelovens § 7 forstås som  

 omfattende ubebyggede arealer til sikring af tilfredsstillende opholdsarealer  

 for børn og voksne, adgangs- og tilkørselsforhold, redningsmuligheder for  

 brandvæsenet samt parkering.
Det er dog en betingelse for afgiftsfritagelsen,  

 at kommunen har godkendt, at friarealet udlægges samlet for flere ejendomme,  

 hvilket skal være sikret ved tinglysning på de pågældende ejendomme eller  

 følge af en lokalplan.
Hvis den nye ejendom er registreret i matriklen som privat fællesvej, skal  

 der ifølge lovens § 1, stk. 2, nr. 3, ikke betales afgift.
Det følger af  

 denne regel sammenholdt med 100 m2-reglen, at en ejendom fritages for afgift,  

 såfremt dens areal efter fradrag af areal af privat fællesvej, der er optaget  

 på matrikelkortet, er under 100 m2. Det er en forudsætning, at ejendommen  

 ikke er bebygget eller skal bebygges.
 Fraskillelse af en andel i en fælleslod fra en samlet fast ejendom, som  

 andelen er en del af, samt opdeling af en fælleslod i afgrænsede arealer, der  

 udlægges som vederlag for ideelle andele i fælleslodden, falder ikke ind  

 under begrebet udstykning og er derfor ikke omfattet af afgiftsloven.
 1.2. Ekspeditionsgebyr.
 Kort- og Matrikelstyrelsen kan i medfør af udstykningslovens § 47, stk. 1,  

 kræve betaling for registrering af matrikulære forandringer.
Det fremgår af § 1 i afgiftsbekendtgørelsen, at der skal betales gebyr for  

 udstykning, matrikulering, arealoverførsel, sammenlægning samt visse tekniske  

 ændringer.
Gebyrernes størrelse fremgår ligeledes af bekendtgørelsen.
Sådanne  

 gebyrer er omfattet af loven om almindelig omsætningsafgift (merværdiafgift),  

 og de anførte gebyrbeløb skal derfor tillægges moms.
 Der skal ikke betales gebyr ved matrikulering af et areal som følge af  

 dets nedklassificering fra offentlig vej til privat fællesvej, jf.  

 bekendtgørelsens § 1, stk. 3. Der skal heller ikke betales gebyr, når et  

 umatrikuleret areal, der er optaget i matriklen, tildeles matr. nr.
Ved arealoverførsel beregnes eet gebyr for hver samlet fast ejendom, der  

 modtager areal, uanset hvor mange arealer der overføres til ejendommen.
Der  

 skal ikke betales gebyr ved overførsel af areal til en offentlig vej eller  

 til jernbane, der tilhører staten, og heller ikke ved overførsel af nedlagt  

 offentlig vej eller statsbaneareal til en samlet fast ejendom, jf.  

 bekendtgørelsens § 1, stk. 4. Udskillelse i matriklen af arealer, der har  

 været optaget på vejbestyrelsens vej- eller stifortegnelse i mere end 20 år,  

 sker efter reglerne om ejendomsberigtigelse, der ikke er gebyrbelagt.
 Det følger af § 1, stk. 1, nr. 3, i afgiftsbekendtgørelsen sammenholdt med  

 definitionen af begrebet »sammenlægning« i udstykningslovens § 8,  

 at der kun betales eet gebyr uafhængigt af, hvor mange ejendomme der  

 sammenlægges til een samlet fast ejendom.
Ved tildeling af matr.nre. til arealer inden for en samlet fast ejendom  

 skal der betales gebyr for hvert nyt matr.nr., der oprettes efter ansøgning,  

 såfremt der registreres nye skel.
Reglen sigter alene på de tilfælde, der er  

 nævnt i § 23 i bekendtgørelsen om matrikulære arbejder, (brugsretsareal),  

 samt på tilfælde, hvor der sker deling af en ejendom med henblik på  

 registrering af en administrativ grænse.
Der skal således ikke betales gebyr  

 ved tildeling af matr.nr. til et særskilt beliggende areal af et matr.nr. (en  

 lod).
I afgiftsbekendtgørelsen af 30. november 1992, der træder i kraft den 1.  

 januar 1993, er gebyrreglen i § 1, stk. 1, nr. 5, ændret, således at reglen  

 kun omfatter de tilfælde, hvor der registreres ændrede skel for et  

 brugsretsareal, der er tildelt matr. nr. efter reglerne i § 23 i  

 bekendtgørelse om matrikulære arbejder.
Der betales et gebyr for hvert  

 matr.nr., der berøres af ændringen.
Reglen gælder ikke for de øvrige  

 tilfælde, der er nævnt i § 24, stk. 2, i bekendtgørelse om matrikulære  

 arbejder, og således heller ikke ved registrering af ændrede administrative  

 grænser.
Bortfald af interne skel inden for en samlet fast ejendom er fortsat  

 fritaget for gebyr.
Den ændrede bestemmelse har virkning for matrikulære ændringer, der  

 registreres i matriklen efter den 1. januar 1993, Matrikulær registrering, der sker som følge af ekspropriation, er fritaget  

 for gebyr efter § 1, stk. 2, i afgiftsbekendtgørelsen.
Gebyrfritagelsen  

 gælder derimod ikke for matrikulære registreringer som følge af  

 jordfordelingskendelse.
1.3. Opkrævning og betaling m.v. af afgift og gebyr.
Afgift og gebyr forfalder til betaling, når den matrikulære ændring  

 registreres i matriklen, jf. afgiftsbekendtgørelsens § 2, stk. 1. Kort- og  

 Matrikelstyrelsen opkræver normalt de skyldige beløb på dette tidspunkt.
Der  

 udsendes et giroindbetalingskort til landinspektøren, i jordfordelingssager  

 dog til Jordbrugsdirektoratet.
I Sønderjylland sendes giroindbetalingskortet  

 til den, der har rekvireret det matrikulære arbejde.
Betalingsfristen er  

 løbende måned plus 30 dage, og betalingen skal ske ved anvendelse af  

 giroindbetalingskortet.
Betales afgifts- og gebyrbeløbet ikke rettidigt, tillægges renter fra  

 sidste rettidige indbetalingsdag, og indtil betalingen sker.
Renten  

 fastsættes i medfør af § 5 i lovbekendtgørelse nr. 583 af 1. september 1986  

 om renter ved forsinket betaling.
Kort- og Matrikelstyrelsen opkræver desuden  

 et gebyr i forbindelse med udsendelse af rykkerskrivelser.
Overstiger afgift og gebyr tilsammen det beløb, der er fastsat i  

 afgiftsbekendtgørelsens § 2, stk. 3, skal der sammen med ansøgningen  

 indsendes en bank- eller sparekassegaranti til Kort- og Matrikelstyrelsen på  

 beløbet, medmindre det samtidig indbetales pr. check eller kontant.
I  

 Sønderjylland bestemmer statslandinspektøren, hvornår rekvirenten skal  

 indbetale eller stille sikkerhed for beløbet.
Ifølge bekendtgørelsens § 2,  

 stk. 4, kan Kort- og Matrikelstyrelsen i andre tilfælde stille krav om  

 sikkerhedsstillelse eller forudbetaling af afgift og gebyr, og styrelsen vil  

 i disse tilfælde ikke behandle den matrikulære sag, før den krævede  

 sikkerhedsstillelse eller indbetaling har fundet sted, jf. i øvrigt § 30, nr.  

 3, i udstykningsloven.
Reglerne om sikkerhedsstillelse eller forudbetaling  

 gælder ikke i tilfælde, hvor betalingen af afgift og gebyr påhviler en  

 offentlig myndighed.
 2. Beløbsgrænser ved forenklet arealoverførsel.
Der kan ifølge udstykningslovens § 25, stk. 3, ske arealoverførsel uden  

 tinglysning af et overdragelsesdokument, når værdien af det overdragne ikke  

 overstiger et beløb, der fastsættes af boligministeren.
Beløbet er fastsat i  

 afgiftsbekendtgørelsens § 4, stk. 1. Ved udtrykket »det overdragne«  

 forstås i denne forbindelse arealet med eventuelle bygninger, træer m.v., som  

 findes på arealet og overdrages sammen med dette.
 Efter bestemmelserne i § 13, stk. 2, i bekendtgørelsen om matrikulære  

 arbejder kan der uden attest fra dommeren om pantehæftelser overføres areal  

 til offentlig vej eller jernbane, der tilhører staten, når landinspektøren  

 erklærer, at værdien af det overførte areal ikke overstiger det beløb, der er  

 fastsat i afgiftsbekendtgørelsens § 4, stk. 2, og arealoverførslen ikke  

 skønnes at have nogen indflydelse på værdien af den ejendom, arealet  

 overføres fra.
Ved »værdien« i de to bestemmelser forstås købesummen eller det  

 udbetalte vederlag, dog mindst det beløb, hvormed det overførte areal indgår  

 i den ansatte ejendomsværdi ved seneste offentlige vurdering.
Kort- og  

 Matrikelstyrelsen vil i tvivlstilfælde indhente oplysninger fra Told- og  

 Skattestyrelsen med hensyn til »værdien«.
 Vejledning nr. 26 af 28. februar 1991 om matrikulære afgifter og gebyrer  

 m.v. bortfalder.
