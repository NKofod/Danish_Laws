Ved Justitsministeriets cirkulæreskrivelse af 28. marts 1996 om  

 blyhaglpatroner er det i pkt. 2 oplyst, at Skov- og Naturstyrelsen har givet  

 dispensation til en række afdelinger under Dansk Flugtskydnings Forbund til  

 at anvende blyhaglpatroner på deres skydebaneanlæg.
Dispensationen gælder  

 indtil den 1. april 1997.
 Det fremgår endvidere af pkt. 3 i cirkulæreskrivelsen, at Skov- og  

 Naturstyrelsen har meddelt dispensation til autoriserede våbenhandlere til at  

 sælge blyhaglpatroner til medlemmer af de afdelinger under Dansk  

 Flugtskydnings Forbund, der har dispensation til at anvende blyhaglpatroner  

 på deres skydebaneanlæg.
 Justitsministeriet skal herved meddele, at Skov- og Naturstyrelsen har  

 forlænget ovennævnte dispensationer foreløbig med et år til den 1. april  

 1998.
 Til orientering vedlægges kopi af en af Skov- og Naturstyrelsen fremsendt  

 opgørelse over flygtskydningsbaner, der er omfattet af dispensationen.
 P.M.V.
 E.B.
