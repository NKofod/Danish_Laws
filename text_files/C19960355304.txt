Indledning Denne anvisning knytter sig til kapitel 3 i Arbejdstilsynets  

 bekendtgørelse nr. 561 af 24. juni 1994 om indretning af tekniske  

 hjælpemidler.
Bekendtgørelsen indeholder bl.a. krav om, at tekniske  

 hjælpemidler skal konstrueres, udstyres m.v. således, at farer ved  

 hjælpemidlet er imødegået, og at betjening, reparation og rengøring m.v. kan  

 ske sikkerheds- og sundhedsmæssigt fuldt forsvarligt.
 Anvisningen giver nærmere retningslinier for, hvorledes bekendtgørelsens  

 regler om indretning kan opfyldes for afskærmningen af kraftoverføringsakslen  

 mellem traktor og maskine, redskab eller vogn.
Anvisningen gælder dog ikke, hvis kraftoverføringsakslen og/eller maskinen  

 omfattes af kapitel 2 i nævnte bekendtgørelse.
I så fald finder alene  

 bestemmelserne i kapitel 2 samt bekendtgørelsens bilag I anvendelse, og  

 kraftoverføringsakslens skærme og/eller maskinen skal være CE-mærket efter  

 reglerne i bilag III.
Afgørende for, om dette er tilfældet, vil normalt være,  

 om kraftoverføringsakslen og/eller maskinen som ny er leveret til brug efter  

 den 31. december 1994.
 Nærmere indretningskrav til afskærmning af kraftoverføringsaksler omfattet  

 af kapitel 2 er givet i den harmoniserede standard: DS/EN 1152.
 I At-anvisning nr. 2.2.01 om maskiner og maskinanlæg er nærmere redegjort  

 for anvendelsesområdet for kapitel 3 og kapitel 2 i nævnte bekendtgørelse.
 Arbejdstilsynet kræver, at afskærmningen skal være indrettet i  

 overensstemmelse med denne anvisning eller på anden lige så forsvarlig måde.
 For maskiner, redskaber og vogne, der er taget i brug her i landet før den  

 1. maj 1988, vil pkt. 2.8 dog indtil videre ikke blive krævet opfyldt.
 Anvisningen er udarbejdet af Direktoratet for Arbejdstilsynet.
1. Almene retningslinier 1.1 Afskærmningen skal være forsvarligt indrettet, så traktorføreren eller  

 andre ikke udsættes for fare.
De enkelte dele skal være udført af egnet  

 materiale og dimensioneret, så den for sikkerheden nødvendige styrke og  

 holdbarhed er opnået.
 1.2 Afskærmning af kraftoverføringsaksel mellem traktor og  

 maskine, redskab eller vogn skal udføres efter retningslinierne i pkt. 2.  

 Tilsvarende retningslinier gælder for kardanaksler, der overfører effekt  

 mellem to dele af en maskine, et redskab eller en vogn.
2. Særlige retningslinier Traktorens kraftudtag, kraftoverføringsakslen og kraftindtaget på  

 maskinen, redskabet eller vognen skal være afskærmet, som figur 1.
Afskærmning af kraftudtag, kraftoverføringsaksel og kraftindtag 2.1 På traktoren skal der over kraftudtaget være en fast skærm.
 Skærmen må ikke have spidser eller skarpe kanter; den må ikke have andre  

 åbninger med en diameter eller sidelængde på over 8 mm end den, der er  

 nødvendig til fastgørelse af kæden til kraftoverføringsakslens rørskærm.
 Skærmen skal kunne bære 120 kg, medmindre den er udformet således, at den  

 ikke kan bruges som trinbræt.
 Udformning og dimensioner af skærmen over kraftudtag med akseldiameter på  

 35 og 45 mm findes i DS 6009, 2. udgave, februar 1980, og fremgår af figur 2.
 Fast skærm over kraftudtag.
 2.2 På traktorer med to kraftudtag i samme ende af traktoren kan  

 skærmens form og dimensioner afvige fra målene i figur 2, og skærmen kan  

 eventuelt anbringes i to forskellige positioner på traktoren, alt efter  

 hvilket udtag der benyttes.
 2.3 Til afskærmning af kraftudtagets akseltap (-tappe) skal  

 endvidere findes hætte eller rørbøsning, som kan sættes på, når kraftudtaget  

 ikke benyttes.
 Hætten må ikke kunne rotere sammen med akseltappen(e).
2.4 Ved kraftindtaget skal maskinen, redskabet eller vognen være  

 forsynet med en skærm (som beskrevet i pkt. 2.1) eller med en plasttragt, der  

 helt omslutter kraftindtaget.
På skærmens eller tragtens øverste del skal der  

 være et hul til fastgørelse af kæden til kraftoverføringsakslens rørskærm.
 2.5 Der skal være monteret en trædeplade eller lignende over  

 plasttragten, såfremt den ellers ville blive brugt som trin ved op- og  

 nedstigning.
 2.6 Skærmen ved kraftindtaget skal udformes hensigtsmæssigt, så  

 på- og afmontering af kraftoverføringsakslen kan ske uhindret, og rørskærmens  

 krave ikke deformeres.
 2.7 Skærmen skal altid nå mindst 20 mm ud over midten af nærmeste  

 kardankryds, også når der er monteret overlastsikring, friløb eller lignende  

 på kraftoverføringsakslen, se figur 3.
 Skærm over kraftindtaget.
 2.8 I umiddelbar nærhed af kraftindtaget skal der på maskinen,  

 redskabet eller vognen være en anordning, hvori kraftoverføringsakslen kan  

 anbringes, når den ikke benyttes, således at akslen og dens skærme ikke  

 beskadiges ved kontakt med jorden eller af traktoren eller maskinen ved til-  

 og frakobling.
 2.9 Kraftoverføringsakslen skal være forsynet med en solidt udført  

 skærm, der helt omslutter akslen, en såkaldt rørskærm.
 Rørskærmen skal uden væsentlig modstand let kunne følge de  

 forlængelser/forkortelser i kraftoverføringsakslen, der kommer som følge af  

 redskabets drejning i forhold til traktoren.
 Rørskærmen skal i hver ende have en krave, der afskærmer kardanleddene i  

 hver ende af akslen, samt en teleskopisk rørafskærmning mellem kraverne.  

 Kraverne skal dække akslen hen til enderne af gaflerne i forbindelse med  

 enkeltkardanled og mindst til midten af det eller de ydre led i forbindelse  

 med såkaldte vidvinkelkardanled.
 2.10 Rørskærmen skal være sikret mod at rotere sammen med akslen.
 Rørskærme, hvor de to halvdele kan rotere i forhold til hinanden, skal i  

 begge ender være forsynet med en holdekæde med karabinhage for fastgørelse på  

 de faste skærme over kraftudtaget og kraftindtaget.
 Hvis rørskærmenes halvdele ikke kan rotere i forhold til hinanden, er det  

 tilstrækkeligt med een kæde.
 2.11 Kraftoverføringsaksler skal være afskærmet som beskrevet,  

 uanset om de er tilkoblet front- eller bagmonterede kraftudtag eller driver  

 en sidemonteret eller bugseret maskine gennem et vinkelgear.
Mærkning på skærm mod traktor 2.12 Har kraftoverføringsakslen overlastsikring, friløb eller  

 lignende, skal denne ende af kraftoverføringsakslen tilkobles maskinen,  

 redskabet eller vognen.
Det skal i så fald, som vist på figur 4, angives på  

 kraftoverføringsakslen, hvor monteringen skal ske.
Se også pkt. 2.7.
 2.13 Rørskærmen skal sammen med skærmene over kraftudtag og  

 kraftindtag helt afskærme alle roterende dele ved alle vinkler, der kan  

 forekomme med akslen i drift.
