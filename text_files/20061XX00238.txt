Skriftlig fremsættelse (31. januar 2007) Finansministeren  

  

 (Thor Pedersen):
 Herved tillader jeg mig for Folketinget at fremsætte:
 Forslag til lov om  

 tilskud til Grønlands Hjemmestyre for 2008 og 2009.
(Lovforslag nr.
L 124).
 Det foreslås i lovforslaget, at statens tilskud til  

 Grønlands Hjemmestyre videreføres i 2008 og 2009 med et realt uændret  

 bloktilskud og herunder årlig omprioritering på 50 mio. kr. til sektorprogram  

 for uddannelse og erhvervsudvikling.
 Bloktilskuddet fastsættes i 2008 og 2009 til 3.202,1 mio.  

 kr. årligt (2007 pris- og lønniveuau), hvoraf 7,7 mio. kr. kan henføres til  

 tilskud til Grønlands Hjemmestyre i forbindelse med nedlæggelsen af den  

 såkaldte bonuspulje i forbindelse med finansieringsreformen.
 Videreførelsen af den nuværende tilskudsaftale i yderligere  

 to år skal ses i lyset af arbejdet i Grønlandsk-dansk Selvstyrekommission,  

 der  

 forventes at afgive sin betænkning i efteråret 2007.
 Selvstyrekommissionen skal i henhold til sit kommissorium  

 bl.a. overveje og stille forslag om, hvorledes de grønlandske myndigheder kan  

 overtage yderligere kompetence, hvor dette er forfatningsmæssigt muligt samt  

 overveje og stille forslag til en ny ordning vedrørende det økonomiske  

 mellemværende mellem Grønland og Danmark.
 Under hensyn til betænkningens efterfølgende behandling og  

 drøftelser mellem regeringen og landsstyret er regeringen og landsstyret  

 enige  

 om, at en ny aftale om statens tilskud skal være gældende for årene 2008 og  

 2009.
 Det er i lovforslaget forudsat, at Hjemmestyrets endelige  

 udtalelse foreligger inden lovforslagets 3. behandling i Folketinget.
 Med disse bemærkninger, og idet jeg i øvrigt henviser til  

 lovforslagets bemærkninger, tillader jeg mig at anbefale lovforslaget til  

 velvillig behandling i det høje Ting.
