1. Prøveudtagning omfatter udtagning af prøver af  

 tørret foder, hvortil der søges produktionsstøtte.
Der udtages prøve på  

 minimum 2 kg af hvert parti.
Hver prøve kan højst repræsentere 100 tons  

 tørret grønfoder.
 Inden for et samlet kvantum af 100 tons tørret grønfoder udleveret i samme  

 uge kan udtagne prøver sammenblandes til en slutprøve på minimum 2 kg.
 2. Formålet med prøveudtagningen er at tilvejebringe  

 en gennemsnitsprøve, der i alle henseender giver det bedst muligt udtryk for  

 partiet, samt at skabe sikkerhed for, at prøven kan henføres til et parti  

 eller flere partier af bestemt kvantum og betegnelse.
 Prøveudtagningen skal finde sted under sådanne omstændigheder, at der ikke  

 sker ændringer i prøvens vandindhold.
 3. Ved prøveudtagningen kan anvendes søger (prøvebor)  

 med dobbelt rør og passende udskæringer, skovl med flad bund eller andet  

 egnet redskab.
 Prøveudtagning under produktion af tørret grønfoder med samtidig  

 tilsætning af mere end 3% melasse/melassebærme kan foretages i forbindelse  

 med en af statens foderstofkontrol godkendt automatisk prøvetager.
4. Ved udtagning af prøver af emballerede varer skal  

 prøven, såfremt søger anvendes, bestå af mindst 20 med søgeren udtagne  

 enkeltprøver.
Om fornødent tages flere enkeltprøver fra hver enkelt pakning,  

 men der skal for samme parti tages lige mange enkeltprøver fra hver af de  

 pakninger, hvoraf prøve udtages.
Såfremt der anvendes skovl eller andet egnet  

 redskab til prøveudtagning af pakninger, skal der udtages mindst 20  

 enkeltprøver med lige så mange enkeltprøver fra hver af de pakninger, hvoraf  

 prøve udtages.
Det antal pakninger, hvoraf prøve udtages, skal stå i rimeligt forhold til  

 det antal, der forefindes.
Som almindelig regel skal følgende gælde:
Antal pakninger i partiet Der tages prøver af 1 - 10 hver pakning 11 - 50 mindst 10 pakninger over 50 " 20 " Såfremt der ikke tages prøver af alle pakninger, skal pakningerne til  

 prøveudtagning udvælges på forskellige steder i partiet.
5. Ved udtagning af prøver af uemballerede varer (bil,  

 skib, silo eller bunke på gulv) skal udtages et passende antal enkeltprøver  

 på vilkårligt valgte steder af partiet, således at der fremkommer en  

 forsvarlig gennemsnitsprøve.
Som almindelig regel skal følgende gælde:
 Ved udtagning af prøver af uemballerede varer opnås de bedste  

 prøveudtagningsbetingelser, medens materialet er i bevægelse på transportbånd  

 eller ved nedstyrtning fra lastvogn til skib osv.
6. Ved fremstilling af samleprøven/slutprøven opsamles  

 enkeltprøverne på et rent og tørt underlag.
Efter sammenblanding og evt.  

 deling af samleprøven overføres samleprøven/slutprøven straks til en pose af  

 svær plastic.
Samleprøven/slutprøven skal udgøre mindst 2 kg.
6a.
Fremstilling af slutprøve ud fra samleprøver udtaget i samme uge af  

 partier, der sammenlagt udgør maksimum 100 tons tørret grønfoder.
Samleprøverne sammenblandes på et rent og tørt underlag i et forhold, der  

 vægtmæssigt svarer til delpartiernes andel af det samlede parti.
Efter  

 sammenblanding udtages en slutprøve på minimum 2 kg.
6b.
Fremstilling af slutprøve ud fra opsamlet materiale af en automatisk  

 prøvetager.
 Tømningen skal foretages for hver fremstillet 100 tons tørret foder og  

 mindst 1 gang pr. døgn.
 Den automatiske prøvetagers beholder med opsamlet prøvemateriale tømmes af  

 på et rent og tørt underlag.
 Efter blanding udtages en slutprøve på minimum 2 kg.
 7. Prøvens emballering.
Samleprøver og slutprøver emballeres i poser af svær plastic.
Poser, der  

 kan godkendes til formålet, skal leveres af tørringsvirksomheden.
 Øverst i posen lægges en seddel, påført følgende oplysninger:
 Prøvens løbenummer.
 Udtagningsdato.
 Varens betegnelse.
 Fabrikantens navn og adresse.
 Navn og adresse på prøvetager.
Posen foldes foroven, tilbindes og forsynes med en udvendigt påbunden  

 mærkeseddel, hvorpå er anført prøvens løbenummer.
På mærkesedlen skal  

 yderligere være anført virksomhedens navn og adresse.
Prøveposen plomberes.
Den emballerede og plomberede slutprøve skal straks efter prøveudtagningen  

 tilsendes statens foderstofkontrol.
Samtidig tilsendes kontrollen pr. brev en  

 rapport over prøveudtagningen.
Rapportformularer kan rekvireres hos statens  

 foderstofkontrol.
 8. Opbevaring af samleprøver.
Tørringsvirksomheden er forpligtet til at stille et egnet, aflåseligt skab  

 eller lokale til rådighed for prøvetageren.
Udtagne prøver, mærket og  

 emballeret som anført under punkt 7, skal opbevares i dette aflåste  

 skab/lokale indtil evt. fremstilling af slutprøve og indsendelse til  

 foderstofkontrollen.
