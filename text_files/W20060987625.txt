Landsskatteretskendelse vedr.
Lønindkomst indtjent ved  

 arbejde i udlandet  lempelse ved skatteberegningen Klagen vedrører, om klageren ved skatteberegningen er berettiget til  

 halv lempelse for lønindkomst optjent ved arbejde i udlandet efter  

 ligningslovens § 33 A, stk. 3.
Landsskatterettens afgørelse Indkomståret 2002 Skatteankenævnet har ikke  

 anset klageren for berettiget til halv lempelse for lønindkomst optjent ved  

 arbejde i udlandet i perioden fra den 7. februar til den 13. juni 2002 modsat  

 perioden fra den 14. juni til den 31. december 2002.
 Landsskatteretten stadfæster  

 skatteankenævnets afgørelse.
Sagens oplysninger Klageren er fuld  

 skattepligtig til Danmark efter kildeskattelovens § 1, stk. 1, nr. 1, idet  

 han  

 har rådighed over helårsboligen beliggende i X.
 Klageren har været ansat hos  

 selskabet A A/S siden den 15. november 1978.
 Ifølge klagerens arbejdsgiver  

 har klageren i indkomståret 2002 været udstationeret i følgende perioder:
Bryggeri Destination Udrejse Hjemrejse Bryggeri 1 USA 07.02.2002 18.04.2002 Bryggeri 2 Tyskland 03.05.2002 06.05.2002 Bryggeri 3 Mexico 14.06.2002 22.06.2002 Bryggeri 3 Mexico 23.06.2002 29.06.2002 Bryggeri 4 Brasilien 30.06.2002 12.07.2002 Bryggeri 5 Italien 13.07.2002 15.07.2002 Bryggeri 6 Australien 17.07.2002 21.09.2002 Bryggeri 7 Kina 22.09.2002 25.10.2002 Bryggeri 5 Italien 26.10.2002 13.11.2002 Bryggeri 8 Brasilien 29.11.2002 10.12.2002 Bryggeri 9 Brasilien 11.12.2002 20.12.2002 Bryggeri 10 USA 21.12.2002 31.12.2002 Der kan herefter opstilles  

 følgende oversigt for indkomståret 2002 over klagerens ophold henholdsvis i  

 udlandet og Danmark:
Udrejse-hjemrejse Ophold i DK Evt. yderligere  

 ophold i DK Oplyste dage ude/hjemme Dage ude/hjemme 07.02.  18.04 71 ude 69 ude 18.04 - 03.05 16 hjemme 03.05  06.05 4 ude 2 ude 06.05  14.06 40 hjemme 14.06  22.06 9 ude 8 ude 22.06  23.06 2 hjemme 23.06  29.06 7 ude 7 ude 29.06  30.06 2 hjemme 30.06  12.07 13 ude 13 ude 12.07  13.07 2 hjemme 13.07  15.07 3 ude 1 ude 15.07  17.07 3 hjemme 17.07  21.09 67 ude 65 ude 21.09  22.09 2 hjemme 22.09  25.10 34 ude 32 ude 25.10  26.10 2 hjemme 26.10  13.11 19 ude 17 ude 13.11  29.11 17 hjemme 29.11  10.12 12 ude 10 ude 10.12  11.12 2 hjemme 11.12  20.12 10 ude 8 ude 20.12-21.12 2 hjemme 21.12  31.12 11 ude 9 ude Klageren har ikke haft  

 lønindtægter fra Danmark i det pågældende indkomstår.
 Klageren har med henvisning  

 til ligningslovens § 33 A, stk. 1 og 3, selvangivet lønindkomst i perioden  

 fra  

 den 7. februar til den 31. december 2002 som udenlandsk indkomst med halv  

 nedslag for den del af skatten, der falder på den udenlandske indkomst.
Skatteankenævnets afgørelse Skatteankenævnet har anset  

 lønindkomsten, der blev optjent i perioden fra den 7. februar til 13. juni  

 2002, for ikke at være omfattet af ligningslovens § 33 A, stk. 1 og 3, i  

 modsætning til perioden fra den 14. juni til 31. december 2002.
 I Højesterets dom af 1. maj  

 2003 udtalte flertallet, at ligningslovens § 33 A, stk. 1, efter ordlyden af  

 forarbejderne, må forstås således, at nedsættelse af indkomstskatten er  

 betinget af, at skatteyderens ferieophold m.v. i Danmark sammenlagt har en  

 varighed på højst 42 dage inden for hver afsluttet 6-måneders periode,  

 hvilket  

 heller ikke er i strid med administrativ praksis.
Et udlandsophold må derfor  

 anses for afbrudt, såfremt klageren på en given dato har opholdt sig i  

 Danmark  

 i mere end 42 dage inden for de seneste 6 måneder.
Endvidere må et  

 udlandsophold anses for afbrudt ved påbegyndelse af det ferieophold m.v. i  

 Danmark, hvor de 42 dage overskrides, idet ferieophold i Danmark som  

 afslutning  

 på et udlandsophold ikke medregnes til udlandsopholdet.
 I perioden fra den 22.  

 december 2001 til den 7. februar 2002 har klageren opholdt sig i Danmark i 47  

 dage, hvorfor klagerens udlandsophold må anses for afbrudt pr. 2. februar  

 2002.  

 Det nye udlandsophold påbegyndes den 7. februar 2002.
 I perioden fra den 7. februar  

 til den 7. august 2002 har klageren opholdt sig i Danmark i 16 dage i  

 perioden  

 fra den 18. april til 3. maj 2002 samt 40 dage i perioden fra den 6. maj til  

 14. juni 2002. Klageren har således opholdt sig i Danmark i mere end 42 dage  

 pr. den 1. juni 2002, og klagerens udlandsophold har udgjort perioden fra den  

 7. februar til den 5. maj 2002. Klageren har dermed ikke opholdt sig i  

 udlandet  

 i mindst 6 måneder, før udlandsopholdet blev afbrudt.
 Klageren påbegyndte nyt  

 udlandsophold den 14. juni 2002. I perioden fra den 14. juni til den 31.  

 december 2002 har klageren opholdt sig i Danmark i mindre end 42 dage, idet  

 han  

 har opholdt sig i Danmark i 3 dage i perioden fra den 15. juli til 17. juli  

 2002 samt 17 dage i perioden fra den 13. november til 29. november 2002. Da  

 Danmark endvidere har beskatningsretten ifølge de relevante  

 dobbeltbeskatningsoverenskomster,  

 kan der anerkendes halv lempelse for denne periode, jf. ligningslovens § 33  

 A,  

 stk. 3.
Klagerens påstand og argumenter Repræsentanten har nedlagt  

 påstand om, at klageren opfylder betingelserne for halv lempelse efter  

 ligningslovens § 33 A.
 Klageren påbegyndte sit  

 udlandsophold den 7. februar 2002, hvor han blev sendt til USA af sin  

 arbejdsgiver.
Klageren har for indkomståret  

 2002 alene fremlagt dokumentation for antal betalte arbejdsdage i udlandet i  

 tillid til hidtil gældende stillede krav og i tillid til vejledningen i  

 ligningsvejledningen og vejledningen i brochure fra ToldSkat i Om skat  

 og  

 arbejde i udlandet.
Det fremgår af brochurens p. 22, at de 42 dage  

 svarer til  

 gennemsnitlig 7 dage om måneden.
Såfremt opholdet uden for Danmark har varet  

 i  

 f.eks. 9 måneder, kan ferieopholdet i Danmark udgøre op til 63 dage.
Klageren har derfor ikke  

 dokumenteret antal opholdsdage i Danmark pr. 6 måneder.
De dage klageren har  

 tilbragt i Danmark, har han holdt fri.
Der findes ikke feriesedler e. lign.,  

 der kan dokumentere, at klageren har holdt fri.
 Ligningsvejledningen samt  

 ToldSkats brochure fortolker ligningslovens § 33 A anderledes end Højesterets  

 dom af 1. maj 2003.
 Skattemyndighederne kan  

 derfor ikke med tilbagevirkende kraft for indkomståret 2002 forlange  

 dokumentation, der ikke hidtil har været krævet, og som ikke fremgår af  

 vejledningerne fra ToldSkat.
Landsskatterettens bemærkninger og begrundelse Klageren  

 var i indkomståret 2002 fuld skattepligtig til Danmark i medfør af  

 kildeskattelovens  

 § 1, stk. 1, nr. 1.
 Danmark  

 har ifølge de relevante dobbeltbeskatningsoverenskomster beskatningsretten  

 til  

 den lønindkomst, som klageren har erhvervet ved personligt arbejde i  

 henholdsvis Australien (DBO af 1. apr. 1981), USA (DBO af 19. aug. 1999),  

 Tyskland (DBO af 22. nov. 1995), Mexico (DBO af 22. jun. 1997), Kina (DBO af  

 25. mar. 1986), Italien (DBO af 26. feb. 1980) og Brasilien (DBO af 27. aug.  

 1974), jf. artikel 15, stk. 2, idet klageren ikke har opholdt sig i nogen af  

 de  

 nævnte stater i en eller flere perioder, der tilsammen overstiger 183 dagen  

 inden for vedkommende kalenderår.
 Hvis en person, der er  

 skattepligtig efter kildeskattelovens § 1, under ophold uden for riget i  

 mindst  

 6 måneder uden andre afbrydelser af opholdet end nødvendigt arbejde her i  

 riget  

 i direkte forbindelse med udlandsopholdet, ferie e. lign. af en sammenlagt  

 varighed på højst 42 dage, har erhvervet lønindkomst ved personligt arbejde i  

 tjenesteforhold, nedsættes den samlede indkomstskat med det beløb, der  

 forholdsmæssigt falder på den udenlandske indkomst, jf. ligningslovens § 33  

 A,  

 stk. 1, (lovbekendtgørelse nr. 887 af 8. oktober 2001).
 Har en  

 dobbeltbeskatningsoverenskomst for en person, der ikke er udsendt af den  

 danske  

 stat eller anden dansk offentlig myndighed, tillagt Danmark beskatningsretten  

 til indkomsten, nedsættes den samlede indkomstskat med halvdelen af det  

 beløb,  

 der forholdsmæssigt falder på den udenlandske indkomst, jf. ligningslovens §  

 33  

 A, stk. 3.
 Ifølge Højesterets dom af 1.  

 maj 2003, offentliggjort i SKM2003.209.HR, er nedsættelse af indkomstskatten  

 betinget af, at skatteyderens ferieophold m.v. her i riget sammenlagt har en  

 varighed på højst 42 dagen inden for enhver afsluttet 6- måneders periode.
Den  

 7. februar 2002 påbegyndte klageren sit udlandsophold.
Dette udlandsophold  

 blev  

 afbrudt den 6. maj 2002. Dette skyldtes, at klageren i perioden fra den 18.  

 april til den 3. maj opholdt sig 16 dage i Danmark, og at han den 6. maj 2002  

 påbegyndte et ophold på 40 dage i Danmark, således at han med det pågældende  

 ophold overskred grænsen på 42 dage.
 Da  

 ferieophold m.v. i Danmark som afslutning på et udlandsophold ikke medregnes  

 til udlandsopholdet, har klageren ikke opholdt sig i udlandet i mindst 6  

 måneder, og dermed er han ikke berettiget til halv lempelse for perioden fra  

 den 7. februar til den 13. juni 2002.
 Den  

 14. juni 2002 påbegyndte klageren et nyt udlandsophold, der sluttede den 31.  

 december 2002. Dermed har klageren opholdt sig mere end 6 måneder uden for  

 Danmark, og da klageren alene har haft 34 dage med muligt ophold i Danmark i  

 den pågældende periode, er han berettiget til halv lempelse for denne  

 periode,  

 jf. ligningslovens § 33 A, stk. 3.
 Den  

 påklagede afgørelse stadfæstes.
