 Problemet i den konkrete sag var i hvilket omfang det er blasfemi, når  

 Gud parodieres i en tv-reklame.
- Radio- og TV-Reklamenævnet udtaler, at eftersom hverken Gud eller  

 religiøse grundholdninger bliver latterliggjort eller nedvurderet i  

 tv-reklamen, er det Nævnets opfattelse, at reklamen ikke er blasfemisk.
Det  

 er ikke i sig selv blasfemi, at Gud-skikkelsen indgår i en humoristisk  

 tv-reklame.
 Ved skrivelse af 16. januar 1997 har Sonja Dons Tychsen klaget over en  

 tv-reklame for stimorol udsendt på TV 2.
I reklamefilmens første billede ser man Gud, som befinder sig i himlen  

 omgivet af bl.a. engle.
Gud har langt hvidt hår, hvidt skæg og er iført en  

 lang hvid dragt.
Under billedet ses teksten: »And God created Man by  

 breathing life into him«.
Samtidig høres en speak med det samme udsagn.
I den efterfølgende billedsekvens vises Gud i et nærbillede.
Gud puster  

 ned i sin hånd, hvorefter Dame Edna bliver skabt.
Dame Edna står i Guds hånd,  

 og skriger: »Oooohhh my God«.
Gud vender øjne af sit nyskabte  

 menneske og udbryder: »Oooohhh my self«, hvorefter han kaster Dame  

 Edna ned på jorden.
Herefter puster Gud endnu engang i hånden, hvorefter  

 Adolf Hitler bliver skabt.
Adolf Hitler gør en heil-hilsen til Gud, og siger:  

 »Heil God«.
Gud bliver meget vred, hvilket illustreres ved at han  

 får gule og selvlysende øjne.
Hitler bliver herefter ligeledes kastet ned på  

 jorden, medens han desperat skriger: »Nein nein nein«.
Herefter udbryder Gud fortvivlet: »What am I doing wrong?».
En  

 engel kommer flyvende hen til Gud med en pakke stimorol, og hvisker:  

 »Psst try this«.
Gud kigger forundret på stimorol-pakken, og  

 spørger englen: »Did I create this?».
Gud spiser et stykke  

 tyggegummi, og puster herefter liv i Adam, som spiller på el-guitar i  

 Paradis.
Gud spørger Adam: »Hey Adam can I borrow a rib?».
Adam  

 svarer: »Sure«, hvorefter Eva bliver skabt.
Glad og ivrig  

 konstaterer Gud: »Thats even better«, hvorefter han igen spørger:  

 »Adam can you spare an other rib«.
Hertil svarer Eva: »Don't  

 worry Dad, we'll take it from here«, medens hun først kigger på den  

 pakke stimorol, som hun holder i hånden, og dernæst på Adam.
Herefter ses følgende tekst: »The beginning...«.
Eva giver Adam  

 et skub bagi, hvorefter de sammen ruller ud af Paradis på rulleskøjter.
Man  

 hører følgende speak: »Stimorol sugarfree the original strong  

 taste«.
Nederst i billedet ses en pakke stimorol, og øverst i billedet  

 står der: »The original strong taste«.
Afslutningsvist kommer der  

 en engel frem og spørger smilende: »Ooohh my God what have I done?» Klageren finder, at Gud fremstilles en smule latterligt, idet han afbildes  

 julemandsagtig med rosenrøde kinder, nylonkrøller og fuldskæg.
Klageren  

 anfører, at det næste formentlig bliver at lade Jomfru Maria reklamere for  

 vaskepulver og Always Ultra.
Klageren finder det acceptabelt at gøre grin med  

 kirkens folk og dens ritualer, idet dette er menneskeskabt.
Derimod er det  

 klagers opfattelse, at det er krænkende, når Gud parodieres.
På dette  

 grundlag er det klagers opfattelse, at reklamen er blasfemisk.
Annoncøren har ved skrivelse af 31. januar 1997 afgivet udtalelse i sagen.  

 Heri anføres det, at formålet er at markedsføre Stimorol som et stærkt  

 tyggegummi tygget af stærke personligheder, som foretager stærke valg.
Med  

 dette tema kan der drages en række paralleller til skabelsesberetningen.
Det  

 er annoncørens opfattelse, at tv-reklamen understreger Guds rolle som  

 skaberen af det »gode« og det »ægte« i modsætning til det  

 »onde« og det »uægte«.
I gendigtningen forlader Adam og  

 Eva Paradis på en kærlig og respektfuld måde.
Der er annoncørens opfattelse,  

 at der med denne afsked er mange paralleller til reklamens målgruppe, som er  

 unge mennesker, der flytter hjemmefra.
Reklamen er ikke blasfemisk, idet Gud skildres med kærlighed og varme.  

 Gendigtningen er utraditionel, men både sød og humoristisk.
Annoncøren gør  

 opmærksom på, at andre bibelske temaer tidligere har været anvendt som  

 inspiration for moderne genfortolkninger i reklamer og underholdning.
TV 2 Reklame A/S har ved skrivelse af 4. februar 1997 afgivet en udtalelse  

 i sagen.
Det anføres heri, at TV2 Reklame A/S ved godkendelsen af reklamen  

 lagde vægt på, at den i sin udformning er humoristisk, og at  

 »personerne« er tydeligt karikerede.
Endvidere lagde TV 2 Reklame  

 vægt på, at reklamen ikke indeholder kristne symboler, idet dette ville kunne  

 virke anstødeligt.
TV 2 Reklame finder derfor ikke reklamen blasfemisk, men beklager at  

 klageren har følt sig stødt over reklamen.
Reklamen er alene blevet vist en  

 gang, og der er ikke booket nye visninger.
 Radio- og TV-Reklamenævnet har behandlet sagen på et møde den 18. februar  

 1997 og truffet følgende afgørelse:
I tv-reklamen er Gud afbildet efter den traditionelle opfattelse af hans  

 figur, d.v.s. som en rar og mild ældre herre med langt hvidt hår og skæg  

 iført en lang hvid dragt.
Tv-reklamen efterlader ikke tvivl om, at det er Gud  

 som bliver karikeret, men afbildingen kan dog ikke siges at være  

 latterliggørende.
Eftersom hverken Gud eller religiøse grundholdninger bliver latterliggjort  

 eller nedvurderet i tv-reklamen, er det Nævnets opfattelse, at reklamen ikke  

 er blasfemisk.
Det er ikke i sig selv blasfemi, at Gud-skikkelsen indgår i en  

 humoristisk tv-reklame.
Nævnet finder herefter ikke, at reklamen er i strid  

 med § 9, stk. 2, i bekendtgørelse nr. 108 af 8. februar 1994 om reklame og  

 sponsorering i radio og fjernsyn, og finder således ikke anledning til  

 påtale.
 Nævnets afgørelse er eenstemmig.
