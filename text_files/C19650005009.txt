§ 1.  Tiltale i politisager rejses ved gerningsstedets  

 værneting, når Stk. 2.  Såfremt flere personer med forskelligt hjemting  

 er sigtet i samme sag, rejses tiltale ved gerningsstedets værneting,  

 medmindre sagen ganske overvejende har tilknytning til en af de sigtedes  

 hjemting.
 Stk. 3.  I øvrigt rejses tiltale ved sigtedes hjemting.
 Stk. 4.  Københavns byret, Frederiksberg birkeret og  

 retterne i Gentofte, Gladsaxe, Lyngby, Ballerup, Hvidovre, Rødovre, Glostrup,  

 Tårnby samt Hørsholm anses for at have tingsted i samme by.
 § 2.  Politimesteren på gerningsstedet afgør, om  

 tiltale skal rejses.
 Stk. 2.  Anklageskrift udfærdiges af politimesteren på  

 det sted, hvor tiltale rejses, og denne drager omsorg for den videre  

 forfølgning, herunder for afgørelsens fuldbyrdelse, jfr. dog § 4.
§ 3.  Bødeforlæg udfærdiges af politimesteren på  

 gerningsstedet og sendes uden forudgående forkyndelse med postvæsenet til  

 sigtede.
Vedtages det ikke, efter at der om fornødent er afsendt en  

 erindringsskrivelse, eller foretaget forkyndelse, rejses tiltale i  

 overensstemmelse med §§ 1 og 2.
 § 4.  Oversendes en politisag eller en  

 statsadvokatsag, hvori der er idømt eller vedtaget bøde, konfiskation,  

 erstatning eller sagsomkostninger, efter forgæves påkrav til skyldneren fra  

 en politimester til en anden til inddrivelse af de skyldige beløb, behandler  

 sidstnævnte politimester spørgsmål om eftergivelse, henstand, afdragsvis  

 betaling, udpantning, udlæg og afsoning.
 § 5.  Dette cirkulære træder i kraft den 1. april  

 1965.
 Stk. 2.  Fra samme dato bortfalder cirkulære nr. 336 af  

 15. december 1941 angående værnetinget for tiltale i politisager afsnit 1 og  

 2 og cirkulære nr. 91 af 4. juni 1956 om ændring af cirkulære angående  

 værnetinget for tiltale i politisager.
 Justitsministeriet, den 25. marts 1965.
K.
Axel Nielsen.
 /Frank Poulsen.
 (Til politiet og anklagemyndigheden).
