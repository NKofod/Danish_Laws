1. Formål Formålet med videreuddannelsen er, at de uddannelsessøgende erhverver  

 indsigt og kundskaber så de selvstændigt kan analysere, bearbejde og løse de  

 administrative, faglige, ledelsesmæssige, planlæggende og pædagogiske  

 opgaver, der hører under en ledende eller undervisende fysioterapeuts eller  

 ergoterapeuts arbejdsområde, ligesom de uddannelsessøgende skal kunne  

 videreudvikle erhvervet viden og færdigheder.
2. Uddannelsesplanen UDDANNELSENS VARIGHED OG FASER Videreuddannelsen har en varighed på 10 måneder, der er opdelt i 5 faser:
 I første fase (2 uger) får deltagerne kendskab til/ overblik over egne og  

 holdets forudsætninger og uddannelsesmæssige muligheder, behov og ønsker.
 Dette finder sted på basis af en gennemgang af uddannelsens rammer,  

 pædagogisk og administrativt, gennemgang af uddannelsens emner samt  

 gennemgang af grunduddannelsen til henholdsvis ergoterapeut og fysioterapeut.
 Anden fase (14 uger) består af en ajourføring og uddybning af deltagernes  

 erhvervsfaglige grundlag.
 I tredie fase (17 uger) fortsættes ajourføringen og uddybningen af  

 deltagernes erhvervsfaglige grundlag, men således, at der gennem en større  

 vægt på tilvalgsfag åbnes mulighed for en fordybelse i specielle emneområder.
I fjerde fase (8 uger) udarbejdes en hovedopgave.
Formålet med  

 hovedopgaven er, at deltagerne får erfaring i at arbejde selvstændigt med en  

 faglig problemstilling.
Udarbejdelsen af hovedopgaven indebærer en høj grad  

 af selvstudium samt indsamling og bearbejdning af data.
I femte fase (1 uge) afsluttes uddannelsen.
Der foregår en sammenfattende  

 bearbejdning af uddannelsens indhold, og såvel holdets som den enkelte  

 deltagers udbytte af undervisningen evalueres.
UDDANNELSENS FAGOMRÅDER Uddannelsen til ledende og undervisende ergoterapeut og fysioterapeut er  

 opdelt i 5 fagområder:
- pædagogisk/ psykologiske fag (200 timer obligatorisk), - administrative fag (100 timer obligatorisk), - samfunds- og sundhedsvidenskabelige fag (100 timer obligatorisk), - fælles ergo- og fysioterapeutiske fag (50 timer obligatorisk) og - ergoterapeutiske fag (50 timer obligatorisk) eller - fysioterapeutiske fag (50 timer obligatorisk).
 Til det obligatoriske timetal indenfor de enkelte fagområder skal lægges  

 timetallet for tilvalgsundervisning, der falder indenfor de samme fagområder,  

 jfr. nedenfor.
 Som bilag 1 er optaget fagbeskrivelser for de 5 fagområder.
FÆLLESFAG OG TILVALGSFAG Indenfor de enkelte fagområder er undervisningen tilrettelagt med såvel  

 fællesfag for det samlede undervisningshold som tilvalgsfag for mindre  

 grupper af holdet.
Fællesfagene repræsenterer det grundlag af viden og  

 kundskaber, der er nødvendigt for at opfylde uddannelsens formål.
Diskusioner  

 og institutionsbesøg indgår som led i fællesfagene.
 Tilvalgsfagenes emneområder er de samme som for fællesfagene, men der  

 åbnes gennem tilvalgsfagene mulighed for, at de enkelte studerende kan  

 fordybe sig i mere afgrænsede emner.
For at sikre en tilstrækkelig bredde i uddannelsen skal deltagerne vælge  

 emner fra alle fagområder.
Det vil således ikke være muligt at udnytte  

 tilvalgsfagene til erhvervsfaglig specialisering.
EVALUERING AF DE STUDERENDE I videreuddannelsen finder der både en løbende og en afsluttende  

 evaluering af den enkelte deltager sted.
Denne evaluering omfatter de  

 studerendes udbytte i relation til målet for den samlede uddannelse og de  

 enkelte fagområder/ , og deltagernes arbejdsindsats i forbindelse med såvel  

 individuelle arbejdsopgaver som gruppeopgaver.
 Ved videreuddannelsens afslutning skal deltagerne have gennemført og fået  

 godkendt følgende aktiviteter, som vurderes internt:
- et studiearbejde som gruppearbejde - et studiearbejde som individuelt arbejde - et ikke-skriftligt arbejde - en supervisionsopgave - en administrativ opgave - en undervisningsopgave - en evalueringsopgave Aktiviteterne skal tage udgangspunkt i problemstillinger, der er  

 formuleret af deltageren selv og godkendt af studievejlederen, faglærere og  

 en gruppe deltagere.
 Under videreuddannelsen udarbejder de studerende tillige et PROJEKT og en  

 HOVEDOPGAVE, der begge gøres til genstand for en ekstern evaluering.
Projektet udarbejdes af deltagerne i grupper i uddannelsens 2. og 3. fase,  

 og skal bestå af et skriftligt arbejde og en mundtlig/ praktisk fremlæggelse.  

 Projektet anvendes som oplæg til en mundtlig drøftelse mellem gruppens  

 deltagere, censor, konsulent/ er, studievejleder og et antal udpegede  

 deltageropponenter.
På grundlag af den mundtlige fremlæggelse og drøftelse af  

 det skriftlige arbejde gives de enkelte gruppedeltagere bedømmelsen  

 »bestået«/ »ikke-bestået«.
Hovedvægten i evalueringen  

 lægges på den mundtlige/ praktiske fremlæggelse.
Gives bedømmelsen »ikke-bestået« til en eller flere  

 gruppedeltagere, har disse ret til reeksaminiation.
Beståelse af projektet er  

 en forudsætning for endeligt at kunne afslutte uddannelsen.
 Hovedopgaven udarbejdes af deltagerne individuelt i uddannelsens 4. fase  

 og består af en skriftlig redegørelse for en af deltageren gennemført  

 undersøgelse, samt en kortfattet beskrivelse af, hvorledes den gennemførte  

 undersøgelse vil kunne formidles til en afgrænset målgruppe.
Der foretages en mundtlig og en skriftlig evaluering af hovedopgaven.
Den  

 skriftlige evaluering udarbejdes af censor, konsulent/ er, studievejledere og  

 et antal udpegede deltageropponenter.
Den mundtlige evaluering former sig som  

 en drøftelse af hovedopgavens undersøgelsesresultater og disses  

 anvendelsesmuligheder, samt en uddybning af den skriftlige evaluering.
På grundlag af hovedopgavens skriftlige og mundtlige del gives bedømmelsen  

 »bestået«/ »ikke-bestået«.
Hovedvægten i evalueringen  

 lægges på den skriftlige redegørelse.
Gives bedømmelsen »ikke-bestået« har deltageren ret til  

 reeksamination.
Beståelse af hovedopgaven er en forudsætning for endeligt at  

 kunne afslutte uddannelsen.
 Som bilag 2 er optaget en beskrivelse af rammerne for evaluering af de  

 enkelte deltagere i videreuddannelsen.
UDDANNELSESBEVIS Efter videreuddannelsens afslutning modtager den uddannelsessøgende et  

 uddannelsesbevis indeholdende oplysninger om tidspunktet for  

 videreuddannelsen, hvilke fag der indgår i videreuddannelsen og med hvilke  

 timetal, samt resultatet af de ved afslutningen af videreuddannelsen  

 foretagne evalueringer.
3. Adgangsbetingelser For at blive optaget på videreuddannelsen skal ansøgeren være uddannet  

 ergoterapeut eller fysioterapeut og dokumentere mindst 2 års beskæftigelse  

 indenfor faget de sidste 3 år.
Deltagerne optages af videreuddannelsens skoleråd.
Retningslinier for  

 udvælgelsen af deltagere til videreuddannelsen, fastsættes af  

 uddannelsesrådet.
4. Uddannelsens tilrettelæggelse Ved detailtilrettelæggelsen af videreuddannelsen af fysioterapeuter og  

 ergoterapeuter, bør der tages hensyn til de i »Forslag til  

 videreuddannelse til ledende og undervisende ergo- og fysioterapeut«  

 november 1978 indeholdte principper, herunder vedrørende videreuddannelsens  

 pædagogiske hovedprincipper.
5. Uddannelsens gennemførelse Deltagelse i undervisningen er obligatorisk for de uddannelsessøgende.
Afgørelse om ophør af en uddannelsessøgendes uddannelse træffes af  

 skolerådet.
Skolerådets beslutning kan inden 1 måned indbringes for  

 indenrigsministeriet.
6. Løbende evaluering af gennemførelse af  

 videreuddannelsen Videreuddannelsen er etableret som en 3-årig forsøgsuddannelse, idet det  

 er tanken herefter at tage stilling til, under hvilken form videreuddannelsen  

 til ledende og undervisende ergoterapeut og fysioterapeut skal videreføres,  

 bl. a. i lyset af de erfaringer der er blevet indhøstet ved gennemførelsen af  

 en videreuddannelse efter de i dette cirkulære indeholdte retningslinier.
Uddannelsesrådet udarbejder en plan for den detaljerede evaluering af  

 forsøgsordningen.
Planen skal sikre en løbende evaluering af uddannelsens  

 indhold og tilrettelægning, herunder de enkelte faser, fagenes placering i  

 uddannelsen, undervisningsformen samt tilvalg og fordeling af individuelle  

 opgaver og gruppearbejder.
Planen skal endvidre sikre en samlet evaluering af  

 forsøgsordningens gennemførelse.
INDENRIGSMINISTERIET, DEN 24. NOVEMBER  

 1980 HENNING RASMUSSEN /Niels Bentsen Bilag 1 Indledning SYSTEMATIKKEN I FAGBESKRIVELSERNE:
Fagbeskrivelserne er systematisk opbygget på den måde, at hovedmålet for  

 faget angives først.
Derefter beskrives dette yderligere i flere delmål, som  

 igen afgrænses og beskrives ved angivelse af de emner, som undervisningen  

 skal indeholde for at imødekomme uddannelsens mål.
 Prioriteringen af de enkelte emner er dels omfattet af rammerne for de  

 enkelte fagområders samlede obligatoriske timetal (se ovenfor), og dels af  

 det efterfølgende prioriteringssystem, som nærmere angiver det enkelte emnes  

 vigtighed:
 INTEGRATION:
Fagbeskrivelserne er udformet så de beskriver det enkelte fagområde, men  

 skal samtidig læses og forstås som en helhed, hvor en række emner går igen i  

 flere fagområder.
Denne overlapning af emner er tilstræbt, idet samme emne  

 kan betragtes fra flere faglige synsvinkler.
Overlapningen har ligeledes det  

 formål at fastholde uddannelsens overordnede pædagogiske princip om  

 integration - integration mellem fagene og integration mellem de ledende og  

 undervisende erhvervsfunktioner.
 FAGBESKRIVELSER OG UNDERVISNINGSPLANER:
Et andet af uddannelsens overordnede pædagogiske principper er en høj grad  

 af deltagerstyring.
Planlægningsgruppen har fundet det nødvendigt, så  

 omfattende og så præcist som muligt, at angive bredden og rammerne for de  

 enkelte fagområder.
Disse skal derfor betragtes som rammer til den nærmere  

 udformning af uddannelsens detaljerede undervisningsplaner.
 UDDANNELSENS STATUS OG LÆNGDE:
Et sidste forhold, som skal nævnes i forbindelse med læsning af  

 fagbeskrivelserne, er uddannelsens status og længde.
Uddannelsen er en  

 overbygningsuddannelse (bygget på en grunduddannelse til ergo- eller  

 fysioterapeut plus erhvervserfaring) og har en samlet længde på 10 måneder.
Fagbeskrivelse for pædagogisk-psykologiske fag MÅL:
 Deltageren skal:
 - tilegne sig kendskab til pædagogikkens og psykologiens udvikling,  

 teorier og værdigrundlag.
 - øge sin viden om almen psykologi, individorienteret psykologi og  

 socialpsykologi.
 - kunne anvende forskellige pædagogiske metoder i undervisningen, ved  

 individuel undervisning og ved gruppeundervisning.
 - udvikle sine forudsætninger for at vurdere det enkelte menneskes  

 situation, samspillet mellem mennesker indbyrdes og mellem mennesker og  

 miljø.
 DELMÅL:
 Deltageren skal kunne:
 - redegøre for en given pædagogisk og psykologisk arbejdsmetodes  

 teoretiske teoretiske baggrund.
 - vurdere de valgte arbejdsmetoders pædagogiske og psykologiske  

 konsekvenser konsekvenser.
 DELMÅL:
 Deltageren skal kunne:
 - redegøre for det enkelte individs intellektuelle, emotionelle og sociale  

 udvikling, herunder redegøre for kriser set i relation hertil.
 - redegøre for og vurdere gruppers adfærd og individers adfærd i en  

 gruppe.
 - redegøre for holdningers dannelse under indflydelse af forskellige  

 samfundsforhold.
 - observere og vurdere gruppeprocesser og kommunikationsformer med henblik  

 på at indgå i og ændre samarbejds- og arbejdssituationer.
 DELMÅL:
 Deltageren skal kunne:
 - planlægge undervisning, gennemføre undervisning og evaluere  

 undervisning.
 Ovenstående viden skal kunne anvendes således, at deltageren er i stand  

 til:
 - at planlægge og give undervisning til en gruppe eller et enkelt individ,  

 samt evaluere undervisningens form med henblik på de valgte metoders  

 anvendelighed.
 - at tilrettelægge, udføre og evaluere en vejlednings- og  

 undervisningssituation i samarbejde med studerende og kolleger.
 - alene og i en gruppe at planlægge og evaluere den pædagogiske del af et  

 projektarbejde.
 - at tilrettelægge og vurdere eget studieforløb, herunder kunne anvende  

 studiotekniske metoder og metoder til at opsøge og indhente relevant  

 litteratur.
 DELMÅL:
 Deltageren skal kunne:
 - observere og analysere egen adfærd i en given situation med henblik på  

 at vurdere og ændre egne muligheder og begrænsninger.
 - analysere og vurdere enkeltpersoners og gruppers reaktionsmønster og  

 videregive egne observationer med henblik på at ændre en given  

 samarbejdssituation.
 - redegøre for og vurdere den psykologiske indvirkning, som arbejdets  

 tilrettelæggelse har på arbejdsmiljøet.
Fagbeskrivelse for de administrative fag MÅL:
 Deltageren skal tilegne sig forudsætninger for at varetage de  

 administrative og ledelsesmæssige opgaver, der er knyttet til en ledende  

 eller undervisende ergoterapeut/ fysioterapeuts arbejde under hensyntagen til  

 de krav, behov og ressourcer, som er aktuelle for den enkeltes  

 funktionsområde.
 De administrative fag inddeles indholdsmæssigt i følgende:
 1. Organisation og planlægning.
 2. Personaleadministration.
AD 1. ORGANISATION OG PLANLÆGNING DELMÅL:
 Deltageren skal:
 - tilegne sig kendskab til arbejdsmarkedspolitik og arbejdsmarkedsret.
 - tilegne sig kendskab til den statslige, amtskommunale og primærkommunale  

 forvaltning og til hvilken betydning, denne har for den enkelte i udøvelse af  

 sit erhverv.
 - i forbindelse med organisationsudvikling og administration øge sit  

 kendskab til disse områders teorier og værdigrundlag samt de praktiske  

 konsekvenser heraf.
 Ovenstående viden skal kunne anvendes således, at deltageren er i stand  

 til:
 - at analysere egne ansvarsområder og vurdere muligheder og begrænsninger  

 udfra kendskab til den politiske, økonomiske og faglige styring.
 - at planlægge egne ansvarsområder på baggrund af den politiske,  

 økonomiske og faglige styring.
 - at kortlægge og vurdere handlemuligheder med henblik på at tilvejebringe  

 et fagligt beslutningsgrundlag.
 - at opstille organisations- og undervisningsplaner indeholdende  

 udvikling, samt gennemføre, evaluere og justere disse.
AD 2. PERSONALEADMINISTRATION DELMÅL:
 Deltageren skal:
 - tilegne sig viden om personalepolitik og kritisk kunne redegøre for  

 ledelsesmetoders indflydelse på arbejdsmiljøet.
 - anvende forskellige metoder med hensyn til administration og  

 organisation af undervisning og ledelse.
 Ovenstående viden skal kunne anvendes således, at deltageren er i stand  

 til:
 - at analysere og vurdere de personalemæssige ressourcer i relation til de  

 aktuelle arbejdsopgaver og arbejdsbetingelser.
 - at kortlægge og vurdere muligheder og begrænsninger i arbejdsområdet og  

 påvirke med henblik på bedste løsning.
 - at analysere og sammenholde egen lederholdning med forskellige  

 ledelsesteorier med henblik på løsning af aktuelle arbejdsopgaver.
 - at anvende forskellige former for kommunikation med henblik på at  

 formidle og modtage viden og kunnen.
 - at lede møder af forskellig karakter i overensstemmelse med mødets  

 formål.
 - at forberede, gennemføre og afslutte en forhandling.
 - at analysere en given situation med henblik på at imødegå og løse  

 konflikter.
Fagbeskrivelse for samfunds- og sundhedsvidenskabelige fag MÅL:
 Deltageren skal tilegne sig kendskab til:
 - udviklingen af og baggrunden for den social- og sundhedspolitiske  

 lovgivning samt dennes muligheder og begrænsninger.
 - udvalgte sociologiske teorier og arbejdsmetoder.
 - sammenhæng mellem de social- og arbejdsmedicinske teorier og de anvendte  

 forebyggelses- og behandlingsmetoder.
 - aktuelle leve- og arbejdsvilkår for forskellige grupper i samfundet.
 De samfunds- og sundhedsvidenskabelige fag inddeles indholdsmæssigt i  

 følgende:
 1. Sociologi, herunder sociologisk metode.
 2. Social- og sundhedspolitik, herunder forsknings- og  

 udviklingspolitik.
 3. Social- og arbejdsmedicin, herunder  

 sygdomsmodeller, sundhedspædagogik og socialpsykiatri.
AD 1. SOCIOLOGI DELMÅL:
 Deltageren skal tilegne sig kendskab til:
 - det danske samfunds struktur og funktion i relation til forskellige  

 arbejds- og levevilkår med henblik på at kunne vurdere disses indflydelse på  

 forskellige gruppers sundhedstilstand.
 - sociologiske begreber, teorier, metoder samt deres baggrund og  

 anvendelse med henblik på at kunne vurdere sociologiske undersøgelser og  

 anvende sociologiske principper i relation til ergo- og fysioterapeutisk  

 arbejde.
Bilag 2 Evaluering af de enkelte studerende I videreuddannelsen finder der både en løbende og afsluttende evaluering  

 sted.
Denne evaluering har til formål dels at vejlede deltageren vedrørende  

 uddannelsesforløbet, dels at give deltagerne den afsluttende godkendelse.
 Evalueringen af den enkelte deltager vil omfatte dennes faglige og  

 pædagogiske udbytte i relation til målene for den samlede uddannelse, de  

 enkelte fagområder og deltagerens arbejdsindsats i forbindelse med såvel  

 individuelle arbejdsopgaver som gruppeopgaver.
 Endelig skal den afsluttende evaluering tjene til dokumentation og  

 information overfor arbejdsgiverne, andre uddannelsesinstitutioner og  

 samfundet i øvrigt om, hvorvidt deltagerne opfylder de krav, der stilles  

 under uddannelsen.
 Nærmere retningslinier for intern og ekstern evaluering udarbejdes af  

 skolerådet.
INTERN EVALUERING Intern evaluering kan foregå på flere måder, f. eks. ved gruppesamtaler,  

 øvelser, praktisk løsning af en opgave, skriftligt arbejde eller ved  

 gennemførelse af en undervisningslektion.
 Ved videreuddannelsens afslutning skal deltageren have gennemført og fået  

 godkendt følgende aktiviteter, som vurderes internt:
- et studiearbejde som gruppearbejde, - et studiearbejde som individuelt arbejde, - et ikke-skriftligt arbejde, - en supervisionsopgave, - en administrativ opgave, - en undervisningsopgave, - en evalueringsopgave.
 Disse aktiviteter skal tage udgangspunkt i problemstillinger, som er  

 formuleret af deltageren selv og godkendt af studievejlederen, faglærere og  

 en gruppe deltagere.
 Det er muligt at kombinere flere af ovennævnte aktiviteter under  

 hensyntagen til den enkelte deltagers studieplan.
 I den interne evaluering medvirker deltagere, studievejleder, faglærere  

 samt en gruppe deltagere.
EKSTERN EVALUERING Den eksterne evaluering omfatter bedømmelse af projekt og hovedopgave.
 PROJEKT:
 I uddannelsens 2. og 3. fase udarbejder deltagerne i grupper et projekt,  

 som består af et skriftligt arbejde og en mundtlig/ praktisk fremlæggelse.
Der anvendes ca. 50 arbejdstimer til udarbejdelse og evaluering af  

 projektet.
Det skriftlige arbejde må max. fylde 20 A4 sider.
Derudover kan  

 der suppleres med andre former for materiale.
 MÅL FOR PROJEKTET:
 At deltageren skal forbedre sin evne til tværdisciplinært at gennemarbejde  

 en ergoterapeutisk eller fysioterapeutisk problemstilling med relation til  

 pædagogisk og/ eller administrativt arbejde.
 EVALUERING:
Projektet bruges som oplæg til en mundtlig drøftelse mellem  

 gruppedeltagerne, censor, konsulent/ er, studievejleder og et antal udpegede  

 deltageropponenter.
Forud for den mundtlige drøftelse har censor, konsulent/  

 er, studievejleder og deltageropponenterne udarbejdet en kort skriftlig  

 vurdering af det skriftlige arbejde.
På grundlag af den mundtlig fremlæggelse og drøftelsen af det skriftlige  

 arbejde gives de enkelte gruppedeltagere bedømmelsen »bestået«/  

 »ikke bestået«.
Hovedvægten i evalueringen ligger på den mundtlige/  

 praktiske fremlæggelse.
Gives bedømmelsen af projektet »ikke bestået« til en eller flere  

 gruppedeltagere har disse ret til reeksamination.
Beståelse af projektet er  

 en forudsætning for endeligt at kunne afslutte uddannelsen.
 HOVEDOPGAVE:
 I uddannelsens 4. fase udarbejder deltagerne individuelt en hovedopgave,  

 som består af en skriftlig redegørelse for en selvstændig undersøgelse,  

 gennemført efter en videnskabelig arbejdsmetode samt af et anvendelsesaspekt,  

 som er en formidling af undersøgelsens indhold/ anvendelsesmulighed.
Redegørelsen for den videnskabelige undersøgelse må max. fylde 60 A4  

 sider.
Beskrivelsen af anvendelsesaspektet, der kan have form som en artikel,  

 et foredrag eller en lektionsplan rettet mod en bestemt målgruppe, må fylde  

 max. 5 A4 sider.
Der anvendes ca. 280 arbejdstimer til udarbejdelse og  

 evaluering af hovedopgaven.
 MÅL FOR HOVEDOPGAVEN:
At deltageren skal kunne demonstrere og anvende integreret viden fra de  

 pædagogisk-psykologiske fag, de administrative fag, de samfunds- og  

 sundhedsvidenskabelige fag, de ergo-/ fysioterapeutiske fællesfag samt de  

 ergoterapeutiske eller fysioterapeutiske fag med henblik på - at kunne udføre undervisning og administration, - at kunne vejlede i og stimulere til pædagogiske og administrative  

 funktioner i forbindelse med ergoterapi eller fysioterapi, - at kunne vurdere eget arbejdes faglige og samfundsmæssige betydning/  

 konsekvenser.
 EVALUERING:
Der foretages både en mundtlig og en skriftlig evaluering af hovedopgaven.  

 Den skriftlige evaluering udarbejdes af censor, konsulent/ er, studievejleder  

 og et antal udpegede deltageropponenter.
Den mundtlige evaluering former sig  

 som en drøftelse af hovedopgavens undersøgelsesresultater, disses  

 anvendelsesmuligheder samt en uddybning af den skriftlige evaluering.
På grundlag af den skriftlige redegørelse, beskrivelsen af  

 anvendelsesaspektet, samt den mundtlige drøftelse gives bedømmelsen  

 »bestået«/ »ikke bestået«.
Hovedvægten i evalueringen  

 ligger på den skriftlige redegørelse.
 Gives bedømmelsen af hovedopgaven »ikke bestået« har deltageren  

 ret til reeksamination.
 Beståelse af hovedopgaven er en forudsætning for endeligt at kunne  

 afslutte uddannelsen.
