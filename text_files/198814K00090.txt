Nr BTL 90 Betænkning over Forslag til lov om ændring af lov om lands- og  

 regionplanlægning og lov om regionplanlægning i hovedstadsområdet  

 (Planlægning af skovrejsningsområder)   

 Nr L 90 1988-89, 1. samling Afgivet af Miljø- og Planlægningsudvalget Afgivet: 19890419 Udvalget har behandlet lovforslaget i nogle møder og har herunder stillet spørgsmål til miljøministeren, som denne har besvaret skriftligt.
Et af ministerens svar på udvalgets spørgsmål er optrykt som bilag.
 Udvalget har endvidere modtaget en skriftlig henvendelse fra Danmarks  

 Naturfredningsforening.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, idet  

 Fremskridtspartiet ikke ønsker mere offentlig indblanding i den private  

 skovtilplantning.
 En yderligere bureaukratisering gennem den kommunale regionplanlægning  

 gående ud på at få udpeget områder, der ud fra en helhedsbetragtning er mest  

 velegnede, vil kun virke skadelig over for skovbruget som helhed.
Ahlmann-Ohlsen (KF) fmd.
Ole Bernt Henriksen (KF) Rønholt (KF) Svend  

 Erik Hovmand (V) Hanne Severinsen (V) Knud Lind (FP) Marianne Jelved (RV) Lis  

 Noer Holmberg (CD) Glønborg (KRF) Helen Beim (S) Dorte Bennedsen (S) Erik  

 Holst (S) Helge Mortensen (S) Henning Nielsen (S) Trøjborg (S) Margrete Auken  

 (SF) nfmd.
Leif Hermann (SF) Bilag Et af udvalgets spørgsmål til miljøministeren og dennes besvarelse heraf Spørgsmål nr. 1:
Ministerens kommentar udbedes til Danmarks Naturfredningsforenings notat  

 af 28. november 1988, jf.
L 90 - bilag 1.
 Svar:
Danmarks Naturfredningsforening anfører, at såvel de eksisterende skove  

 som de kommende skovrejsninger bør indarbejdes i regionplanlægningen, således  

 at denne kommer til at omfatte alle landets eksisterende og kommende  

 skovressourcer.
Foreningen finder derfor, at det er en svaghed i  

 lovforslaget, at man ikke - som foreningen tidligere har anbefalet i de  

 lovforberedende arbejder vedrørende skovloven - inddrager oplysninger om de  

 eksisterende skovarealer i planlægningen af de forestående skovrejsninger.  

 Foreningen har på denne baggrund stillet forslag om ændring af lovforslaget.
 Af lovbemærkningerne fremgår det, at lands- og regionplanloven og lov om  

 regionplanlægning i hovedstadsområdet allerede indeholder en bestemmelse om,  

 at regionplaner skal indeholde retningslinjer om størrelsen og beliggenheden  

 af arealer forbeholdt jordbrugserhvervene, dvs. både landbrugs- og  

 skovbrugsarealer.
 Lovforslaget tager derfor alene sigte på, gennem regionplanlægningen, at  

 få udpeget skovrejsningsområder samt områder, hvor skovtilplantning er  

 uønsket.
Jeg er enig med Danmarks Naturfredningsforening i, at regionplanlægningen  

 bør ske på grundlag af en kortlægning af de eksisterende skove, således at de  

 eksisterende og kommende skovressourcer ses som en helhed.
Et forhold, der  

 yderligere vil kunne understreges i forbindelse med det kommende  

 vejledningsarbejde.
Langt hovedparten af de eksisterende skove er fredskovpligtige.
Det  

 betyder, at deres fortsatte bevaring som skov er sikret ved bestemmelserne om  

 fredskov i såvel den gældende skovlov som forslaget til ny skovlov  

 (lovforslag nr.
L 87).
