Den 1. juni 1977 undertegnedes i København en overenskomst mellem Danmark  

 og Den socialistiske Republik Vietnam om udvikling af økonomisk og  

 industrielt samarbejde.
Overenskomsten har følgende ordlyd:
OVERENSKOMST mellem Kongeriget Danmarks Regering og Den Socialistiske Republiks  

 Vietnams regering om udvikling af økonomisk og industrielt samarbejde Kongeriget Danmarks regering og Den socialistiske Republik Vietnams  

 regering, der - ønsker yderligere styrkelse af deres venskabelige forbindelser, - bekræfter deres interesse i udvikling og styrkelse af det økonomiske og  

 industrielle samarbejde mellem de to lande under tilbørlig hensyntagen til  

 principperne om uafhængighed og på et gensidigt grundlag, der tillader  

 ligelig fordeling af goder og forpligtelser, og som - erkender den store værdi af vedtagelsen af langtidsoverenskomster, der  

 sigter mod skabelsen af et varigt samarbejde, er blevet enige om følgende:
Artikel 1 De kontraherende parter vil anspore til udvikling af økonomisk og  

 industrielt samarbejde mellem de to lande og tage alle foranstaltninger og  

 passende forholdsregler, som er nødvendige i denne forbindelse, med henblik  

 på at opnå den bedste udnyttelse af de to landes ressourcer og på at fremme  

 og styrke de økonomiske og industrielle forbindelser mellem de to lande.
Artikel 2 Det er de kontraherende parters opfattelse, at der på adskillige områder  

 findes muligheder for gensidigt fordelagtigt samarbejde mellem interesserede  

 virksomheder, firmaer og organisationer, især på følgende områder:
- landbrug og kvægavl - fødevareindustri - maskinindustri - skibsbygningsindustri og havneanlæg - kemisk industri - elektronisk industri - anlægs- og byggematerialeindustri - anden (let) industri - infrastrukturprojekter - offshoreindustri og -aktivitet.
 Andre samarbejdsområder kan der senere træffes aftale om i den blandede  

 kommission, der udnævnes i overensstemmelse med artikel 6.
Artikel 3 De kontraherende parter bekræfter deres interesse i samarbejde mellem  

 virksomheder, firmaer og organisationer i deres respektive lande.
 De kontraherende parter vil anspore og støtte virksomheder, firmaer og  

 organisationer i deres respektive lande til at gå ind i projekter, der  

 indebærer økonomisk og industrielt samarbejde, som er til gensidig fordel.
 De kontraherende parter vil i overensstemmelse med gældende love og  

 forordninger i deres respektive lande:
 - fremme sådanne initiativer og kontakter, som sigter mod at fremme  

 gennemførelsen af projekter, programmer og aftaler mellem virksomheder,  

 firmaer og organisationer i de to lande:
- fremme samarbejdet mellem virksomheder, firmaer og organisationer i de  

 to lande på områder såsom undersøgelser af projekters gennemførlighed,  

 markedsanalyser, udarbejdelse og påbegyndelse af konkrete projekter, såvel  

 som på alle andre områder, hvorom der måtte kunne opnås aftale; - fremme den gensidige udveksling af oplysninger, som måtte have betydning  

 for deres samarbejde, med hensyn især til love og forordninger.
Artikel 4 Kontrakter vedrørende de enkelte samarbejdsprojekter indgås direkte mellem  

 interesserede virksomheder, firmaer og organisationer i de to lande på  

 vilkår, som aftales mellem parterne, og i overensstemmelse med gældende love  

 og forordninger i de to lande Artikel 5 I erkendelse af finansieringens betydning for udviklingen af det  

 industrielle samarbejde mellem deres lande vil de kontraherende parter inden  

 for deres muligheder fremme finansiering, som er forligelig med gældende love  

 og forordninger i deres respektive lande, på de gunstigst mulige betingelser.
Artikel 6 For at sikre et frugtbart og nyttigt samarbejde nedsættes en blandet  

 kommission for økonomisk og industrielt samarbejde, bestående af  

 repræsentanter for de kontraherende parter.
Denne kommission skal Møder i den blandede kommission afholdes årligt skiftevis i Danmark og  

 Vietnam.
Tidspunkterne for møderne skal fastsættes efter indbyrdes aftale.
Artikel 7 Denne overenskomst berører ikke løbende bilaterale og multilaterale  

 overenskomster og traktater indgået tidligere af Kongeriget Danmark og Den  

 socialistiske Republik Vietnam.
 Såfremt genforhandling af allerede bestående aftaler eller indgåelse af  

 nye bilaterale eller multitalerale overenskomster nødvendiggør det, kan  

 samråd påbegyndes efter anmodning fra en af de kontraherende parter.  

 Resultaterne af sådanne samråd skal imidlertid ikke påvirke det grundliggende  

 sigte i denne overenskomst.
Artikel 8 Denne overenskomst træder i kraft på datoen for undertegnelsen og  

 forbliver i kraft i et tidsrum af fem år fra denne dato.
Den forbliver  

 derefter i kraft, idet dog enhver af de kontraherende parter har ret til når  

 som helst at opsige den over for den anden part med seks måneders skriftligt  

 varsel.
En opsigelse har ingen indflydelse på opfyldelsen af overenskomster,  

 der er indgået i henhold til bestemmelserne i nærværende overenskomst.
 Udfærdiget i to eksemplarer på engelsk i København den 1. juni 1977.
For Kongeriget Danmarks regering Lise Østergaard For Den socialistiske Republik Vietnams regering Dinh Duc Thien Udenrigsministeriet, den 16. september  

 1977.
 Lise Østergaard.
