Et vildthegn af træ, opstillet af ejeren af en juletræsplantage i  

 skellet ind til en mark, blev anset for afskrivningsberettiget i henhold til  

 afskrivningslovens § 18, stk. 1, litra a, som en selvstændig bygning.
I  

 medfør af lovens § 22, stk. 2, kunne afskrivning herefter foretages over 10  

 år.
 A klagede for indkomståret 1986 over, at de stedlige skattemyndigheder  

 havde nægtet ham adgang til at afskrive på et vildthegn.
Det fremgik, at klageren i 1980 havde købt en landbrugsejendom på 7 ha.
I  

 1982 havde han påbegyndt en tilplantning med juletræer og pyntegrønt, og  

 denne tilplantning var blevet indhegnet i oktober 1983 for en udgift på  

 10.929 kr.
I selvangivelsen for indkomståret 1986 havde klageren fratrukket et beløb  

 på 2.960 kr., der udgjorde akkumulerede afskrivninger efter saldometoden for  

 årene 1984 til 1986 inkl.
Myndighederne havde nægtet fradraget med henvisning  

 til, at den omhandlede udgift til vildthegn ikke vedrørte klagerens  

 indkomsterhvervelse i indkomståret 1986.
Klageren påstod over for Landsskatteretten principalt udgiften til  

 vildthegn kendt fradragsbedrettiget som en engangsudgift, og subsidiært, at  

 udgiften til hegnet kunne fradrages over en periode på eksempelvis 10 år.
Til  

 støtte herfor anførtes, at udgiften til vildthegn var en nødvendig  

 foranstaltning i forbindelse med produktionen af juletræer og pyntegrønt,  

 idet hjorte, der fælder hornene, ellers afreagerer på de nyplantede træer.  

 Hegnet tjente ikke nogen privat benyttelse, idet det vendte ud mod en mark.
 Efter det oplyste måtte Landsskatteretten være enig med de stedlige  

 skattemyndigheder i, at udgifterne til vildthegnet ikke kunne fratrækkes som  

 en engangsudgift.
 Klagerens underskud ved den nævnte juletræsproduktion m.v. var imidlertid  

 ikke anfægtet af de stedlige skattemyndigheder, og da det i øvrigt var  

 oplyst, at der i 1988 var solgt træer for ca. 20-25.000 kr., fandt retten, at  

 det måtte lægges til grund, at klagerens produktion måtte anses for  

 erhvervsmæssig.
Hegnet, der var af træ, tjente ikke direkte nogen bygning, og retten fandt  

 derfor ikke, at hegnet var afskrivningsberettiget i medfør af  

 afskrivningslovens § 18, stk. 1, litra c, som accessorisk til en  

 afskrivningsberettiget bygning.
Imidlertid kunne retten i overensstemmelse  

 med en af Statsskattedirektoratet afgiven udtalelse tiltræde, at det nævnte  

 hegn måtte anses for afskrivningsberettiget i medfør af afskrivningslovens §  

 18, stk. 1, litra a, som en selvstændig bygning, jf. herved også den i TfS  

 1989 som nr. 278 gengivne ministerbesvarelse.
Afskrivningsprocenten skulle  

 herefter opgøres i medfør af lovens § 22, stk. 2. Idet det blev lagt til  

 grund, at levetiden for hegnet kunne ansættes til 10 år, udgjorde  

 begyndelsesafskrivningerne 14% og normalafskrivningerne 10%.
 Den påklagede ansættelse skulle ændres i overensstemmelse hermed.
 LV 1988, G 6.1.1.
