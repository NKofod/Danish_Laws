 Det meddeles herved, at Finansministeriet og Specialarbejderforbundet i  

 Danmark den 16. juni 1987 har indgået medfølgende overenskomst, som afløser  

 overenskomst af 1. november 1985 vedrørende aflønning af pedeller,  

 arbejdsmænd, altmuligmænd ved statens specialarbejderskoler og selvejende  

 specialarbejderskoler.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.  

 Derfor er ændringer i forhold til den hidtidige overenskomst ikke markeret  

 med streger i margenen.
 Eventuelle tvivlsspørgsmål vedrørende overenskomsten forelægges  

 Finansministeriet.
OVERENSKOMST FOR PEDELLER, ARBEJDSMÆND M.FL.
VED SPECIALARBEJDERSKOLERNE Kapitel 1. Overenskomstens område § 1.  Overenskomsten gælder pedeller, arbejdsmænd og  

 altmuligmænd ved statens specialarbejderskoler og selvejende  

 specialarbejderskoler.
Stk. 2.  Der kan normalt kun beskæftiges en pedel ved  

 hver skole.
Yderligere ansættelser af pedeller skal i hvert tilfælde  

 forelægges Direktoratet for Arbejdsmarkedsuddannelserne.
Kapitel 2. Særlige regler for arbejdsmænd og altmuligmænd § 2.  Løn og øvrige ansættelsesvilkår Arbejdsmænd og altmuligmænd ansættes og aflønnes efter tilsvarende regler  

 som anført i overenskomsten mellem Finansministeriet og  

 Specialarbejderforbundet i Danmark vedrørende løn- og arbejdsforhold for  

 specialarbejdere, jernbanearbejdere, postarbejdere, medhjælpere m.f1. i  

 statens tjeneste m.v.
Kapitel 3. Særlige regler for pedeller § 3.  Løn Lønnen til pedeller beregnes på grundlag af en årsløn, der svarer til  

 lønnen efter den for perioden 1. april 1987 - 31. marts 1989 gældende  

 lønjusteringsaftale for statens tjenestemænd.
Pedellerne aflønnes med  

 månedsløn svarende til 1/12 af årslønnen efter en lønramme, bestående af  

 skalatrinene 11, 12, 13, 14 og 15, der alle er to-årige på nær skalatrin 11,  

 der er et-årigt.
 Stk. 2.  Med virkning fra 1. april 1987 omklassificeres  

 28 pedelstillinger til en lønramme bestående afskalatrinene 15, 16, 17, 18 og  

 19.
 Stk. 3.  Med virkning fra 1. april 1988 omklassificeres  

 4 pedelstillinger til en lønramme bestående afskalatrinene 15, 16, 17, 18 og  

 19, og 9 pedelstillinger oprykkes til en lønramme bestående af skalatrinene  

 13, 14, 15, 16 og 17.
Stk. 4.  De stillinger, der skal oprykkes, udvælges  

 afDirektoratet for Arbejdsmarkedsuddannelserne efter drøftelse med  

 Specialarbejderforbundet i Danmark.
Indplacering af oprykkede pedeller sker  

 på nærmeste højere skalatrin med bevarelse af hidtidig oprykningsdato.
 Stk. 5.  Arbejdsmænd, der overgår til ansættelse som  

 pedel, oprykkes til nærmeste højere skalatrin med bevarelse af hidtidig  

 oprykningsdato.
§ 4.  Opsigelse Opsigelsesfristen mellem institutionen og den enkelte pedel er følgende:
+++OPSTILBEG Fra institutio- Fra arbejdenens side rens side Indtil 6 måneders beskæftigelse 1 måned 1 måned Efter 6 måneders beskæftigelse 3 måneder 1 måned Efter 3 års beskæftigelse 4 måneder 1 måned +++OPSTILSLUT § 5.  Øvrige ansættelsesvilkår Pedellers ansættelsesvilkår følger i øvrigt de regler, der gælder for  

 fastansatte månedslønnede i overenskomst for specialarbejdere,  

 jernbanearbejdere, postarbejdere, medhjælpere m.fl. i staten m.v.
Kapitel 4. Fælles bestemmelser § 6.  Midlertidig tjeneste i højere stilling De for tjenestemænd gældende regler om midlertidig tjeneste i højere  

 stilling finder tilsvarende anvendelse for ansatte omfattet af denne  

 overenskomst.
§ 7.  Befordringsgodtgørelse Der ydes godtgørelse for benyttelse af eget befordringsmiddel på  

 tjenesterejser efter de for statens tjenestemænd gældende regler.
§ 8.  Normen Som regel for behandling af faglig strid gælder den mellem  

 hovedorganisationerne senest vedtagne norm.
§ 9.  Hovedaftale Den mellem Dansk Arbejdsgiverforening og Landsorganisationen i Danmark den  

 31. oktober 1973 indgåede hovedaftale med senere ændringer finder tilsvarende  

 anvendelse på nærværende overenskomstområde.
§ 10.  Ikrafttræden og opsigelse Overenskomsten har virkning fra 1. april 1987 og kan af parterne opsiges  

 skriftligt med 3 måneders varsel til en 31. marts, dog tidligst 31. marts  

 1989.
 Stk. 2.  De i overenskomst for specialarbejdere i  

 statens tjeneste aftalte regler om arbejdstid, stedtillæg og ekstraordinær  

 lønregulering, hvortil denne overenskomst henviser, kan dog tidligst opsiges  

 med 3 måneders varsel til den 31. marts 1991. Stk. 3. Aflønningen af de  

 ansatte sker - fra det tidspunkt, da en opsigelse af overenskomsten får  

 gyldighed, og indtil en ny overenskomst indgås - på grundlag af den på  

 overenskomstens sidste gyldighedsdag gældende lønjusteringsaftale for statens  

 tjenestemænd.
København, den 16. juni 1987 Specialarbejderforbundet i Danmark Leo Rasmussen Finansministeriet P.
M.
V.
E.
B.
