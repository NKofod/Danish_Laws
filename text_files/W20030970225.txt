Landsskatteretskendelse af 18. september 2003 vedr.  

 Regulering af skattefri virksomhedsomdannelse A drev gennem en årrække automobilforretningen B i personligt  

 regi.
Virksomheden blev drevet fra ejendommen C, der var ejet af klageren.  

 Ejendommen bestod af automobilforretningens udstillingslokale, værksted og  

 kontor, samt klagerens private beboelse.
Det er oplyst, at den private  

 beboelse  

 omfattede 150 kvadratmeter, hvoraf de 25 kvadratmeter blev anvendt som  

 kontorer  

 for automobilforretningen, samt at lageret/værkstedet omfattede 600  

 kvadratmeter.
Den offentlige vurdering af ejendommen på  

 omdannelsestidspunktet  

 var på 1.500.000 kr., hvoraf de 460.000 kr. blev henført til beboelsesdelen.  

 Det nyopførte udstillingslokale var ikke medtaget i ejendomsvurderingen.
Med virkning fra 1. januar 1999 foretog klageren en skattefri  

 virksomhedsomdannelse, hvorved automobilforretningen inklusive hele  

 ejendommen  

 C blev overdraget til et nystiftet selskab, D ApS.
Indtil omdannelsen havde  

 klageren anvendt virksomhedsordningen.
Overdragelsen omfattede samtlige de  

 til  

 virksomheden knyttede aktiver og passiver, herunder ejendommen og den heri  

 tinglyste prioritetsgæld, der på overdragelsestidspunktet androg 1.246.778  

 kr.  

 Af denne gæld var 266.811 kr. forud for omdannelsen optaget i virksomhedens  

 balance, mens 979.968 kr. var optaget i den private balance.
Ved omdannelsen  

 blev hele ejendommen og hele prioritetsgælden overdraget til selskabet.
I  

 åbningsbalancen for selskabet blev den samlede ejendomsværdi ansat til  

 2.800.000 kr., hvoraf grundværdien blev ansat til 300.000 kr., værdien af  

 beboelse/kontor blev ansat til 900.000 kr., værdien af lager/værksted blev  

 ansat til 900.000 kr. og værdien af nyopført udstillingslokale blev ansat til  

 700.000 kr.
Det er oplyst, at grundværdien i åbningsbalancen kunne opdeles i  

 80.000 kr. vedrørende beboelse/kontor og 220.000 kr. til den resterende del.
Det stedlige skatteankenævn har på baggrund af de selvangivne  

 værdier i forbindelse med virksomhedsomdannelsen konkluderet, at værdien af  

 den  

 private del af ejendommen kunne fastsættes til 900.000 kr. med tillæg af  

 80.000  

 kr. for grunden.
Under hensyn til, at det samlede areal af boligen udgjorde  

 150  

 kvadratmeter, samt at 25 kvadratmeter heraf blev anvendt erhvervsmæssigt til  

 kontor, har ankenævnet konkluderet, at den samlede værdi af den privat  

 benyttede  

 del af boligen udgjorde 816.667 kr.
Samtidig har ankenævnet bemærket, at der  

 blev overført en privat prioritetsgæld i ejendommen til selskabet på 979.968  

 kr.
Forskellen i værdien af de aktiver og passiver der blev overført fra den  

 private økonomiske sfære til selskabet var således 163.302 kr. i klagerens  

 favør.
Differencen er blevet anset for maskeret udlodning til klageren, jf.  

 ligningslovens § 16 A.
Klagerens repræsentant har nedlagt påstand om, at der ikke var  

 grundlag for at beskatte klageren af maskeret udlodning i forbindelse med den  

 skattefrie virksomhedsomdannelse.
Til støtte herfor har repræsentanten  

 anført,  

 at de indskudte aktiver mindst havde den værdi, som de blev ansat til i  

 åbningsbalancen.
Skattemyndighederne har således ikke anfægtet de anvendte  

 værdier i åbningsbalancen.
Repræsentanten har endvidere anført, at der i  

 forbindelse med skattefri virksomhedsomdannelse alene kan blive tale om  

 udlodningsbeskatning, såfremt reguleringen overstiger anpartskapitalen,  

 hvorved  

 der foretages et negativt indskud.
Repræsentanten har endvidere bemærket, at omdannelsen efter en  

 samlet bedømmelse ikke er omfattet af virksomhedsskattelovens § 16c, idet der  

 reelt ikke blev indskudt gæld fra privatøkonomien i selskabet.
De anvendte  

 værdier i åbningsbalancen var således ikke nødvendigvis udtryk for de  

 faktiske  

 handelsværdier.
Efter repræsentantens opfattelse oversteg hele ejendommens  

 handelsværdi 2.800.000 kr., hvorved værdien af den private andel oversteg den  

 private andel af prioritetsgælden.
Der var herefter ikke grundlag for at  

 anvende virksomhedsskattelovens § 16c.
Repræsentanten har tillige anført, at  

 såfremt virksomhedsomdannelsen skulle være omfattet af  

 virksomhedsskattelovens  

 § 16c, så måtte beskatningen af hovedanpartshaveren i konsekvens heraf skulle  

 gennemføres i indkomståret 1998, idet beløbet ifølge bestemmelsen skal anses  

 for hæves ved udløbet af året før omdannelsesåret, der blev påbegyndt den 1.  

 januar 1999.
 Landsskatteretten skal  

 udtale:
 Af virksomhedsomdannelseslovens § 2, stk. 1, nr. 2, fremgår det  

 at alle aktiver og passiver i virksomheden skal overdrages til selskabet,  

 samt  

 at ejeren kan bestemme, hvorvidt en ejendom, der helt eller delvis anvendes i  

 virksomheden, skal overdrages til selskabet eller holdes uden for  

 omdannelsen.  

 Bestemmelsen har virkning for skattefrie virksomhedsomdannelser, der er  

 blevet  

 foretaget med virkning fra 1. januar 1999 og fremefter.
I den konkrete sag blev hele ejendommen ved åbningsbalance af 1.  

 januar 1999 overdraget til selskabet, hvorefter både den private og den  

 erhvervsmæssige del af ejendommen og den tilhørende gæld må betragtes som en  

 del af den skattefrie virksomhedsomdannelse.
Det bemærkes, at  

 skattemyndigheden  

 ikke har anfægtet den samlede værdi ejendommen blev optaget i åbningsbalancen  

 til, men alene anfægtet fordelingen af aktiv og gæld under hensyn til  

 forholdet  

 mellem den private og erhvervsmæssige anvendelse af ejendommen.
I konsekvens  

 heraf kan det konstateres, at der indskydes privat nettogæld i selskabet,  

 hvilket reguleres efter bestemmelsen i virksomhedsskattelovens § 16c.
Et til  

 den private nettogæld svarende beløb anses derfor for at være overført fra  

 virksomhedsordningen til privatøkonomien med virkning fra udløbet af året før  

 omdannelsesåret, og beskatning i henhold hertil må ske i indkomståret 1998  

 efter virksomhedsskattelovens bestemmelser herom.
