Bekendtgørelse  

 om placering, kontrol af adskillelse og afregning af indkomne betalinger ved  

 fælles  

 funding I medfør af § 16 f, stk. 4, og § 373, stk. 4, i lov om  

 finansiel virksomhed, jf. lovbekendtgørelse nr. 381 af  

 19 april  

 2007,  

 som ændret ved lov nr. 577 af  

 6.  

 juni 2007, fastsættes:
 § 1.  

  

 Bekendtgørelsen finder anvendelse på indkomne betalinger fra låntager i et  

 pengeinstitut eller et realkreditinstitut, der finansierer lån med pant i  

 fast  

 ejendom ved særligt dækkede realkreditobligationer eller særligt dækkede  

 obligationer udstedt af et andet pengeinstitut eller realkreditinstitut  

 (udstedende  

 institut) end det  

 långivende  

 institut (fælles  

 funding  

 ), jf. § 16 b, stk. 1, i lov om finansiel  

 virksomhed.
§ 2.  

  

 Det  

 långivende  

 institut skal enten indsætte de betalinger,  

 som de modtager fra låntager, i et andet kreditinstitut, som kan udstede  

 aktivtyper som nævnt i § 152 c, stk. 1, nr. 5-7, i lov om finansiel  

 virksomhed,  

 eller placere midlerne i aktiver omfattet af § 152 c, stk. 1, nr. 3-7, i lov  

 om  

 finansiel virksomhed.
Hvis instituttet placerer midlerne i aktiver omfattet  

 af  

 § 152 c, stk. 1, nr. 3-7, skal aktiverne udgøre et særskilt depot i en  

 værdipapircentral eller opbevares i et særskilt depot.
 Stk. 2.  

  

 Adskillelsen vedrører  

 alene det beløb, der skal betales til det udstedende institut.
 Stk. 3.  

  

 Det udstedende  

 institut skal fremgå som berettiget af kontoen eller depotet.
 § 3.  

  

 Det  

 långivende  

 institut skal føre løbende kontrol med, at  

 der sker en adskillelse af de indkomne betalinger fra instituttets øvrige  

 aktiver, herunder:
 1)  

 	  

 Registrering og  

 bogføring af indkomne betalinger.
 2)  

 	  

 Registrering af  

 midler på en særskilt kontant konto.
 3)  

 	  

 Registrering og  

 afvikling af midler i særskilt depot i en værdipapircentral.
 4)  

 	  

 Registrering og  

 afvikling af midler i et andet særskilt depot.
 5)  

 	  

 Registrering og  

 afregning til det udstedende institut.
 § 4.  

  

 Det  

 långivende  

 institut skal afregne de indkomne  

 betalinger fra låntager senest fem arbejdsdage efter modtagelse af låntagers  

 betaling.
 Stk. 2.  

  

 Ekstraordinære  

 betalinger kan indgå i en afregningsplan, jf. § 16 f, stk. 3, i lov om  

 finansiel virksomhed, hvis instituttet på baggrund af de seneste tre års  

 modtagne ydelser på tilsvarende lån erfaringsmæssigt kan fastsætte en  

 forventning hertil.
 Stk. 3.  

  

 Ekstraordinære  

 betalinger, der ikke indgår i en afregningsplan, skal overføres til det  

 udstedende  

 institut hurtigst muligt.
§ 5.  

  

 Bestyrelsen for det  

 långivende  

 institut skal  

 fastsætte retningslinjer for placering af de modtagne midler i  

 overensstemmelse  

 med § 2, stk. 1, og kontrol af denne adskillelse.
Retningslinjerne skal  

 sikre,  

 at værdien af de modtagne midler til enhver tid mindst svarer til den værdi,  

 der skal afregnes til det udstedende institut.
 § 6.  

  

 Direktionen for det  

 långivende  

 institut skal  

 fastsætte en forretningsgang for, hvordan de modtagne midler adskilles og  

 placeres, herunder for forvaltningen af de særskilte konti og depoter, samt  

 for  

 hvordan og hvor ofte kontrol med adskillelsen skal gennemføres.
 § 7.  

  

 Direktionen for det  

 långivende  

 institut skal en gang  

 årligt fastsætte en afregningsplan, som skal godkendes af det udstedende  

 institut.
 § 8.  

  

 Den  

 eksterne revision skal påse, at der foreligger de i § 5 nævnte  

 retningslinjer,  

 den i § 6 nævnte forretningsgang og den i § 7 nævnte afregningsplan.
 Stk. 2.  

  

 Den eksterne  

 revision skal foretage en løbende, regelmæssig og uafhængig kontrol af  

 placeringen,  

 herunder af de særskilte konti og depoter, samt af afregningen.
 Stk. 3.  

  

 Den eksterne  

 revision skal i revisionsprotokollatet vedrørende årsregnskabet redegøre for  

 den foretagne kontrol.
 § 9.  

  

 Overtrædelse af § 2, stk. 1 og 3, § 3, § 4, stk. 1 og stk. 3, og §§ 5-8  

 straffes med bøde.
 § 10.  

  

 Bekendtgørelsen træder i kraft  

 den 1. juli 2007.
