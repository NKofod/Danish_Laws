 Veterinærdirektoratet har fået forelagt følgende spørgsmål:
Kan det være rigtigt, at dyrefoder ikke må forsendes i de samme tønder,  

 som det opsamles i på skærestuen, samt om hjemmelen til et eventuelt forbud? Til orientering skal meddeles, at henvendelsen er besvaret således:
 »I denne anledning skal meddeles, at man hidtil har modsat sig, at  

 tønder til dyrefoder indbringes i produktionslokalerne med henblik på direkte  

 opsamling af det omhandlede affald, fordi forholdene på dyrefoderområdet  

 herunder også transportforholdene ikke er underkastet de for  

 kødeksportområdet gældende krav med hensyn til virksomhedernes indretning og  

 drift samt veterinære tilsyn.
 Under forudsætning af at pladsforholdene på den enkelte virksomhed er  

 tilstrækkelige til placering af de forholdsvis store tønder, der her er tale  

 om, og at tønderne iøvrigt underkastes den fornødne rengøring efter  

 modtagelsen fra dyrefoderfabrikken, samt at de er kendemærkede, vil der efter  

 vurderingen i hvert enkelt tilfælde kunne gives tilladelse til den pågældende  

 fremgangsmåde.
Opmærksomheden skal henledes på, at ovenstående alene drejer sig om  

 afkølet affald fra opskæringslokaler o.lign., medens ikke-afkølet  

 slagteaffald o.lign. ikke må opsamles i forsendelsestønderne, men skal  

 bringes til kølerum og afkøles, inden pakningen kan finde sted.« P.V.V.
K.
Hermansen.
