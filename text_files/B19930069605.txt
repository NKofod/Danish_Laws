 I medfør af § 3 i lov nr. 381 af 20. maj 1992 som ændret ved lov nr. 208  

 af 28. april 1993 om overførsel af kompetencen til at fastlægge løn- og andre  

 ansættelsesvilkår for tjenestemænd i den primær- og amtskommunale folkeskole  

 m.v. fastsættes:
Indledning § 1.  De af § 1 i lov nr. 382 af 20. maj 1992 om  

 tjenestemænd i folkeskolen i primærkommunerne, som ændret ved lov nr. 208 af  

 28. april 1993 om ændring af tjenestemands- og folkeskolelovgivningen m.v.,  

 omfattede tjenestemænd i folkeskolen, har ret til pension efter reglerne i  

 lov om tjenestemandspension.
 Stk. 2.  Administrationen af pensionerne for den del af  

 de i stk. 1 nævnte tjenestemænd, som var ansat senest 31. marts 1992,  

 overføres pr. 1. januar 1994 fra amtskommunerne til henholdsvis Statens  

 Regnskabsdirektorat og den (amts)kommune, hvor tjenestemanden er ansat  

 (ansættelseskommunen). Administrationen sker i overensstemmelse med reglerne  

 i §§ 2-10.
Pensionsalderoptjening § 2.  Pensionsalderen m.v. for de i § 1, stk. 2,  

 nævnte tjenestemænd i folkeskolen skal fra 1. januar 1994 være registreret i  

 det centrale pensionsalderregister, PENSAB, der administreres af Statens  

 Regnskabsdirektorat.
 Stk. 2.  Den enkelte ansættelseskommune har ansvaret for  

 den løbende manuelle og maskinelle opdatering af pensionsalderen i PENSAB for  

 de af loven omfattede tjenestemænd ansat i (amts)kommunen.
 § 3.  For de af § 1, stk. 2, omfattede tjenestemænd er  

 det en forudsætning for medregning i pensionsalderen af beskæftigelse under  

 tjenestefrihed uden for folkeskolen, staten og folkekirken, at  

 ansættelseskommunen til statskassen indbetaler pensionsbidrag i  

 overensstemmelse med Finansministeriets vejledning om fastsættelse af  

 pensionsalderen for tjenestemænd i staten, folkeskolen og folkekirken m.fl..
 Stk. 2.  For udlån, kombinationsbeskæftigelse m.v., der  

 ikke er forbundet med ret til statslig tjenestemandspension, er medregning af  

 beskæftigelsen i pensionsalderen betinget af, at ansættelseskommunen til  

 staten indbetaler pensionsbidrag på 15 pct. af den pågældendes løn for denne  

 beskæftigelse.
Pensionsberegninger § 4.  Ansættelseskommunen har ansvaret for beregning  

 af pension til de af § 1, stk. 2, omfattede lærere samt for, at de  

 oplysninger, der indeholdes i pensionsskemaer og i PENSAB, er korrekte.
 § 5.  Ansættelseskommunen sørger for beregning af  

 opsatte pensioner og for oplysning til tjenestemanden om mulighed for  

 fratrædelsesgodtgørelse.
 Stk. 2.  Vælger tjenestemanden fratrædelsesgodtgørelse,  

 forelægges sagen Statens Regnskabsdirektorat til videre foranstaltning.
 Stk. 3.  Vælger den pågældende opsat pension, skal  

 ansættelseskommunen sørge for registrering i det opsatte pensionsregister i  

 Statens Regnskabsdirektorat.
Pensionsudbetaling § 6.  Pensioner til de i § 1, stk. 2, nævnte  

 tjenestemænd, der er fratrådt inden 1. april 1993, udbetales af SR, og  

 udgiften afholdes af statskassen.
Det samme gælder pensioner til efterlevende  

 ægtefæller og børn samt efterindtægt af pension efter disse pensionister.
 § 7.  Ansættelseskommunen afholder udgiften til  

 pension til de af § 1, stk. 2, omfattede tjenestemænd, der fratræder den 1.  

 april 1993 eller senere indtil de pågældendes fyldte 631/2 år, hvis den  

 pågældende afskediges på grund af arbejdsmangel, sygdom eller uegnethed før  

 det 631/2 år.
 Stk. 2.  Ved førtidspensionering af tjenestemænd i den  

 primær- eller amtskommunale folkeskole m.v. efter den 1. april 1993 som led i  

 lokalaftale om frivillig fratræden indgået efter 6. april 1992 afholder  

 ansættelseskommunen pensionsudgiften indtil 631/2-årsalderen.
 Stk. 3.  Staten afholder udgiften til pension til  

 tjenestemænd, der, uden at det er forbundet med ydelser i henhold til en  

 lokalaftale om frivillig fratræden, fratræder p.g.a. alder i alderen 60-67  

 år.
 Stk. 4.  I de i stk. 1-2 nævnte tilfælde udbetaler  

 ansættelseskommunen pensionen, medmindre andet aftales med Statens  

 Regnskabsdirektorat.
 § 8.  Egenpensioner til tjenestemænd, der var ansat i  

 den primær- eller amtskommunale folkeskole m.v. før 1. april 1992, og som  

 efter denne dato er afskediget på grund af arbejdsmangel, sygdom eller  

 uegnethed samt pension til deres efterladte, betales fra tjenestemandens  

 631/2 år af staten og udbetales af Statens Regnskabsdirektorat.
 Stk. 2.  Statens Regnskabsdirektorat sørger for  

 aktualisering og udbetaling af opsatte pensioner, registreret i det opsatte  

 pensionsregister, ved opnået 67-års alder eller efter anmodning fra et  

 tidligere tidspunkt ved den pågældendes udtræden af arbejdsmarkedet, sygdom  

 eller dødsfald.
 Stk. 3.  Opsatte pensioner til folkeskoletjenestemænd  

 fratrådt senest den 31. marts 1993 betales af staten.
Stk. 4.  For opsatte pensioner til  

 folkeskoletjenestemænd, der afskediges p.g.a. sygdom den 1. april 1993 eller  

 senere, afholdes udgiften af ansættelseskommunen, jf. § 7, stk. 1, hvis den  

 opsatte pension aktualiseres i forbindelse med afskedigelsen.
Hvis den  

 opsatte pension aktualiseres på et senere tidspunkt afholder staten udgiften.
Generelt om pensionsadministrationen § 9.  Den af ansættelseskommunerne udførte  

 pensionsadministration er underlagt Rigsrevisionen på de områder, hvor staten  

 har pensionsforpligtelsen.
Det forudsættes, at ansættelseskommunerne  

 gennemfører intern kontrol af alle beregninger.
 § 10.  Tjenestemænd ansat i den primærkommunale  

 folkeskole før den 1. april 1993 eller i den amtskommunale folkeskole m.v.  

 før 1. maj 1993 er omfattet af tjenestemandspensionsloven.
 Stk. 2.  Ved pensionsadministrationen skal  

 ansættelseskommunerne følge bestemmelserne i tjenestemandspensionsloven og  

 dertil hørende regler, samt de af Finansministeriet og Statens  

 Regnskabsdirektorat udsendte cirkulærer vedrørende tilrettelæggelsen af  

 pensionsadministrationen.
 Stk. 3.  Overførsel af oplysninger fra de primær- og  

 amtskommunale edb-systemer og manuelle indberetninger vedrørende de i § 2  

 nævnte pensionsalderoplysninger samt de i § 6 nævnte pensioner skal ske efter  

 retningslinjer, der fastsættes af Finansministeriet.
 Stk. 4.  Primær- og amtskommunerne skal give  

 Finansministeriet de nødvendige oplysninger med henblik på statens  

 budgettering og kontrol af pensionsoptjeningen og pensionsudbetalingen, så  

 længe staten har pensionsforpligtelserne.
Ikrafttrædelsesbestemmelser § 11.  Bekendtgørelsen træder i kraft den 1. januar  

 1994.
