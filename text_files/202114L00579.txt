Betænkning afgivet af Beskæftigelsesudvalget den 2. marts 2022 Betænkning over Forslag til lov om ændring af lov om en aktiv beskæftigelsesindsats, lov om aktiv socialpolitik, lov om arbejdsløshedsforsikring m.v. og lov om forbud mod forskelsbehandling på arbejdsmarkedet m.v.
(Udmøntning af trepartsaftale om mangel på arbejdskraft vedrørende forsøg med jobrettet indsats for unge, ydelsesmæssige sanktioner og forbud mod, at arbejdsgivere screener jobansøgere på baggrund af deres alder) [af beskæftigelsesministeren (Peter Hummelgaard)]:
1. Ændringsforslag Der er stillet 5 ændringsforslag til lovforslaget.
 Enhedslisten har stillet ændringsforslag nr. 1-4, herunder om deling af lovforslaget, og beskæftigelsesministeren har stillet ændringsforslag nr. 5.
2. Indstillinger Et flertal i udvalget (udvalget med undtagelse af S og SF) vil stemme for det stillede ændringsforslag om deling af lovforslaget.
 Et mindretal i udvalget (V, RV og KF) indstiller de under A, B og C nævnte lovforslag til vedtagelse med de til de under A, B og C nævnte lovforslag stillede ændringsforslag.
 Et andet mindretal i udvalget (S) indstiller lovforslaget til vedtagelse med det af ministeren tillede ændringsforslag til det udelte lovforslag.
Et tredje mindretal i udvalget (EL og ALT) indstiller de under A og C nævnte lovforslag til vedtagelse med de til de under A og C nævnte lovforslag stillede ændringsforslag.
Mindretallet indstiller det under B nævnte lovforslag til forkastelse ved 3. behandling.
Mindretallet vil stemme for det stillede ændringsforslag til det under B nævnte lovforslag.
Et fjerde mindretal i udvalget (DF og Bent Bøgsted (UFG)) indstiller de under A og B nævnte lovforslag til vedtagelse med de stillede ændringsforslag.
Mindretallet vil stemme hverken for eller imod det under C nævnte lovforslag ved 3. behandling.
Mindretallet vil stemme for det stillede ændringsforslag til det under C nævnte lovforslag.
 Et femte mindretal i udvalget (SF) vil ved 2. behandling af lovforslaget redegøre for sin stilling til lovforslaget og til de stillede ændringsforslag.
Et sjette mindretal i udvalget (NB og LA) indstiller de under A og B nævnte lovforslag til vedtagelse med de til de under A og B nævnte lovforslag stillede ændringsforslag.
Mindretallet indstiller det under C nævnte lovforslag til forkastelse ved 3. behandling.
Mindretallet vil stemme for det stillede ændringsforslag til det under C nævnte lovforslag.
 Frie Grønne, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre Venstres medlemmer af udvalget støtter udmøntningen af »Trepartsaftale om mangel på arbejdskraft« fra den 6. oktober 2021.
V mener, at aftalen langtfra er nok til at håndtere udfordringen med mangel på arbejdskraft, og noterer sig, at den samlet set ikke bidrager med et øget arbejdskraftudbud, jf.
BEU alm. del  svar på spørgsmål 11, folketingsåret 2021-22. Der er brug for yderligere reformtiltag, og derfor har Venstre sammen med Det Konservative Folkeparti, Nye Borgerlige og Liberal Alliance fremsat beslutningsforslag nr.
B 138, folketingsåret 2021-22, der samlet set øger arbejdsudbuddet med 13.000 fuldtidspersoner.
V støtter, at der stilles større krav til ledige i en tid, hvor der er mangel på arbejdskraft.
Det er godt, at unge uden uddannelse nu kan blive visiteret direkte til et job i stedet for et uddannelsesforløb.
V støtter tiltag, der kan få flere seniorer i arbejde, og noterer sig, at forslaget om at screene for alder er en del af trepartsaftalen, og derfor stemmer V også for det.
V støtter ligeledes elementet om, at sanktionerne for kontanthjælpsmodtagere og dagpengemodtagere skærpes.
4. Ændringsforlsag med bemærkninger Ændringsforslag a Ændringsforslag om deling af lovforslaget Af et mindretal (EL), tiltrådt af et flertal (udvalget med undtagelse af S og SF):
 1) Lovforslaget deles i tre lovforslag med følgende titler og indhold:
 A. »Forslag til lov om ændring af lov om en aktiv beskæftigelsesindsats (Forsøg med jobrettet indsats for unge)« omfattende § 1 og § 5, stk. 1, 3 og 5.
 B. »Forslag til lov om ændring af lov om aktiv socialpolitik og lov om arbejdsløshedsforsikring m.v. (Sanktion for jobparate ledige, der ikke søger job i 1 hel kalendermåned)« omfattende § 2, § 3 og § 5, stk. 1 og 2.
 C. »Forslag til lov om ændring af lov om forbud mod forskelsbehandling på arbejdsmarkedet m.v. (Forbud mod, at arbejdsgivere screener jobansøgere på baggrund af deres alder)« omfattende § 4 og § 5, stk. 4.
[Forslag om deling af lovforslaget] b Ændringsforslag til det under A nævnte forslag Til § 5 2) I stk. 1 udgår », jf. dog stk. 4 og 5«.
[Konsekvens af deling af lovforslaget] c Ændringsforslag til det under B nævnte forslag Til § 5 3) I stk. 1 udgår », jf. dog stk. 4 og 5«.
[Konsekvens af deling af lovforslaget] d Ændringsforslag til det under C nævnte forslag Til § 5 4) I stk. 4 ændres »§ 4« til »Loven«.
[Konsekvens af deling af lovforslaget] e Ændringsforslag til det udelte lovforslag Til § 5 Af beskæftigelsesministeren, tiltrådt af et mindretal (S):
 5) Paragraffen affattes således:
»§ 5 Stk. 1. Loven træder i kraft den 1. april 2022, jf. dog stk. 2 og 3.
 Stk. 2.  § 4 træder i kraft den 1. juli 2022.
 Stk. 3. § 1, nr. 1, ophæves den 31. december 2023.
 Stk. 4. Den hidtil gældende regel i § 39, nr. 8, i lov om aktiv socialpolitik, jf. lovbekendtgørelse nr. 241 af 12. februar 2021 med senere ændringer, finder fortsat anvendelse for hændelser, der er sket før lovens ikrafttræden, og indtil der er givet vejledning efter § 35 a i lov om aktiv socialpolitik som affattet ved denne lovs § 2, nr. 4.
Stk. 5. For personer, der inden den 31. december 2023 er påbegyndt et tilbud som led i forsøg med en jobrettet indsats efter denne lovs § 1, nr. 1, kan tilbuddet færdiggøres efter forsøgets udløb den 31. december 2023.« [Lovteknisk ændring] Bemærkninger Til nr. 1 Det foreslås at dele lovforslaget i tre lovforslag.
Det første lovforslag vedrører forsøg med jobrettet indsats for unge.
Forslaget indebærer, at der skal igangsættes et forsøg, hvor alle jobcentre vil få mulighed for at give en jobrettet indsats frem for en uddannelsesrettet indsats til visse personer under 30 år, bortset fra åbenlyst uddannelsesparate, uden en erhvervskompetencegivende uddannelse, som modtager uddannelseshjælp eller overgangsydelse, og som ikke er omfattet af introduktionsprogrammet efter integrationsloven.
Disse personer vil efter en konkret vurdering og de pågældendes eget ønske kunne undtages fra uddannelsespålægget og i stedet få en jobrettet indsats.
Formålet med forsøget er at få flere unge i job på den korte bane og skabe styrket viden om arbejdet med en jobrettet indsats.
Forsøget løber fra og med den 1. april 2022 til og med den 31. december 2023. Loven træder i kraft den 1. april 2022 og ophæves den 31. december 2023.
Det andet lovforslag vedrører en skærpelse af rådigheds- og sanktionsreglerne for jobparate ledige.
Forslaget indebærer, at dagpengemodtagere, åbenlyst uddannelsesparate og jobparate modtagere af kontanthjælp m.v. skal indkaldes hurtigst muligt til en rådighedssamtale og have en sanktion, hvis de ikke har levet op til rådighedsreglerne og søgt job i en hel kalendermåned.
Den nye sanktion vil være midlertidig og gælde fra og med den 1. april 2022 til og med den 31. december 2023. Loven træder i kraft den 1. april 2022, og loven ophæves den 31. december 2023.
Det tredje lovforslag vedrører et forbud mod, at arbejdsgiver må anmode om oplysninger om en ansøgers alder ved indlevering, indsendelse, uploading, indtastning m.v. af jobansøgning.
Forslaget indebærer, at en arbejdsgiver i forbindelse med rekruttering ikke må anmode om oplysninger om en ansøgers alder  hverken i jobansøgningen eller gennem elektroniske rekrutteringssystemer.
Lovforslaget skal understøtte, at jobansøgere ikke bliver fravalgt på grund af alder.
Det vil dog være muligt at lægge vægt på alder, hvis det har et sagligt formål f.eks. ved ansættelse af ungarbejdere.
Lovforslaget træder i kraft den 1. juli 2022.
Til nr. 2-4 Ændringsforslagene er konsekvensrettelser i ikrafttrædelsesbestemmelserne som følge af delingen af lovforslaget.
Til nr. 5 Det foreslås, at § 5 nyaffattes.
 Det foreslås i stk. 1, at loven skal træde i kraft den 1. april 2022, jf. dog stk. 2 og 3.
 Det foreslås i stk. 2, at § 4 træder i kraft den 1. juli 2022.
 Det foreslås i stk. 3, at § 1, nr. 1, ophæves den 31. december 2023.
 Det foreslås i stk. 4, at den hidtil gældende regel i § 39, nr. 8, i lov om aktiv socialpolitik, om nedsættelse af hjælpen, hvis en person uden rimelig grund ikke har registreret sine jobsøgningsaktiviteter i en joblog inden for den af kommunen fastsatte frist, jf. § 13 a, stk. 3, 5. pkt., finder anvendelse for hændelser, som er indtrådt inden lovens ikrafttræden, og indtil der er givet vejledning efter § 35 a i lov om aktiv socialpolitik som affattet ved denne lovs § 2, nr. 4. Det præciseres i det foreslåede stk. 4, at henvisningen til § 35 a er til bestemmelsen i lov om aktiv socialpolitik.
 Det foreslås i stk. 5, at for personer, der inden den 31. december 2023 har påbegyndt et tilbud som led i forsøget med en jobrettet indsats, jf. § 1 i lovforslaget som fremsat, vil tilbuddet kunne færdiggøres efter forsøgets udløb den 31. december 2023. Henvisningen i stk. 5 til »en jobrettet indsats« er præciseret.
 Der henvises i øvrigt til bemærkningerne til § 5 i lovforslaget som fremsat.
 Der er tale om lovtekniske ændringer.
5. Udvalgsarbejdet Lovforslaget blev fremsat den 2. februar 2022 og var til 1. behandling den 10. februar 2022. Lovforslaget blev efter 1. behandling henvist til behandling i Beskæftigelsesudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring, og beskæftigelsesministeren sendte den 14. december 2021 dette udkast til udvalget, jf.
BEU alm. del  bilag 96. Den 2. februar 2022 sendte beskæftigelsesministeren høringssvarene og et høringsnotat til udvalget.
Bilag Under udvalgsarbejdet er der omdelt 3 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til beskæftigelsesministeren til skriftlig besvarelse, som ministeren har besvaret.
Bjørn Brandenborg (S) Bjarne Laustsen (S) fmd.
Jan Johansen (S) Jens Joel (S) Kasper Roug (S) Kasper Sand Kjær (S) Henrik Møller (S) Lennart Damsbo-Andersen (S) Karsten Hønge (SF) Halime Oguz (SF) Samira Nawa (RV) Kathrine Olldag (RV) Jette Gottlieb (EL) Victoria Velasquez (EL) Christian Juhl (EL) Torsten Gejl (ALT) Hans Andersen (V) Anne Honoré Østergaard (V) nfmd.
Anne Rasmussen (V) Morten Dahlin (V) Stén Knuth (V) Ulla Tørnæs (V) Bent Bøgsted (UFG) Jens Henrik Thulesen Dahl (DF) Dennis Flydtkjær (DF) Niels Flemming Hansen (KF) Birgitte Bergman (KF) Lars Boje Mathiesen (NB) Alex Vanopslagh (LA) Frie Grønne, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
