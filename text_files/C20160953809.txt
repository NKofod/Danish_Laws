Cirkulære om aftale om justering af tjenestemandslønninger mv. fra 1. april 2015 Til samtlige ministerier og styrelser 1. Indledning Finansministeriet og tjenestemændenes centralorganisationer har den 14. juni 2016 indgået den som bilag 1 vedlagte aftale om justering af tjenestemandslønninger mv. fra 1. april 2015.
 Som bilag 2 er vedlagt protokollat I af samme dato om fastsættelse af den pensionsgivende løn for overenskomstansatte, hvis løn er fastsat under henvisning til tjenestemandslønsystemet.
 Som bilag 3 er vedlagt protokollat II af samme dato om ydelse af udligningstillæg til tjenestemandslignende ansatte og overenskomstansatte ved institutioners flytning til lavere stedtillægsområde.
2. Aftalte reguleringer Som led i forhandlingerne er der aftalt følgende forhøjelser:
 1) Med virkning fra 1. april 2015 ydes en generel lønforhøjelse svarende til 0,22 pct. af den samlede faste løn pr. 31. marts 2015.
 2) Med virkning fra 1. april 2016 ydes en generel lønforhøjelse svarende til 0,80 pct. af den samlede faste løn pr. 31. marts 2015.
 3) Med virkning fra 1. april 2017 ydes en generel lønforhøjelse svarende til 1,00 pct. af den samlede faste løn pr. 31. marts 2015.
 4) Med virkning fra 1. december 2017 ydes en generel lønforhøjelse svarende til 1,50 pct. af den samlede faste løn pr. 31. marts 2015.
 Stigningerne udmøntes ved forhøjelse af procentreguleringen, jf. pkt. 3.
3. Procentregulering pr. 1. april 2015 Den i pkt. 2, nr. 1, nævnte forhøjelse medfører, at procentreguleringen pr. 1. april 2015 forhøjes fra 1,7162 pct. til 1,9400 pct.
 Som følge af den aftalte reguleringsordning forhøjes den samlede faste løn pr. 1. april 2015 med 0,23 pct.
 Dette medfører, at procentreguleringen pr. 1. april 2015 i alt udgør 2,1745 pct.
4. Oversigt over udviklingen i reguleringsprocenterne Den i pkt. 3 nævnte procentregulering beregnes af den samlede faste løn pr. 31. marts 2012 og fremkommer således:
1) 31.03.2012    0,0000 2) 01.04.2012 aftalt forhøjelse 1,67 pct. 1,6700 3) 01.04.2012 særlig regulering -0,36 pct.  1,3040 4) 01.04.2013 aftalt forhøjelse 0,82 pct. 2,1347 5) 01.04.2013 særlig regulering -0,82 pct. 1,3040 6) 01.04.2014 aftalt forhøjelse 0,80 pct. 2,1144 7) 01.04.2014 særlig regulering -0,39 pct. 1,7162 8) 01.04.2015 aftalt forhøjelse 0,22 pct. 1,9400 9) 01.04.2015 særlig regulering 0,23 pct. 2,1745 5. Regulering af pensionsgivende lønninger Der henvises til cirkulære af 22. maj 2015 om regulering af tjenestemandspensioner mv. pr. 1. april 2015 og fastsættelse af pensionsgivende lønninger (Modst. nr. 017-15).
 De til enhver tid gældende pensionsgivende lønninger til beregning af tjenestemandspension fremgår af Moderniseringsstyrelsens pensionstabeller.
 For så vidt angår fastsættelsen af den pensionsgivende løn for overenskomstansatte, hvis løn er fastsat under henvisning til tjenestemandslønsystemet, henvises til protokollat I, der er vedlagt som bilag 2.
6. Lønforløb for særlige grupper af tjenestemænd Aftale af 30. marts 1981 om ændrede lønforløb for særlige grupper af tjenestemænd, jf. bilag 7 til cirkulære nr. 56 af 3. april 1981 om justering af tjenestemandslønninger mv. fra 1. april 1981, opretholdes, i det omfang der ikke senere er indgået aftale om ændrede lønforløb.
7. Ikrafttræden Cirkulæret træder i kraft den 15. juni 2016 og har virkning fra 1. april 2015.
 Samtidig ophæves cirkulære nr. 9532 af 30. oktober 2012 om justering af tjenestemandslønninger mv. fra 1. april 2011 (Modst. nr. 032-12).
Moderniseringsstyrelsen, den 15. juni 2016 Eva Hoff Sonne Bilag 1 Aftale om justering af tjenestemandslønninger mv. fra 1. april 2015 - I henhold til § 45, stk. 1, i lov om tjenestemænd aftales følgende:
Kapitel 1. Lønrammesystemet § 1. Tjenestemandslønsystemet er opbygget af lønrammer/skalatrin, jf. bilag 1a.
 Stk. 2. Lønrammerne 41 og derover kan alene anvendes til individuel klassificering/omklassificering af visse særlige stillinger i staten.
 Stk. 3. I aftaler om nye lønsystemer kan der aftales lønninger, der fraviger de lønrammer/skalatrin, der er anført i bilag 1a.
 § 2. Lønnen pr. år (grundbeløb niveau 31. marts 2012) på de enkelte skalatrin fordelt på stedtillægsområder fastsættes som anført i bilag 1c.
 Stk. 2. Kommunernes fordeling på stedtillægsområder fremgår af bilag 1b.
Stk. 3. Stedtillægsindplaceringen sker efter den kommune, hvori tjenestemanden har fast tjenestested.
For tjenestemænd, der ikke har fast tjenestested, sker indplaceringen efter bopælskommunen.
 Stk. 4. Ved flytning til andet stedtillægsområde foretages ændring af stedtillægsindplaceringen i overensstemmelse med aftale mellem Finansministeriet og tjenestemændenes centralorganisationer om lønfradrag/beregning, for tiden aftale af 14. maj 1985, der er udsendt med cirkulære af 24. maj 1985 (LP. nr. 029/85), jf. dog kapitel 5 om eventuelle lokalaftaler.
 § 3. For stillinger, der i lønnings- og klassificeringsloven henførtes til lønramme 34 med et særligt tillæg på mere end 40.800 kr. (grundbeløb pr. 31. marts 2012 = grundbeløb forud for 1.april 1978 på 1.900 kr.), udgør det årlige grundbeløb for det særlige tillæg 40.800 kr.
Kapitel 2. Procentregulering § 4. Den samlede faste løn forhøjes pr. 1. april 2015 med en procentregulering på 2,1745 pct.
 Stk. 2. Procentreguleringen forhøjes pr. 1. april 2016 med 0,8137 procentpoint, pr. 1. april 2017 med 1,0172 procentpoint og pr. 1. december 2017 med yderligere 1,5257 procentpoint.
 Stk. 3. Pr. 1. april 2017 foretages eventuel ekstraordinær regulering af den aktuelle løn i overensstemmelse med reguleringsordningen i bilag 1d.
 Stk. 4. Pr. 1. april 2016, pr. 1. april 2017 og pr. 1. december 2017 foretages eventuel ekstraordinær regulering af den aktuelle løn i overensstemmelse med privatlønsværnet i bilag 1e.
Kapitel 3. Resultatløn § 5. Der kan lokalt aftales supplerende resultatbaserede lønordninger, efter hvilke der udbetales resultatløn i form af tillæg for den pågældende måleperiode, i det omfang de på forhånd definerede mål er opnået.
 Stk. 2. Bestemmelsen gælder ikke for medarbejdere, der er omfattet af særlige regler om resultatløn.
 Cirkulærebemærkninger til § 5:
 Resultatlønsbestemmelsen giver samme grundlag for at etablere resultatløn for ansatte på "de gamle lønsystemer" som for ansatte på nye lønsystemer.
Resultatløn er i princippet forhåndsaftaler, som indebærer, at løntillæg bliver tildelt og udmøntet på baggrund af en række på forhånd definerede (kvantitative og kvalitative) resultatmål.
Ledelsen og vedkommende organisation/tillidsrepræsentant indgår aftaler om resultatløn.
 Som udgangspunkt bør en resultatlønsaftale omfatte alle medarbejdere, der bidrager til resultatet.
 Resultatløn aftales typisk for grupper af ansatte, men der er også mulighed for at indgå aftaler for enkeltpersoner, specielt for mere individualiserede stillinger.
 Resultatløn afholdes inden for lønsumsloftet i institutioner omfattet af en driftsbevilling, jf. bestemmelserne i Finansministeriets budgetvejledning 2014, pkt. 2.6.5.
 Hvor resultatlønsordninger indgår som led i en effektivisering, der resulterer i dokumenterede besparelser, kan udgiften afholdes uden for lønsumsloftet, hvis den samtidig ligger inden for den samlede driftsbevilling og angives som sådan på tillægsbevillingsloven og i årsrapporten.
Der er ingen puljebegrænsning for anvendelse af resultatløn.
Resultatløn udmøntes som engangsvederlag, der kan aftales pensionsgivende til en supplerende bidragsfinansieret ordning.
Bestemmelsen gælder ikke for medarbejdere, der er omfattet af særlige regler om resultatløn.
Et eksempel herpå er reglerne i aftalen om chefløn om engangsvederlag, der fastsættes af ledelsen efter forhandling med den enkelte medarbejder.
Kapitel 4. Færøtillæg § 6. Til tjenestemænd på Færøerne ydes et særligt tillæg med følgende årlige grundbeløb:
 Stk. 2. Det i stk. 1 nævnte tillæg procentreguleres efter bestemmelserne i § 4.
Kapitel 5. Flytning til lavere stedtillægsområde § 7. Ved en institutions flytning til et lavere stedtillægsområde kan der mellem institutionens ledelse og de lokale tillidsrepræsentanter indgås aftale om ydelse af et udligningstillæg.
 § 8. Udligningstillægget ydes som et personligt tillæg, der ved fuldtidsbeskæftigelse udgør forskellen på udflytningstidspunktet mellem lønnen i det hidtidige stedtillægsområde og lønnen i det nye stedtillægsområde på det skalatrin, som tjenestemanden er indplaceret på.
 § 9. Udligningstillægget er ureguleret og aftrappes med enhver fremtidig lønstigning.
 § 10. Udligningstillægget justeres forholdsmæssigt ved ændring af beskæftigelsesgraden og bortfalder helt ved fratræden fra institutionen eller ved ydelse af tjenestefrihed uden løn.
 Kapitel 6. Ikrafttræden mv.
 § 11. Aftalen har virkning fra 1. april 2015 og kan opsiges skriftligt med 3 måneders varsel til en 1. april, dog tidligst til 1. april 2018.
 Stk. 2. Samtidig ophæves aftale af 24. oktober 2012 om justering af tjenestemandslønninger mv. fra 1. april 2011.
Bilag 1a Oversigt over lønrammer, løntrin og skalatrin - (Tallene under 1.-6. løntrin angiver vedkommende skalatrin) Bilag 1b Kommunernes fordeling på stedtillægsområder - 1. Tjenestemænd i Grønland, der er omfattet af finansministerens forhandlingskompetence, henføres til sats 0.
 2. Til sats II henføres:
 Assens, Billund, Nordfyn, Bornholm, Brønderslev-Dronninglund, Fanø, Favrskov, Faxe, Fredericia, Guldborgsund, Haderslev, Hedensted, Herning, Hjørring, Holbæk, Holstebro, Horsens, Ikast-Brande, Jammerbugt, Kolding, Langeland, Lemvig, Lolland, Læsø, Mariagerfjord, Middelfart, Morsø, Norddjurs, Odder, Odsherred, Randers, Rebild, Ringkøbing-Skjern, Ringsted, Samsø, Silkeborg, Skive, Sorø, Stevns, Struer, Svendborg, Syddjurs, Thisted, Tønder, Varde, Vejen, Vejle, Vesthimmerland, Viborg, Vordingborg, Ærø og Aabenraa.
 3. Til sats III henføres:
 Esbjerg, Frederikshavn, Faaborg-Midtfyn, Kalundborg, Kerteminde, Nyborg, Næstved, Odense, Skanderborg, Slagelse, Sønderborg, Aalborg og samtlige kommuner på Færøerne.
 4. Til sats IV henføres:
 Køge, Lejre, Roskilde, Solrød og Aarhus.
 5. Til sats V henføres:
Allerød, Fredensborg, Frederikssund, Frederiksværk-Hundested, Gribskov, Helsingør, Hillerød og Hørsholm 6. Til sats VI henføres:
 Albertslund, Ballerup, Brøndby, Dragør, Egedal, Frederiksberg, Furesø, Gentofte, Gladsaxe, Glostrup, Greve, Herlev, Hvidovre, Høje-Taastrup, Ishøj, København, Lyngby-Taarbæk, Rudersdal, Rødovre, Tårnby og Vallensbæk.
Bilag 1c Grundbeløb (Niveau 31. marts 2012) - For tjenestemænd under 18 år nedsættes de angivne beløb (dog ikke den pensionsgivende løn) med 22.103 kr.
Bilag 1d Noter til reguleringsordningen for 2015 og 2017 - Statistikgrundlaget for reguleringsordningen Danmarks Statistiks lønindeks for virksomheder og organisationer.
Lønudviklingen for fortjeneste i alt pr. time opgøres for perioden fra 3. kvartal 2013 til 3. kvartal 2014 og 3. kvartal 2015 til 3. kvartal 2016.
Danmarks Statistiks lønindeks for den statslige sektor.
Lønudviklingen for fortjeneste i alt pr. time opgøres for perioden fra 3. kvartal 2013 til 3. kvartal 2014 og 3. kvartal 2015 til 3. kvartal 2016.
 Fortjeneste i alt er inklusive lønmodtagers og arbejdsgivers andel af eventuelle pensionsbidrag, gene- og overtidstillæg, men eksklusive feriepenge og andre uregelmæssige betalinger såsom efterreguleringer i forbindelse med overenskomstfornyelse.
Korrektioner ved fejl i Danmarks Statistiks indeks Eventuelle efterfølgende korrektioner af udmøntningen fra reguleringsordningen som følge af rettelser i de anvendte indeks foretaget af Danmarks Statistik skal indarbejdes i nærmest følgende regulering(er) efter følgende principper.
1) I den tidligere beregning, hvor statistikgrundlaget er korrigeret, foretages en ny korrekt beregning af udmøntningen baseret på de reviderede tal fra Danmarks Statistik.
Det vil sige, at e (jf. formlen for udmøntningens beregning nedenfor) genberegnes.
2) I den første efterfølgende periode indgår den korrekte udmøntning som modregning for forbedringer i staten i perioden.
Det vil sige, at det under pkt. 1 beregnede e anvendes i beregningen som c.
3) Differencen mellem udmøntningen fra den korrekte beregning i pkt. 1 og den faktiske udmøntning medtages i den første efterfølgende periode som korrektion for tidligere perioder.
Det vil sige, at e korrigeres i den første efterfølgende periode med differencen.
4) I den anden efterfølgende periode indgår den beregnede udmøntning før korrektionen som modregning for forbedringer i staten i perioden.
Det vil sige, at e før korrektionen nævnt under pkt. 3 anvendes i beregningen som c.
 Modellen foretager alene en fremadrettet korrektion, og der er ingen korrektion af lønnen med tilbagevirkende kraft.
Suspension af reguleringsordningen Reguleringsordningen suspenderes i 2015 forstået på den måde, at der ikke sker nogen udmøntning fra ordningen pr. 1. april 2016 uanset lønudviklingen i staten og den private sektor i 2015. Der sker således udelukkende udmøntninger fra reguleringsordningen pr. 1. april 2015 og 1. april 2017 i overenskomstperioden.
Neutralisering af kompensation for 60-årsreglens bortfald Virkningen på reguleringsordningen af kompensationen for 60-årsreglens bortfald (0,06 pct. pr. 1. april 2015) neutraliseres.
Bemærkninger Til opgørelsen af lønudviklingen i særkørslen fra Danmarks Statistik anvendes en fastvægtsstruktur for staten samt de institutioner, der tilføres statens lønindeks.
Der anvendes såkaldte primo-vægte, som er baseret på antalsfordelingen af årsværk mellem de forskellige områder ved periodens start.
Ved eventuelle fremtidige korrektioner af udmøntningen fra reguleringsordningen vil principperne fra neutraliseringen af virkningen af særlige feriefridage og personalegoder blive fulgt, medmindre andet er angivet.
Det vil sige, at eventuelle neutraliseringer tager højde for korrektionen i det relevante led i opgørelsen af differencen mellem lønudviklingen for staten og for virksomheder og organisationer (i beregningen af d, jf. nedenfor). Der er endvidere enighed om, at sådanne korrektioner vil blive foretaget i to decimaler.
Ved en eventuel forhøjelse af ATP-bidraget foretages et fradrag i nærmest følgende udmøntning fra reguleringsordningen (e). Fradraget er lig med den procentvise andel, som summen af ATP-forbedringen udgør af lønsummen.
Er provenuet af reguleringsordningen ikke tilstrækkeligt, fradrages det resterende i nærmeste aftalte generelle lønforbedringer.
Reguleringsordning pr. 1. april 2015 Danmarks Statistiks opgørelse af udviklingen i fortjeneste i alt pr. time for virksomheder og organisationer fra 3. kvartal 2013 til 3. kvartal 2014.
 Danmarks Statistiks opgørelse af udviklingen i fortjeneste i alt pr. time for den statslige sektor fra 3. kvartal 2013 til 3. kvartal 2014.
 1 1Lig med e" (-0,39) året før.
 Såfremt d er negativ, sker ingen udmøntning fra reguleringsordningen.
 Såfremt d er positiv, gælder følgende:
Til anvendelse til generelle lønforbedringer pr. 1. april 2015 med deflatering under hensyn til lønforbedringer for statsansatte fra august 2013 til og med 1. april 2015:
 2 2Lønindekset for staten videreføres efter hvert års tredje kvartal ved at forøge foregående års lønindeks med årsstigningen i staten, som denne er anført i særkørslen fra Danmarks Statistik.
 hvor s er de aftalte forbedringer pr. 1. april 2015.
 Udmøntningen er tillagt 0,06 som en korrektion for virkningen på reguleringsordningen af kompensationen for 60-årsreglens bortfald.
Der afrundes til 2 decimaler i alle trin i beregningen og i den kantede parentes [  ].
Reguleringsordning pr. 1. april 2017 Danmarks Statistiks opgørelse af udviklingen i fortjeneste i alt pr. time for virksomheder og organisationer fra 3. kvartal 2015 til 3. kvartal 2016.
 Danmarks Statistiks opgørelse af udviklingen i fortjeneste i alt pr. time for den statslige sektor fra 3. kvartal 2015 til 3. kvartal 2016.
 1 1Lig med udmøntningen (e) i reguleringsordningen eller privatlønsværnet pr. 1. april 2016, jf. også bilag 1e, alt efter fra hvilken af disse ordninger der er udmøntet pr. 1. april 2016.
Såfremt d er negativ, sker ingen udmøntning fra reguleringsordningen (der sker i stedet udmøntning fra privatlønsværnet, jf. bilag 1e).
 Såfremt d er positiv, gælder følgende:
Til anvendelse til generelle lønforbedringer pr. 1. april 2017 med deflatering under hensyn til forbedringer for statsansatte fra august 2015 til og med 1. april 2017:
 2 2DS-indeks henviser til lønindekset for staten, som efter hvert års tredje kvartal videreføres ved at forøge foregående års lønindeks med årsstigningen i staten, som denne er anført i særkørslen fra Danmarks Statistik.
 hvor s er de aftalte forbedringer pr. 1. april 2017.
Der afrundes til 2 decimaler i alle trin i beregningen og i den kantede parentes [  ].
Bilag 1e Noter til privatlønsværn for 2016 og 2017 - Statistikgrundlaget for privatlønsværnet Danmarks Statistiks lønindeks for virksomheder og organisationer.
Lønudviklingen for fortjeneste i alt pr. time opgøres for perioden fra 3. kvartal 2014 til 3. kvartal 2015 og 3. kvartal 2015 til 3. kvartal 2016.
Danmarks Statistiks lønindeks for den statslige sektor.
Lønudviklingen for fortjeneste i alt pr. time opgøres for perioden fra 3. kvartal 2014 til 3. kvartal 2015 og 3. kvartal 2015 til 3. kvartal 2016.
 Fortjeneste i alt er inklusive lønmodtagers og arbejdsgivers andel af eventuelle pensionsbidrag, gene- og overtidstillæg, men eksklusive feriepenge og andre uregelmæssige betalinger såsom efterreguleringer i forbindelse med overenskomstfornyelse.
Korrektioner ved fejl i Danmarks Statistiks indeks Eventuelle efterfølgende korrektioner af udmøntningen fra privatlønsværnet som følge af rettelser i de anvendte indeks foretaget af Danmarks Statistik skal indarbejdes i nærmest følgende regulering(er) efter følgende principper.
1) I den tidligere beregning, hvor statistikgrundlaget er korrigeret, foretages en ny korrekt beregning af udmøntningen baseret på de reviderede tal fra Danmarks Statistik.
Det vil sige, at e (jf. formlen for udmøntningens beregning nedenfor) genberegnes.
2) I den første efterfølgende periode indgår den korrekte udmøntning som modregning for forbedringer i staten i perioden.
Det vil sige, at det under pkt. 1 beregnede e anvendes i beregningen som c.
3) Differencen mellem udmøntningen fra den korrekte beregning i pkt. 1 og den faktiske udmøntning medtages i den første efterfølgende periode som korrektion for tidligere perioder.
Det vil sige, at e korrigeres i den første efterfølgende periode med differencen.
4) I den anden efterfølgende periode indgår den beregnede udmøntning før korrektionen som modregning for forbedringer i staten i perioden.
Det vil sige, at e før korrektionen nævnt under pkt. 3 anvendes i beregningen som c.
 Modellen foretager alene en fremadrettet korrektion, og der er ingen korrektion af lønnen med tilbagevirkende kraft.
Bemærkninger Beregningen af udmøntningen fra privatlønsværnet baseres på samme datagrundlag som beregningen af udmøntningen fra reguleringsordningen.
Det vil sige, at opgørelsen til og med beregningen af d, jf. formelforklaringerne nedenfor, er identisk i de to ordninger.
Privatlønsværn pr. 1. april 2016 Danmarks Statistiks opgørelse af udviklingen i fortjeneste i alt pr. time for virksomheder og organisationer fra 3. kvartal 2014 til 3. kvartal 2015.
 Danmarks Statistiks opgørelse af udviklingen i fortjeneste i alt pr. time for den statslige sektor fra 3. kvartal 2014 til 3. kvartal 2015.
 1 1Lig med e" i beregningen af udmøntningen fra reguleringsordningen året før (0,23), jf. også bilag 1d.
 Såfremt d er positiv, sker ingen udmøntning fra privatlønsværnet.
 Såfremt d er negativ, gælder følgende:
Til anvendelse til generel lønmodregning pr. 1. april 2016 med deflatering under hensyn til lønforbedringer for statsansatte fra august 2014 til og med 1. april 2016:
 2 2DS-indeks henviser til lønindekset for staten, som efter hvert års tredje kvartal videreføres ved at forøge foregående års lønindeks med årsstigningen i staten, som denne er anført i særkørslen fra Danmarks Statistik.
 hvor s er de aftalte forbedringer pr. 1. april 2016.
Der afrundes til 2 decimaler i alle trin i beregningen og i den kantede parentes [  ].
Privatlønsværn pr. 1. april 2017 Danmarks Statistiks opgørelse af udviklingen i fortjeneste i alt pr. time for virksomheder og organisationer fra 3. kvartal 2015 til 3. kvartal 2016.
 Danmarks Statistiks opgørelse af udviklingen i fortjeneste i alt pr. time for den statslige sektor fra 3. kvartal 2015 til 3. kvartal 2016.
 1 1Lig med udmøntningen (e) i beregningen af privatlønsværnet eller reguleringsordningen året før, jf. også bilag 1d, alt efter fra hvilken af disse ordninger, der er sket udmøntning pr. 1. april 2016.
 Såfremt d er positiv, sker ingen udmøntning fra privatlønsværnet.
 Såfremt d er negativ, gælder følgende:
Til anvendelse til generel lønmodregning pr. 1. april 2017 med deflatering under hensyn til lønforbedringer for statsansatte fra august 2015 til og med 1. april 2017:
 2 2DS-indeks henviser til lønindekset for staten, som efter hvert års tredje kvartal videreføres ved at forøge foregående års lønindeks med årsstigningen i staten, som denne er anført i særkørslen fra Danmarks Statistik.
 hvor s er de aftalte forbedringer pr. 1. april 2017.
Der afrundes til 2 decimaler i alle trin i beregningen og i den kantede parentes [  ].
Privatlønsværn pr. 1. december 2017 Danmarks Statistiks opgørelse af udviklingen i fortjeneste i alt pr. time for virksomheder og organisationer fra 3. kvartal 2016 til 3. kvartal 2017.
 Danmarks Statistiks opgørelse af udviklingen i fortjeneste i alt pr. time for den statslige sektor fra 3. kvartal 2016 til 3. kvartal 2017.
 1 1Lig med udmøntningen (e) i reguleringsordningen eller privatlønsværnet pr. 1. april 2017, jf. også bilag 1d, alt efter fra hvilken af disse ordninger, der er sket udmøntning pr. 1. april 2017.
 Såfremt d er positiv, sker ingen udmøntning fra privatlønsværnet.
 Såfremt d er negativ, gælder følgende:
Til anvendelse til generel lønmodregning pr. 1. december 2017 med deflatering under hensyn til lønforbedringer for statsansatte fra august 2016 til og med 1. december 2017:
 2 2DS-indeks henviser til lønindekset for staten, som efter hvert års tredje kvartal videreføres ved at forøge foregående års lønindeks med årsstigningen i staten, som denne er anført i særkørslen fra Danmarks Statistik.
 hvor s er de aftalte forbedringer pr. 1. december 2017.
Der afrundes til 2 decimaler i alle trin i beregningen og i den kantede parentes [  ].
Modregningen i generelle lønstigninger pr. 1. december 2017 forudsætter, at det nødvendige datagrundlag foreligger.
Såfremt dette ikke er tilfældet, foretages den eventuelle nedjustering i januar eller snarest muligt derefter.
Bilag 2 Protokollat I om fastsættelse af den pensionsgivende løn for overenskomstansatte, hvis løn er fastsat under henvisning til tjenestemandslønsystemet - I henhold til hovedaftaler af:
a) 21. juni 1991 mellem Finansministeriet og Statsansattes Kartel, nu Offentligt Ansattes Organisationer (Det Statslige Område) b) 8. september 2011 mellem Finansministeriet og Lærernes Centralorganisation og CO10  Centralorganisationen af 2010 c) 28. maj 1991 mellem Finansministeriet og AC-organisationerne indgås følgende aftale:
 § 1. Aftalen gælder for ansatte, der er omfattet af overenskomster indgået på den ene side af eller efter bemyndigelse fra Finansministeriet og på den anden side af de underskrivende centralorganisationer eller organisationer, der er tilsluttet disse.
§ 2. Den pensionsgivende løn for overenskomstansatte, hvis løn er fastsat under henvisning til tjenestemandslønsystemet, svarer til den pensionsgivende løn, der er fastsat for det pågældende skalatrin i tjenestemandslønsystemet, jf.
Finansministeriets lønoversigt, tabel 1.1.2.
§ 3. Det kan lokalt aftales, at der indbetales pensionsbidrag af resultatløn til overenskomstansatte, der er omfattet af forsikringsmæssige pensionsordninger.
Indbetaling af pensionsbidrag sker efter de regler, der i øvrigt er foreskrevet i vedkommende fællesoverenskomst, organisationsaftale eller overenskomst.
 § 4. Aftalen har virkning fra 1. april 2015 og kan opsiges skriftligt med 3 måneders varsel til en 1. april, dog tidligst til 1. april 2018.
Bilag 3 Protokollat II om ydelse af udligningstillæg til tjenestemandslignende ansatte og overenskomstansatte ved institutioners flytning til lavere stedtillægsområde - § 1. Aftalen gælder for tjenestemandslignende ansatte samt for overenskomstansatte, hvis løn er fastsat under henvisning til tjenestemandslønsystemet, og som er omfattet af en overenskomst indgået på den ene side af eller efter bemyndigelse fra Finansministeriet og på den anden side af de underskrivende centralorganisationer eller organisationer, der er tilsluttet disse.
 § 2. Reglerne i kapitel 5 i aftale af 14. juni 2016 om justering af tjenestemandslønninger mv. fra 1. april 2015 om udligningstillæg ved institutioners flytning til lavere stedtillægsområder finder tilsvarende anvendelse på de i § 1 nævnte personalegrupper.
 § 3. Aftalen har virkning fra 1. april 2015 og kan opsiges sammen med aftale af 14. juni 2016 om justering af tjenestemandslønninger mv. fra 1. april 2015.
