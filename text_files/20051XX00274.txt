Skriftlig fremsættelse (22. februar 2006) Transport- og energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov  

 om anlæg af 1. etape af  

 Frederikssundmotorvejen mellem Motorring 3 og Motorring 4 (Lovforslag nr.
L 162).
Med lovforslaget søges om bemyndigelse til at anlægge en ca.  

 1,5 km lang motorvej mellem Motorring 3 i Rødovre og Ring 3 i Glostrup (Ejby)  

 og til at udbygge den eksisterende Frederikssundmotorvej fra 4 til 6 spor på  

 strækningen mellem Ring 3 og Motorring 4 syd for Ballerup.
Desuden søges om  

 bemyndigelse til at udbygge rundkørslen i krydset Frederikssundsvej og J.F.  

 Willumsens Vej i Frederikssund.
 Lovforslaget er et led i udmøntningen af trafikaftalen af 5.  

 november 2003 mellem regeringen, Dansk Folkeparti, Det Radikale Venstre og  

 Kristendemokraterne om investeringer på trafikområdet for de kommende ti år.  

 Efter aftalen skal Frederikssundmotorvejen igangsættes med en 1. etape, der  

 omfatter strækningen mellem Motorring 3 og Motorring 4 og rundkørslen i  

 Frederikssund med en forventet anlægsperiode 2006-2012.
 Lovforslaget er  med en række justeringer  en  

 genfremsættelse af L11, som blev fremsat for Folketinget den 6. oktober 2004  

 og  

 1. behandlet den 27. oktober 2004. Lovforslaget bortfaldt ved udskrivelsen af  

 Folketingsvalget den 8. februar 2005.
For at skåne Vestskoven og Vestvolden er linjeføringen  

 optimeret, og de skovområder, der inddrages ved anlæg af vejen, vil blive  

 retableret andetsteds med udgangspunkt i Vestskoven efter nærmere aftale med  

 Skov- og Naturstyrelsen.
Derudover afsættes der midler til etablering af  

 yderligere  

 26 ha skov i takt med at der viser sig mulighed for erhvervelse af arealer  

 hertil.
Lovforslaget medfører således, at Vestskovens samlede areal øges.  

 Endvidere indgår det i det justerede projekt, at der vil blive anvendt en  

 særlig støjsvag vejbelægning.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
