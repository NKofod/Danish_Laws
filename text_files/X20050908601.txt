Aktier  investeringsselskab   

 omsætningshastighed - næring Spørgsmål Kan Ligningsrådet bekræfte, at såfremt X A/S  

 tilrettelægger en formueforvaltningsstrategi for aktier med en omsætning af  

 aktier, der ikke overstiger 0,2 p.a. svarende til en gennemsnitlig ejertid på  

 5  

 år vil selskabet ikke være omfattet af aktieavancebeskatningslovens § 3? Svar Ja Beskrivelse af de faktiske forhold Med oprettelse af selskab X A/S ønsker selskabet  

 at tilbyde investorer et investeringsprodukt som alternativ til direkte  

 investering i de underliggende aktiver.
Investering i aktier i X A/S skal  

 derfor ses som et alternativ til investering i andre kollektive  

 investeringsenheder  

 såsom investeringsforeninger m.v.
Selskabets investeringsvirksomhed i form af  

 porteføljepleje er sammenlignelig med den investeringsvirksomhed, der drives  

 i  

 investeringsforeninger.
 Selskabets formål er i vedtægterne beskrevet som  

 at udøve investeringsvirksomhed for egne og lånte midler, ved investering i  

 værdipapirer, finansielle instrumenter og valuta.
Overordnet investeringsstrategi Målet med selskabet er ved hjælp af investering i  

 forskellige aktivtyper kombineret med et fremmedfinansieringselement at opnå  

 et  

 langsigtet afkast.
Selskabets investeringsstrategi bygger grundlæggende på,  

 at  

 der kan opnås et afkast på baggrund af den risikodiversifikation som en  

 blandet  

 portefølje af værdipapirer giver mulighed for, samt ved at udnytte en positiv  

 forskel i forrentningen af lånefinansiering optaget til kort rente og afkast  

 på  

 mere langsigtede obligationsinvesteringer.
Andelen af lånefinansiering vil udgøre mellem 0 og  

 80 pct. af den samlede kapital og forventes typisk at ligge på 75 pct.  

 Således  

 vil fremmedfinansieringselementet ved en egenkapital på 50 mio. kr. typisk  

 udgøre 150 mio. kr., dvs. 75 pct. fremmedfinansiering og 25 pct.  

 egenfinansiering.  

 Størrelsen af fremmedfinansieringselementet vil dog helt afhænge af, hvilken  

 finansieringsrente, der kan opnås.
Hvor finansieringsrenten er høj i forhold  

 til det forventede afkast på investeringsporteføljen, vil  

 fremmedfinansieringselementet være lavt.
Selskabet investerer både i obligationer og  

 aktier, men med hovedvægten lagt på obligationssiden.
Udover investeringer i  

 obligationer og aktier kan selskabet investere i finansielle instrumenter for  

 at reducere selskabets risiko, specielt ved meget store kursudsving samt som  

 et  

 alternativ til investering i obligationer og aktier.
Investeringer kan  

 herudover  

 foretages gennem investeringsforeninger.
 Den påtænkte aktieinvesteringsstrategi er baseret  

 på investering i et mindre antal selskaber m.v., som X A/S i det væsentlige  

 ligger stille med.
 Investeringsstrategien er baseret på et  

 formueforvaltningsprincip dvs. med en lav omsætning af aktieformuen.
Formueforvaltere arbejder efter det oplyste med et  

 fast nøgletal for omsætningshastighed, som opgøres på basis af  

 transaktionsværdier i procent af den gennemsnitlige formue for året.
Dette  

 nøgletal afspejler, i hvilken grad formueforvalteren omlægger formuen over  

 året.
Der regnes med transaktionsværdier, således at nøgletallet afspejler et  

 vægtet tal for aktieomsætningen.
Dette må anses for et mere retvisende  

 nøgletal  

 for handelsaktiviteten frem for et mål af enkelttransaktioner.  

 Omsætningshastigheden  

 er således et velegnet styrings- og måleværktøj.
Formlen for mål af omsætningshastighed kan  

 udtrykkes som (købsværdi + salgsværdi)/2 i procent af den gennemsnitlige  

 formue  

 over året.
Målt over en 5-årig periode vil dette nøgletal i henhold til den  

 foreslåede aktieinvesteringsstrategi ikke overstige 0,2 p.a.
X A/S påtænker at implementere en  

 aktieinvesteringsstrategi, hvor ovennævnte omsætningshastighed på maksimalt  

 0,2  

 p.a. eller 20 pct. måles over en femårig horisont, men hvor købstransaktioner  

 i  

 det første halve år udelukkes fra målingen.
Den gennemsnitlige ejertid for  

 aktierne vil være 5 år.
 En omsætningshastighed på 0,2 p.a. bekræfter, at  

 fokus i strategien er på langsigtet værditilvækst frem for opnåelse af  

 gevinst  

 gennem regelmæssig og systematisk handelsaktivitet.
Målet for omsætningshastigheden vil kun give en  

 reel indikation af selskabets aktivitetsniveau efter placering af den ved  

 etableringen (eller ved en senere yderligere aktieemission) rejste kapital i  

 den ønskede aktieportefølje.
I investeringsfasen vil nøgletallet derimod  

 afspejle, at hele formuen omsættes (placeres i aktier). Målingen af  

 omsætningshastigheden på i gennemsnit 0,2 p.a. målt over en femårig periode  

 vil  

 således omfatte samtlige salg fra selskabets etablering, mens  

 købstransaktioner  

 udelades det første halve år, hvor selskabets langsigtede aktieposition  

 etableres.
En omsætningshastighed på 0,2 p.a. er, som ovenfor  

 nævnt, et nøgletal, der normalt anvendes i formueforvaltningssammenhæng.
Til  

 illustration kan oplyses, at ved en typisk handel på i gennemsnit 1 pct. af  

 formuen, svarer en omsætningshastighed på 0,2 pct. til 40 handler per år  

 (ekskl. købstransaktioner i etableringsperioden).
Udbyttepolitik Afkastet på en investering i X A/S vil primært  

 være i form af gevinst eller tab på aktier.
Det forventes således ikke, at  

 selskabet udbetaler udbytte, men i stedet at et opnået positivt resultat  

 anvendes til konsolidering.
En investering i X A/S skal således anses som en  

 langsigtet investering (mindst 5 år).
Rådgivers opfattelse af den skattemæssige  

 behandling Rådgiver henviser til ordlyden af  

 aktieavancebeskatningslovens § 3 samt bemærkningerne til § 3 i L 140 af 28.  

 januar 1981, hvoraf fremgår, at "Aktier anses for næringsaktier i samme  

 omfang  

 som efter hidtidig praksis.
Det gælder i første række, når de er erhvervet af  

 skattepligtige, der har som erhverv at handle med aktier og lignende  

 værdipapirer, når aktierne er erhvervet med videresalg for øje." Videre henvises til Ligningsvejledningen 2002, hvor  

 rådgiver fremhæver følgende uddrag:
"S.G.8.1 Næringsbegrebet Næringsaktier er defineret som aktier erhvervet  

 som led i den skattepligtiges næringsvej (ABL § 3). Bestemmelsen må fortolkes  

 i  

 overensstemmelse med det almindelige skatteretlige næringsbegreb.
Der kan  

 således være tale om næringsaktier, både når der er tale om aktier erhvervet  

 som led i handelsnæring, og når der er tale om aktier erhvervet som led i  

 vederlagsnæring.
S.G.8.1.1 Handelsnæring Handelsnæring foreligger, når den pågældende  

 skattepligtige har som erhverv at drive handel med aktier og lignende  

 værdipapirer, og de afståede aktier tillige er erhvervet med videresalg for  

 øje.
Dette gælder både, når der er tale om et hovederhverv, og når der er  

 tale  

 om bierhverv.
Det er en betingelse for at anse aktier for aktier erhvervet i  

 handelsnæring, at aktierne er erhvervet med videresalg for øje og med henblik  

 på at opnå fortjeneste ved et sådant videresalg.
Ikke erklæret næringsvej Der kan imidlertid også foreligge handelsnæring,  

 uagtet at den pågældende skattepligtige ikke har som sin erklærede næringsvej  

 at handle med aktier m.v.
Det er selve aktiviteten, der er afgørende.
Der  

 lægges i denne forbindelse vægt på omfanget af aktiviteten med handel med  

 aktier m.v. og på, om aktiviteten har systematisk karakter.
Blandt de  

 momenter,  

 der får betydning, kan nævnes størrelsen af beholdningen af værdipapirer,  

 herunder om den skattepligtige har økonomiske muligheder for at beholde  

 aktierne som anlægsaktiver, den hastighed hvormed papirerne omsættes,  

 omsætningens  

 størrelse, herunder salgsavancernes eller dispositionernes vægt i den  

 skattepligtiges økonomi, samt den regelmæssighed, købene og salgene  

 har." Rådgiver har endvidere fremført, at  

 næringsbegrebet i forbindelse med investeringsvirksomhed med aktier er  

 snævert.  

 Banker og vekselerervirksomhed har således traditionelt været kerneområdet  

 for  

 næringsbestemmelsen.
Disse aktører er kendetegnet ved, at deres erklærede  

 næringsvej  

 er handel med aktier, og at de har en særdeles professionel tilknytning til  

 det  

 finansielle marked, foretager hyppige og systematiske købs- og  

 salgstransaktioner med henblik på at opnå fortjeneste samt foretager handler  

 på  

 vegne af kunder.
Det er selve aktiehandlen og videresalget, der er den  

 indkomstskabende  

 aktivitet snarere end den underliggende langsigtede værditilvækst, hvilket  

 skal  

 ses i modsætning til almindelig porteføljepleje.
Andre professionelle investorer såsom  

 livsforsikringsselskaber og investeringsforeninger med stor og hyppig  

 omsætning  

 med aktier og som ofte er del af en bankkoncern anses efter praksis ikke som  

 næringsdrivende.
Disse investorer foretager godt nok løbende handler med  

 aktier  

 i et væsentligt omfang, men fokuserer på grund af en langsigtet  

 investeringshorisont på den langsigtede værditilvækst frem for gevinst ved  

 aktiehandlerne i sig selv.
 Investeringsforeninger har en ganske betydelig  

 omsætning af aktier, og køb og salg fastlægges under hensyntagen til  

 3-års-reglen.
Der skelnes således i praksis mellem på den ene  

 side aktiehandel, hvor det er handelsaktiviteten som sådan, der er afgørende  

 for opnåelse af fortjeneste og på den anden side porteføljepleje, hvor  

 fortjenesten opnås på mere lang sigt.
Kun i den første situation anses  

 aktiviteterne som at udgøre handel med aktier i næringsøjemed.
Styrelsens indstilling og begrundelse X A/S påtænker at iværksætte en  

 investeringsstrategi for så vidt angår handel med aktier, der indebærer en  

 omsætning af formuen på 0,2 p.a., hvilket betyder, at 20 pct. af formuen  

 omsættes  

 årligt.
Aktierne vil have en gennemsnitlig ejertid på 5 år.
Ifølge Ligningsvejledningen 2004-2, afsnit  

  

 S.G.8.1.1  

. er det  

 "..selve aktiviteten, der er afgørende.
Der lægges i denne forbindelse  

 vægt på  

  

 omfanget af aktiviteten med  

 handel af aktier  

  

 (styrelsens kursivering) m.v. og på, om aktiviteten har  

 systematisk karakter.
Blandt de momenter, der får betydning kan nævnes  

 størrelsen af beholdningen af værdipapirer, herunder om den skattepligtige  

 har  

 økonomiske muligheder for at beholde aktierne som anlægsaktiver, den  

 hastighed  

 hvormed papirerne omsættes,  

  

 omsætningens  

 størrelse, herunder salgsavancernes eller dispositionernes vægt i den  

 skattepligtiges økonomi  

  

 (styrelsens kursivering) samt den regelmæssighed,  

 købene og salgene har." Styrelsen finder ikke, at antallet af handler  

 selvstændigt er et moment i næringsvurderingen.
Antallet af handler må  

 derimod  

 sammenholdes med omfanget af disse, jf.
Ligningsvejledningens henvisning til  

 omfanget af aktiviteten med handel med aktier, jf. ovenfor.
 Praksis har også henvist til såvel antallet af  

 handler, som til omfanget af disse.
Se f.eks.
TfS 1999, 210 H, hvor Højesteret i sin  

 begrundelse blandt andet henviser til  

  

 handlernes  

 begrænsede antal og omfang.
 I  

  

 SKM2002.284.LSR  

  

 udtalte  

 Landsskatteretten følgende i sin begrundelse: "Uanset den professionelle  

 tilrettelæggelse af selskabets investeringsvirksomhed og investeringernes  

 omfang finder retten i overensstemmelse med en udtalelse fra Told- og  

 Skattestyrelsen,  

 at selskabets køb og salg af de omhandlede aktier ikke er sket som led i en  

 sådan næringsvirksomhed, som efter praksis kan anses for omfattet af ABL § 3,  

 stk. 1. Der er herved bl.a. henset til det  

  

 begrænsede  

 antal køb og salg af aktier og omsætningshastigheden.
I SKM2004.238.Ø udtalte Østre Landsret i sin  

 begrundelse følgende: "Uanset disse personers forudsætninger i øvrigt og  

 uanset handlernes meget betydelige omfang og deres tilrettelæggelse i  

 samarbejde  

 med selskabets bankforbindelse, kan selskabets handel med værdipapirer  

 herefter  

 ikke anses for at være sket som led i selskabets næringsvej." Styrelsen finder efter en samlet vurdering ikke,  

 at X A/S vil blive næringsskattepligtig af handlen med aktier som følge af  

 den  

 påtænkte aktivitet og investeringsstrategi.
Der er herved bl.a. henset til en  

 lav omsætningshastighed af formuen (0,2 p.a.) og en gennemsnitlig ejertid på  

 5  

 år, idet selskabet dog som nystiftet selskab ikke har haft en historik med en  

 etableret aktieportefølje omsat med 0,2, svarende til en aktuel gennemsnitlig  

 ejertid på 5 år.
Selskabets gennemsnitlige ejertid vil således de første år  

 være stadigt stigende mod de 5 år, som følge af en omsætningshastighed på  

 maksimalt 0,2 p.a.
 Aktieerhvervelser det første halve år bør udelades  

 af beregningen af opgørelsen af formuens omsætningshastighed, idet hele  

 formuen  

 i det første halve år omsættes (placeres i aktier), idet selskabet etablerer  

 sin langsigtede aktieposition.
 Styrelsen indstiller herefter, at der svares ja  

 til det stillede spørgsmål.
 Ligningsrådet  

  

 tiltræder styrelsens indstilling.
