Betænkning afgivet af Skatteudvalget den  

 8. maj 2002 Betænkning over Forslag til lov om ændring af lov om  

 afgift af lønsum m.v.
(Fritagelse for fri folkeoplysende virksomhed og  

 undervisning i børnehaveklasser og 1.-10. klasse) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 3. april 2002 og var til 1.  

 behandling den 18. april 2002. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring efter  

 fremsættelsen.
Den 15. april 2002 sendte skatteministeren de indkomne  

 høringssvar til udvalget.
Den 19. april 2002 sendte skatteministeren  

 et høringsnotat til udvalget.
Høringsnotatet gengiver  

 hovedtrækkene i høringssvarene, samt skatteministerens  

 kommentarer hertil.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Ungdoms Fællesråd, Foreningen af Daghøjskoler i Danmark og Frie Kostskolers Fællesråd.
 Skatteministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 11 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til  

vedtagelse med de stillede ændringsforslag.
SF konstaterer, at regeringens nedskæringer på  

 uddannelses- og folkeoplysningsområdet har betydet store problemer for  

 organisationerne på dette område.
SF konstaterer derfor  

 også med tilfredshed, at regeringen har besluttet sig for med dette  

 lovforslag at imødegå en mindre del af forringelserne.
SF  

 hjælper gerne regeringen med at begrænse skadevirkningerne af de  

 kortsigtede nedskæringer.
Særlig fordi det er lykkedes også  

 at få bl.a. dag- og folkehøjskoler omfattet af lovforslaget.
Men  

 forslaget retter langtfra op på alle de skader, regeringen har  

 påført uddannelses- og folkeoplysningsområdet, og SF ser  

 stadig en lang vej til en offensiv og fremtidsrettet satsning på  

 uddannelse.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af udvalget:
Til § 1 1) I den under nr. 1 foreslåede affattelse  

 af § 1, stk. 2, affattes nr. 1 således:
» [Tilføjelse af daghøjskoler og  

 Folkeuniversitetet samt fritagelse for amatørsport i  

 øvrigt] 2) I den under nr. 1 foreslåede affattelse af §  

 1, stk. 2, indsættes efter nr. 1:
» Nr. 2-4 bliver herefter nr. 3-5.
[Tilføjelse af frie kostskoler] Bemærkninger Til nr. 1 Ændringsforslaget fremsættes for ikke at skabe  

 en konkurrencemæssigt ulige situation mellem den folkeoplysende  

 voksenundervisning og daghøjskoleundervisningen, som både kan  

 have et folkeoplysende og et beskæftigelsesfremmende sigte.
Desuden  

 foreslås Folkeuniversitetet sidestillet med den folkeoplysende  

 voksenundervisning.
Daghøjskolerne har hidtil i langt overvejende grad  

 været finansieret af statstilskud, og de har derfor været  

 fritaget for lønsumsafgift.
Med reformen for daghøjskolerne vil  

 en række daghøjskoler, hvis undervisning primært har et  

 beskæftigelsesfremmende sigte, og hvis primære finansieringskilde  

 bliver Arbejdsformidlingens køb af pladser, blive  

 lønsumsafgiftspligtige, selv om disse daghøjskolers  

 indtægter hovedsagelig stammer fra offentlige kasser.
Det har ikke været tilsigtet med overførelsen  

 af daghøjskolerne til kommunalt tilskudsregi, at staten skulle have et  

 provenu, som følge af at visse daghøjskoler blev  

 lønsumsafgiftspligtige.
Tilsvarende har det heller ikke været  

 tilsigtet, at folkeuniversitetsvirksomheden skulle blive omfattet af  

 lønsumsafgiftsforpligtelsen, når statstilskuddet til  

 Folkeuniversitetet nedsættes parallelt med nedsættelsen af de  

 kommunale tilskud til den folkeoplysende voksenundervisning.  

 Ændringsforslaget er derfor samlet set udgiftsneutralt for staten.
 Herudover bevirker ændringsforslaget, at  

 amatørsport fremover fritages i samme omfang som i dag.
I henhold til den gældende lovs § 1, stk. 2, nr. 1,  

 er »amatørsport«  

 fritaget for betaling af lønsumsafgift.
Denne fritagelse  

 foreslås i lovforslaget udvidet til at gælde »folkeoplysende voksenundervisning og frivilligt  

 folkeoplysende foreningsarbejde, jf. afsnit I i folkeoplysningsloven«.
Imidlertid er en mindre del af amatørsporten  

 ikke omfattet af de omhandlede bestemmelser i folkeoplysningsloven.
Der er  

 tale om idrætsunioners aktiviteter på et andet plan end det  

 kommunale, dvs. aktiviteter i selve organisationerne (DDGI, DIF, DFIF m.fl.)  

 samt i deres amtsforeninger, specialforbund, lokalunioner m.v.
Disse  

 aktiviteter anses for at være en integreret del af  

 amatørsportsbegrebet i relation til den gældende lov om  

 lønsumsafgift.
 Da det ikke har været hensigten med lovforslaget at  

 indsnævre den gældende fritagelse for amatørsport,  

 foreslås det indsat, at fritagelsen ud over aktiviteter omfattet af  

 folkeoplysningslovens afsnit I også omfatter amatørsport i  

 øvrigt.
Til nr. 2 Det skønnes mest hensigtsmæssigt at fritage  

 al undervisning i henhold til lov om frie kostskoler, hvortil der ydes  

 statstilskud.
Statens tilskud svinger i mange skolers tilfælde omkring  

 de 50 pct., således at skolerne ét år er afgiftspligtige  

 og det næste ikke.
Det vil ligestille disse statsstøttede skoler  

 med anden offentlig undervisning, og forslaget vil lette skolerne  

 administrativt, idet de dermed vil blive fritaget for at opgøre den  

 afgiftspligtige lønsum efter de herom gældende regler.
De  

 skoler, som har aktiviteter uden for lovens område, vil dog fortsat  

 være afgiftspligtige for denne del, i det omfang disse aktiviteter  

 bevirker, at de offentlige tilskud ikke når op på 50 pct. af  

 skolernes driftsomkostninger. Ændringsforslaget vil medføre et  

 provenutab på ca. 2,5 mio. kr. årligt under forudsætning af  

 uændret tilskudsstruktur.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 189 Bilagsnr.
Titel 1 Henvendelse af 7/4-02 fra Frie Kostskolers Fællesråd 2 Henvendelse af 10/4-02 fra Dansk Ungdoms Fællesråd 3 Høringssvar, fra skatteministeren 4 Spm. 1 om oversendelse af høringsnotat, til skatteministeren 5 Henvendelse af 18/4-02 fra Foreningen af Daghøjskoler i Danmark 6 Svar på spm. 1 om oversendelse af høringsnotat, fra  

 skatteministeren 7 Bilag tilbagetaget 8 Meddelelse om tidspunkt for betænkningsafgivelse og frist for  

 spørgsmål m.v.
