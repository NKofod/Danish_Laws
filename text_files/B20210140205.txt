Bekendtgørelse om ændring af bekendtgørelse om personer indlagt på psykiatrisk afdeling i henhold til strafferetlig afgørelse § 1 I bekendtgørelse nr. 1414 af 10. december 2010 om personer indlagt på psykiatrisk afdeling i henhold til strafferetlig afgørelse foretages følgende ændringer:
 1. I § 1 indsættes som 2. pkt.:
»Bekendtgørelsen gælder endvidere for personer, som i henhold til en retsafgørelse truffet i medfør af § 157 i kriminallov for Grønland eller § 361 eller § 436, stk. 3, i retsplejelov for Grønland, er indlagt på psykiatrisk afdeling i Danmark.« 2. I § 2, stk. 1, 2. pkt., udgår »§ 13 d, § 13 e,« og »tvangstilbageholdelse, tilbageførsel og tvungen opfølgning efter udskrivning« ændres til: »tvangstilbageholdelse og tilbageførsel«.
 3. I § 2, stk. 2, indsættes efter »straffelovens § 71«: »eller kriminallovens § 163«.
§ 2 Bekendtgørelsen træder i kraft den 1. juli 2021.
