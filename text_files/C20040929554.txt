 Skrivelse til samtlige kommuner m.fl.
 Folketinget har den 20. april 2004 vedtaget:
L 153. Forslag til  

 lov om ændring af lov om aktiv socialpolitik og lov om dagpenge ved sygdom  

 eller fødsel (Hjælp til personer med visse former for opholdsret og  

 opfølgning i sygedagpengesager i udlandet) Med loven udmøntes dele af den aftale, regeringen den 2.  

 december 2003 indgik med Socialdemokratiet, Socialistisk Folkeparti, Det  

 radikale Venstre og Kristendemokraterne om adgangen til det danske  

 arbejdsmarked efter EU udvidelsen pr. 1. maj 2004.
 Lovforslaget  som fremsat med bemærkninger og som vedtaget  

 ved 3. behandlingen  kan findes via et link på  

 Beskæftigelsesministeriets  

 hjemmeside  

  

 www.bm.dk.  

  

 Se under tal og love  lovforslag.
 Loven indeholder i § 1 en ændring af lov om aktiv  

 socialpolitik  hjælp til personer med visse former for opholdsret.  

 Arbejdsdirektoratet har udarbejdet vejledning hertil, og der henvises til  

 pkt.  

 4 heri for så vidt angår tidsbegrænsede opholds- og arbejdstilladelser til  

 borgere fra de nye EU-lande, jf. nedenfor.
 Ændringerne i loven og  

 bekendtgørelse om dagpenge ved sygdom eller fødsel.
 Loven indeholder i § 2 bemyndigelser for ministeren til at  

 fastsætte regler:
1. for gennemførelse af opfølgning i sygedagpengesager, hvor  

 sygemeldte opholder sig i udlandet 2. om rådgivning, vejledning og anden bistand til kommunerne i  

 forbindelse med gennemførelse af opfølgningen overfor sygemeldte, der  

 modtager  

 dagpenge under ophold eller ved bopæl i udlandet.
 De nærmere regler om opfølgningen er fastsat i  

 bekendtgørelse om ændring af bekendtgørelse om dagpenge ved sygdom eller  

 fødsel. Ændringsbekendtgørelsen, som træder i kraft den 12. maj 2004,  

 vedlægges  

 i korrekturudgave.
 Indholdet i  

 ændringsbekendtgørelsen:
 Som noget nyt vil kommunen efter en konkret vurdering af  

 oplysningerne om sygeforløbet kunne indkalde sygemeldte, der opholder sig  

 eller  

 har bopæl i udlandet, til en drøftelse af forløbet og mulige hensigtsmæssige  

 initiativer, der kan medvirke til en hurtigere raskmelding og fortsat  

 beskæftigelse.  

 Omkostningerne herved, bl.a. rejseudgifter, skal betales af kommunen.
 Som noget nyt oprettes der endvidere i  

 Arbejdsmarkedsstyrelsen en enhed, der kan bistå kommunerne med rådgivning og  

 vejledning om kontakten med især de nye EU-landes kompetente myndigheder med  

 henblik på at få etableret et samarbejde om opfølgningen i de sager, hvor den  

 sygemeldte opholder sig eller har bopæl i et EU/EØS-lande.
Er den sygemeldte fra et af de nye EU-lande (bortset fra  

 Cypern og Malta), og er pågældende blevet afskediget og dermed mistet  

 opholds-  

 og arbejdstilladelsen, vil kommunen endvidere kunne anmode enheden i  

 Arbejdsmarkedsstyrelsen om at varetage konkrete initiativer i forbindelse med  

 gennemførelsen af opfølgningen.
Enheden vil fx kunne hjælpe kommunen med at  

 indhente en lægeerklæring eller at finde læger i de nye EU-lande, der vil  

 kunne  

 anmodes om at udarbejde lægeerklæringer til brug i opfølgningen ligesom  

 enheden  

 vil kunne hjælpe kommunen med at få etableret kontakt til den kompetente  

 myndighed i opholdslandet og skaffe viden om rehabiliteringsinstitutioner i  

 den  

 sygemeldtes hjemland.
Baggrunden for loven  

 og bekendtgørelsen I forbindelse med EU-udvidelsen indføres i en  

 overgangsperiode en regulering af adgangen til det danske arbejdsmarked.
 Der er i den forbindelse etableret et regelsæt for  

 meddelelse af opholds- og arbejdstilladelse til arbejdstagere fra Estland,  

 Letland, Litauen, Polen, Slovakiet, Slovenien, Tjekkiet eller Ungarn.
Meddelelse af opholds- og arbejdstilladelse vil som  

 udgangspunkt være betinget af, at der foreligger et konkret  

 ansættelsesforhold  

 med angivelse af, at løn- og ansættelsesvilkårene er fastlagt i henhold til  

 en  

 nærmere angivet overenskomst eller er sædvanlige for det danske  

 arbejdsmarked.  

 Tilladelsen vil som udgangspunkt endvidere være betinget af ansættelse på  

 fuld  

 tid.
Det er endelig et krav, at den pågældende virksomhed er skattepligtig i  

 henhold til kildeskatteloven.
Opholds- og arbejdstilladelsen inddrages som udgangspunkt,  

 hvis arbejdstageren mister det arbejde, som opholds- og arbejdstilladelsen er  

 meddelt på grundlag af.
Opholdstilladelsen er således betinget af, at  

 arbejdstagere fra de nye EU-lande er beskæftigede og dermed er i stand til at  

 forsørge sig selv.
 Alle EU-borgere, der i umiddelbar tilknytning til en  

 sygemelding har arbejdet i Danmark og opfylder sygedagpengelovens  

 beskæftigelseskrav (der skal ved opgørelsen heraf tages hensyn til  

 beskæftigelsesperioder, der er tilbagelagt i andre EU/EØS-lande), kan i  

 henhold  

 til EF-forordning 1408/71 modtage sygedagpenge under ophold i et andet  

 EU-land,  

 jf. § 48 i bekendtgørelse om dagpenge ved sygdom eller fødsel.
 En ret til sygedagpenge bevares også for EU-borgere fra de  

 nye EU-lande, der under deres sygemeldingen måtte blive afskediget, og dermed  

 mister ophold- og arbejdstilladelse i Danmark.
 EF-forordning 574/72 art. 18 indeholder bestemmelserne om  

 den praktiske gennemførelse ved anmeldelse, fremskaffelse af lægelig  

 dokumentation samt kontrol af dagpengesager i øvrigt.
 Kommunen skal følge op på sygedagpengesager overfor  

 sygemeldte efter de regler, der er fastsat i sygedagpengeloven og  

 bekendtgørelser udstedt i medfør heraf.
 Der skal også ske opfølgning overfor alle EU-borgere, der  

 under sygemelding tager ophold i et andet EU/EØS-land/hjemlandet.
Som udgangspunkt finder de danske regler for opfølgning i  

 sygedagpengesager også anvendelse overfor sygemeldte, der opholder sig i  

 udlandet.
Opfølgningen kan efter EU-retten ske i opholdslandet og vil da ske  

 i  

 et samarbejde med opholdslandets relevante myndighed, og efter de regler, der  

 gælder i opholdslandet, jf.
EF-forordning 574/72.
 Der er af Den Sociale Sikringsstyrelse udsendt en  

 Vejledning af april 1997 om EF-regler om sociale sikring, Hæfte  

 3: Dagpenge  

 ved sygdom eller fødsel, hvortil der kan henvises.
Arbejdsmarkedsstyrelsen, den 6. maj  

 2004 Niels Kristoffersen Bilag 1 Oversigt over EU-lande, EØS-lande m.v.
EU-borgere er Statsborgere i Belgien, Luxembourg, Finland, Frankrig,  

 Portugal, Grækenland, Spanien, Holland, Storbritannien, Irland, Sverige,  

 Tyskland, Italien og Østrig.
Den 1. maj 2004 optages Estland, Letland, Litauen, Polen,  

 Tjekkiet, Slovakiet, Ungarn, Slovenien, Cypern og Malta i EU.
Bortset fra  

 Cypern og Malta er disse nye medlemslande omfattet af tilrædelsestraktatens  

 overgangsperiode i forhold til arbejdskraftens frie bevægelighed.
EØS-borgere er Statsborgere i EØS-landene, dvs.
Liechtenstein, Norge og  

 Island.
Aftale mellem EU og  

 Schweiz Statsborgere i Schweiz er omfattet af disse regler i henhold  

 til aftalen mellem EU og Schweiz om fri bevægelighed.
