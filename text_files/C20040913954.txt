Skrivelse  

 om præcisering af retstilstanden for udsatte børn og unge (Til samtlige KL-kommuner) Baggrund Som opfølgning på kommuneøkonomiaftalen for 2004 udsendte jeg  

 den 22. december 2003 skrivelsen »Redskaber til styring af indsatsen  

 vedrørende  

 udsatte børn og unge«.
Redskabspapiret beskriver sammenhængen mellem  

 socialfaglighed og økonomi, anviser konkrete redskaber til styring af  

 indsatsen  

 vedrørende udsatte børn og unge og definerer blandt andet begreberne »skal«-  

 og  

 »kan«-opgaver.
 I KLs blad Danske Kommuner nr. 2 i januar 2004 var der en  

 artikel, der beskæftigede sig med samme tema som redskabspapiret, men  

 artiklen  

 i Danske Kommuner opererer med en anden definition af »skal«- og  

 »kan«-opgaver,  

 som kan give anledning til nogle konklusioner i forhold til retstilstanden,  

 som  

 ikke er i overensstemmelse med lovgivningen.
Jeg har noteret mig, at KL har præciseret sine synspunkter, og  

 jeg tager KLs efterfølgende meldinger som udtryk for, at vi er enige om  

 retstilstanden.
Ikke desto mindre hører jeg fra flere sider, at de  

 forskellige  

 udmeldinger har skabt usikkerhed, og jeg finder det derfor nødvendigt at  

 udsende dette brev for at præcisere retstilstanden i sammenhæng med  

 mulighederne for styring af området for udsatte børn og unge.
Præcisering af retstilstanden Lad mig slå fast, at udgangspunktet for enhver indsats overfor  

 udsatte børn og unge findes i servicelovens § 32. Heraf fremgår blandt  

 andet, at kommunen skal »skabe de bedst mulige opvækstvilkår for børn og unge  

 med særlige behov, så de på trods af deres individuelle vanskeligheder kan  

 opnå  

 de samme muligheder for personlig udfoldelse, udvikling og sundhed som deres  

 jævnaldrende«, samt at støtten skal gives individuelt og sikre hensynet til  

 kontinuitet i opvæksten.
Redskabspapiret understreger, at kommunerne er forpligtede til  

 en indsats over for udsatte børn og unge i henhold til servicelovens  

 § 32.  

 Kommunerne  

  

 skal  

  

 levere en indsats,  

 der kan dække det enkelte barns behov for særlig støtte, og opgaverne omtales  

 derfor i redskabspapiret som »skal«-opgaver.
Kommunerne kan altså ikke vælge,  

 om de vil støtte udsatte børn og unge, eller i hvilken grad de vil dække  

 deres  

 behov for støtte.
 Her over for står »kan«-opgaver, der i redskabspapiret defineres  

 som opgaver, kommunerne kan vælge at løfte, selv om de ikke er forpligtet  

 hertil i henhold til lovgivningen.
Uanset opgavetype har kommunerne imidlertid betydelig frihed i  

 valget af metode.
Serviceloven er nemlig en rammelovgivning, som kun stiller  

 meget  

 få krav til, hvilken konkret form indsatsen skal have.
Lovgivningen giver  

 dermed rum for, at børn og unge befinder sig i forskellige situationer, som  

 kræver vidt forskellige former for indsatser.
Når kommunen skal fastlægge en indsats for et udsat barn eller  

 ung, skal den vælge den indsats, der løser barnets problemer.
Det er fuldt ud  

 foreneligt med lovgivningens bestemmelser at inddrage saglige økonomiske  

 hensyn  

  som ét blandt flere  i forbindelse med sagsbehandling og  

 visitation, men det  

 økonomiske hensyn må aldrig tildeles forrang.
En foranstaltning må således  

 aldrig  

 vælges, alene fordi det er den billigste.
Revisitering Til slut vil jeg gerne knytte nogle bemærkninger til  

 revisitering, der er nævnt som et overordnet værktøj i forbindelse med  

 rammestyring af udgifterne.
 Revisitering kan ikke benyttes som redskab til at omlægge  

 allerede iværksatte foranstaltninger til billigere foranstaltninger af  

 økonomiske årsager alene.
Revisitering skal derimod ses i sammenhæng med den opfølgning,  

 der altid skal finde sted.
Således er det et krav i serviceloven, at kommunen  

 løbende skal følge op på iværksatte foranstaltninger, og foranstaltningerne  

 skal ophøre, når formålet med dem er nået, når de ikke længere opfylder deres  

 formål under hensyn til barnets eller den unges særlige behov, eller når den  

 unge fylder 18 år.
Når kommunen følger op, skal der i hver enkelt sag laves en  

 individuel socialfaglig vurdering med fokus på, om den individuelle  

 foranstaltning fortsat er den mest hensigtsmæssige i forhold til formålet med  

 indsatsen.
Heri kan også saglige økonomiske aspekter indgå.
Hensynet til  

 sammenhæng og kontinuitet i indsatsen må dog altid tillægges afgørende vægt i  

 forbindelse med overvejelser om revisitering.
