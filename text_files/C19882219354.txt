(Til rektorerne for samtlige  

 gymnasieskoler, studenter- og HF-kurser) Der er af Levnedsmiddelstyrelsen nu givet tilladelse til at anvende  

 genteknologi i undervisningsøjemed jfr. paragraf 9, stk. 3, i loven om miljø  

 og genteknologi (Lov nr.288 af 4.juni 1986).
Tilladelse omfatter alene de laboratorieforsøg, som er beskrevet med  

 forsøgsvejledning i »Eksperimentel Genteknologi«.
Denne publikation  

 er under udarbejdelse og forventes udgivet foråret 1989. Indtil da kan  

 anvendes de forsøgsvejledninger, der er anvendt på Direktoratets  

 efteruddannelseskurser i eksperimentel genteknologi.
 Det gælder:
- Gærtransformation - Plasmidoprensning - Transformation af E. coli K12 - Forsøg med enzymer fra gensplejsede mikroorganismer a.  

 Beta-galaktosidase b.
Beta-laktamase Der må kun anvendes de organismer, vektorer m.v., som er anført heri.  

 Undervisningen skal ske under varetagelse af de regler, der er anført i  

 »Sikkerhed i undervisningslaboratoriet« (Risikovejledningen),  

 Undervisningsministeriet 1985.
(Se specielt afsnittet om mikroorganismer) Det skal bemærkes, at der i Risikovejledningen er et uddannelseskrav.  

 Forsøgene må kun udføres af de lærere, der enten gennem deres uddannelse  

 eller efteruddannelse har erhvervet sig den nødvendige mikrobiologiske  

 baggrund.
Det gælder således alle de biologilærere, der har deltaget i  

 Direktoratet for Gymnasieskolerne og Højere Forberedelseseksamens regionale  

 efteruddannelse i de i »Eksperimentel genteknologi« nævnte  

 laboratorieforsøg.
 Andre lærere med en tilsvarende uddannelsesmæssig/ efteruddannelsesmæssig  

 baggrund skal forelægge sagen for direktoratet til afgørelse.
Forsøgene må kun udføres, såfremt anmeldelsen er sket på en dertil  

 indrettet blanket senest 3 uger inden arbejdet (herunder forarbejdet)  

 starter.
Blanketten er vedlagt i et eksemplar, som kan kopieres.
 Genteknologiarbejdet registreres således i Direktoratet for  

 Gymnasieskolerne og Højere Forberedelseseksamen, ligesom uddannelseskravet  

 forvaltes af Direktoratet for Gymnasieskolerne og Højere  

 Forberedelseseksamen.
 P.D.V.
Steffen Jensen undervisningsinspektør Bilag udeladt her.
Blanketten kan rekvireres hos Direktoratet for  

 Gymnasieskolerne og Højere Forberedelseseksamen.
