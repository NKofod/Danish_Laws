Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse.
Erstatningscertifikater.
 I henhold til § 11 i bekendtgørelse af 14. oktober 1988 om udførsel af  

 kødprodukter, § 9 i bekendtgørelse af 14. september 1988 om udførsel af fersk  

 kød og § 11 i bekendtgørelse af 8. december 1988 om slagtning af fjerkræ samt  

 engrosforhandling og udførsel af fersk fjerkrækød må oprindelses- og  

 sundhedscertifikater ikke udstedes for varer, efter af disse er afsendt,  

 ligesom der heller ikke må foretages rettelser eller tilføjelser heri,  

 medmindre Veterinærdirektoratets tilladelse i hvert enkelt tilfælde er  

 indhentet.
 Da der er et betydeligt antal af sager om erstatningscertifikater,  

 specielt ved eksport til USA, skal det indskærpes, at der af virksomhederne  

 og embedsdyrlægerne udvises den fornødne omhu ved udfyldelsen af  

 certifikaterne. Årsager:
 De hyppigste årsager til behovet for erstatningscertifikater er rettelser  

 i teksten (brug af korrekturlak og af slettebånd samt overstregninger) og  

 forkert eller manglende tillægsattestation, uoverensstemmelse mellem  

 oplysninger på varen og certifikatet, fejl i varebetegnelse, fejlagtig  

 angivelse af dyreart, af kartonantal og af shipping marks, bortkomst af  

 originalcertifikatet, ændring af modtager og/eller bestemmelsessted.  

 Procedure:
 A: Er partiet ikke afsendt, og er certifikatet og samtlige duplikater  

 (incl. kopi til toldvæsenet) i embedsdyrlægens varetægt, kan certifikatsættet  

 makuleres og nyt certifikat kan umiddelbart udstedes, dateret som det  

 oprindelige.
B: Er partiet afsendt, skal der forinden udstedelse af nyt certifikat  

 indhentes tilladelse hertil hos vedkommende veterinærinspektør, jf. dog  

 afsnit USA, i henhold til nedenstående oversigt.
Begrundet anmodning herom  

 indsendes af embedsdyrlægen eller af eksportøren i samråd med den udstedende  

 embedsdyrlæge.
Såfremt eksportøren fremsender anmodningen, skal det heraf  

 fremgå, at det sker efter samråd med embedsdyrlægen.
 Veterinærinspektøren for kødkontrollen i 2. distrikt, Kongensgade 18, 4100  

 Ringsted, tlf. 03 61 30 55, telefax nr. 03 61 90 48.
 Veterinærinspektøren for kødkontrollen i 3. distrikt, Begoniavænget 5,  

 Bellinge, 5250 Odense SV., tlf. 09 96 18 48.
Veterinærinspektøren for kødkontrollen i 4. distrikt, H.
Pontoppidansgade  

 8, 8000 århus C, tlf. 06 12 29 11, telefax nr. 06 12 07 76.
 Veterinærinspektøren for kødkontrollen i 5. distrikt, Boulevarden 14, 9000  

 ålborg, tlf. 08 12 38 00, telefax nr. 08 12 49 50.
 Såfremt fyldestgørende oplysninger om partiet foreligger, og det ikke -  

 bortset fra transport - har befundet sig udenfor det  

 »eksportautoriserede område«, kan der forventes tilladelse til at  

 udstede erstatningscertifikat.
Har partiet befundet sig i udlandet i længere tid end transporten  

 betinger, kan der ikke forventes tilladelse til erstatningscertifikat,  

 medmindre der fremsendes erklæring fra den officielle myndighed i vedkommende  

 land om, at partiet har været oplagt under officielt tilsyn på en godkendt  

 virksomhed.
Det vil også være en forudsætning for tilladelse til at udstede  

 erstatningscertifikat, at partiet fortsat er samlet, idet der ikke kan  

 meddeles tilladelse til at udstede erstatningscertifikat for delpartier.
USA:
 For partier, der er tilbageholdt af importkontrollen i USA, skal ansøgning  

 om tilladelse til at udstede erstatningscertifikat indsendes til  

 Veterinærdirektoratet, København.
 Der er med de amerikanske myndigheder aftalt følgende procedure:
 Importkontrollen i USA kan straks frigive tilbageholdte varer, når  

 Veterinærdirektoratet over for importkontrollen i USA via Den danske  

 Ambassade i Washington har afgivet forsikring om, at der fremsendes  

 erstatningscertifikat med de af de amerikanske myndigheder krævede  

 oplysninger.
Embedsdyrlægen eller eksportøren i samråd med den udstedende embedsdyrlæge  

 skal derfor altid rette henvendelse med oplysninger i overensstemmelse med  

 vedlagte blanket (K.K. 254-1988) til Veterinærdirektoratet i København,  

 eventuelt på telefax 01 32 12 18 eller telex 22473, og afvente oplysning om,  

 hvilken adresse i USA erstatningscertifikatet skal fremsendes til.
Påtegning:
 Ved udstedelse af erstatningscertifikat skal dette dateres med datoen for  

 udstedelsen, og følgende erklæring skal anføres på certifikatet, om muligt  

 øverst på forsiden:
 »This certificate replaces and cancels previous certificate issued on  

 .......... (dato) and covering the same consigment«.
eller »Diese Bescheinigung, die dieselbe Sendung deckt, ersetzt und macht  

 die früher am .......... (dato) ausgefertigte Bescheinigung  

 ungültig«.
eller »Ce certificat remplace et annulle le certificat precedent delivre le  

 .......... (dato) et couvrant la meme partie«.
Er det oprindelige certifikat påført forseglingspåtegning, skal  

 erstatningscertifikatet fremsendes til påtegning hos embedsdyrlægen ved den  

 virksomhed, hvor forseglingen har fundet sted.
Tilbagemelding:
 Fotokopi af det oprindelige certifikat og af det nye certifikat fremsendes  

 til den myndighed, som har meddelt tilladelsen, med angivelse af årsag og  

 sagsbehandler (navn).
Det oprindelige certifikatsæt skal hjemkaldes og makuleres af  

 embedsdyrlægen.
Embedsdyrlægen skal i overensstemmelse med gældende regler  

 opbevare eget duplikat af det oprindelige certifikat sammen med eget duplikat  

 af det tilhørende erstatningscertifikat.
Tilbagekaldelse:
 Veterinærdirektoratets cirkulæreskrivelse af 15. september 1988 om samme  

 emne tilbagekaldes.
 P.V.V.
K.
Hermansen Veterinærdirektoratet Afdeling for kødkontrol Frederiksgade 21 1265 København K.
Ansøgning om tilladelse til at udstede  

 erstatningscertifikat ved eksport til USA.
 Ansøgende embedsdyrlæge/selskab:
 Importør:
 Eksportør:
 Skibets navn:
 Container nr.:
 Segl nr.:
 Varebetegnelse (på engelsk):
 Est.no. (produktionsvirksomheden):
 Udlæsset den: fra:
 410-nummer:
 Antal kartoner:
 Bruttovægt:
 Nettovægt:
 Shipping marks:
 Inspektionssted (frysehus) i USA:
 Årsag:
