Skriftlig fremsættelse (4. oktober  

 2000) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til børnelov.
(Lovforslag nr.
L 2).
 Forslag til lov om ændring af retsplejeloven og  

 forskellige andre love. (Ændringer som følge af  

 børneloven m.v.).
(Lovforslag nr.
L 3).
Lovforslagene er en genfremsættelse af lovforslag  

 nr.
L 197 og L 198, der blev fremsat den 9. februar 2000. Forslagene har  

 navnlig til formål at gennemføre en fuldstændig revision  

 af reglerne om faderskab m.v.
Med lovforslagene bliver bl.a. bestemmelserne  

 om, hvordan faderskab fastslås, gjort mere tidssvarende, og sagsgangen  

 ved statsamterne og domstolene moderniseres og forenkles.
Lovforslagene bygger på betænkning nr.  

 1350/1997 om børns retsstilling.
Betænkningen, der er afgivet af  

 Justitsministeriets Børnelovsudvalg, har som grundlæggende  

 principper bl.a., at gifte og ugifte forældre skal ligestilles  

 ved fastslåelse af faderskab, at ethvert barn så vidt  

 muligt både skal have en far og en mor, at behandlingen af  

 faderskabssager skal være mere smidig, uformel og borgervenlig, og  

at faderskabsreglerne skal indrettes efter de nye retsgenetiske  

 muligheder.
Det nævnte princip om ligestilling mellem gifte og  

 ugifte forældre skal bl.a. ses på baggrund af, at omkring  

 halvdelen af alle børn i dag fødes i papirløse  

 samlivsforhold.
I den forbindelse afskaffes i lovforslagene de  

 forældede udtryk »ægtebørn« og »børn uden for  

 ægteskab«.
 De nye regler om faderskab m.v. kan i øvrigt  

 sammenfattes således:
 Den gældende pater est-regel om registrering af  

 ægtemænds faderskab i forbindelse med fødslen forenkles og  

 moderniseres.
Der åbnes mulighed for, at ugifte par i forbindelse  

 med fødslen kan få mandens faderskab registreret, uden at der  

 rejses faderskabssag.
Det kan ske, hvis parterne erklærer, at de sammen  

 vil varetage omsorgen og ansvaret for barnet (»omsorgs- og  

 ansvarserklæring«).
Registreres faderskabet på grundlag af en omsorgs-  

 og ansvarserklæring, får forældrene automatisk fælles  

 forældremyndighed.
Der vil således ikke længere skulle  

 indgås særlig aftale herom.
Denne ordning betyder bl.a. en  

 lettelse for de mange ugifte forældre, som i dag indgår aftale om  

 fælles forældremyndighed.
Kan faderskabet ikke registreres i forbindelse med  

 fødslen, skal sagen først søges løst i  

 statsamtet.
Som noget nyt får statsamterne adgang til - med parternes  

 samtykke - at foranstalte retsgenetiske undersøgelser.
Dette må  

 antages at indebære, at langt de fleste faderskabssager vil kunne  

 afsluttes under den mere smidige og uformelle procedure i statsamtet i stedet  

 for, at sagen skal indbringes for retten.
Samtidig er det helt centralt, at statsamterne kun  

 behandler sager, som det ikke giver anledning til retssikkerhedsmæssige  

 betænkeligheder at behandle og afslutte uden for retssystemet.
Den  

 foreslåede ordning indebærer derfor bl.a., at statsamtet skal  

  indbringe sagen for retten, hvis en af parterne beder om det, eller hvis  

 sagen af anden grund ikke er så enkel, at den bør behandles i  

 statsamtet.
Statsamtet kan som hidtil ikke træffe  

 afgørelse i sagerne, men kun modtage frivillig anerkendelse af  

 faderskabet.
Egentlige afgørelser om, hvem der er far til et barn, kan  

 fortsat kun træffes af domstolene.
For at et barn så vidt muligt kan få  

 både en far og en mor, skærpes moderens pligt til at oplyse, hvem  

 der er eller kan være barnets far.
Sanktionerne ved manglende  

 overholdelse af oplysningspligten skærpes derimod ikke.
Tværtimod  

 vil det ikke som i dag være strafbart for moderen at nægte at  

 give oplysninger til statsamtet.
Statsamtet skal i stedet ved  

 rådgivning og vejledning m.v. søge at motivere moderen til  

 frivilligt at give oplysningerne.
Indbringes sagen for retten, kan retten anvende de samme  

 vidnesanktionsmidler over for bl.a. moderen som i dag.
Disse  

 forudsættes som hidtil anvendt lempeligt.
Det foreslås endvidere, at en mand, der i den  

 periode, hvor moderen er blevet gravid, har haft seksuelt forhold til hende,  

 skal have ret til at få prøvet, om han er barnets far.
Den  

 foreslåede regel - der næppe kan forventes at få  

 større praktisk betydning - skal ses på baggrund af  

 gældende ret, som indebærer, at en ugift far kun kan få  

 fastslået sit faderskab, hvis moderen over for statsamtet oplyser ham  

 som faderskabsmulighed.
Det gælder i princippet, selv om parterne  

 f.eks. har levet sammen i en længere periode og måske sammen har  

 planlagt barnet.
Moderen beskyttes bl.a. ved, at sagen indbringes for  

 retten, hvis hun bestrider, at der har været et seksuelt forhold.
I  

 så fald vil den pågældende mand kun kunne få  

 prøvet sit faderskab, hvis retten efter en samlet bevisvurdering kan  

 lægge til grund, at der har været et seksuelt forhold.
En  

 lignende ordning har været gældende i Norge siden 1997.
Bl.a. som følge af den foreslåede  

 skærpelse af moderens oplysningspligt foreslås det, at  

 statsamterne og domstolene kan afskære en mand fra at få sit  

 faderskab fastslået, hvis barnet er blevet til ved et strafbart  

 forhold, og afgørende hensyn til barnet taler imod, at faderskabet  

 fastslås.
Bestemmelsen kan anvendes i tilfælde af incest eller  

 voldtægt m.v.
Der indføres endvidere udtrykkelige regler om, hvem  

 der skal anses som mor og far til et barn, der er blevet til ved kunstig  

 befrugtning, ligesom det udtrykkeligt fastslås, at aftaler om  

 surrogatmoderskab er ugyldige.
Reglerne svarer til, hvad der allerede i dag  

 anses for gældende ret.
 Endelig forenkles og moderniseres retsplejelovens regler  

 om domstolenes behandling af faderskabssager.
 Lovforslagene indebærer også enkelte  

 ændringer, som ikke umiddelbart har sammenhæng med  

 faderskabsreglerne:
 Det foreslås, at gifte forældre  

 fortsætter med at have fælles forældremyndighed efter  

 separation eller skilsmisse, medmindre en af dem kræver, at den  

 fælles forældremyndighed ophører.
 Det fastsættes endvidere udtrykkeligt, at der i  

 sager om forældremyndighed og samvær efter omstændighederne  

 skal finde en samtale sted også med børn under 12 år.
Endelig foreslås det, at kompetencen til at meddele  

 de såkaldte skiftefritagelser overføres fra statsamterne til  

 kommunerne.
Forslaget bygger på Opgavekommissionens betænkning  

 nr. 1366/1998 om fordelingen af opgaver i den offentlige sektor.
Lovforslagene regulerer centrale og  

 følelsesprægede familieretlige spørgsmål.
Efter  

 regeringens opfattelse er forslagene udtryk for en rigtig og afbalanceret  

 afvejning af de mange og ofte meget komplicerede hensyn, som gør sig  

 gældende i disse spørgsmål.
Det er samtidig helt  

 naturligt, at andre vil vægte hensynene anderledes.
 Regeringen ser frem til en fortsættelse af den  

 åbne, indgående og grundige debat om lovforslagene, der blev  

 indledt ved 1. behandlingen den 1. marts 2000.
 Idet jeg i øvrigt henviser til lovforslagene og de  

 ledsagende bemærkninger, skal jeg hermed anbefale forslagene til Det  

 Høje Tings velvillige behandling.
