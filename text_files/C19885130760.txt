(Julebrev) I forbindelse med aflæggelse af årsregnskabet for 1988 herunder  

 indsendelse af foreløbig resultatopgørelse og status m.v., skal tilsynet  

 meddele følgende:
 1. GENERELT VEDRØRENDE ÅRSREGNSKABET FOR 1988.
 1.1. Regnskabsbekendtgørelsen:
 Den 27. december 1988 træder en ny regnskabsbekendtgørelse for  

 pengeinstitutterne i kraft.
 I forhold til den nugældende regnskabsbekendtgørelse, som senest blev  

 ændret den 27. november 1987, er der i den nye bekendtgørelse foretaget  

 væsentlige ændringer, blandt andet som følge af den gennemførte  

 valutaliberalisering pr. 1. oktober 1988 og starten af Garantifonden for  

 Danske Optioner og Futures ultimo september 1988.
 Bestemmelserne i den nye regnskabsbekendtgørelse finder anvendelse på  

 pengeinstitutternes årsregnskaber for 1988.
 Dette indebærer blandt andet, at sparekasser og andelskasser hvis  

 arbejdende kapital (det vil sige indlån + ansvarlig indskudskapital +  

 egenkapital) ultimo 1987 var under 100 mill. kr., ikke skal indsende  

 foreløbigt regnskab til tilsynet.
 Bestemmelserne i den »gamle« regnskabsbekendtgørelse finder  

 derimod anvendelse på pengeinstitutternes månedsbalancer for december måned  

 1988, samt for kvartalsregnskaberne for 4. kvartal 1988.
 Tilsynet vil i januar måned 1989 udsende en vejledning vedrørende  

 månedsbalancerne/månedsstatistikken samt en vejledning vedrørende  

 udarbejdelsen af kvartalsregnskaber.
 1.2. INDSENDELSE TIL TILSYNET:
Et af formålene med indsendelse af foreløbig resultatopgørelse og status  

 er at give tilsynet mulighed for at gennemse, om opstillingen er i  

 overensstemmelse med de fastsatte fællesformer og god regnskabsskik.
Det er  

 derfor vigtigt, at FB-formularerne er forsynet med de noter ud over  

 standardnoterne, som pengeinstituttet agter at medtage i det endelige  

 årsregnskab.
Opmærksomheden skal henledes på, at såvel bank- og  

 sparekasselovens som regnskabsbekendtgørelsens standardnoter er fortrykt på  

 FB- og FC- formularerne.
Tilsynet vil inden 8 hverdage efter at have modtaget materialet optage  

 forhandlinger med pengeinstituttet, såfremt der skal foretages ændringer i  

 resultatopgørelse og status.
Dette gælder, uanset om årsregnskabet måtte være  

 offentliggjort.
 Såfremt pengeinstituttet udarbejder koncernregnskab, skal også dette  

 indsendes til forudgående gennemgang.
 Pengeinstitutterne skal ikke til tilsynet indsende foreløbige regnskaber  

 for deres datterselskaber.
 Et eventuelt trykt årsregnskab skal, hvis der foreligger koncernforhold,  

 indeholde et koncernregnskab udarbejdet i overensstemmelse med forskrifterne  

 i tilsynets bekendtgørelse af 20. december 1985 vedrørende pengeinstitutters  

 aflæggelse af koncernregnskab.
 Det henstilles, at alle underskrifter i det endelige årsregnskab suppleres  

 med navnet i maskinskrift.
 2. STATUS.
 VÆRDIANSÆTTELSEN AF AKTIVER.
 Værdiansættelsen af aktiver skal med de præciseringer, der fremgår af dels  

 regnskabsbekendtgørelsen og dels denne vejledning, foretages under  

 iagttagelse af reglerne i bank- og sparekasselovens §§ 31 og 32.
 Værdiregulering af fastforrentede aktiver kan kun undlades i de tilfælde,  

 hvor disse aktiver såvel økonomisk som juridisk kontraktligt er knyttet til  

 tilsvarende passiver på en sådan måde, at pengeinstituttets gældsforpligtelse  

 i en likvidationssituation fuldt ud vil kunne indfries ved realisation af de  

 modsvarende  aktiver.
2.1. OBLIGATIONER Obligationer kan ifølge bank- og sparekasselovens § 32, stk. 1, højst  

 optages til kursværdien ultimo.
 For de pengeinstitutter, der har en vedtægtshjemlet kursreguleringsfond,  

 accepterer tilsynet, at gevinsten ved udtrukne obligationer, der forfalder  

 til indfrielse den 2. januar, betragtes som en realiseret gevinst, jf. i  

 øvrigt regnskabsbekendtgørelsens bilag 1.
2.2. PANTEBREVE Pantebreve må ifølge bank- og sparekasselovens § 32, stk. 5, højst optages  

 til deres værdi i handel og vandel.
En vejledning til værdiansættelsen kan  

 findes i pengeinstitutternes pantebrevsstatistik, der oplyser om effektive  

 rentesatser for nyudstedte standardpantebreve.
Statistikken udsendes gennem  

 Den Danske Bankforening og Danmarks Sparekasseforening.
 2.3. FASTE EJENDOMME.
 Med hensyn til vurderingen af ejendomme henvises til bank- og  

 sparekasselovens § 31, herunder bestemmelsen i stk. 1, hvorefter en ejendom  

 ikke må optages til en højere værdi end  anskaffelsesprisen med tillæg af  

 beløb, der er anvendt til forbedringer, og stk. 3, hvorefter god  

 regnskabsskik er afgørende for, om en ejendom skal nedskrives.
En ejendom kan opskrives til den offentlige ejendomsværdi eller  

 kontantværdien, som den fremgår af den seneste årsregulering, såfremt  

 værdiforøgelsen må antages at være af varig karakter.
I tilfælde, hvor  

 pengeinstituttet har foretaget opskrivninger af en eller flere af sine  

 ejendomme, og den offentlige kontante ejendomsværdi (eller kontantværdien,  

 som den fremgår af en efterfølgende årsregulering), for de pågældende  

 ejendomme er lavere end den bogførte værdi ultimo foregående regnskabsår,  

 skal der foretages nedskrivning af ejendommen(e) til den nye lavere  

 ejendomsværdi.
2.4. GOODWILL Kun goodwill vedrørende pengeinstitutvirksomhedsrelevante forhold kan  

 aktiveres, jf.
BSL § 32, stk. 4.
Goodwill afskrives over højst 4 år.
Afskrivningen udgiftsføres på  

 resultatopgørelsens post 6.5.
 Alternativt kan pengeinstitutvirksomhedsrelevant goodwill straks afskrives  

 i erhvervelsesåret over kapitalbevægelsesposterne 12.4. og 13.1.
 Tilsynet kan efter omstændighederne tillade, at pengeinstitutter, som i  

 1986 og 1987 har påbegyndt afskrivning af goodwill, afskriver resten i 1988  

 over de nævnte kapitalbevægelsesposter.
 Erhvervet goodwill vedrørende pengeinstitutvirksomhedsfremmende forhold  

 skal straks afskrives i anskaffelsesåret og udgiftsføres som en ekstraordinær  

 udgift.
 2.5. UDÆKKEDE POSITIONER.
 Der skal erindres om, at tilsynet skal have skriftlig meddelelse før et  

 pengeinstitut begynder at opgøre de udækkede positioner fra uafviklede  

 fondsterminsforretninger m.v. på grundlag af retningslinierne i afsnit 2 i  

 regnskabsbekendtgørelsens bilag 1 underbilag 3.
 2.6. INDLÅN.
 Kursregulering af uopsigelige fastforrentede indlån denomineret i kroner  

 må ikke finde sted.
 Valutakursregulering af indlån skal finde sted som anført i  

 regnskabsbekendtgørelsens bilag 1.
 3. RESULTATOPGØRELSEN.
 3.1. ARBEJDSMARKEDSBIDRAG.
 Pengeinstituttets betaling af arbejdsmarkedsbidrag skal i 1988  

 udgiftsføres under resultatopgørelsens post 5.2. »Lønninger m.v. til  

 personale«.
 3.2. INDSKYDERGARANTIFONDEN.
 Indbetalinger til indskydergarantifonden i 1988 skal i årsregnskabet føres  

 under resultatopgørelsens post 7.3. »Ekstraordinære udgifter«.
4. BOGFØRING AF SPECIELLE FORRETNINGER 4.1. NOTE ISSUANCE FACILITIES/REVOLVING UNDERWRITING FACILITIES.
 I tilfælde, hvor et pengeinstitut står som »underwriter« under  

 en sådan facilitet, skal pengeinstituttets forpligtelse bogføres som en  

 garanti.
 4.1. SWAPS.
I de tilfælde, hvor et pengeinstitut indgår i et  

 »SWAP-arrangement«, vil tilsynet kræve bogføring af  

 pengeinstituttets oprindelige lån indtil udløb, samt de betalinger som  

 arrangementet giver anledning til.
Reglerne om opgørelse af  

 nettovalutapositionen og af udækkede forretninger finder ligeledes  

 anvendelse.
Opmærksomheden skal henledes på, at »dækning«  

 forudsætter, at der på opgørelsestidspunktet er indgået aftale om  

 »dækningsforretningerne«.
 Hvor pengeinstituttet står som formidler af et SWAP-arrangement og  

 samtidig garanterer for SWAP-deltagernes indbyrdes betalingsforpligtelser,  

 skal denne forpligtelse bogføres som en garanti.
 4.3. FORWARD RATE AGREEMENTS (FRA).
 For pengeinstitutternes handler med Forward Rate Agreements i  danske  

 kroner gælder indtil udløbet af 1988 følgende regler:
 5. LEASINGFORPLIGTELSER I DATTERSELSKABER.
 I pengeinstitutejede datterselskaber, hvis hovedaktivitetsområde er  

 finansiel leasing, skal leasingforpligtelser, i den udstrækning de har  

 relation til selskabets hovedaktivitet, bogføres under passivpost 6  

 »Andre passiver«.
 Rentedelen af de af datterselskabet erlagte leasingafgifter posteres under  

 resultatopgørelsens post 2.5. Øvrige renteudgifter.
 Leasingforpligtelser af beskeden karakter, og som relaterer sig til  

 leasing af inventar til selskabets eget brug, skal ikke bogføres. erlagte  

 leasingafgifter vedrørende disse forpligtelser udgiftsføres under  

 resultatopgørelsens post 5 »Omkostninger«.
6. DISPENSATIONER FOR DATTERSELSKABER 6.1. Generelt.
 Efter bank- og sparekasselovens § 48a, stk. 3, finder de for  

 pengeinstitutterne gældende regnskabsbestemmelser tillige anvendelse på  

 pengeinstitutternes datterselskaber, medmindre der i henhold til § 48a, stk.  

 6 er givet dispensation.
 Pengeinstitutterne skal således for hvert enkelt datterselskab til  

 tilsynet indsende et FC-regnskab og et trykt regnskab for så vidt  

 pengeinstitutterne lader datterselskabets regnskab trykke.
 Pengeinstitutterne skal derimod ikke indsende FB-regnskaber for  

 datterselskaberne.
 6.2. Dispensation fra BSL kapitel 7.
 Tilsynet vil på baggrund af konkrete og individuelle ansøgninger være  

 positivt indstillet på at meddele datterselskaber, der er ejendomsselskaber,  

 og selskaber omfattet af BSL § 1, stk. 4, dispensation fra  

 regnskabsbestemmelserne i BSL kapitel 7 bortset  fra BSL § 36 og § 37, stk.  

 1, 1-2 pkt.
 Såfremt der meddeles dispensation, skal datterselskabet aflægge  

 årsregnskab under iagttagelse af reglerne i Årsregnskabsloven af 10. juni  

 1981.
 Med hensyn til datterselskaber, der er ejendomsselskaber, vil tilsynet  

 betinge dispensation af, at bank- og sparekasselovens regler om  

 værdioptagelsen af faste ejendomme samt afsnit 2.3. i denne vejledning finder  

 anvendelse.
 For så vidt angår selskaber, der af pengeinstituttet er overtaget i  

 henhold til BSL § 1, stk. 4, er tilsynets praksis, at dispensation kun gives  

 for det regnskabsår, hvori overtagelsen finder sted.
 6.3. Dispensation fra BSL § 36, stk. 1.
 Tilsynet er endvidere indstillet på at give dispensation fra kravet i  

 bank- og sparekasselovens § 36, stk. 1 om to revisorer, når der er tale om  

 datterselskaber af ubetydelig størrelse i forhold til moderselskabet  

 (pengeinstituttet) under forudsætning af, at datterselskabets regnskab  

 revideres af en af pengeinstituttets statsautoriserede revisorer.
 6.4. Andre dispensationer.
 Andre ansøgninger om dispensation fra bank- og sparekasselovens § 48a,  

 stk. 3, vil tilsynet tage stilling til ud fra en nærmere vurdering af de  

 enkelte ansøgninger.
 6.5. Vejledning i øvrigt.
 Tilsynet skal meddele, at man anser alle tidligere afgivne dispensationer,  

 som er meddelt som »gældende indtil videre«, for at være faldet  

 bort.
 Hvis et pengeinstitut herefter ønsker at få en dispensation for 1988 for  

 et eller flere datterselskaber skal der således indsendes en ny  

 dispensationsansøgning.
En af tilsynet meddelt dispensation vil blive meddelt skriftligt.
Ved alle  

 dispensationsansøgninger skal datterselskabets vedtægter og årsregnskab for  

 1987 vedlægges.
 Det skal bemærkes, at årsregnskaber for 1988 skal indsendes til tilsynet  

 også for de selskaber, der får meddelt en eller flere af ovennævnte  

 dispensationer.
 7. KONCERNREGNSKAB.
 Selskaber, der i henhold til bekendtgørelse om bankers og sparekassers  

 aflæggelse af koncernregnskab omfattes af koncernbegrebet, skal medtages i  

 koncernregnskabet.
 Hvis et pengeinstitut imidlertid kun har et enkelt eller flere  

 datterselskaber, som alle for så vidt angår vurderings- og regnskabsregler  

 har fået meddelt dispensation fra BSL kapitel 7 excl. §§ 36 og 37, stk. 1,  

 1-2 pkt., så kan § 4 i bekendtgørelse om pengeinstitutters aflæggelse af  

 koncernregnskab finde anvendelse, det vil sige koncernregnskabet udarbejdes  

 som en koncernredegørelse.
 Hvis et pengeinstitut har flere datterselskaber, hvor eet eller flere, men  

 ikke alle datterselskaber har fået meddelt nævnte dispensation, skal følgende  

 regler iagttages:
a.
For moderselskabet og de »ikke fritagne« datterselskaber  

 udarbejdes et koncernregnskab i overensstemmelse med reglerne i  

 koncernregnskabsbekendtgørelsens §§ 2 og 3.
b.
For de konsoliderede virksomheder og de »fritagne«  

 virksomheder udarbejdes en koncernredegørelse i overensstemmelse med reglerne  

 i bekendtgørelsens § 4, dog således at der i denne sammenhæng ved  

 »moderselskaber« i § 4, stk. 2, forstås »de konsoliderende  

 virksomheder«.
c.
I en note til koncernredegørelsen angives for hvert enkelt  

 »fritaget« datterselskab begrundelserne for, at dette ikke indgår i  

 koncernregnskabet.
 Også koncernregnskabet skal indsendes til tilsynets forudgående  

 gennemgang, jf. bemærkningerne under afsnit 1.
 Opmærksomheden skal henledes på, at i fodnoten til koncernregnskabets  

 status, skal første punkt: »Koncernen har mellemværender, der indgår i  

 Danmarks internationale likviditet med ...« ikke udfyldes.
8. REVISIONEN 8.1. DEN EKSTERNE REVISION Tilsynet skal her henvise til bestemmelsen i bekendtgørelse nr. 585 af 29.  

 november 1974 om revisionens gennemførelse i banker og sparekasser og i  

 øvrigt henlede revisionens opmærksomhed på, at eventuelle mangler i  

 forretningsgang, kontrol- og sikkerhedsforanstaltninger i relation til  

 værdipapircentralen skal omtales i revisionsprotokollatet.
Tilsynet skal endvidere gøre opmærksom på, at protokollatet for at kunne  

 opfylde sit formål må indeholde oplysninger om alle efter pengeinstituttets  

 forhold betydende engagementer, til hvilke der skønnes at være knyttet en  

 væsentlig risiko.
Beskrivelsen skal indeholde oplysninger om engagementets  

 størrelse og en vurdering af risikoen under hensyntagen til samtlige  

 foreliggende forhold.
 Protokollatet skal herudover indeholde en vurdering af, om de samlede  

 hensættelser anses tilstrækkelige til at dække den på engagementerne hvilende  

 risiko.
 Endelig skal revisorerne i protokollatet gøre rede for det statistiske  

 grundlag og den anvendte statistiske metode, hvis pengeinstituttet på mindre  

 og ensartede engagementer har beregnet hensættelsesbehovet på basis af  

 statistiske beregninger.
 8.2. DEN INTERNE REVISION.
 Såfremt de valgte revisorer bygger på den interne revision, skal følgende  

 forudsætninger være opfyldt - jf. bekendtgørelse nr. 585 af 29. november 1974  

 om revisionens gennemførelse i banker og sparekasser.
 1. Den interne revisions arbejdsmetode og arbejde skal  

 være betryggende og i overensstemmelse med en af de valgte revisorer godkendt  

 revisionsinstruks.
 2. Lederen af den interne revisionsafdeling skal være  

 ansat af pengeinstituttets bestyrelse og kan kun afskediges af denne.
 3. Lederen og personalet i den interne  

 revisionsafdeling må ikke deltage i andet arbejde i pengeinstituttet end  

 revisionsarbejde.
 4. Lederen af den interne revisionsafdeling skal føre  

 særskilt revisionsprotokol, som skal forelægge for og underskrives af  

 bestyrelsen og af de valgte revisorer.
 5. De valgte revisorer skal i revisionsprotokollen  

 oplyse, hvorvidt den interne revision har fungeret tilfredsstillende.
9. OFFENTLIGGØRELSESREGLER Såvel pengeinstituttets som koncernens resultatopgørelse og status skal  

 offentliggøres i et eller flere dagblade, som udkommer på pengeinstituttets  

 hjemsted.
Det er således ikke tilstrækkeligt at offentliggøre årsregnskabet i  

 Statstidende.
 Den i bank- og sparekasselovens § 37, stk. 2, omtalte godkendte fællesform  

 for pengeinstitutternes årsregnskab er fællesform FC.
 For koncernerne er den godkendte fællesform bilaget til  

 koncernregnskabsbekendtgørelsen af 20. december 1985.
 Tilsynet dispenserer indtil videre fra kravet om offentliggørelse af  

 datterselskabsregnskaber.
 Erhvervs- og selskabsstyrelsen har overfor tilsynet oplyst, at  

 pengeinstitutterne til aktieselskabsregisteret kun skal fremsende regnskaber  

 for de selskaber, som pengeinstitutterne driver i medfør af bank- og  

 sparekasselovens § 1, stk. 4.
 10.VEJLEDNING VEDRØRENDE UDFYLDELSE AF FORELØBIGT OG ENDELIGT  

  ÅRSREGNSKAB (fællesform B og C).
Man skal indskærpe, at fællesform B (FB)-skemaerne ikke må indsende s  i form af EDB-udskrifter.
 Kun de på grundlag af den pr. 28. november 1988 reviderede  

 regnskabsbekendtgørelse udarbejdede skemaer må benyttes.
Skemaerne skal være dateret 31.12.88 nederst i venstre hjørne.
De i  

 fortryk anførte noter på FB- respektive FC-skemaerne skal udfyldes.  

 Eventuelle yderligere noter, som indgår i såvel det foreløbige som det  

 endelige årsregnskab, kan enten påføres nederst på de relevante FB-sider  

 respektive FC-sider eller anføres på et særskilt ark.
 Man skal gøre opmærksom på følgende ændringer i FB-skemaerne:
 Følgende bedes iagttaget:
FB 23 Post 1.2. »Andre beløb til forlods henlæggelse« skal stemme med  

 posterne 13.4. + 13.5. + 13.6. på FB 4. Post 2 »Overført til  

 resultatopgørelse« skal stemme med posterne 12.3. og 12.4. på FB 3 og  

 »I alt overførsler« på FB 4.
 Posterne 3 »Anden tilgang« på 3 » Anden afgang« skal  

 kun benyttes ved ekstraordinære forhold, og posten skal da forsynes med  

 forklarende note.
FB 19 Post 8 »Antal konti« skal stemme med udlånskonti i alt FB 29.
FB 21 Post 1.1. »Antal konti« skal stemme med summen af posterne 1.,  

 2. og 3. under antal indlånskonti FB 29.
 Post 1.2. »Antal konti« skal stemme med post 4 FB 29.
 Post 1.3. »Antal konti« skal stemme med post 5 FB 29.
 Post 1.5. »Antal konti« skal stemme med post 7 FB 29.
FB 30 »Fondsekspeditioner« vedrørende kun køb og salg af værdipapirer  

 for kunder.
 FB- generelt:
 Anførte fortegn »(+/-)» skal påføres umiddelbart foran det  

 pågældende beløb.
 Ch.reg.nr. og navn skal påføres alle FB-siderne.
 Man skal gøre opmærksom på følgende ændringer i FC-skemaerne:
 FØLGESKRIVELSE VEDRØRENDE FORELØBIGT ÅRSREGNSKAB.
 Den vedhæftede følgeskrivelse vedrørende foreløbigt årsregnskab  

 (Fællesform B) m.m. skal vedlægges i udfyldt stand.
 FØLGESKRIVELSE VEDRØRENDE ENDELIGT ÅRSREGNSKAB.
 Den vedhæftede følgeskrivelse vedrørende endeligt årsregnskab (Fællesform  

 C) m.m. skal vedlægges i udfyldt stand.
FINANSTILSYNET --------------------------------------------------------------------- --------------------------------------------------------------------- FØLGESKRIVELSE VEDR: FORELØBIGT ÅRSREGNSKAB Indsendelse til tilsynet - så vidt muligt inden den 1. feb. 1989 Hermed fremsendes (sæt x):
--------------------------------------------------------------------- Eventuel henvendelse vedr. regnskabet kan ske til :
--------------------------------------------------------------------- --------------------------------------------------------------------- FØLGESKRIVELSE VEDR: ENDELIGT ÅRSREGNSKAB Indsendelse til tilsynet inden 10 dage Hermed fremsendes (sæt x):
--------------------------------------------------------------------- Eventuel henvendelse vedr. regnskabet kan ske til:
