Kendelse fra Pressenævnet i sag nr.  

 114/2002 [En mand   K] har ved advokat Poul Gudberg klaget til  

 Pressenævnet over to artikler bragt i Uge-Avisen, Karup, den 16. og 30.  

 oktober 2002, idet klageren mener, at god presseskik er tilsidesat.
 På forsiden af bladet den 16. oktober 2002 hed det  

 "AFSLØRING" og "DRÆBERSNEGL I  

 KARUP-PIZZA".
 Artiklen den 30. oktober 2002 havde overskriften  

 "DOBBELTMORALENS BAGLOKALE".
 I artiklen hed det:
"Kommentar Naturligvis måtte historien om en dræbersnegl  

 i en pizza give genklang i byen   nok mere specielt hos visse personer, som  

 har det der med at dobbelt moral er dobbelt så godt.  

 Selvfølgelig er historien sand.
Ellers havde jeg ikke skrevet den.
Jeg  

 kan så kun beklage, at man ikke vil lægge navn til   men  

 sådan er vilkårene i småsamfundene   også her i Karup  

 kommune   men snakken i baglokalerne fejler bestemt ikke noget.
Havde jeg fået sådan en stak pizzaer, så  

 havde jeg brokket mig højlydt   stol trygt på det, men nu er  

 pizzaer ikke min livret.
Men, som jeg i dagene efter erfarede, så er  

 der rigtig mange der lever af pizzaer, og de har sørme aldrig  

 fået sådanne fødevarer med snegle og andet ulækkert  

 i.
Det er da helt fint, så bliv bare ved med at guffe  

 pizzaer.
Men faktum er, at en kunde fik tre pizzaer med de nævnte  

 genstande i.
Og det finder jeg ganske utilstedeligt, at noget sådan kan  

 forekomme i fødevarer.
I stedet for at himle op og ned omkring  

 historien, så tænk på det der kunne være sket, hvis  

 de mennesker der nu var så uheldige at få de omtalte pizzaer  

 havde spist dem og var blevet syge kørt på sygehuset med mere.  

 Hva så! Det finder jeg skandaløst.
Skudsikkert? At så Fødevareregion Viborg ikke aner noget,  

 men har tjekket butikken i sommer, og fundet den i orden, det fortæller  

 jo ikke en pind om systemet   måske snarere at systemet ikke er  

 så skudsikkert som det burde.
Men selvfølgelig er det  

 svært at øve kontrol fra et skrivebord i Viborg.
 Og så lige for at slå tingene helt klart fast  

 hvad der egentlig er foregået inden jeg bragte historien forrige  

 onsdag.
Mandag kort over middag ringede jeg til Karup Pizza for at  

 tale med indehaveren.
Men ingen svarede.
Senere ringede jeg igen, og her fik  

 jeg at vide, at indehaveren   [K]   ville komme ved 17-tiden.
Jeg bad  

 vedkommende som tog telefonen om at få indehaveren til at ringe til  

 mig, når han ankom.
Og at jeg var på avisen hele aftenen og  

 natten med   som jeg er hver mandag aften og nat.
Det skulle han nok, men  

 ingen ringede som aftalt.
Ringede først tirsdag aften Avisen blev gjort færdig, historien trykt tirsdag  

 formiddag.
Og så var den ikke længere.
Tirsdag aften, hvor vi  

 kører rundt med aviserne til både Kjellerup,  

 Rødkærsbro og Viborg for til sidst at ende i Karup, som vi  

 plejer skete også denne tirsdag aften.
Da aviserne var afleveret i Kiosken, så kom der gang  

 i systemet.
Ifølge oplysninger dagen efter, så spænede  

  Ruth  Mauritzen over til pizzariaet med et avis.
Klokken ca. 20 ringede min  

 mobiltelefon, det var [K], som godt ville vide lidt om den annonce jeg havde  

 i avisen.
Jeg forklarede ham, at jeg ikke havde tid nu, men at vi kunne  

 snakke sammen onsdag middag.
Det aftalte vi.
Og vi snakkede som aftalt uden  

 at der kom noget ud af det.
Det med, at [K] ringede til avisen mandag aften ved  

 17.30-tiden og at ingen tog telefonen er det værste vrøvl.
Alle  

 andre har sagtens kunne komme i kontakt med os den pågældende  

 aften og nat.
Så længere ud på landet med den.
 Og med hensyn til [K]s psyke, ja, det ved jeg virkelig  

 ikke, med der er læger til at tage sig af forskellige sygdomme.
Vrøvl og dødsyge forklaringer Og så lige en ting til.
Hverken jeg eller Uge-Avisen  

 udøver ikke nogen form for hetz.
Og det har slet ikke noget at  

 gøre med manglende annoncering.
Mage til vrøvl man skal  

 høre   og dødsyge forklaringer, de står altid i  

 kø, når lokummet brænder   af den ene eller anden  

 årsag.
Og så vil jeg da gerne gøre [K] og andre  

 opmærksomme på, at min moral fejler ikke noget   og den er slet  

 ikke dobbelt.
Jeg skammer mig heller ikke, det finder jeg absolut ingen grund  

 til.
Men det er der nok andre der burde.
 Samme dag som Uge-Avisen officielt var på gaden,  

 så fik jeg også fornemt besøg, nemlig af malermester  

  Morten  Pedersen    Morten Maler   kom flyvende ind på kontoret og  

 lignede en rynket agurk tilsat en hel dunk eddike.
Pizza-spiser gennem mange år Han var sur og oprevet over historien, da han nu i mange  

 år havde spist pizzaer uden at få noget af det ulækre i  

 sine pizzaer.
Jamen det er da godt.
Han oplyste mig også om, at han godt kunne finde  

 på at bruge en formue på at finde ud af hvem den hemmelige  

 "pizza-kunde" var.
Og så mente han at jeg burde få en  

 sag på halsen.
Han skulle i hvert fald nok hjælpe til.
Han kom  

 nemlig lige fra advokaten i Bredgade.
Værsgo   advokater skal jo  

 også leve og have smør på brødet.
 Og i øvrigt så mente han ligesom [K], at det  

 nok var en konkurrent der havde ringet og sagt de "grimme" ting om  

 Karup Pizza.
Det kunne jeg afvise som det rene nonsens.
Jeg har endnu  

 aldrig brugt den form for kilder til en historie.
Mange tror det godt nok,  

 men man er jo ikke klogere.
Her ude på heden   og mange andre steder  

 hylder man at fortrænge virkeligheden, og så ellers stryge de  

 rigtige meninger med hårene.
Pyt være med om det er sandt   bare  

 det ikke kommer for tæt på en selv.
Det havde jo unægtelig  

 været nemmere, hvis det havde været en forretning i Kjellerup,  

 Bjerringbro eller Milano.
Men for Guds skyld ikke i vores velfriserede  

 forhave eller baghave.
Sikke noget griseri.
Så når det kommer  

 så tæt på, så er det nok ham Uge- Olsen der er fuld  

 af løgn.
Ja, ja, liren har jeg hørt til hudløshed   men  

 det bliver den nu ikke rigtigere af.
Det er godt at have moral, det har jeg  

 også, og den er ikke til salg   heller ikke for dobbelt så  

 meget.
Alle ved noget   i baglokalet Jeg har nemlig ingen særinteresser at pleje.
Jeg  

 tør godt sige min mening   højt.
Tænk hvis andre  

 også turde det uden at skele til forretning, venner, familie, kolleger  

 og pengepungen.
Men det tør ingen.
Det jeg hele tiden hører er,  

 at nej det går ikke, så går det bare ud over min  

 forretning.
Men alle ved stort set noget, og den snak holder man så i  

 baglokalet.
Her er der nemlig frit spil til at rakke hinanden ned   og det  

 blir gjort med fuld musik   stort set hver eneste dag.
Længe leve  

 dobbelmoralens baglokale.
Ikke alt for renlig tyrk I øvrigt så har Karup Pizza været til  

 salg   og er det måske endnu.
Jeg fik en henvendelse fra en  

 interesseret køber, som godt ville have nogle oplysninger om Karup.
I  

 salgsopstillingen havde man nemlig oplyst, at kundeunderlaget i Karup var  

 18.000 indbyggere og andre underlige oplysninger.
Forretningen skulle for  

 tiden indehaves af en   vist nok ikke alt for "renlig"   tyrk, der  

 åbenbart er interesseret i at afhænde den.
Citatet er hentet fra  

 et brev, som jeg er i besiddelse af.
Pas på ikke at kløjs i melet Hvem der egentlig ejer butikken i dag står lidt  

 uklart, men historien fra Uge-Avisen den 16. oktober er skam fra  

 virkelighedens verden.
Så uanset hvor meget vand der hældes ud,  

 så er det et faktum, og jeg må sige, at jeg tror mere på  

 dem der har fortalt mig historien end alle de rygklappere og forargede  

 dobbelt moralister, som fra tid til anden skyder frem som paddehatte,  

 når der kommer uorden i bedene.
Pas på ikke at kløjs i melet, når der  

 pustes op til den moralske krigsdans." Samme dag bragte bladet på samme side som artiklen  

 et læserbrev fra indehaveren af Karup Pizza.
I læserbrevet, der  

 havde overskriften "KÆRE  JENS  ERIK  OLSEN", hed  

 det:
"Læserbrev Af [K] Indehaver af Karup Pizza, [Adresse udeladt] Hvad har du imod mig, siden du i din avis den 16. oktober  

 skriver at der er fundet en sprællevende dræberens og et stykke  

 uidentificeret klump såkaldt "kød" i en af mine  

 pizzaer.
Denne påstand er udokumenterede og meget skadeligt  

 for min forretning   det ville også være skadeligt for enhver  

 anden   i den samme situation.
Jeg vil dog ikke lægge skjul på,  

 at den får en ekstra tand som følge af min baggrund som  

 udlænding.
Jeg er derfor i vildrede og meget ked af den situation du  

 har bragt mig i.
Det er ikke blot mit forsørgelsesgrundlag du  

 ødelægger, men også min psyke.
 Forsørgelsesgrundlaget ser jeg kun som et  

 midlertidigt problem, men det personlige efterlader dybe ar, som kan  

 være svære at hele.
Hvordan tror du jeg har det psykisk i øjeblikket?  

 Kan du forestille dig det? Jeg har allerede "mærket" din  

 nyhed i folks blikke.
Den måde de hilser på og den måde de  

 smiler på.
Det er ikke som før.
Skyldes din hetz, at jeg ikke  

 længere annoncerer i din avis? Skaden er desværre sket.
Din avis er omdelt og du  

 har ikke givet mig chancen for at udtale mig   skønt du skriver at du  

 mandag forsøgte at få en kommentar fra mig.
Du har ringet  

 én gang til pizzariaet ved 16.30 tiden og oplyst, at du ville ringe  

 igen, da jeg selv ikke var mødt på arbejde endnu.
Men du ringede  

 aldrig   derfor ringede jeg til dig efter jeg var mødt på  

 arbejde mandag klokken 17.30   men ingen tog telefonen.
Dagen efter ser jeg den kæmpe overskrift i  

 Uge-Avisen "Dræberens i Karup Pizza". Tja, hvad kan jeg  

 gøre andet end at fortælle folk virkeligheden, og virkeligheden  

 er at jeg ikke har hørt noget om nogen dræberens eller nogen  

 uidentificeret "klump", før jeg så Uge-Avisen.
Hvis  

 nogen har fået en sådan pizza, som du beskriver, er det da lidt  

 mærkeligt, at de pågældende personer ikke har ringet og  

 klaget.
Hvis du fik sådan en pizza, ville du så ikke ringe og  

 klage??? Jeg vil ikke finde mig i, at du sviner mig til uden at du  

 har nogen dokumentation.
Du har ikke ret til at ødelægge andre  

 menneskers forretningsgrundlag med dine løgne.
Har du en smule moralsk forpligtelse som journalist, en  

 såkaldt offentlig nyhedsformidler   så burde du dokumentere dit  

 udsagn.
Ellers burde du skamme dig over at holde den skriver i hånden,  

 som er symbolet på visdom." Klageren har indledningsvis anført, at der er en  

 sådan sammenhæng mellem artiklerne, at de begge skal behandles  

 under samme sag.
Klageren har videre anført, at bladet ikke har  

 overholdt reglen under punkt A.3. i de vejledende presseetiske regler.
Dette  

 viser sig med al tydelighed, idet de udbredte oplysninger har vist sig  

 skadelige, krænkende og agtelsesforringende, og idet de ikke kan anses  

 for efterprøvet i tilstrækkelig grad.
Klageren har i forhold til artiklen den 16. oktober 2002  

 oplyst, at der ikke mellem ham og bladet forelå nogen aftale om, at han  

 skulle ringe tilbage til redaktøren.
Klager fik blot oplyst, at han  

 kunne ringe tilbage til redaktøren.
Ved denne fremgangsmåde har  

 bladet handlet i strid med god presseskik.
Såfremt klager var blevet  

 kontaktet inden offentliggørelsen af artiklerne, kunne han have givet  

 en anden fremstilling af sagen.
Klageren har yderligere anført, at bladet ikke har  

 udvist behørig kildekritik over for nyhedskilderne, i  

 særdeleshed når disse udsagn kan være farvet af personlig  

 interesse eller skadevoldende hensigt.
Artiklerne er udelukkende baseret  

 på en eller, om nogen, anonyme kilder.
De i artiklerne fremsatte  

 påstande kan på ingen måde dokumenteres og forekommer i det  

 hele usande.
Den manglende efterprøvelse af informationerne har  

 medført en manglende kritik over for disse påståede  

 anonyme kilders eventuelle modsætningsforhold til indehaveren.
 Klageren har endelig henvist til række af  

 nævnets tidligere kendelser.
Bladet har oplyst, at man to gange forgæves har  

 forsøgt at få en kommentar fra indehaveren (to gange), inden  

 artiklen den 16. oktober 2002 blev trykt   dette på trods af en klar  

 aftale om, at klager ville ringe, da redaktøren var på bladet  

 fra mandag morgen til tirsdag formiddag.
Først tirsdag aften   efter  

 at bladet var trykt og kommet på gaden i Karup   blev redaktøren  

 ringet op af indehaveren.
Bladet har anført, at artiklen ikke bygger på  

 opspind, men på fakta, da redaktøren selv har talt med kunden,  

 som fik pizzaerne leveret.
Kunden, der er en seriøs borger og ikke en  

 konkurrent til den pågældende pizza-forretning, har imidlertid  

 valgt at være anonym, hvilket bladet har respekteret.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
 Pressenævnet modtog klagen den 25. november 2002.  

 Den artikel, der blev bragt den 16. oktober 2002, er nævnet derfor  

 afskåret fra at tage stilling til, jf. medieansvarslovens § 34, stk. 2.  

 Nævnet har herefter ikke mulighed for at fastslå, om bladet har  

 undladt at udvise tilstrækkelig kritik over for sin kilde.
 Nævnet bemærker, at nævnet ikke har  

 mulighed for at efterprøve rigtigheden af oplysningerne i artiklen den  

 30. oktober 2002.
 Nævnet finder, at klager ved  

 offentliggørelsen af dennes læserbrev samme dag som artiklen i  

 tilstrækkelig grad er kommet til orde i forhold til oplysningerne i  

 artiklen, der er en kommentar fra redaktørens side.
 Afsagt den 22. januar 2003.
