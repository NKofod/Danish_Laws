Ved lov nr. 527 af 11. december 1985 om ændring af lov om beskatningen af  

 pensionsordninger m.v., kildeskatteloven og skattekontrolloven er der indført  

 en afgift på 40 pct. af årlige præmier eller bidrag ud over et fastsat  

 grundbeløb til visse livsforsikringer.
Afgiftsreglen er gennemført ved  

 indsættelse af et nyt stk. 3 i pensionsbeskatningslovens § 50.  

 Skatteministeriet har i tilknytning til denne afgiftsregel udstedt  

 bekendtgørelse nr. 94 af 27. februar 1986.
 Ved loven er der endvidere foretaget en begrænsning af mulighederne for at  

 vælge en pensionsordning, som omfattes af pensionsbeskatningslovens afsnit I,  

 beskattet efter lovens § 50. Dette er sket ved en ændring af lovens § 1, stk.  

 2 og 3.
I.
Afgiften på præmier og bidrag til livsforsikringer 1. Afgiften påhviler personer, som er skattepligtige  

 efter kildeskattelovens § 1, dvs. fuldt skattepligtige personer.
 Afgiften påhviler endvidere selskaber og foreninger m.v., som er  

 skattepligtige efter selskabsskattelovens § 1. Ved lov nr. 148 af 19. marts  

 1986 er tillige fonde m.v., som er skattepligtige efter lov nr. 145 af 19.  

 marts 1986 om beskatning af fonde, visse foreninger og institutter m.v., med  

 virkning fra og med indkomståret 1987 blevet omfattet af afgiften.
Afgiften påhviler ejeren af forsikringen.
Ejeren af forsikringen er den,  

 der har ret til at indsætte begunstigede, belåne, overdrage og på anden måde  

 råde over forsikringen, medens forsikringstageren er den, der har tegnet  

 forsikringen og truffet aftale med forsikringsselskabet.
Normalt er  

 forsikringstageren den samme som ejeren.
Det kan dog forekomme, at ejer og  

 forsikringstager ikke er samme person.
Forsikringstager kan for eksempel have  

 tegnet en forsikring til fordel for en anden person og givet den pågældende  

 rådigheden over forsikringen.
Fra pensionsområdet kendes også den situation,  

 at arbejdsgiveren er forsikringstager, medens arbejdstageren er ejer.
Hvis  

 forsikringstageren og ejeren af forsikringen ikke er samme person, er det  

 ejeren, der omfattes af afgiftsreglen.
Ejeren vil i disse tilfælde tillige  

 normalt være indkomstskattepligtig af den af forsikringstageren betalte  

 præmie, jfr. pensionsbeskatningslovens § 56, stk. 1.
 2. Afgiften beregnes på grundlag af de årlige præmier  

 og bidrag til livsforsikringer som nævnt i pensionsbeskatningslovens § 50,  

 stk. 1, nr. 1, dvs. livsforsikring, der ikke omfattes af reglerne i kapitel 1  

 om ordninger, der er oprettet i pensionsøjemed.
Som eksempel på livsforsikringer, der omfattes af § 50, stk. 1, nr. 1, og  

 dermed af afgiftsreglen i § 50, stk. 3, kan nævnes de hidtil meget udbredte  

 livsforsikringer, hvor der aftales en kortere løbetid, f.eks. 5-7 år, og hvor  

 en aftalt sum kommer til udbetaling på udløbstidspunktet eller ved den  

 forsikredes død forinden dette tidspunkt.
Endvidere kan nævnes de livsvarige  

 livsforsikringer, dvs. forsikringer, som kommer til udbetaling, når en person  

 dør, uanset hvornår dette sker.
Til sådanne forsikringer hører bl.a.  

 gruppelivsforsikringer, hvor forsikringsudbetalingen har karakter af  

 begravelseshjælp.
Omfattet af afgiftsreglen er også forsikringer, som nok minder om de  

 forsikringer, der er omtalt i pensionsbeskatningslovens kapitel 1, men som  

 ikke opfylder samtlige de i kapitel 1 stillede krav for at kunne blive  

 betragtet som en ordning oprettet i pensionsøjemed.
Det kan f.eks. dreje sig  

 om en kapitalforsikring, hvor der er indsat andre begunstigede end de i  

 pensionsbeskatningslovens § 5, stk. 2, nævnte, og hvor betingelsen i lovens §  

 10, nr. 4, derfor ikke er opfyldt.
Efter § 5, stk. 2, er det en betingelse,  

 at der ikke i policen er indsat andre begunstigede end enten forsikredes  

 »nærmeste pårørende« i forsikringsaftalelovens forstand, jfr. denne  

 lovs § 105, eller forsikredes ægtefælle, herunder fraskilt ægtefælle, eller  

 livsarvinger, herunder stedbørn og disses livsarvinger.
Indsættelse af  

 »nærmeste pårørende« som begunstigede medfører efter  

 forsikringsaftaleloven, at forsikringstagerens ægtefælle primært anses for at  

 være indsat som begunstiget.
Efterlades der ikke ægtefælle, anses  

 forsikringstagerens livsarvinger, derunder adoptivbørn og disses  

 livsarvinger, som begunstigede.
Er der heller ingen livsarvinger, anses  

 forsikringstagerens arvinger i henhold til testamente eller loven som  

 begunstigede.
 Afgiften omfatter derimod ikke forsikringer, som omfattes af reglerne i  

 pensionsbeskatningslovens kapitel 1, men som af ejeren er valgt beskattet  

 efter lovens § 50 i overensstemmelse med reglerne i § 1, stk. 2 og 3.
 En livsforsikring, der omfattes af § 50, stk. 1, nr. 1, er omfattet af  

 afgiftsreglen, uanset om der er tale om en forsikring med løbende  

 udbetalinger, med kapitaludbetaling eller med ratevise udbetalinger.
 Det er i forhold til afgiftsreglen ligeledes uden betydning, om  

 livsforsikringen er tegnet i et indenlandsk eller et udenlandsk  

 forsikringsselskab, og om den er tegnet i en forretningsafdeling her i landet  

 eller i udlandet, idet § 50, stk. 1, nr. 1, omfatter de omhandlede  

 livsforsikringer uanset tegningssted.
 3. Undtaget fra afgiftsreglen er dog følgende  

 livsforsikringer, uanset at forsikringerne omfattes af § 50, stk. 1, nr. 1:
4. Der udløses kun afgift, hvis de i indkomståret  

 forfaldne præmier og bidrag til de af afgiftsreglen omfattede  

 livsforsikringer overstiger et grundbeløb på 4.000 kr.
Grundbeløbet reguleres  

 for 1985 og 1986 efter udskrivningslovens § 4. Reguleringen bevirker, at  

 beløbsgrænsen udgør 5.100 kr. for 1985 og 5.200 kr. for 1986.
For tiden fra den 22. oktober 1985, for selskaber og foreninger m.v. dog  

 fra den 3. december 1985, til udgangen af det på nævnte tidspunkt løbende  

 indkomstår skal der dog kun betales afgift af præmier eller bidrag over 5.100  

 kr., som forfalder i det nævnte tidsrum.
Beløbet skal således ikke for det  

 indkomstår, der er løbende henholdsvis pr. 22. oktober 1985 og 3. december  

 1985, sættes i forhold til den tid, der er tilbage af indkomståret.
 Grundbeløbet er fra og med indkomståret 1987 fastsat til 5.300 kr., jfr.  

 lov nr. 148 af 19. marts 1986, og reguleringen sker herefter efter  

 reguleringstallet i § 20 i lov om indkomstskat og formueskat for personer  

 m.v. (Personskatteloven). Beløbsgrænsen udgør for 1987 på den baggrund 5.300  

 kr. svarende til det ændrede grundbeløb.
Afgiften på 40 pct. skal kun betales af den del af de årlige præmier eller  

 bidrag, der overstiger den nævnte beløbsgrænse.
Det er derfor fortsat muligt  

 uden afgiftsmæssige konsekvenser at tegne livsforsikringer af den karakter,  

 som omfattes af afgiftsreglen, når blot de årlige præmier og bidrag ikke  

 overstiger beløbsgrænsen.
 5. En forsikringspolice kan bestå af en kombination af  

 flere forsikringsgrundformer (moduler). Afgiftsreglen i § 50, stk. 3, vil for  

 sådanne forsikringer alene gælde for de grundformer, som omfattes af § 50,  

 stk. 1, nr. 1.
 Ved § 3 i ministeriets bekendtgørelse nr. 94 af 27. februar 1986 er det  

 pålagt forsikringsselskaberne i forsikringspolicen at angive, hvor stor en  

 del af den samlede årspræmie, der falder på de afgiftspligtige grundformer,  

 hvis ikke alle grundformerne i forsikringen omfattes af afgiften efter § 50,  

 stk. 3. Denne påtegningspligt gælder for policer, der udstedes den 15. marts  

 1986 eller senere.
Det omkostningstillæg, som en forsikring af denne karakter belægges med,  

 skal, i det omfang det ikke allerede indgår i præmien for den enkelte  

 grundform, ved forsikringsselskabets opdeling af årspræmien fordeles på de  

 enkelte grundformer i forhold til præmierne for disse.
Er der aftalt  

 præmiefritagelse i tilfælde af, at forsikringstageren bliver erhvervsudygtig  

 eller uarbejdsdygtig, skal den del af præmien, som medgår til dækning af  

 eventuel præmiefritagelse, henføres til de grundformer, hvori  

 præmiefritagelse indgår.
 6. Afgiftsreglen omfatter som nævnt ovenfor i pkt. 3  

 b) ikke livsforsikringer, hvor skriftlig begæring om oprettelsen er fremsat  

 før den 22. oktober 1985 henholdsvis før den 3. december 1985. Dette rejser  

 spørgsmålet, i hvilket omfang der kan foretages ændringer i et  

 forsikringsforhold etableret før de nævnte tidspunkter, uden at den  

 pågældende forsikring derved i forhold til afgiftsreglen må betragtes som en  

 ny forsikring.
 Udgangspunktet for vurderingen af konsekvenserne af sådanne ændringer i  

 forsikringsforholdet er, at ændringer, som ikke umiddelbart følger af  

 forsikringsforholdet, således som dette forelå før den 22. oktober 1985  

 henholdsvis 3. december 1985, eller af forsikringslovgivningen, indebærer, at  

 der i forhold til afgiftsreglen er tale om en nytegning.
Hvis en forsikring skifter ejer, må dette derfor betragtes som en  

 nytegning, medmindre ejerskiftet følger direkte af forsikringsaftalen eller  

 af lovgivningen.
Som eksempel på ejerskifte, der følger af aftalen, kan  

 nævnes den situation, hvor forsikringstageren og den forsikrede (den, på hvis  

 liv forsikringen er tegnet) ikke er en og samme person, og hvor det i policen  

 er anført, at forsikringstagerens rettigheder ved dennes død overgår til den  

 forsikrede.
Som eksempel på ejerskifte, der følger af lovgivningen, kan  

 nævnes den situation, hvor en begunstiget ved forsikringstagerens død  

 indtræder i dennes ret efter aftalen i medfør af reglerne i  

 forsikringsaftalelovens § 110.
En forhøjelse af den årlige opsparingspræmie vil medføre, at den til  

 forhøjelsen svarende del af forsikringen betragtes som en ny forsikring.
Hvis  

 forhøjelsen umiddelbart følger af aftalen, således som denne var affattet før  

 den 22. oktober 1985 henholdsvis 3. december 1985, vil det dog ikke ændre  

 forsikringens status i forhold til afgiftsreglen, såfremt forsikringstageren  

 er uden indflydelse på forhøjelsens størrelse.
Det kan f.eks. dreje sig om en  

 aftalt pristalsregulering af såvel forsikringssum som præmie eller om en  

 forhøjelse af forsikringssummen som følge af bonustilskrivning.
Ved en forhøjelse af den årlige opsparingspræmie skal den del af  

 forsikringspræmien, som kan henføres til forhøjelsen, medregnes ved  

 opgørelsen af de samlede præmier til afgiftspligtige ordninger.
Hvis den  

 årlige præmie til en »gammel« forsikring f.eks. forhøjes fra 20.000  

 kr. til 25.000 kr., vil forhøjelsen på 5.000 kr. være omfattet af  

 afgiftsreglen.
Foretager forsikringstageren ikke indbetalinger til andre  

 livsforsikringer, som omfattes af afgiften, vil forhøjelsen på 5.000 kr. på  

 grund af bundgrænsen i afgiftsreglen imidlertid ikke udløse nogen afgift.
Det  

 kan dog ikke udelukkes, at den nævnte forhøjelse i et senere indkomstår vil  

 kunne udløse afgift.
Dette vil kunne være tilfældet, hvis præmierne til  

 forsikringen - og dermed også til den del, der vedrører forhøjelsen -  

 reguleres i en takt, der overstiger reguleringstakten for bundgrænsen.
Hvis præmierne til en »gammel« forsikring afløses af et  

 engangsindskud, skal den del af indskuddet, der overstiger årspræmien,  

 medregnes ved opgørelsen af de afgiftspligtige præmier for det pågældende  

 indkomstår.
Er der i indkomståret både betalt årspræmie og engangsindskud,  

 skal alene indskuddet tages i betragtning ved opgørelsen af de  

 afgiftspligtige præmier.
 Forlængelse af præmiebetalingsperioden medfører, at forsikringen fra  

 udløbet af den oprindelige aftalte præmiebetalingsperiode må betragtes som  

 nytegnet.
Det vil ikke ændre forsikringens status, hvis opsparingspræmien nedsættes,  

 eller hvis præmiebetalingen helt bortfalder, og forsikringen omskrives til  

 fripolice.
Genopskrivning af en forsikring, der er begæret omskrevet til  

 fripolice, må derimod betragtes som nytegning.
 En aftale om udskydelse af forsikringens udløb til et senere tidspunkt vil  

 heller ikke påvirke forsikringens status, såfremt det sker uden forhøjelse  

 eller forlængelse af præmiebetalingen.
 Ændringer i præmiebetalingen til den eller de dele (grundformer) af  

 forsikringen, som efter deres karakter ikke omfattes af afgiften i § 50, stk.  

 3, indebærer ikke, at forsikringen betragtes som nytegnet. Ændringer i  

 præmiebetalingsterminerne (for eksempel fra helårlig til kvartårlig præmie  

 eller omvendt) ændrer heller ikke forsikringens status, hvis  

 forsikringssummen ikke ændres.
Genoptagelse af en forsikring, der har været misligholdt på grund af  

 manglende præmiebetaling, påvirker ikke forsikringens status i forhold til  

 afgiftsreglen, såfremt forsikringsdækningen har været opretholdt i  

 misligholdelsesperioden.
Har misligholdelse med præmiebetalingen derimod  

 medført forsikringsaftalens bortfald, vil der, såfremt forsikringen træder i  

 kraft igen, være tale om en ny forsikring, som er omfattet af  

 afgiftsreglerne.
Hvis der kræves nye helbredsoplysninger som betingelse for  

 genoptagelse af forsikringsaftalen, vil der være tale om en ny aftale, uanset  

 om helbredsoplysningerne giver anledning til ændring af præmierne.
 Indsættelse af en begunstiget eller tilbagekaldelse af sådan indsættelse  

 medfører ikke nogen ændring af forsikringens status i forhold til  

 afgiftsreglen.
 7. Det er som nævnt udgangspunktet, at ændringer i en  

 livsforsikring, der er oprettet før afgiftsreglens ikrafttrædelse, i relation  

 til denne regel må anses for en nytegning.
§ 5  i lov nr. 527 af 11. december 1985 indeholder dog  

 en bemyndigelse til ministeren for skatter og afgifter til at fastsætte  

 regler om, at ændringer, der skyldes separation eller skilsmisse, ikke skal  

 medføre, at forsikringen betragtes som nytegnet.
Sådanne særlige regler er  

 fastsat i § 6 i ministeriets bekendtgørelse nr. 94 af 27. februar 1986.
En livsforsikring, som omfattes af pensionsbeskatningslovens § 50, stk. 1,  

 nr. 1, og som er oprettet i henhold til en skriftlig begæring, der er fremsat  

 før den 22. oktober 1985, kan herefter i tilfælde af separation eller  

 skilsmisse overdrages til ægtefællen eller opdeles, således at hver af  

 ægtefællerne får en del af forsikringen, uden at dette i forhold til  

 afgiftsreglen i § 50, stk. 3, anses som oprettelse af en ny forsikring.
Det  

 er dog en betingelse, at overdragelsen eller opdelingen af forsikringen  

 finder sted som led i fordelingen af formuen i forbindelse med separationen  

 eller skilsmissen.
Det er endvidere en betingelse, at overdragelsen eller  

 opdelingen ikke medfører en forøgelse af den samlede årlige opsparingspræmie.  

 Hvis en livsforsikring opdeles i 2 selvstændige livsforsikringer, må den  

 årlige opsparingspræmie til de 2 forsikringer sammenlagt således ikke  

 overstige opsparingspræmien til den oprindelige forsikring.
 8. Efter pensionsbeskatningslovens § 50, stk. 3,  

 sidste punktum, finder skattelovgivningens regler om pligt til at selvangive,  

 straf for urigtig selvangivelse og klageadgang tilsvarende anvendelse på  

 afgiftspligtige præmier m.v. efter bestemmelsen.
 De skattepligtige har således pligt til i forbindelse med selvangivelsen  

 at tilkendegive, hvis de ikke kan godkende størrelsen af de præmier eller  

 bidrag, der af livsforsikringsselskaberne er indberettet til  

 statsskattedirektoratet vedrørende den enkelte skatteyders livsforsikringer  

 af den karakter, som omfattes af afgiften i § 50, stk. 3. Dette gælder,  

 uanset om præmien er større eller mindre end den fastsatte beløbsgrænse, og  

 uanset om præmien helt, delvis eller slet ikke er fradragsberettigedefter  

 reglerne i § 50, stk. 2, om begrænset fradragsret (2.000 kr.'s fradraget, som  

 ophæves fra og med indkomståret 1987).
Klager over ligningsmyndighedernes ansættelser af præmier eller bidrag  

 omfattet af afgiftsreglen i § 50, stk. 3, behandles efter  

 skattestyrelseslovens regler om klager over ansættelser af indkomst og  

 formue.
Klager skal således i første omgang indgives til  

 ligningskommissionen.
 9. Som led i kontrollen med indbetalinger til de af  

 afgiften omfattede livsforsikringer er der med hjemmel i skattekontrollovens  

 § 8 B ved bekendtgørelse nr. 94 af 27. februar 1986 pålagt  

 forsikringsselskaber en pligt til en gang årligt til statsskattedirektoratet  

 at indberette samtlige forfaldne præmier og bidrag til de omhandlede  

 forsikringer.
Undtaget fra indberetningspligten er dog bidrag m.v. til livsforsikringer,  

 der ikke er afgiftspligtige, jfr. ovenfor under pkt. 3. Herunder hører  

 gruppelivsforsikringer, der kun kommer til udbetaling, hvis forsikrede dør  

 eller bliver invalid inden forsikringens udløbstidspunkt (ophørende  

 gruppelivsforsikringer). Udløbstidspunktet må dog ikke være aftalt til et  

 senere tidspunkt end første policedag efter forsikredes fyldte 80. år.
Bidrag  

 m.v. til gruppelivsforsikringer, der i alle tilfælde kommer til udbetaling  

 ved forsikredes død (livsvarige gruppelivsforsikringer), er omfattet af  

 afgiftsreglen, men bidrag m.v. er dog undtaget fra indberetningspligten, hvis  

 det årlige bidrag for den enkelte deltager ikke overstiger 100 kr.
Under de  

 nuværende præmieforhold skal der derfor ikke foretages indberetning  

 vedrørende gruppelivsforsikringer, som alene har karakter af  

 begravelseshjælp.
 Samtidig er det pålagt forsikringsselskaberne at underrette den enkelte  

 forsikringsejer om størrelsen af de præmier og bidrag, der indberettes til  

 statsskattedirektoratet vedrørende den pågældende ejers livsforsikringer i  

 selskabet.
10. Afgiften beregnes og opkræves af  

 statsskattedirektoratet med bistand af kommunerne.
Afgiften forfalder for  

 personer til betaling på samme tidspunkt og med samme betalingsfrist som 1.  

 rate vedrørende restskatter, jfr. kildeskattelovens § 61 (almindeligvis den  

 1. september i det år, hvor ligningen foretages), og for selskaber og  

 foreninger m.v. på samme tidspunkt og med samme betalingsfrist som  

 indkomstskatten, jfr. selskabsskattelovens § 30 (almindeligvis den 1.  

 november). Betales afgiften ikke rettidigt, skal der betales en rente på 1  

 pct. pr. påbegyndt måned fra forfaldsdagen at regne.
Renten kan ikke  

 fradrages ved opgørelsen af den skattepligtige indkomst.
Afgiften og den  

 nævnte rente kan inddrives efter reglerne om inddrivelse af personlige  

 skatter og af selskabsskatter.
II.
Begrænsning af muligheden for at vælge en pensionsordning beskattet  

 efter pensionsbeskatningslovens § 50 1. Ved lov nr. 527 af 11. december 1985 er der  

 endvidere foretaget ændringer af reglerne i pensionsbeskatningslovens § 1,  

 stk. 2 og 3, om mulighederne for at vælge en pensionsordning, der omfattes af  

 lovens § 2, nr. 4, eller §§ 5-11, henført til beskatning efter § 50.  

 Pensionsordninger, der kan vælges henført under § 50, er forsikrings- og  

 pensionskasseordninger med løbende udbetalinger, rateforsikring i  

 pensionsøjemed og kapitalforsikring i pensionsøjemed.
 Ændringerne begrænser muligheden for at vælge en pensionsordning af den  

 nævnte karakter henført til beskatning efter § 50 til kun at gælde for  

 personer, der ikke er fuldt skattepligtige her til landet, og som derfor ikke  

 har mulighed for ved indkomstopgørelsen at fratrække præmier m.v. til  

 ordningerne, jfr. pensionsbeskatningslovens § 54.
 Hvis ordningen vælges beskattet efter § 50, gælder reglerne i denne  

 bestemmelse herefter for bidrag og præmier, der forfalder efter aftalens  

 indgåelse, samt for udbetalinger, der svarer til sådanne bidrag og præmier.
 Hvis et pensionskassemedlem m.v., hvis pensionsordning i medfør af de  

 ændrede regler er valgt beskattet efter § 50, bliver fuldt skattepligtig her  

 til landet, ophører henførelsen til beskatning efter § 50 med at have  

 virkning for bidrag og præmier, der forfalder efter den fulde skattepligts  

 indtræden, samt for udbetalinger, der svarer til sådanne bidrag og præmier.
Ændringer i beskatningsformen har således ikke som tidligere virkning for  

 præmier m.v. i hele det indkomstår, hvori ændringen finder sted, men alene  

 for præmier m.v., som forfalder efter ændringstidspunktet.
Der gælder dog  

 særlige regler for ordninger, der er valgt beskattet efter § 50 i medfør af  

 de hidtidige regler, jfr. punkt 2 nedenfor.
 2. Begrænsningen af muligheden for at vælge en  

 pensionsordning henført til beskatning efter § 50 har virkning fra og med den  

 22. oktober 1985. Hvis den skriftlige aftale om beskatning efter § 50 ikke  

 var indgået senest den 21. oktober 1985, kan aftalen således kun tillægges  

 skattemæssig betydning, hvis der er tale om en pensionsopsparer, der er  

 begrænset - eller slet ikke - skattepligtig her til landet.
De hidtidige regler i § 1, stk. 3, gav mulighed for, at en  

 pensionsordning, der valgtes henført til beskatning efter § 50, ved en  

 ophævelse af aftalen herom helt eller delvist kunne vende tilbage til den  

 »normale« beskatningsform i lovens kapitel 2-5, dvs. med  

 fradragsret for indbetalingerne og med skat eller afgift af udbetalingerne.
I  

 en overgangsregel i § 4, stk. 2, i lov nr. 527 af 11. december 1985 er det  

 fastsat, at den hidtidige regel i § 1, stk. 3, og dermed denne adgang til  

 helt eller delvist at vende tilbage til den »normale«  

 beskatningsform, fortsat skal stå åben for de ordninger, der er valgt  

 beskattet efter § 50 ifølge de hidtidige regler herom i lovens § 1, stk. 2.
 I disse tilfælde får den omhandlede tilbagevenden til den  

 »normale« ændrede beskatningsform virkning for bidrag og præmier,  

 der forfalder i det indkomstår, hvor ændringen sker, samt for udbetalinger,  

 der svarer til sådanne bidrag og præmier, jfr. de hidtidige regler i § 1,  

 stk. 3.
 En pensionsordning, der i medfør af den nævnte overgangsregel vender  

 tilbage til den »normale« beskatningsform, kan ikke på ny vælges  

 henført til beskatning efter § 50, medmindre de nye betingelser for en sådan  

 ændret beskatningsform er opfyldt.
