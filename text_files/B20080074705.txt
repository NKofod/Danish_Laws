Bekendtgørelse om ændring af bekendtgørelse om anvendelse af radiofrekvenser med tilladelse § 1 I bekendtgørelse nr. 1006 af 10. december 2002, som ændret ved bekendtgørelse nr. 1168 af 6. december 2005, foretages følgende ændringer:
 1. § 2, stk. 6, affattes således:
»Tilladelser til frekvensanvendelse i radiofrekvensbåndene 410-430 MHz og 440-445 MHz, der er udstedt i henhold til frekvensplanens undtagelsesbestemmelser vedrørende disse frekvensbånd, og som ifølge tilladelsen har en varighed indtil 31. december 2008, forlænges, således at disse har en varighed indtil 31. december 2011.« § 2 Bekendtgørelsen træder i kraft den 11. juli 2008.
