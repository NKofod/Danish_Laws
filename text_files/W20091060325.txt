Ankestyrelsens principafgørelse 57-09 om særligt børnetilskud - enlig adoptant Resume:
En enlig adoptant havde ikke ret til særligt børnetilskud efter reglen i børnetilskudsloven, hvorefter der ydes særligt børnetilskud, når barnet, efter at forældremyndighedens indehaver er død, adopteres af dennes ægtefælle eller af en enlig person.
Begrundelsen var, at daadoptionen fandt sted, var den biologiske far afgået ved døden, men den biologiske mor, som havde forældremyndigheden, var i live.
 Der var heller ikke grundlag for at anvende reglen om, at dervar ret til særligt børnetilskud, når kun en af barnets forældre lever, da adoptanten ved adoptionen havde påtaget sig den fulde forsørgelsespligt over barnet.
 Love:
Lov om børnetilskud og forskudsvis udbetaling af børnebidrag - lovbekendtgørelse nr. 1115 af 24. november 2008 - § 4, stk. 3, nr. 2 og § 4, stk. 3, nr. 3 Sagsfremstilling:
En kvinde havde som enlig adopteret et barn efter at have haft barnet i pleje i lang tid.
Da adoptionen fandt sted, var den biologiske far afgået ved døden, men den biologiske mor, som havde forældremyndigheden, var i live.
 Kommunen gav afslag på tilkendelse af særligt børnetilskud, idet adoptanten havde påtaget sig den fulde forsørgelsespligt overfor det adopterede barn og derfor trådte i såvel faderens som moderens sted.
 Det sociale nævntiltrådte kommunens afgørelse.
 Nævnet begrundede afgørelsen med, at der ikke havde været tale om adoption efter forældremyndighedsindehaverens død, og at adoptanten ved adoptionen påtog sig den fulde forsørgelsespligt over barnet, og at retten til særligt børnetilskud for enlige adoptanter var fastlagt i børnetilskudslovens § 4, stk. 3, nr. 3.
 Nævnet henviste til Ankestyrelsens Principafgørelse B-4-95.
 Nævnet lagde ved afgørelsen vægt på, at barnets far døde i 1998, og at adoptanten først adopterede barnet i 2007, på hvilket tidspunkt barnets mor, som var i live, havde forældremyndigheden over barnet.
 Sagen blev behandlet i principielt møde med henblik på afklaring af, om en enlig adoptant var berettiget til særligt børnetilskud, når en af de tidligere forældremyndighedsindehavere stadig levede, jf. børnetilskudslovens § 4, stk. 3, nr. 3.
 Note:
Principafgørelse B-4-95 ophæves Afgørelse:
 Ankestyrelsen fandt, at adoptanten ikke havde ret til særligt børnetilskud efter reglen i børnetilskudsloven om, at der ydes særligt børnetilskud, når barnet efter at forældremyndighedens indehaver er død, adopteres af dennes ægtefælle eller af en enlig person.
Ankestyrelsen lagde vægt på, at barnets far var død i 1998, og at adoptanten først adopterede barnet i 2007 på hvilket tidspunkt barnets biologiske mor, som var i live, havde forældremyndigheden over barnet.
Adoptionen var dermed ikke sket efter, at den, der havde forældremyndigheden over barnet, var død.
 Ankestyrelsen fandt heller ikke, at adoptanten havde ret til særligt børnetilskud efter reglen om, at der er ret til særligt børnetilskud, når kun en af barnets forældre levede.
 Ankestyrelsen lagde herved lagt vægt på, at adoptanten ved adoptionen af barnet havde påtaget sig den fulde forsørgelsespligt over barnet.
 Ankestyrelsen tiltrådte således det sociale nævns afgørelse.
