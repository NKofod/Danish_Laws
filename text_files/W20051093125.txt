Udeblivelse  

 fra samtale ved AF pga. manglende kendskab til den daglige post Ankenævnet har behandlet Deres klage på møde den 10.  

 februar 2005.
Nævnet traf denne A F G Ø R E L S E De anses for selvforskyldt ledig ved Deres udeblivelse  

 fra samtalen ved AF den 27. oktober 2003.
 De pålægges en karantæne på 3 uger med virkning fra den 27.  

 oktober 2003.
B E G R U N D  

 E L S E Ankenævnet har ved afgørelsen lagt til grund, at   

 	  

 AF ved brev af 25.  

 oktober 2003 indkaldte Dem til en samtale vedrørende revidering af Deres  

 jobplan,   

 	  

 samtalen ifølge brevet  

 skulle finde sted den 27. oktober 2003 kl. 11,   

 	  

 det fremgik af  

 indkaldelsesbrevet, at De havde mødepligt, og at det kunne få konsekvenser  

 for  

 Deres dagpengeret, hvis De ikke mødte op   

 	  

 De ikke mødte op til  

 samtalen, og   

 	  

 De den 28. oktober  

 2003 kontaktede AF og beklagede Deres udeblivelse.
 Ifølge reglerne skal et medlem kunne møde til samtaler,  

 kontraktforløb og tilbud i henhold til lov om en aktiv beskæftigelsesindsats  

 dagen efter, at medlemmet har modtaget indkaldelsen fra AF eller anden aktør,  

 jf. § 7, stk. 3 i rådighedsbekendtgørelsen.
 Afslår et medlem uden en gyldig grund at være med til at udarbejde  

 eller revidere en jobplan, anses medlemmet for selvforskyldt ledig, jf.  

 § 11,  

 stk. 1 i bekendtgørelse om selvforskyldt ledighed.
 Det sidestilles med et afslag, hvis medlemmet melder afbud til  

 eller udebliver fra en samtale om udarbejdelse eller revision af en jobplan  

 eller et tilbud efter en jobplan, jf. § 11, stk. 3, nr. 1 i  

 bekendtgørelse  

 om selvforskyldt ledighed.
 De gyldig grunde er udtømmende opregnet i kapitel 3 i  

 bekendtgørelse om selvforskyldt ledighed og omhandler hindringer, som  

 relaterer  

 sig til helbred, transport, arbejdspladsen m.v.
 Ankenævnet har ved afgørelsen lagt vægt på, at De ikke mødte frem  

 til samtalen hos AF den 27. oktober 2003 kl. 11.
 Ankenævnet har videre lagt vægt på, at De har bekræftet at have  

 modtaget AF´s indkaldelsesbrev den 25. oktober 2003, og at AF´s brev således  

 var kommet frem til Dem i rette tid.
De har anført, at De lagde AF´s brev sammen med nogle reklamer, og  

 at De først om eftermiddagen den 27. oktober 2003 kom De i tanke om brevet og  

 åbnede  

 det.
De forsøgte herefter at kontakte AF, men der var lukket.
Den følgende  

 dag  

 fik De kontakt med AF.
 Ankenævnet finder ikke, at dette kan henføres til en af de gyldige  

 grunde i henhold til bekendtgørelse om selvforskyldt ledighed.
 På baggrund af ovenstående finder ankenævnet, at De er  

 selvforskyldt ledig.
 Det kan ikke føre til en anden vurdering, at De har anført, at De  

 ikke har haft til hensigt at udeblive fra samtalen, at De normalt altid  

 tjekker  

 Deres post, idet De er løsarbejder ved havnen, og at Deres a-kasse har  

 oplyst,  

 at De ikke tidligere er udeblevet fra lignende samtaler og aktiviteter.
Ankenævnet har i den forbindelse lagt vægt på, at et medlem selv  

 bærer ansvaret for at gøre sig bekendt med den daglige post.
De må dermed  

 selv  

 bære ansvaret for, at De ikke åbnede AF´s brev i rette tid.
 Ankenævnet finder således at De er selvforskyldt ledig, og at De  

 skal pålægges en karantæne på 3 uger herfor.
 Ankenævnet henviser til § 63, stk. 1, nr. 4 og stk. 4  

 i lov om arbejdsløshedsforsikring, jf. lovbekendtgørelse nr. 708 af 13.  

 august  

 2003, § 7, stk. 3 i bekendtgørelse nr. 516 af 17. juni 2003 om  

 rådighed, § 11, stk. 1 og stk. 3, § 12, § 13,  

 § 14,  

 § 15, § 16, § 17, § 18, § 19, § 20, § 21,  

 § 22,  

 § 23, § 24, § 25, § 26, § 27, § 28, § 28,  

 § 30,  

 § 31, § 32, § 33, § 34, § 35, § 36, stk. 1  

 og § 37, stk. 1 i bekendtgørelse nr. 514 af 17. juni 2003 om  

 selvforskyldt ledighed.
 Ankenævnet tiltræder således direktoratets afgørelse af 27. april  

 2004.
På ankenævnets vegne Xxx  

  

 xx De kan læse om afgørelsens faktiske og retlige grundlag  

 på de følgende sider.
 Kopi til:
Xxx  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 A-kassen har sendt sagen til direktoratet den 19. februar 2004  

 med besked om, at De den 27. oktober 2003 er udeblevet fra samtale om  

 udarbejdelse/revision  

 af jobplan.
 Det fremgår af sagen, at AF i brev af 24. oktober 2003 har  

 indkaldt Dem til samtale om ændring af Deres jobplan den 27. oktober 2003,  

 kl.  

 11.00. De modtog indkaldelsen den 25. oktober 2003.
 De har til Deres a-kasse oplyst, at De ikke kom til samtalen, da  

 De først fik åbnet Deres post om eftermiddagen den 27. oktober 2003. Det var  

 da  

 for sent at ringe til AF.
De ringede til AF og a-kassen den 28. oktober 2003, dagen efter  

 udeblivelsen.
Der blev aftalt nyt møde den 29. oktober 2003, men De blev syg  

 denne dag.
 A-kassen har i afgørelse af den 7. november 2003 vurderet, at De  

 ikke kan få dagpenge for den 27. oktober 2003, og at De burde have gjort Dem  

 bekendt  

 med Deres post.
 Direktoratet har i brev af 2. marts 2004 bedt a-kassen vurdere,  

 hvorvidt De er selvforskyldt ledig på grund af udeblivelsen.
 A-kassen har i brev af 24. marts 2004 oplyst, at afgørelsen af 7.  

 november 2003 fastholdes.
 I direktoratets brev af 2. april 2004 blev De bedt om Deres  

 eventuelle bemærkninger til sagen inden 14 dage.
Direktoratet har ikke modtaget Deres bemærkninger. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 27. april 2004 denne afgørelse:
De er selvforskyldt ledig, og De skal have en karantæne på 3  

 uger.
Karantænen har virkning fra den 27. oktober 2003.
 De skal dog ikke tilbagebetale et eventuelt fejludbetalt beløb.
Begrundelse De blev den 24. oktober 2003 indkaldt skriftligt og  

 personligt til et møde hos Arbejdsformidlingen (AF) den 27. oktober 2003. Der  

 var ifølge brevet tale om et møde, hvor De skulle have udarbejdet/revideret  

 en  

 jobplan, og De havde mødepligt.
Det var også oplyst, at det kunne få  

 konsekvenser for Deres ret til dagpenge, hvis De ikke mødte frem.
 Direktoratet har lagt vægt på underretningen fra AF til a-kassen,  

 hvor der stod at De den 27. oktober 2003 er udeblevet fra samtale om  

 udarbejdelse/revision  

 af jobplan.
 Der er også lagt vægt på, at De modtog indkaldelsen den 25.  

 oktober 2003, men først fik åbnet Deres post om eftermiddagen den 27. oktober  

 2003.
 De har således handlet på en måde, som må sidestilles med afslag  

 på at medvirke til at udarbejde/revidere en jobplan.
 De er derfor selvforskyldt ledig, medmindre De har haft en gyldig  

 grund, jf. § 11, stk. 3, nr. 1 og nr. 3 i bekendtgørelse nr. 514 af  

 17. juni 2003 om selvforskyldt ledighed.
 De gyldige grunde er vedlagt til orientering.
 Det forhold, at De først fik åbnet Deres post om eftermiddagen den  

 27. oktober 2003 kan ikke betragtes som en gyldig grund.
 Direktoratet har i den forbindelse lagt vægt på, at det følger af  

 § 7, stk. 1 og 3 i bekendtgørelse nr. 516 af 17. juni 2003 om  

 rådighed, at et medlem skal gøre sig bekendt med indholdet af sin daglige  

 post,  

 og at medlemmet med 1 dags varsel skal kunne formidles arbejde eller møde til  

 samtaler eller aktiviteter, som medlemmet er indkaldt til.
 De er derfor selvforskyldt ledig, og De skal have en karantæne på  

 3 uger fra den 27. oktober 2003, jf. § 36, stk. 1 og § 37,  

 stk. 1  

 i bekendtgørelse nr. 514 af 17. juni 2003 om selvforskyldt ledighed.
 Der henvises i øvrigt til § 63, stk. 1, nr. 4 i lov om  

 arbejdsløshedsforsikring mv., jf. lovbekendtgørelse nr. 708 af 13. august  

 2003.
Direktoratet finder ikke, at De er ansvarlig for tilbagebetaling  

 af dagpenge i karantæneperioden, idet a-kassen har haft alle relevante  

 oplysninger på det tidspunkt, hvor a-kassen traf afgørelsen. 3. Klagen til  

 ankenævnet Ved brev af 19. maj 2004 klagede De over direktoratets  

 afgørelse, idet De anførte følgende:
 Mandag den 27. oktober 2003 udeblev jeg fra en samtale om IHP på  

 Arbejdsformidlingen.
Årsagen hertil var, at jeg glemte at åbne min post, som jeg modtog  

 om lørdagen den 25. oktober 2003. Forklaringen på dette er, at jeg hentede  

 min  

 post ind om lørdagen og lagde den sammen med reklamer for at jeg skulle kigge  

 på det senere.
Dette glemmer jeg, og det er ikke bevidst, at jeg ikke får  

 kigget på min post, for jeg gør mig bekendt med min post dagligt, da jeg er  

 løsarbejder på havnen, kan der jo også ligge en besked til mig vedr., at jeg  

 skal møde der.
Om mandagen når jeg igen henter min post, kommer jeg da i tanke  

 om, at der var post fra lørdagen, som jeg havde glemt at åbne.
Jeg åbner da  

 straks brevet og ser, at jeg skulle være mødt til samtale samme dag, altså om  

 mandagen.
Jeg prøver at ringe til AF med det samme, men der er lukket.  

 Kontakter  

 dem straks tirsdag morgen og får aftalt en ny tid og tror så, at det er ok.
Jeg mener ikke, at det er rimeligt, at jeg skal have 3 ugers  

 karantæne, selvom jeg ikke skal tilbagebetale evt., dagpenge, da det ikke er  

 bevidst, at jeg er udeblevet fra denne samtale, og jeg har aldrig tidligere  

 udeblevet fra nogen samtaler.
Jeg glemte at åbne min post, som jeg havde fået  

 lagt sammen med reklamerne, og det er beklageligt, men det er bestemt ikke  

 fordi, at jeg ikke vil møde, og jeg kontaktede straks AF for at aftale nyt  

 møde.
Håber at der kan ses på sagen igen. 4. Arbejdsdirektoratets  

 bemærkninger til klagen Ved oversendelsen af sagen til ankenævnet de 7. juni  

 2004 oplyser direktoratet, at der ikke er kommet nye oplysninger, der giver  

 direktoratet anledning til at ændre afgørelsen.
 Direktoratet anfører endvidere følgende:
 Direktoratet har i afgørelse af 27. april 2004 fundet, at Xxx er  

 selvforskyldt ledig og skal have en karantæne på 3 uger med virkning fra den  

 27. oktober 2004.
Direktoratet har i den forbindelse lagt vægt på, at Xxx Hansen modtog brevet med mødeindkaldelsen med posten den 25. oktober 2003 men først fik åbnet brevet med mødeindkaldelsen om eftermiddagen  

 den 27.
 oktober 2003. Xxx har som følge heraf ikke gjort sig bekendt med  

 indholdet af den daglige post.
 Ifølge § 7, stk. 1 og 3 i bekendtgørelse nr. 516 af 17.  

 juni 2003 om rådighed skal et medlem gøre sig bekendt med indholdet af sin  

 daglige post, og med lemmet skal med 1 dags varsel kunne formidles arbejde  

 eller møde til samtaler eller aktivitet, som medlemmer er indkaldt til.
Det fremgår dog af vejledning nr. 63 af 17. juni 2003 om  

 selvforskyldt ledighed, at a-kassen konkret kan vurdere, at et medlems  

 udeblivelse fra en indkaldt samtale eller aktivitet ikke skal sidestilles med  

 et afslag.
Dette for udsætter dog, at medlemmet har haft vilje til at møde  

 til  

 samtalen eller aktiviteten, og at der er tale om en undskyldelig  

 forglemmelse.  

 Ved vurderingen heraf kan indgå, om der i forbindelse med forglemmelsen er  

 opstået forhold, som medlemmet ikke har haft indflydelse på.
En udeblivelse  

 skal dog altid sidestilles med et afslag, hvis et medlem ikke har haft vilje  

 til at møde til den indkaldte samtale eller aktivitet.
Direktoratet finder ikke, at medlemmet har haft vilje og evne til  

 at møde til samtalen, da medlemmet ikke havde kendskab til, at mødet skulle  

 finde sted den 27. oktober 2003, da medlemmet først åbnede sin post om  

 eftermiddagen den 27. oktober 2003, selvom den var modtaget den 25. oktober  

 2003.
Medlemmet må derfor selv bære ansvaret for sin manglende viden om  

 indholdet i brevet, og herunder konsekvenserne af en udeblivelse. 5. Nyt efter  

 klagen Intet nyt.
6. Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 63.  

  

 Dagpenge må ikke udbetales, jf. stk. 4, til et medlem, hvis ledighed  

 skyldes, 4)  

 	  

 at medlemmet uden  

 fyldestgørende grund afslår at medvirke til udarbejdelse eller revision af en  

 jobplan, afslår eller afbryder et tilbud i henhold til en jobplan efter lov  

 om  

 en aktiv beskæftigelsesindsats eller afslår eller afbryder en uddannelse, som  

 arbejdsformidlingen vurderer vil øge mulighederne for beskæftigelse.
Stk. 4.  

  

 Ved  

 selvforskyldt ledighed efter stk. 1 pålægges medlemmet en karantæne på 3  

 uger Direktoratets  

 bekendtgørelse nr. 516 af 17. juni 2003 om rådighed § 7....
 Stk. 3.  

  

 Medlemmet  

 skal kunne møde til samtaler, kontaktforløb og tilbud i henhold til lov om en  

 aktiv beskæftigelsesindsats dagen efter, at medlemmet har modtaget  

 indkaldelse  

 hertil fra AF eller anden aktør.
Direktoratets  

 bekendtgørelse nr. 514 af 17. juni 2003 om selvforskyldt ledighed § 11.  

  

 Et  

 medlem er selvforskyldt ledig, hvis medlemmet afslår at være med til at  

 udarbejde eller revidere en jobplan uden en gyldig grund, jf. kap. 3.
 Stk. 3.  

  

 Stk. 1  

 og 2 gælder også situationer, der kan sidestilles med et afslag, herunder  

 hvis  

 et medlem:
1)  

 	  

 melder afbud til  

 eller udebliver fra en samtale om udarbejdelse eller revision af en jobplan  

 eller et tilbud efter en jobplan, Gyldige grunde § 12.  

  

 En  

 gyldig grund skal foreligge på det tidspunkt, hvor et medlem afslår eller  

 opsiger et arbejde eller et tilbud efter en jobplan.
 Stk. 2.  

  

 Det er ikke  

 en gyldig grund, hvis årsagen til afslaget eller opsigelsen er en afledt  

 følge  

 af en handling, som medlemmet har foretaget efter eget valg.
Helbred § 13.  

  

 Et  

 medlem kan afslå eller opsige et arbejde, hvis der er dokumentation fra en  

 læge  

 for:
1)  

 	  

 at medlemmet på grund  

 af sit helbred ikke eller kun med vanskelighed kan udføre arbejdet, eller 2)  

 	  

 at arbejdet vil  

 medføre, at der opstår eller sker en forværring af helbredsmæssige problemer,  

 herunder problemer ved graviditet.
 Stk. 2.  

  

 Ved  

 opsigelse er det et krav, at medlemmet har prøvet at få et andet arbejde på  

 arbejdspladsen.
 Stk. 3.  

  

 Stk. 1  

 gælder også ved afslag på et tilbud efter en jobplan.
 Stk. 4.  

  

 Stk. 1  

 og 2 gælder også ophør i et tilbud efter en jobplan.
Transport § 14.  

  

 Et  

 medlem kan afslå eller opsige et arbejde, hvis afstanden mellem bopæl og  

 arbejdssted medfører, at den tid, der går til transport, er mere end, hvad  

 der  

 skal accepteres efter § 9 i bekendtgørelse om rådighed.
 Stk. 2.  

  

 Ved  

 opsigelse er det et krav, at medlemmet har prøvet at få en anden arbejdstid,  

 og  

 at opsigelsen sker i umiddelbar tilknytning til:
1)  

 	  

 omlægning af  

 offentlige transportmidler, 2)  

 	  

 ændring af  

 arbejdstidens placering, eller 3)  

 	  

 bortfald af en privat  

 aftale om samkørsel med personer uden for medlemmets husstand, hvor medlemmet  

 ikke har råderet over transportmidlet.
 Stk. 3.  

  

 Stk. 1  

 gælder også ved afslag på et tilbud efter en jobplan .
 Stk. 4.  

  

 Stk. 1  

 og 2 gælder også ved ophør i et tilbud efter en jobplan.
Pasning af familie § 15.  

  

 Et  

 medlem kan afslå eller opsige et arbejde, hvis medlemmet ikke har  

 pasningsmulighed for børn eller andre familiemedlemmer af husstanden, der  

 kræver pleje.
 Stk. 2.  

  

 Ved  

 opsigelse er det et krav, at medlemmet har prøvet at få en anden arbejdstid,  

 og  

 at medlemmet har gjort rimelige forsøg på at skaffe en pasningsmulighed.
 Stk. 3.  

  

 Stk. 1  

 gælder også ved:
1)  

 	  

 afslag på at være med  

 til at udarbejde eller revidere en jobplan, og 2)  

 	  

 afslag på et tilbud  

 efter en jobplan.
 Stk. 4.  

  

 Stk. 1  

 og 2 gælder også ved ophør i et tilbud efter en jobplan.
Efterløn § 16.  

  

 Et  

 medlem kan afslå eller opsige et arbejde, hvis medlemmet ønsker at gå på  

 efterløn, og medlemmet rent faktisk går på efterløn.
 Stk. 2.  

  

 Ved afslag  

 er det et krav, at medlemmet har søgt om at gå på efterløn i umiddelbar  

 tilknytning  

 til afslaget og med virkning fra ansøgningen.
 Stk. 3.  

  

 Stk. 1  

 og 2 gælder også ved:
1)  

 	  

 afslag på at være med  

 til at udarbejde eller revidere en jobplan, og 2)  

 	  

 afslag på et tilbud  

 efter en jobplan.
 Stk. 4.  

  

 Stk. 1  

 gælder også ved ophør i et tilbud efter en jobplan.
Deltidsforsikredes arbejdstid § 17.  

  

 Et  

 deltidsforsikret medlem kan afslå eller opsige et arbejde, hvis arbejdstiden  

 er  

 på over 6 timer i døgnet eller beregnet i gennemsnit for 1 måned er på over  

 30  

 timer om ugen.
 Stk. 2.  

  

 Ved  

 opsigelse er det et krav, at den ændrede arbejdstid er pålagt medlemmet af  

 arbejdsgiveren, og at medlemmet ikke har accepteret arbejdstiden.
 Stk. 3.  

  

 Stk. 1  

 gælder også ved:
1)  

 	  

 afslag på at være med  

 til at udarbejde eller revidere en jobplan, og 2)  

 	  

 afslag på et tilbud  

 efter en jobplan.
 Stk. 4.  

  

 Stk. 1  

 og 2 gælder også ved ophør i et tilbud efter en jobplan.
Tab af supplerende dagpenge § 18.  

  

 Et  

 medlem kan afslå eller opsige et arbejde, hvis medlemmet mister retten til  

 supplerende dagpenge, jf. § 60, stk. 1, og § 73, stk. 2,  

 i  

 loven.
 Stk. 2.  

  

 Et medlem  

 kan opsige et arbejde og fratræde inden for 26 uger efter, at retten til  

 supplerende dagpenge er faldet bort.
Frigørelsesattest § 19.  

  

 Et  

 medlem kan afslå eller opsige et arbejde, hvis medlemmet mister retten til  

 supplerende dagpenge, fordi arbejdsgiveren ikke vil udstede en  

 frigørelsesattest eller kalder en frigørelsesattest tilbage.
 Stk. 2.  

  

 Ved  

 opsigelse er det et krav, at medlemmet ikke har accepteret at fortsætte i  

 arbejdet uden samtidig at få supplerende dagpenge.
 Stk. 3.  

  

 Stk. 1  

 gælder også ved afslag på et tilbud efter en jobplan.
 Stk. 4.  

  

 Stk. 1  

 og 2 gælder også ved ophør i et tilbud efter en jobplan.
Arbejde i udlandet § 20.  

  

 Et  

 medlem kan opsige et arbejde, hvis arbejdet bliver udført i udlandet eller i  

 Grønland, medmindre medlemmet:
1)  

 	  

 under ansættelsen har  

 bopæl i Danmark, 2)  

 	  

 er udsendt af den  

 danske stat, eller 3)  

 	  

 er ansat hos en  

 arbejdsgiver, der er skattemæssigt registreret i Danmark.
 Stk. 2.  

  

 Et medlem  

 kan afslå et formidlet arbejde, hvis arbejdet skal udføres i udlandet, på  

 Færøerne  

 eller i Grønland.
Produktion af krigsmateriel § 21.  

  

 Et  

 medlem kan afslå eller opsige et arbejde, hvis medlemmet ikke vil være med  

 til  

 at udvikle eller producere krigsmateriel, jf. lov om krigsmateriel m.v.
 Stk. 2.  

  

 A-kassen  

 skal indhente en skriftlig erklæring fra Justitsministeriet om, at den  

 pågældende virksomhed er omfattet af lov om krigsmateriel m.v.
 Stk. 3.  

  

 Stk. 1  

 og 2 gælder også ved:
1)  

 	  

 afslag på et tilbud  

 efter en jobplan, og 2)  

 	  

 ophør i et tilbud  

 efter en jobplan.
Støtte efter lov om social service til pasning af  

 handicappet barn eller døende nærtstående og efter lov om dagpenge ved sygdom  

 eller fødsel til pasning af alvorligt sygt barn § 22.  

  

 Et  

 medlem kan afslå eller opsige et arbejde, hvis medlemmet får eller straks  

 efter  

 begynder at få:
1)  

 	  

 støtte efter lov om  

 social service til at passe et handicappet barn eller nærtstående, der ønsker  

 at dø i eget hjem, eller 2)  

 	  

 støtte efter lov om  

 dagpenge ved sygdom eller fødsel til at passe et alvorligt sygt barn.
 Stk. 2.  

  

 Ved  

 opsigelse er det et krav, at medlemmet har fået afslag på at få orlov fra  

 arbejdet.
 Stk. 3.  

  

 Stk. 1  

 gælder også ved:
1)  

 	  

 afslag på at være med  

 til at udarbejde eller revidere en jobplan, og 2)  

 	  

 afslag på et tilbud  

 efter en jobplan.
 Stk. 4.  

  

 Stk. 1  

 og 2 gælder også ved ophør i et tilbud efter en jobplan.
Arbejdspladsen § 23.  

  

 Et  

 medlem kan opsige et arbejde, hvis almindelige arbejdsretlige principper gør,  

 at medlemmet ikke skal fortsætte med arbejdet.
 Stk. 2.  

  

 Det er et  

 krav, at medlemmet har henvendt sig til arbejdsgiveren for at få løst de  

 opståede problemer eventuelt gennem den faglige organisation.
 Stk. 3.  

  

 Stk. 1  

 og 2 gælder også ved ophør i et tilbud efter en jobplan.
 Flytning som skyldes, at ægtefællen eller samleveren  

 flytter for at overtage arbejde mv.
 § 24.  

  

 Et  

 medlem kan opsige et arbejde i forbindelse med en flytning, hvis det skyldes,  

 at ægtefællen eller samleveren er flyttet for at:
1)  

 	  

 overtage et arbejde  

 af mere end 5 ugers varighed, 2)  

 	  

 begynde på en uddannelse  

 af mindst 18 måneders varighed, eller fortsætte i et uddannelsesforløb, hvor  

 der er mindst 18 måneder tilbage af uddannelsesforløbet, eller 3)  

 	  

 begynde eller flytte  

 en selvstændig virksomhed, der udøves mere end midlertidigt og i et omfang,  

 der  

 kan sidestilles med lønarbejde i over 30 timer om ugen.
 Stk. 2.  

  

 Det er et  

 krav:
1)  

 	  

 at medlemmets  

 opsigelse og flytning sker inden 1 år efter, at ægtefællen eller samleveren  

 er  

 flyttet, 2)  

 	  

 at ægtefællens eller  

 samleverens daglige transporttid fra den hidtidige bopæl til det nye arbejde  

 mv. er mere end, hvad der skal accepteres efter § 9 i bekendtgørelse om  

 rådighed, og 3)  

 	  

 at medlemmets daglige  

 transporttid fra ægtefællens eller samleverens nye bopæl til arbejdet er mere  

 end, hvad der skal accepteres efter § 9 i bekendtgørelse om rådighed.
 Stk. 3.  

  

 Stk. 1-2 gælder også ved ophør i et tilbud efter en jobplan.
Fratrædelsesgodtgørelse § 25.  

  

 Et  

 medlem kan opsige et arbejde, hvis medlemmet ved en fratrædelse får en  

 godtgørelse fra arbejdsgiveren, der medfører fradrag i dagpengene efter  

 bekendtgørelse om fradrag i arbejdsløshedsdagpenge mv.
 Stk. 2.  

  

 Det er et  

 krav:
1)  

 	  

 at godtgørelsen gives  

 som et led i en fratrædelsesordning, og 2)  

 	  

 at godtgørelsen  

 sammen med løn i den periode, hvor medlemmets opsigelsesvarsel løber, mindst  

 svarer til løn for den periode, der svarer til arbejdsgiverens  

 opsigelsesvarsel.
Fysisk vold § 26.  

  

 Et  

 medlem kan opsige et arbejde, hvis en flytning fra en hidtidig bopæl skyldes,  

 at en samboende ægtefælle eller samlever udøver fysisk vold mod medlemmet,  

 når:
1)  

 	  

 ophøret og flytningen  

 sker inden for 2 måneder efter, at den fysiske vold er udøvet, og 2)  

 	  

 det ved en lægeattest  

 eller en politianmeldelse dokumenteres, at medlemmet har været udsat for  

 fysisk  

 vold.
 Stk. 2.  

  

 Et medlem  

 kan opsige et arbejde, selv om medlemmet ikke kan dokumentere fysisk vold,  

 hvis  

 det kan dokumenteres ved en politianmeldelse, at flytningen og opsigelsen  

 skyldes en overhængende fare for medlemmets liv på grund af trusler om fysisk  

 vold fra samboende ægtefælle eller samlevers side.
 Stk. 3.  

  

 Stk. 1  

 og 2 gælder også ved ophør i et tilbud efter en jobplan.
Det formidlede arbejde § 27.  

  

 Et  

 medlem kan afslå et formidlet arbejde, hvis medlemmet ikke har pligt til at  

 overtage arbejdet efter reglerne i §§ 7 og 8 i bekendtgørelse om  

 rådighed.
Overtagelse af arbejde mv., som et medlem selv har  

 fundet § 28.  

  

 Et  

 medlem kan afslå eller opsige et arbejde, hvis det skyldes, at medlemmet  

 skal:
1)  

 	  

 overtage et arbejde  

 af mere end 5 ugers varighed, 2)  

 	  

 begynde på en  

 uddannelse af mindst 1 års varighed, eller 3)  

 	  

 begynde som  

 selvstændig erhvervsdrivende mere end midlertidigt og i et omfang, der kan  

 sidestilles  

 med lønarbejde i over 30 timer om ugen.
 Stk. 2.  

  

 Et medlem  

 kan opsige et arbejde, hvis medlemmet er blevet afskediget af en grund, der  

 ikke  

 væsentligst skyldes medlemmet, for at overtage andet arbejde, der på  

 opsigelsestidspunktet forventes at fortsætte udover det tidspunkt, hvor  

 medlemmet ellers skulle have været fratrådt.
 Stk. 3.  

  

 Ved  

 opsigelse af arbejde efter stk. 1, nr. 1, og stk. 2, er det et  

 krav,  

 at det arbejde, som medlemmet overtager, er på samme eller højere ugentligt  

 timetal, eller af et omfang, der ikke kan give ret til supplerende dagpenge.
 Stk. 4.  

  

 Et medlem  

 kan ophøre i et tilbud efter en jobplan, hvis det skyldes, at medlemmet skal:
1)  

 	  

 overtage et arbejde  

 af mere end 5 ugers varighed, 2)  

 	  

 begynde på en  

 uddannelse af mindst 1 års varighed, eller 3)  

 	  

 begynde som  

 selvstændig erhvervsdrivende mere end midlertidigt og i et omfang, der kan  

 sidestilles  

 med lønarbejde i over 30 timer om ugen.
Overtagelse af formidlet arbejde § 29.  

  

 Et  

 medlem kan ophøre i et tilbud efter en jobplan, hvis det skyldes, at  

 medlemmet  

 skal overtage et arbejde, der er formidlet af a-kassen, andre aktører eller  

 AF  

 efter reglerne i Arbejdsmarkedsstyrelsens bekendtgørelse om en aktiv  

 beskæftigelsesindsats.
Flere arbejdsforhold § 30.  

  

 Et  

 medlem kan opsige et af flere arbejdsforhold, der tilsammen er på mere end  

 fagets normale arbejdstid om ugen, hvis medlemmets samlede arbejdstid efter  

 opsigelsen ikke kommer ned på et timetal om ugen, der kan give ret til  

 supplerende dagpenge.
Sammenfald mellem arbejde og bolig § 31.  

  

 Et  

 medlem kan opsige et arbejde, hvis arbejdsstedet og boligen er  

 sammenfaldende,  

 og medlemmet ikke længere kan disponere over boligen.
 Stk. 2.  

  

 Det er et  

 krav:
1)  

 	  

 at medlemmet ikke har  

 haft indflydelse på grunden til, at der ikke længere kan disponeres over  

 boligen,  

 og 2)  

 	  

 at arbejdet ikke kan  

 udføres fra den nye bolig.
 Stk. 3.  

  

 Stk. 1  

 og 2 gælder også ved ophør i et tilbud efter en jobplan.
Manglende færdigheder § 32.  

  

 Et  

 medlem kan ophøre i et tilbud om uddannelse efter en jobplan, hvis  

 uddannelsesstedet bekræfter, at medlemmet ikke har de fornødne færdigheder  

 til  

 at gennemføre uddannelsen.
 Rimeligt tilbud mv.
 § 33.  

  

 Et  

 medlem kan afslå eller ophøre i et tilbud efter en jobplan, hvis tilbudet  

 ikke  

 er rimeligt efter en afgørelse, der er truffet af det Regionale  

 Arbejdsmarkedsråd.
 Aftjene værnepligt mv.
 § 34.  

  

 Et  

 medlem kan afslå eller opsige et arbejde for at aftjene militær eller civil  

 værnepligt, udføre FN‑tjeneste eller ligestillede opgaver, som er  

 omfattet  

 af lov om værnepligtsorlov og orlov til FN-tjeneste mv.
 Stk. 2.  

  

 Det er et  

 krav, at medlemmet ikke er omfattet af lov om værnepligtsorlov og orlov til  

 FN-tjeneste mv.
 Stk. 3.  

  

 Stk. 1  

 og 2 gælder også ved:
1)  

 	  

 afslag på at være med  

 til at udarbejde eller revidere en jobplan, 2)  

 	  

 afslag på et tilbud  

 efter en jobplan, og 3)  

 	  

 ophør i et tilbud  

 efter en jobplan.
Arbejde, som efter sin art normalt ikke udbydes som  

 hovedbeskæftigelse § 35.  

  

 Direktøren for Arbejdsdirektoratet kan i særlige tilfælde bestemme, at det er  

 en gyldig grund, hvis medlemmet opsiger et arbejde, som efter sin art normalt  

 ikke udbydes som hovedbeskæftigelse § 36.  

  

 Et  

 medlem skal have 3 ugers karantæne, hvis medlemmet er selvforskyldt ledig  

 efter  

 bestemmelserne i kapitel 2, jf. dog § 39.
 § 37.  

  

 En  

 karantæne har virkning fra den dag, hvor et medlem afslår et arbejde eller et  

 tilbud efter en jobplan., jf. dog stk. 3-5. Ved ophør har karantænen  

 virkning fra dagen efter ophøret, jf. dog stk. 2-4 og stk. 6.
