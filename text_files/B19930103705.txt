 I medfør af § 42 a, stk. 3, i udlændingeloven, jf. lovbekendtgørelse nr.  

 462 af 26. juni 1987 og § 7, stk. 3, i lov nr. 933 af 28. november 1992 om  

 midlertidig opholdstilladelse til visse personer fra det tidligere  

 Jugoslavien m.v., som senest ændret ved lov nr. 462 af 30. juni 1993,  

 fastsættes:
 § 1.  En kommune kan efter reglerne i denne  

 bekendtgørelse efter aftale med Direktoratet for Udlændinge tilvejebringe og  

 drive indkvarteringssteder for de udlændinge, der er nævnt i § 42 a, stk. 1,  

 i udlændingeloven, og § 7, stk. 1, i lov om midlertidig opholdstilladelse til  

 visse personer fra det tidligere Jugoslavien, samt deltage i finansieringen  

 heraf.
§ 2.  En kommune kan efter aftale med  

 indenrigsministeren og i samarbejde med Direktoratet for Udlændinge  

 tilvejebringe indkvarteringssteder for de i § 1 nævnte udlændinge i form af  

 enten og afholde udgifterne hertil.
Stk. 2.  Kommunen stiller for en nærmere fastlagt  

 periode de i stk. 1 nævnte ejendomme vederlagsfrit til rådighed for  

 Direktoratet for Udlændinge med henblik på indkvartering af de i § 1 nævnte  

 udlændinge.
Kommunen kan efter periodens udløb anvende ejendommen til det  

 eller de kommunale formål, der forinden er aftalt med indenrigsministeren.
Stk. 3.  Indenrigsministeren kan yde et tilskud på op  

 til 36.000 kr. pr. indkvarteringsplads til de i stk. 1, nr. 1 og 2 nævnte  

 byggerier.
Indenrigsministeren kan under særlige omstændigheder yde et  

 forhøjet tilskud.
Stk. 4.  Indenrigsministeren kan yde tilskud til  

 ombygning af ejendomme omfattet af stk. 1, nr. 3. Tilskuddets størrelse  

 fastsættes ud fra de konkrete omstændigheder i hvert enkelt tilfælde og kan  

 højst udgøre 4.500 kr. pr. indkvarteringsplads.
Indenrigsministeren kan under  

 særlige omstændigheder yde et forhøjet tilskud.
§ 3.  En kommune kan efter nærmere aftale med  

 indenrigsministeren og i samarbejde med Direktoratet for Udlændinge  

 vederlagsfrit og for en nærmere aftalt årrække stille et areal til rådighed  

 for Direktoratet for Udlændinge.
Herefter forestår Direktoratet for  

 Udlændinge opførelsen af indkvarteringsstedet på arealet for de i § 1 nævnte  

 udlændinge.
I den forbindelse afholder kommunen udgifterne til grund,  

 byggemodning, tilslutningsafgifter, byggetilladelse, administrationsudgifter  

 og andre udgifter efter aftale med Indenrigsministeriet.
 Stk. 2.  En kommune kan erhverve en grund med henblik på  

 at stille denne til rådighed for Direktoratet for Udlændinge, jf. stk. 1.
Stk. 3.  Efter udløbet af den i medfør af stk. 1 aftalte  

 årrække overdrager Direktoratet for Udlændinge de bygninger, som i medfør af  

 stk. 1 og 2 er tilvejebragt til indkvarteringssteder, til den pågældende  

 kommune.
Kommunen skal efter periodens udløb anvende ejendommen til det eller  

 de kommunale formål, som forinden er aftalt med indenrigsministeren, jf. stk.  

 1.
 § 4.  Tilvejebringelsen af indkvarteringssteder i  

 medfør af § 2 eller § 3 må ikke påbegyndes, før indenrigsministeren med  

 tilslutning fra folketingets finansudvalg har indgået den i § 2 henholdsvis §  

 3 indgåede aftale.
 § 5.  Indenrigsministeren yder økonomisk kompensation  

 til en kommune, der efter aftale med Direktoratet for Udlændinge driver et  

 indkvarteringssted for de i § 1 nævnte udlændinge.
 Stk. 2.  Indenrigsministeren fastsætter størrelsen af  

 økonomisk kompensation til kommunen under hensyntagen til kommunens udgifter  

 ved driften af asylcentret/indkvarteringsstedet.
 Stk. 3.  Den økonomiske kompensation kan højst udgøre et  

 beløb svarende til det beløb pr. udlænding omfattet af § 1, som staten  

 normalt anvender til driften af indkvarteringssteder for de i § 1 nævnte  

 udlændinge.
 § 6.  Bekendtgørelsen træder i kraft den 1. januar  

 1994.
