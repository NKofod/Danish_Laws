I Medfør af Lov Nr. 158 af 29. Marts 1943 om erhvervsøkonomiske  

 Foranstaltninger, Vareforsyning m.v., jfr.
Lovanordning Nr. 91 af 9. Marts  

 1945, bestemmes herved følgende:
§ 1 Al her i Landet værende Ejendom, der er eller den 5. Maj 1945 var eller  

 paa noget Tidspunkt herefter har været i tysk Eje, skal senest 3 Uger efter  

 denne Bekendtgørelses Ikrafttræden anmeldes til Direktoratet for  

 Vareforsyning, Adr.: Vognmagergade 2, K.
Ejendom, der først efter nærværende  

 Bekendtgørelses Ikrafttræden kommer i tysk Eje, skal anmeldes til  

 Direktoratet for Vareforsyning senest 14 Dage efter Erhvervelsen.
 Undtaget fra Anmeldelsen er saadanne daglige Husholdningsfornødenheder,  

 Beklædningsgenstande og lignende, som tjener til Vedkommendes personlige  

 Brug, samt saadanne Varer, Penge m.v. hidrørende fra den tyske Værnemagt  

 eller andre tyske Myndigheder, der omfattes af Handelsministeriets  

 Bekendtgørelse Nr. 233 af 14. Maj 1945. Undtaget fra Anmeldelse er endvidere  

 de af tyske Myndigheder her i Landet opførte Barakker.
Anmeldelsen, der skal afgives, uanset om Anmeldelse tidligere maatte være  

 indgivet i Henhold til Handelsministeriets Bekendtgørelser Nr. 337 af 25.  

 Juni 1940 om Ind- og Udførsel af Penge og Værdipapirer m.v. samt  

 Bekendtgørelse Nr. 673 af 27. December 1940 angaaende Anmeldelse af og  

 Dispositioner over fremmed, her i Landet værende Ejendom, skal afgives paa  

 Tro og Love og indgives paa særlige Blanketter, der udleveres i Direktoratet  

 for Vareforsyning.
Direktoratet er berettiget til at fordre sig alle  

 yderligere Oplysninger meddelt vedrørende de heromhandlede Forhold.
§ 2 I tysk Eje i Henhold til denne Bekendtgørelse anses Ejendom at være,  

 saafremt den tilhører:
§ 3 Anmeldelsespligten omfatter:
 Anmeldelsespligten gælder ikke de af tyske Myndigheder her i Landet  

 opførte Barakker.
§ 4 Anmeldelsespligten paahviler:
§ 5 Dispositioner over anmeldelsespligtig Ejendom skal for at være gyldige  

 godkendes af Ministeriet for Handel, Industri og Søfart.
Afgørelser angaaende  

 fast Ejendom træffes af Indenrigsministeriet - dog efter Forhandling med  

 Handelsministeriet, for saa vidt angaar Ejendom, der tilhører de i § 2, Nr.  

 2-4 nævnte Retssubjekter.
Til Dispositioner over Formueværdier, der omfattes  

 af Bekendtgørelse Nr. 337 af 25. Juni 1940 om Ind- og Udførsel af Penge og  

 Værdipapirer, meddeles som hidtil Samtykke af Danmarks Nationalbank efter  

 nærmere Retningslinier fra Ministeriet for Handel, Industri og Søfart.
 Bestemmelserne i denne Paragrafs 1. Stk. finder tilsvarende Anvendelse paa  

 retslige Tvangsfuldbyrdelsesskridt eller Sikringsforanstaltninger, saasom  

 Udlæg, Udpantning og Arrest.
 Bestemmelserne i denne Paragraf vil af Domstolene være at paase i Embeds  

 Medfør.
§ 6 De i § 5 indeholdte Bestemmelser finder ikke Anvendelse paa Dispositioner,  

 der foretages indenfor Grænsen af normal Forvaltning af fast Ejendom eller  

 normal Drift af en Virksomhed, eller som er nødvendige til Videreførelse af  

 en Husholdning; dog kan Anvendelse og Oparbejdning af anmeldelsespligtige  

 Raavarer og Halvfabrikata, der er eller har været bestemt til Salg eller  

 Levering - eventuelt gennem Mellemhandler - til tyske Aftagere, kun finde  

 Sted efter forud indhentet Tilladelse fra Ministeriet for Handel, Industri og  

 Søfart.
§ 7 Bestemmelserne i nærværende Bekendtgørelse finder tilsvarende Anvendelse  

 paa japansk Ejendom her i Landet.
Spørgsmaalet om, hvorvidt Ejendom maa anses  

 som værende i japansk Eje, afgøres efter Regler, svarende til de i § 2  

 fastsatte.
§ 8 Overtrædelse af de i denne Bekendtgørelse indeholdte Forskrifter straffes  

 efter Reglerne i Lov Nr. 158 af 29. Marts 1943 om erhvervsøkonomiske  

 Foranstaltninger Vareforsyning m.v., jfr.
Lovanordning Nr. 91 af 9. Marts  

 1945.
§ 9 Denne Bekendtgørelse træder i Kraft straks.
 Hvilket herved bringes til almindelig Kundskab.
 Ministeriet for Handel, Industri og Søfart, den 2. Juli 1945.
V.
Fibiger.
H.
Brix.
 Eksp. sekr.
