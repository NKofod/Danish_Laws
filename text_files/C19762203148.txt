Opbygning og varighed Uddannelsens mål Lærlingen skal i læretiden opnå erhvervskompetence som værktøjsmager med  

 formværktøj som speciale i overensstemmelse med nærværende uddannelsesregler  

 og den for uddannelsen fastsatte kursusplan.
Uddannelsens tilrettelægning De krævede praktiske og teoretiske færdigheder behandles på teknisk skole.  

 Uddannelsen på virksomheden tilrettelægges således, at lærlingen beskæftiges  

 ved og opnår praktiske færdigheder i de arbejdsdiscipliner, der er gennemgået  

 under det/de forudgående skoleophold.
 Vejledning til brug ved uddannelsens tilrettelægning fås hos  

 Metalindustriens lærlingeudvalg.
Teknisk skole Den faglige del af undervisningen på teknisk skole omfatter praktik og  

 teori med hovedvægt på uddannelse i brug af håndværktøj og værktøjsmaskiner  

 til spåntagende bearbejdning samt måleværktøj og andet værkstedsudstyr.
 Pensum er opdelt således:
 Trin I (forskole) - varighed 12 uger.
 Skruestikarbejde, drejning, fræsning, måling, slibning af håndværktøj og  

 drejestål, hærdning samt øvelser i demontage og montage.
 Trin 2 - varighed 9 uger.
 Drejning, fræsning, slibning af værktøj på universalfræsemaskine, montage,  

 demontage, pneumatisk- og el-styring, gas- og lysbuesvejsning.
 Trin 3 - varighed 8 uger.
 Opgaver i pantograffræsning, drejning, delingsfræsning, profilslibning og  

 skruestikarbejde.
 Fremstilling af mindre følgesnitværktøj og svikværktøj.
 Snit- og stanseteori, sprøjtestøbe- og presseteori, maskinlære,  

 materialelære herunder varmebehandling af værktøjsstål samt orientering om  

 kunststoffer.
 Trin 4 - varighed 8 uger.
 Opgaver i pantograffræsning samt fremstilling af sprøjtestøbeform.
 Materialelære, maskinlære samt teori vedrørende sprøjtestøbning og  

 trykstøbning.
 Praktikopgaverne i skoletrinnet indgår som afsluttende faglig prøve i  

 henhold til lærlingelovens § 15.
Uddannelsesregler Fastsat af Lærlingerådet i henhold til § 24, stk. 5 i lov nr. 261 af 2. oktober 1956 om lærlingeforhold.
 Uddannelsen skal omfatte fremstilling af forme til sprøjtestøbning og  

 trykstøbning samt bore- og opspændeværktøj.
 Følgende arbejdsområder skal indgå i uddannelsen:
- Drejning, fræsning (herunder kopi- og pantograffræsning), boring,  

 slibning, shapning, båndsavning og maskinfiling i normalt forekommende  

 materialer til værktøjsfremstilling efter almindeligt anvendte tolerancer - tilpasning, opstilling, afprøvning og reparation af værktøjer.
Ønskeligt supplement til virksomhedsuddannelsen - gnistbearbejdning - fremstilling af snitværktøj og extruderingsværktøj - produktionsarbejde ved drejebænk og fræsemaskine.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
 Lærlingerådet den 13. august 1976.
 P.F.V.
