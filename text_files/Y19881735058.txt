Ministeriet udtaler, at der ikke iflg. busloven er fastsat  

 begrænsninger for den trafik, der udføres af DSB og iøvrigt ikke andet steds  

 er fastsat begrænsninger herfor I brev af 25. marts 1988 har foreningen rejst en række spørgsmål i  

 relation til fjernbusruterne fra Jylland til København.
 I henhold til lov nr. 115 af 29. marts 1978 om buskørsel er det imidlertid  

 Persontrafikrådet, der træffer afgørelse om tilladelse til de såkaldte  

 fjernbusruter, herunder vedrørende spørgsmålet om ruteføring, køreplan,  

 takster m.v., og rådets afgørelse kan derfor ikke indbringes for ministeriet  

 eller ministeren, hvorfor der ikke kan tages stilling til de rejste spørgsmål  

 om koncessionsforlængelse og takstansøgninger.
 Foreningen har herudover rejst spørgsmål om indholdet af buslovens § 4,  

 stk. 2, hvilket spørgsmål henhører under ministeriet, idet der er tale om  

 fortolkning af denne bestemmelse.
 Baggrunden for foreningens spørgsmål er, at Persontrafikrådet har givet  

 afslag på ansøgninger fra de tre fjernbusruter om gennemførelse af et antal  

 ekstrature i forbindelse med påsken 1988 samt afslag på en ansøgning om  

 kørsel mellem Hobro og København.
 Efter foreningens opfattelse kan § 4, stk. 2, i busloven ikke begrunde et  

 afslag i relation til fjernbusruterne, der har opnået tilladelser, og dermed  

 må være en bestående kollektiv trafikforbindelse som omhandlet i nævnte  

 bestemmelse, når omvendt DSB frit kan indsætte ekstratog.
 I denne anledning skal oplyses, at der ikke ifølge busloven er fastsat  

 begrænsninger for den trafik, der udføres af DSB, samt at der ikke i øvrigt  

 er fastsat begrænsninger herfor, hvorfor DSB er frit stillet med hensyn til  

 indsættelse af ekstratog, der således udgør en del af de bestående kollektive  

 trafikforbindelser, således som omhandlet i buslovens § 4, stk. 2.
 Såfremt Persontrafikrådet finder, at disse forbindelser dækker behovet for  

 kørsel følger det herefter af nævnte bestemmelse, at der kan meddeles afslag  

 som sket i relation til de konkrete ansøgninger.
