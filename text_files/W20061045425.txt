Klage over at der i forbindelse med fjernelse af polypper på en 4-årig dreng blev glemt en serviet Nævnet fandt, at speciallægen handlede under normen for almindelig anerkendt faglig standard ved sin behandling af drengen, ligesom nævnet fandt, at speciallægen handlede under normen for almindelig anerkendt faglig standard ved sin information af moderen.
Nævnet lagde vægt på, at speciallægen ved fjernelse af polypper glemte en serviet i næsen på drengen.
Nævnet fandt, at han burde have sikret sig, at alle servietter var fjernet ved operationens afslutning.
 Nævnet lagde videre vægt på, at speciallægen burde have informeret drengens mor om sit fund af en serviet og dermed baggrunden for de procedurer, han udførte i sin konsultation.
