 Klager havde ved en fejl fået adgang til at se et internt notat, som  

 lå i Erhvervs- og Selskabsstyrelsens sag om et anpartsselskab.
 Notatet kunne ikke anses for afgivet, men klager havde krav på  

 aktindsigt i faktiske oplysninger i notatet.
 Advokat A har på vegne K den 12. oktober 1994 klaget over, at Erhvervs- og  

 i skrivelse af 10. oktober 1994 (j.nr. 94-60.963) afslog at give ham  

 aktindsigt på sin klients vegne i et notat vedrørende et anpartsselskab.
 Sagens omstændigheder:
Omkring midten af september 1994 henvendte klageren K sig til Erhvervs- og  

 Selskabsstyrelsen for at gennemse styrelsens sagsakter vedrørende selskabet B  

 ApS.
Klageren er ifølge advokat A direktør i selskabet.
Klageren fik herunder  

 mulighed for at se et telefonnotat, der lå på sagen.
Notatet omhandler en  

 telefonisk henvendelse fra Told- og Skattestyrelsen i X-by til Erhvervs- og  

 Selskabsstyrelsen i juli 1994. Ifølge klagerens advokat er klageren i notatet  

 betegnet som »stråmand«, og selskabets adresse er ændret fra  

 klagerens adresse til ..., Y-by.
Den 19. september 1994 anmodede advokat A Erhvervs- og Selskabsstyrelsen  

 om en nærmere forklaring på, at hans klient i styrelsens sagsakter er  

 betegnet som »stråmand«, og på adresseændringen.
I forbindelse  

 hermed bad advokaten den 26. s.m. om at få tilsendt fotokopi af »de 2  

 håndskrevne A4-sider«, som omtaler forholdet.
I den påklagede skrivelse af 10. oktober 1994 afslog styrelsen at give  

 aktindsigt eller at redegøre for indholdet af notatet.
Som begrundelse  

 anføres, at notatet er et internt papir og »utvivlsomt omfattet af  

 definitionen i § 7, nr. 1, i lov om offentlighed i forvaltningen og derfor  

 undtaget fra aktindsigt.« Styrelsen beklagede, at klageren ved en  

 fejltagelse fra styrelsens side havde fået kendskab til et internt papir.  

 Endvidere oplyste styrelsen, at advokat C var registreret som eneste direktør  

 i selskabet, og at styrelsen ikke havde fået nogen anmeldelse om, at klageren  

 var indtrådt som direktør.
Klagerens advokat har i klageskrivelsen af 12. oktober 1994 og et  

 supplerende indlæg af 21. december 1994 gjort gældende, at notatet ubestridt  

 er blevet forevist for klageren.
Herved har det mistet sin interne karakter  

 og er blevet undergivet aktindsigt efter offentlighedslovens almindelige  

 regler.
Ved sin henvendelse til styrelsen fik klageren af en medarbejder  

 forelagt sagsakterne vedrørende selskabet til gennemsyn.
Der kan således ikke  

 være tale om nogen fejltagelse - som f. eks. at der blev udleveret et forkert  

 materiale - idet klageren af den pågældende medarbejder netop fik udleveret  

 det materiale, han bad om.
Advokaten har endvidere henvist til, at det vil  

 være stødende og i strid med retssikkerhedssynspunkter, hvis klageren ikke  

 kan modtage kopi af materiale, der har været forevist for ham, og som  

 indeholder tilsyneladende belastende oplysninger om ham.
Erhvervs- og Selskabsstyrelsen har i en redegørelse for sagen af 21.  

 november 1994 fastholdt den trufne afgørelse.
Om baggrunden for oprettelsen  

 af notatet oplyses det i redegørelsen:
»Told- og Skattestyrelsen i X-by rettede den 6. juli 1994 telefonisk  

 henvendelse til Erhvervs- og Selskabsstyrelsen og gav bl.a. oplysninger om,  

 at Told- og Skattestyrelsen var i besiddelse af en anmeldelsesblanket til  

 Erhvervs- og Selskabsstyrelsen af 1. december 1993 vedrørende ændringer i  

 selskabets forhold.
Indholdet af telefonsamtalen blev noteret ned på et  

 selvstændigt ark papir i styrelsen, og der blev oprettet en selvstændig  

 journalsag.
Styrelsen vurderede, at der ikke var noget at registrere på baggrund af  

 den telefoniske henvendelse, og dermed blev sagen afsluttet.« Styrelsen anfører videre, at det pågældende notat er et internt  

 arbejdsdokument og derfor undtaget fra aktindsigt efter offentlighedslovens §  

 7.
Notatet er efter styrelsens opfattelse ikke omfattet af  

 undtagelsesbestemmelsen i samme lovs § 8, nr. 2. Efter denne bestemmelse er  

 interne dokumenter, som foreligger i endelig form, undergivet aktindsigt, når  

 de alene indeholder gengivelse af oplysninger, som vedkommende myndighed har  

 haft pligt til at notere efter lovens § 6. Efter § 6 skal en myndighed, der  

 mundtligt modtager oplysninger vedrørende en sags faktiske omstændigheder,  

 der er af betydning for sagens afgørelse, gøre et notat om indholdet af  

 oplysningerne, hvis der vil blive truffet afgørelse af en  

 forvaltningsmyndighed.
Erhvervs- og Selskabsstyrelsen har imidlertid i den  

 konkrete sag ikke truffet nogen afgørelse i forbindelse med de modtagne  

 oplysninger, idet styrelsen som ovenfor anført ikke fandt grundlag for at  

 foretage noget.
Interne arbejdsdokumenter mister i vidt omfang deres interne karakter og  

 bliver undergivet aktindsigt, når de i forbindelse med sagsbehandling  

 oversendes til en anden myndighed eller iøvrigt afgives til udenforstående.
I  

 det foreliggende tilfælde skyldes det ifølge styrelsen en fejl, at klageren  

 fik mulighed for at læse notatet, idet dette aldrig havde været meningen.
Det  

 er styrelsens opfattelse, at »der ikke er tale om »afgivelse«  

 af arbejdsmateriale i et tilfælde som det foreliggende, hvor en  

 udenforstående ved en fejl fra styrelsens side gennemlæser internt  

 arbejdsmateriale som følge af, at det interne arbejdsmateriale ikke er blevet  

 frasorteret det øvrige materiale på sagerne.' Vedrørende klagerens eventuelle adgang til aktindsigt efter reglerne i  

 forvaltningsloven har styrelsen gjort gældende, at forvaltningsloven efter  

 lovens § 2, stk. l, kun gælder for behandlingen af sager, hvor der »er  

 eller vil blive truffet afgørelse af en forvaltningsmyndighed.« I den  

 foreliggende sag gav henvendelsen fra Told- og Skattestyrelsen som ovenfor  

 nævnt ikke anledning til, at der blev truffet nogen afgørelse, og tilfældet  

 falder dermed uden for forvaltningslovens anvendelsesområde.
 En kopi af det pågældende notat er som led i klagesagens behandling  

 tilsendt ankenævnet.
 Ankenævnet udtaler:
Det omhandlede notat er efter det oplyste udarbejdet af Erhvervs- og  

 Selskabsstyrelsen til styrelsens eget brug.
Notatet er derfor et internt  

 arbejdsdokument og efter sin karakter undtaget fra aktindsigt, jf. lov om  

 offentlighed i forvaltningen § 7, nr. 1. Ankenævnet må efter det oplyste  

 lægge til grund, at det ikke har været styrelsens hensigt, at klageren skulle  

 se notatet, og at det beror på en fejl fra styrelsens side, at notatet ikke  

 blev sorteret fra, forinden klageren fik adgang til at gennemse akterne  

 vedrørende det pågældende selskab.
Da notatet ikke er afgivet til nogen som  

 led i sagens behandling, men blot længe efter dens afslutning - og efter det  

 foran anførte ved en fejl - er forevist klageren, kan denne forevisning, der  

 ikke tjener noget administrativt formål, ikke fratage notatet dets karakter  

 af internt arbejdspapir.
Ankenævnet finder herefter, at det forhold, at  

 klageren har fået adgang til at se notatet, ikke medfører, at det kan anses  

 for afgivet fra styrelsen og derved undergivet aktindsigt.
Lov om offentlighed i forvaltningen gælder ifølge lovens § 1, stk. 1,  

 »for al virksomhed, der udøves af den offentlige forvaltning«.  

 Udtrykket »sager, hvor der vil blive truffet afgørelse af en  

 forvaltningsmyndighed«, i lovens § 6, stk. 1, skal alene forstås som en  

 begrænsning af dette brede anvendelsesområde til »afgørelsessager«  

 i modsætning til »faktisk forvaltningsvirksomhed«.
Det er således  

 forvaltningsvirksomhedens karakter og sagens art, der er afgørende for, om  

 der er notatpligt efter lovens § 6, stk. 1, ikke om der i den konkrete sag  

 træffes en afgørelse.
Der henvises herom til Vejledning om lov om  

 offentlighed i forvaltningen, Justitsministeriet 1986, pkt. 21, 2. og 3.  

 afsnit, hvor det bl.a. siges, at det er »uden betydning for  

 notatpligten, om der rent faktisk træffes en afgørelse, eller om sagen  

 henlægges, uden at der er truffet en realitetsafgørelse.« I det  

 foreliggende tilfælde har Erhvervs- og Selskabsstyrelsen modtaget og noteret  

 nogle oplysninger fra en anden myndighed, hvilket har ført til, at en  

 særskilt sag er blevet oprettet, behandlet og afsluttet.
Denne sag må efter  

 sin art betragtes som en »afgørelsessag«, uanset at  

 sagsbehandlingen førte til, at styrelsen ikke fandt grundlag for at foretage  

 noget og henlagde sagen.
Klageren har derfor krav på aktindsigt i noterede  

 oplysninger vedrørende sagens faktiske omstændigheder af væsentlig betydning  

 for sagen, medmindre oplysningerne måtte være omfattet af  

 undtagelsesbestemmelserne i lovens §§ 12-14, jf. også lovens § 11, stk. 1.
 Ankenævnet hjemviser herefter sagen til Erhvervs- og Selskabsstyrelsen til  

 fornyet behandling med henblik på, at klageren bliver gjort bekendt med  

 oplysningerne i notatet i det omfang, dette i overensstemmelse med det  

 anførte følger af lov om offentlighed i forvaltningen § 6, stk. 1, jf. § 11,  

 stk. 1.
