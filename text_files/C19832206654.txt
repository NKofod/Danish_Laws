(Til de friskoler, private grundskoler  

 og private gymnasiers grundskoleafdeling, som har  

 kostafdeling) Hermed fremsendes i 3 eksemplarer undervisningsministeriet bekendtgørelse  

 af 12. september 1983 om timereduktion for kostinspektion ved friskoler,  

 private grundskoler og private gymnasier med grundskoleafdeling.
Opmærksomheden henledes på bestemmelsen i § 3 om timereduktion for  

 tjeneste på ubekvemme tidspunkter.
Denne bestemmelse var ikke medtaget i den  

 af direktoratet for folkeoplysning, frie grundskoler m.v. den 28. juli 1982  

 udsendte forhåndsmeddelelse, da aftalen herom ikke var indgået på daværende  

 tidspunkt.
Ifølge § 5, stk. 4 kan undervisningsministeriet i særlige tilfælde  

 godkende fravigelse af § 4. Denne undtagelsesbestemmelse tænkes navnlig  

 anvendt i en overgangsperiode på de før 1. august 1982 ansatte lærere, som  

 udelukkende har været beskæftiget ved kostinspektion og som der ikke  

 umiddelbart er mulighed for at tillæge undervisningstimer, eller som ikke kan  

 anses for kvalificerede til at varetage undervisning i et omfang svarende til  

 halvdelen af løntimetallet.
Ansøgning om dispensation indsendes til  

 direktoratet for folkeoplysning, frie grundskoler m.v.
 Man skal endvidere meddele, at finansministeriet efter forhandling med  

 Lærernes Centralorganisation har tiltrådt, at der med virkning fra den 1.  

 august 1983 indføres ydelse af en godtgørelse for skemalagt undervisning og  

 kostinspektion på ubekvemme tidspunkter efter de for statens tjenestemænd  

 gældende regler, for tiden finansministeriets cirkulære af 28. marts 1983 om  

 natpenge m.v., dog således, at godtgørelsen alene ydes i nedennævnte tilfælde  

 og indtil videre alene med 1/4 af de til enhver tid gældende satser for  

 natpenge m.v.
 P.m.v.
 e.b.
Kirsten Nielsen fm.
