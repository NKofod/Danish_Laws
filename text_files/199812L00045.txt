Fremsat den 8. oktober 1998 af  

 trafikministeren (Sonja Mikkelsen) Forslag til Lov om ændring af  

 lov om taxikørsel m.v.
(Ophævelse af krav om dansk indfødsret om  

 taxikørsel m.v.) § 1 I lov nr. 329 af 14. maj 1997 om taxikørsel m.v. foretages  

 følgende ændringer:
 1. § 3, stk. 1, nr. 1, ophæves.
 Nr. 2-8 bliver herefter nr. 1-7.
 2. I § 3, stk. 2, udgår: »indfødsret  

 og«.
 3. I § 3, stk. 3, ændres »nr. 7« til: »nr.  

 6«.
 4. I § 4, stk. 1, ændres »nr. 4-6 og nr. 8,  

 2. led« til: »nr. 3-5 og nr. 7, 2. led«.
 5. I § 4, stk. 2, ændres »nr. 1-5, 7 og 8«  

 til: »nr. 1-4, 6 og 7«.
 6. Efter § 4 indsættes:
»§ 4 a.
Førere af de af loven omfattede  

 køretøjer kan godkendes, såfremt de opfylder  

 betingelserne i § 3, stk. 1, nr. 1-3 og 6-7, samt de betingelser,  

 der fastsættes i medfør af § 12, stk. 1, nr. 6.
 Stk. 2. Taxameterkontrollanter kan godkendes, såfremt de  

 opfylder betingelserne i § 3, stk. 1, nr. 1-4 og 6-7, samt de  

 betingelser, der fastsættes i medfør af § 12, stk. 1,  

 nr. 9.
 Stk. 3. Godkendelse af førere i medfør af  

 stk. 1 meddeles af kommunalbestyrelsen, jf. dog § 15, idet  

 godkendelsen har samme tidsmæssige gyldighed som gyldighedsperioden for  

 det kørekort til erhvervsmæssig personbefordring, der er udstedt  

 til den pågældende.
 Stk. 4. Godkendelse af taxameterkontrollanter i medfør  

 af stk. 2 meddeles af Statens Bilinspektion for et tidsrum af  

 højst 10 år ad gangen.
 Stk. 5. Ved godkendelse efter stk. 1 og stk. 2  

 finder § 3, stk. 2 og 3, tilsvarende anvendelse.
§ 4 b.
Den myndighed, der har meddelt en tilladelse eller  

 godkendelse efter denne lov, skal føre tilsyn med, at betingelserne  

 for meddelelsen fortsat er til stede.«.
 7. I § 6, stk. 2, ændres »nr. 5-8,« til:  

 »nr. 4-7, og § 4, stk. 1, jf. § 3, stk. 1, nr. 3-5 og 7,  

 2. led,«.
 8. § 6, stk. 3 og 4, ophæves, og i  

 stedet indsætes:
 »Stk. 3. Godkendelse af ansvarlig leder efter § 4,  

 stk. 2, kan tilbagekaldes eller nægtes fornyet efter stk. 1,  

 eller såfremt betingelserne i § 3, stk. 1, nr. 4, 6 og 7,  

 ikke længere er til stede.
 Stk. 4. Godkendelse af førere efter § 4 a,  

 stk. 1, kan tilbagekaldes eller nægtes fornyet efter stk. 1,  

 eller såfremt betingelserne i § 3, stk. 1, nr. 6 og 7, ikke  

 længere er til stede.
 Stk. 5. Godkendelse af taxameterkontrollanter efter § 4  

 a, stk. 2, kan tilbagekaldes eller nægtes fornyet efter  

 stk. 1, eller såfremt betingelserne i § 3, stk. 1, nr.  

 4, 6 og 7, ikke længere er til stede.«.
 Stk. 5 bliver herefter stk. 6.
 9. I § 6, stk. 5, der bliver stk. 6,  

 ændres »1-4« til: »1-5«.
 10. § 7, stk. 4, affattes således:
 »Stk. 4. En afgørelse om tilbagekaldelse eller nægtelse  

 af fornyelse truffet efter § 6, stk. 2-5, jf. § 3,  

 stk. 1, nr. 6, kan forlanges indbragt for domstolene på  

 begæring af den, afgørelsen vedrører, eller af den  

 myndighed, der har truffet afgørelsen, jf. fremgangsmåden i  

 § 3, stk. 3.«.
 11. I § 8, stk. 1, ændres »§ 3,  

 stk. 1, nr. 1-4, eller § 4, stk. 2, jf. § 3, stk. 1,  

 nr. 1-4« til: »§ 3, stk.1, nr. 1-3, § 4, stk. 2, jf. § 3,  

 stk. 1, nr. 1-3, eller § 4 a, stk. 1 og 2, jf. § 3,  

 stk. 1, nr. 1-3.«.
 12. § 12, stk. 1, nr. 6, affattes  

 således:
 »6)	de faglige, aldersmæssige krav m.v., en godkendt fører  

 af et af loven omfattet motorkøretøj skal opfylde,«.
 13. I § 12, stk. 1, nr. 10, indsættes efter  

 »godkendelsen,«:
 »tilbagekaldelse, nægtelse af fornyelse og  

 bortfald,«.
 14. I § 12 indsættes efter stk. 1 som nyt  

 stykke:
 »Stk. 2. Såfremt en under Trafikministeriet oprettet  

 styrelse eller tilsvarende institution bemyndiges til at udøve  

 beføjelser, der i denne lov er tillagt trafikministeren, kan  

 ministeren fastsætte regler om adgangen til at påklage  

 afgørelser, herunder at afgørelserne ikke skal kunne indbringes  

 for ministeren.«.
 Stk. 2 bliver herefter stk. 3.
 15. I § 15, stk. 1, indsættes efter »§§ 2,«: »4  

 a,«.
§ 2 Stk. 1. Loven træder i kraft den 1. januar 1999.
Bemærkninger til lovforslaget Almindelige bemærkninger 1. Indledning I forbindelse med regeringens forslag til en  

 integrationslov, der bl.a. målrettet sigter mod udlændinges  

 ansættelse på arbejdsmarkedet, anmodede indenrigsministeren ved  

 årskiftet samtlige ministre om, at være opmærksom på  

 de krav om indfødsret, der måtte være indenfor  

 ministeriets område.
I den forbindelse anmodede indenrigsministeren om,  

 at det blev overvejet, hvorvidt et krav om indfødsret fortsat kunne  

 anses som velbegrundet, således at der ikke i unødigt omfang,  

 blev lagt hindringer i vejen for udlændinges adgang til  

 arbejdsmarkedet.
Formålet med dette lovforslag er at ophæve  

 kravet om indfødsret for vognmænd og for ansvarlige ledere af  

 sygetransportselskaber.
Der vil herefter ikke være krav om  

 indfødsret for personer, der er beskæftiget efter dette  

 lovforslag.
 Samtidig tydeliggøres betingelserne for godkendelse  

 af førere og taxameterkontrollanter i henhold til loven.
 I lovforslaget tydeliggøres endvidere reglerne for  

 tilbagekaldelse samt nægtelse af fornyelse af godkendelser af  

 førere, taxameterkontrollanter samt ansvarlige ledere af  

 sygetransportselskaber.
 Forslaget indeholder tillige en bemyndigelse til  

 trafikministeren til at fastsætte regler om klageadgang i forbindelse  

 med overførelse af de beføjelser, der efter loven er tillagt  

 ministeren, til styrelser m.v.
 Endelig foretages der en lang række  

 konsekvensændringer som følge af ophævelsen af  

 indfødsretskravet for vognmænd.
2. Administrative og økonomiske konsekvenser for det  

 offentlige Lovforslaget skønnes ikke at have administrative  

 eller økonomiske konsekvenser for kommunerne eller staten.
3. Administrative og økonomiske konsekvenser for  

 erhvervslivet Lovforslaget skønnes ikke at have administrative og  

 økonomiske konsekvenser for erhvervslivet bortset fra, at lovforslaget  

 giver mulighed for, at også udenlandske statsborgere med bopæl i  

 Danmark kan opnå tilladelse til taxivirksomhed.
4. Forslagets miljømæssige konsekvenser Forslaget har ikke miljømæssige  

 konsekvenser.
5. Forholdet til EU-retten Lovforslaget indeholder ikke EU-retlige aspekter.
Der er  

 ikke fastsat fællesskabsforskrifter for taxivirksomhed.
6. Høring Forslaget er samtidig med fremsættelsen sendt til  

 høring blandt andet hos de myndigheder og organisationer, der  

 berøres af forslaget.
Når høringssvarene er modtaget, vil  

 trafikministeren straks oversende disse til Folketingets Trafikudvalg  

 ledsaget af de kommentarer, udtalelserne måtte give anledning til.
Bemærkninger til lovforslagets enkelte  

 bestemmelser Til § 1 Til nr. 1 Formålet med forslaget er at ophæve kravet om  

 indfødsret for vognmænd og for den ansvarlige leder af  

 sygetransportselskaber.
Der vil herefter ikke være krav om  

 indfødsret til personer, der er beskæftiget efter dette  

 lovforslag.
 Dette indebærer, at bestemmelsen om dansk  

 indfødsret i lovens § 3, stk. 1, nr. 1, ophæves.
De tilladelsesudstedende myndigheder skal herefter ikke  

 kontrollere, om indfødsretskravet er opfyldt.
Derimod skal  

 myndighederne fortsat kontrollere, om de øvrige krav i § 3, stk. 1, er  

 opfyldt, herunder kontrollere ansøgerens vandel og faglige  

 kvalifikationer.
Det bemærkes, at de tilladelsesudstedende  

 myndigheder ved vurderingen af ansøgere til tilladelser til taxi-,  

 limousine- og sygetransportvirksomhed indhenter ansøgerens  

 straffeattest til brug for bedømmelsen af den pågældendes  

 vandel.
Er der tale om sygetransportvirksomhed, der drives i selskabsform,  

 indhenter de tilladelsesudstende myndigheder straffeattest for den person,  

 der er ansvarlig leder af virksomheden.
For så vidt angår vurderingen af de faglige  

 kvalifikationer kræves det, at ansøgeren har gennemført  

 et af Trafikministeriet godkendt kursus.
Herudover kræves det, at den  

 pågældende har været beskæftiget inden for erhvervet  

 personbefordring i mindst 3 år.
Manglende eller utilstrækkeligt bekræftede  

 oplysninger om vandel og faglige kvalifikationer kan medføre, at  

 ansøgninger må afslås på grund af  

 utilstrækkelig dokumentation.
Dette gør sig gældende for  

 alle ansøgere.
Det bemærkes i den forbindelse, at det kan  

 være nødvendigt, at ansøgere, der i en  

 årrække ikke har opholdt sig her i landet, selv må skaffe  

 dokumenterede oplysninger fra opholdslandet.
 I den nugældende lovs § 17, stk. 2, er der fastsat  

 overgangsbestemmelser for bevillings- og tilladelsesindehavere, der har  

 erhvervet bevilling eller tilladelse inden 1. januar 1998. Efter denne  

 bestemmelse skal disse senest den 1. januar 2005 opfylde de i loven og i  

 medfør heraf fastsatte adgangskrav, herunder kravet om dansk  

 indfødsret.
 De gældende regler ville således  

 medføre, at bevillings- og tilladelsesindehavere, som ikke er enten  

 danske statsborgere, EU-statsborgere eller nordiske statsborgere, ville miste  

 deres bevillinger med virkning fra den 1. januar 2005 som følge af, at  

 de ikke opfylder kravet om dansk indfødsret.
 En ophævelse af indfødsretskravet  

 medfører, at de nævnte bevillingshavere, der har erhvervet  

 bevilling eller tilladelse før 1. januar 1998, fortsat kan opretholde  

 deres erhverv efter 1. januar 2005, såfremt de i øvrigt opfylder  

 de i loven og i medfør heraf fastsatte adgangskrav.
Til nr. 2 til 5 Ændringerne af bestemmelserne er en konsekvens af  

 ophævelsen af indfødsretskravet for vognmænd og for  

 ansvarlige ledere af sygetransportselskaber.
Til nr. 6 Ad § 4 a Betingelserne i den nye bestemmelse § 4 a for at  

 opnå godkendelse til at føre taxi-, limousine- eller  

 sygetransportkøretøjer samt til at opnå godkendelse som  

 taxameterkontrollant fremgår i dag af bekendtgørelse nr. 249 af  

 24.april 1998 om taxikørsel m.v. og bekendtgørelse nr. 248 af  

 24. april 1998 om særlige krav til taxier m.v.
 Der tilsigtes således ingen ændring af  

 retstilstanden, men derimod en præcisering af, hvilke betingelser der  

 skal være opfyldt for at kunne opnå godkendelse.
 For så vidt angår vurderingen af en  

 ansøgers vandel og vurderingen af de faglige kvalifikationer for  

 førere henvises til bemærkningerne under forslagets nr. 1. Det  

 bemærkes i den forbindelse, at førere efter de gældende  

 regler selv skal fremskaffe straffeattest.
For så vidt angår bestemmelsens stk. 1,  

 fremgår det af den nugældende bekendtgørelse om  

 taxikørsel m.v., at vognmænd og chauffører skal have  

 gennemført et af Trafikministeriet godkendt kursus for opnåelse  

 af tilladelse og godkendelse.
Samtidig er der fastsat mulighed for fritagelse  

 for kursuskravet, såfremt pågældende har 10 års  

 erfaring inden for området.
 Efter de nugældende regler skal både  

 chauffør- og vognmandskurserne bl.a. omfatte undervisning i:
 Regler om erhvervsmæssig personbefordring,  

 taxilovgivning og færdselslovgivning, kundeservice samt forholdene  

 på arbejdsmarkedet, herunder arbejdsret, overenskomster og  

 arbejdsmiljø.
 Herudover skal vognmandskurserne omfatte undervisning i  

 bl.a.:
 Chaufføruddannelse, drift af bestillingskontor samt  

 økonomi, herunder skatteforhold, driftsøkonomi,  

 regnskabslære, bogføring, personaleledelse og  

 administration.
 Det overvejes i øjeblikket, hvordan et  

 kursusforløb tilrettelægges bedst muligt, og hvorvidt det skal  

 afsluttes med en prøve.
Hvad angår bestemmelsens stk. 2, om  

 taxameterkontrollanter, fremgår det af den nugældende  

 bekendtgørelse om særlige krav til taxier m.v., at  

 ansøgere for at kunne blive godkendt af Statens Bilinspektion skal  

 findes egnet til at udøve offentlig kontrolvirksomhed.
Herudover skal  

 ansøgere kunne dokumentere faglige kvalifikationer og et  

 indgående kendskab til den teknik, der benyttes i taxametre og  

 kontrolapparater og være i besiddelse af fornødne faciliteter.  

 Dette krav vil fortsat være gældende.
 Bestemmelsens stk. 3 og 4 angiver, at kommunalbestyrelsen  

 har kompetence til at godkende førere og SBI har kompetence til at  

 godkende taxameterkontrollanter.
Ad § 4 b I den nye § 4 b fastslås, at den  

 tilladelsesudstedende myndighed løbende skal føre tilsyn med,  

 at betingelserne for meddelelse af tilladelse eller godkendelse fortsat er  

 til stede.
 Det bemærkes, at det som følge af lovens  

 bestemmelser om udstedelse og tilbagekaldelse af tilladelser og godkendelser  

 er en selvfølge, at den tilladelsesudstedende myndighed har en  

 løbende tilsynspligt over for tilladelses- og  

 godkendelsesindehaverne.
 Formålet med bestemmelsen er således alene en  

 præcisering af den allerede eksisterende kontrolforpligtelse, der  

 påhviler den tilladelsesudstedende myndighed, og giver således  

 ikke hjemmel til yderligere kontrolforanstaltninger.
Til nr. 7 Ændringerne af bestemmelserne er en konsekvens af  

 ophævelsen af indfødsretskravet for vognmænd og ansvarlige  

 ledere af sygetransportselskaber.
Til nr. 8 I den nugældende lov har bestemmelserne om  

 tilbagekaldelse og nægtelse af fornyelse af godkendelse som ansvarlige  

 ledere, taxameterkontrollanter og førere været samlet i  

 én bestemmelse.
 Efter denne bestemmelse kan tilbageholdelse og  

 nægtelse af fornyelse bl.a. ske såfremt godkendelsesindehaveren  

 groft eller gentagne gange har overtrådt vilkårene for  

 godkendelsen.
 Hensigten med den nye formulering er at lette  

 forståelsen af bestemmelsen samt at præcisere, hvornår  

 godkendelse som ansvarlig leder af sygetransportselskaber,  

 taxameterkontrollanter og førere kan tilbagekaldes eller nægtes  

 fornyet. Ændringen skal ses i sammenhæng med indførelsen  

 af § 4 a.
 Det bemærkes, at en tilladelse eller en godkendelse  

 efter den nugældende lovs § 8, stk. 1, bortfalder, hvis indehaveren af  

 tilladelsen eller godkendelsen afgår ved døden, ikke  

 længere opfylder betingelserne i § 3, stk. 1, nr. 1-4, om  

 indfødsret, bopæl, myndighed og kravet om ikke at være  

 under betalingsstandsning eller konkurs.
 Efter lovforslagets bestemmelser vil en tilladelse eller  

 godkendelse bortfalde, hvis ovennævnte betingelser ikke længere  

 er opfyldt, bortset fra kravet om indfødsret, som ophæves ved  

 nærværende lovforslag.
 Der tilsigtes således ikke nogen ændring af  

 retstilstanden i bortfaldssituationerne.
Til nr. 9 og 10 Ændringerne er en konsekvens af præciseringen  

 af betingelserne for tilbagekaldelse og nægtelse af fornyelse af  

 godkendelse af ansvarlig leder af sygetransportselskaber,  

 taxameterkontrollanter og førere samt en konsekvens af  

 indførelsen af et nyt § 4 a.
Til nr. 11 Ændringerne af bestemmelserne er en konsekvens af  

 ophævelsen af indfødsretskravet for vognmænd og ansvarlige  

 ledere af sygetransportselskaber samt en følge af bestemmelsen i  

 § 4 a.
Til nr. 12 Efter den nugældende lov er ministeren bemyndiget  

 til at fastsætte bestemmelser om bl.a. de vandelsmæssige og  

 tidsmæssige begrænsninger for godkendelse af førere.
Disse  

 bestemmelser er i dag fastsat i bekendtgørelse nr. 249 af 24. april  

 1998 om taxikørsel m.v.
 De vandelsmæssige krav for førere og de  

 tidsmæssige begrænsninger for en godkendelse er nu indeholdt i  

 forslaget til bestemmelsen i § 4a, og der skal derfor ikke udstedes  

 administrative forskrifter herom.
 Ovennævnte bekendtgørelse vil blive  

 ændret som følge heraf.
Til nr. 13 Den nugældende § 6, stk. 3, omhandler  

 også tilbagekaldelse af godkendelse af bestillingskontorer, ligesom den  

 nugældende § 8, stk. 1, bl.a. omhandler bortfald af  

 godkendelser af bestillingskontorer.
I medfør af lovens § 12,  

 stk. 1, nr. 10, er trafikministeren bl.a. bemyndiget til at  

 fastsætte nærmere regler om godkendelse og drift af  

 bestillingskontorer.
Efter forslaget gives der trafikministeren bemyndigelse  

 til også at fastsætte betingelserne for tilbagekaldelse af denne  

 godkendelse, nægtelse af fornyelse samt bortfald heraf.
 Den således foreslåede omlægning af  

 reglerne om bestillingskontorer er en konsekvens af den foreslåede  

 bestemmelse i lovens § 6, stk. 3-5, jf. lovforslagets nr. 8.
 Den foreslåede ændring af bestemmelsen giver  

 således   udover den eksisterende adgang til at fastsætte regler  

 om godkendelse og drift af bestillingskontorer   bl.a. adgang til at  

 fastsætte bestemmelser om, at godkendelse af bestillingskontorer kan  

 tilbagekaldes eller nægtes fornyet, hvis de fastsatte betingelser for  

 godkendelsen eller forskrifter udstedt i medfør af loven groft eller  

 gentagne gange er overtrådt.
 Bestillingskontorer skal have ansat en godkendt ansvarlig  

 leder, og ændringen indebærer på tilsvarende måde, at  

 der i tilslutning til de fastsatte betingelser for godkendelse som ansvarlig  

 leder vil blive fastsat regler om tilbagekaldelse, nægtelse af  

 fornyelse eller bortfald af godkendelsen som ansvarlig leder.
Til nr. 14 Formålet med bestemmelsen er, som i andre love  

 på transportområdet, at give trafikministeren en generel  

 bemyndigelse til at kunne afskære klageadgangen i de tilfælde,  

 hvor ministeren bemyndiger en under Trafikministeriet oprettet styrelse eller  

 tilsvarende institution til at udøve beføjelser, der i denne  

 lov er tillagt trafikministeren.
 Det bemærkes, at det i forbindelse med en  

 omstrukturering af ministeriet er besluttet at henlægge disse  

 beføjelser til Færdselsstyrelsen, således at  

 Færdselsstyrelsen bliver den regeludstedende myndighed, samt at alle  

 afgørelsessager henlægges til styrelsen.
 Det bemærkes, at ministeren ifølge den  

 nugældende taxilovs § 1, stk. 3, og § 5, stk. 3, er tillagt  

 afgørelseskompetencen i relation til sager om overførelse af  

 tilladelser samt i relation til benyttelse af motorkøretøjer op  

 til 15 personer til taxikørsel.
 Bemyndigelsen påtænkes udnyttet således,  

 at Færdselsstyrelsen bemyndiges til at udstede regler og træffe  

 afgørelse i ovennævnte sager, ligesom klageadgangen til  

 ministeren i disse sager påtænkes afskåret.
 Trafikministeren vil fortsat af egen drift kunne tage en  

 sag op til behandling.
Til nr. 15 Ændringen af bestemmelsen er en konsekvens af  

 indførelsen af en ny § 4 a.
Til § 2 Loven foreslås at træde i kraft den 1. januar  

 1999.
 Der vil snarest efter lovforslagets vedtagelse blive  

 udarbejdet nye bekendtgørelser som konsekvens af forslagets enkelte  

 bestemmelser.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 329 af 14. maj 1997 om taxikørsel m.v.  

 foretages følgende ændringer:
 § 3.
 1. § 3, stk. 1, nr. 1, ophæves.
Stk. 1. Tilladelse i henhold til § 1, stk. 1, kan  

 meddeles personer, der Nr. 2-8 bliver herefter nr. 1-7.
1)	har dansk indfødsret, 2)	har bopæl her i landet, 3)	er myndige og ikke er under værgemål efter  

 værgemålslovens § 5 eller under samværgemål  

 efter værgemålsloven § 7, 4)	hverken har anmeldt betalingsstandsning eller er under  

 konkurs, 5)	ikke har betydelig forfalden gæld til det offentlige, 6)	har økonomisk grundlag for at drive virksomheden  

 forretningsmæssigt forsvarligt, 7)	ikke er dømt for strafbart forhold, der begrunder  

 nærliggende fare for misbrug af virksomheden, jf. straffelovens  

 § 78, stk. 2, samt 8)	i faglig henseende er kvalificeret til at udøve virksomheden  

 og gør det antageligt, at de vil kunne udøve denne på  

 forsvarlig måde og i overensstemmelse med god skik inden for  

 branchen.
 § 3.
 2. I § 3, stk. 2, udgår: »indfødsret  

 og«.
 Stk. 2. Kravet i stk. 1 om indfødsret og  

 bopæl bortfalder, i det omfang dette følger af internationale  

 aftaler eller regler fastsat af trafikministeren.
 § 3.
 3. I § 3, stk. 3, ændres »nr. 7« til: »nr.  

 6«.
 Stk. 3. Nægtelse af tilladelse begrundet i, at  

 ansøgeren ikke opfylder betingelsen i stk. 1, nr. 7, skal  

 på begæring af ansøgeren eller kommunalbestyrelsen, jf.  

 dog stk. 15, indbringes for domstolene af anklagemyndigheden, jf.  

 straffelovens § 78, stk. 3. Sagen behandles i strafferetsplejes  

 former.
 § 4.
 4. I § 4, stk. 1, ændres »nr. 4-6 og nr. 8,  

 2. led« til: »nr. 3-5 og nr. 7, 2. led«.
 Stk. 1. Tilladelse i henhold til § 2, stk. 4, kan  

 meddeles aktieselskaber eller anpartsselskaber, når selskabet opfylder  

 betingelserne i § 3, stk. 1, nr. 4-6 og nr. 8, 2. led.
 § 4.
 5. I § 4, stk. 2, ændres »nr. 1-5, 7 og 8«  

 til: »nr. 1-4, 6 og 7«.
Stk. 2. Selskaber skal have ansat en godkendt ansvarlig leder,  

 der faktisk og vedvarende skal forestå virksomheden i henhold til denne  

 lov.
Denne skal opfylde betingelserne i § 3, stk. 1, nr. 1-5, 7 og  

 8.
 6. Efter § 4 indsættes:
»§ 4 a.
Førere af de af loven omfattede  

 køretøjer kan godkendes, såfremt de opfylder  

 betingelserne i § 3, stk. 1, nr. 1-3 og 6-7, samt de betingelser,  

 der fastsættes i medfør af § 12, stk. 1, nr. 6.
 Stk. 2. Taxameterkontrollanter kan godkendes, såfremt de  

 opfylder betingelserne i § 3, stk. 1, nr. 1-4 og 6-7, samt de  

 betingelser, der fastsættes i medfør af § 12, stk. 1,  

 nr. 9.
 Stk. 3. Godkendelse af førere i medfør af  

 stk. 1 meddeles af kommunalbestyrelsen, jf. dog § 15, idet  

 godkendelsen har samme tidsmæssige gyldighed som gyldighedsperioden for  

 det kørekort til erhvervsmæssig personbefordring, der er udstedt  

 til den pågældende.
 Stk. 4. Godkendelse af taxameterkontrollanter i medfør  

 af stk. 2 meddeles af Statens Bilinspektion for et tidsrum af  

 højst 10 år ad gangen.
 Stk. 5. Ved godkendelse efter stk. 1 og 2 finder  

 § 3, stk. 2 og 3, tilsvarende anvendelse.
§ 4 b.
Den myndighed, der har meddelt en tilladelse  

 eller godkendelse efter denne lov, skal føre tilsyn med, at  

 betingelserne for meddelelsen fortsat er til stede.«.
 § 6.
 7. I § 6, stk. 2, ændres »nr. 5-8« til: »nr.  

 4-7 og § 4, stk. 1, jf. § 3, stk. 1, nr. 3-5 og 7, 2.  

 led,«.
 Stk. 2. Det samme gælder, såfremt betingelserne i  

 § 3, stk. 1, nr. 5-8, for meddelelse af tilladelse ikke  

 længere er til stede.
 § 6.
 8. § 6, stk. 3 og 4, ophæves, og i  

 stedet indsættes:
 Stk. 3. Godkendelse af ansvarlig leder efter § 4,  

 stk. 2, samt godkendelse af taxameterkontrollant, jf. § 12,  

 stk. 1, nr. 9, og bestillingskontor, jf. § 12, stk. 1, nr. 10,  

 kan ligeledes tilbagekaldes eller nægtes fornyet efter stk. 1 og  

 2.
 »Stk. 3. Godkendelse af ansvarlig leder efter § 4,  

 stk. 2, kan tilbagekaldes eller nægtes fornyet efter stk. 1,  

 eller såfremt betingelserne i § 3, stk. 1, nr. 4, 6 og 7,  

 ikke længere er til stede.
 Stk. 4. Godkendelse af førere af de af loven omfattede  

 køretøjer, jf. § 12, stk. 1, nr. 6, kan tilbagekaldes  

 eller nægtes fornyet efter stk. 1, samt såfremt  

 betingelserne i § 3, stk. 1, nr. 7 og 8, ikke længere er til  

 stede.
 Stk. 4. Godkendelse af førere efter § 4 a,  

 stk. 1, kan tilbagekaldes eller nægtes fornyet efter stk. 1,  

 eller såfremt betingelserne i § 3, stk. 1, nr. 6 og 7, ikke  

 længere er til stede.
 »Stk. 5. Godkendelse af taxameterkontrollanter efter § 4  

 a, stk. 2, kan tilbagekaldes eller nægtes fornyet efter  

 stk. 1, eller såfremt betingelserne i § 3, stk. 1, nr.  

 4, 6 og 7, ikke længere er til stede.«.
 Stk. 5 bliver herefter stk. 6.
 § 6.
 9. I § 6, stk. 5, der bliver stk. 6,  

 ændres »1-4« til: »1-5«.
 Stk. 5. Tilbagekaldelse eller nægtelse af fornyelse  

 efter stk. 1-4 kan ske på tid fra 1 til 5 år eller indtil  

 videre.
 § 7.
 10. § 7, stk. 4, affattes således:
 Stk. 4. En afgørelse om tilbagekaldelse eller  

 nægtelse af fornyelse truffet efter § 6, stk. 2-4, jf.  

 § 3, stk. 1, nr. 7, kan forlanges indbragt for domstolene på  

 begæring af den, afgørelsen vedrører, eller den  

 myndighed, der har truffet afgørelsen, jf. fremgangsmåden i  

 § 3, stk. 3.
 »Stk. 4. En afgørelse om tilbagekaldelse eller  

 nægtelse af fornyelse truffet efter § 6, stk. 2-5, jf.  

 § 3, stk. 1, nr. 6, kan forlanges indbragt for domstolene på  

 begæring af den, afgørelsen vedrører, eller af den  

 myndighed, der har truffet afgørelsen, jf. fremgangsmåden i  

 § 3, stk. 3.«.
 § 8.
 Stk. 1. Tilladelsen eller godkendelsen bortfalder, hvis  

 indehaveren heraf afgår ved døden eller ophører med at  

 opfylde betingelserne i § 3, stk. 1, nr. 1-4, eller § 4,  

 stk. 2, jf. § 3, stk. 1, nr. 1-4.
 11. I § 8, stk. 1, ændres »§ 3,  

 stk. 1, nr. 1-4, eller § 4, stk. 2, jf. § 3, stk. 1,  

 nr. 1-4« til: »§ 3, stk.1, nr. 1-3, § 4, stk. 2, jf. § 3,  

 stk. 1, nr. 1-3, eller § 4 a, stk. 1 og 2, jf. § 3,  

 stk. 1, nr. 1-3.«.
 § 12.
 12. § 12, stk. 1, nr. 6, affattes  

 således:
Stk. 1. Trafikministeren kan fastsætte regler om 6)	de faglige, vandelsmæssige, aldersmæssige krav m.v., en  

 godkendt fører af et af loven omfattet motorkøretøj skal  

 opfylde, herunder om tidsbegrænsning af godkendelsen.
 »6)	de faglige, aldersmæssige krav m.v., en godkendt fører  

 af et af loven omfattet køretøj skal opfylde,«.
 § 12.
Stk. 1. Trafikministeren kan fastsætte regler om 13. I § 12, stk. 1, nr. 10, indsættes efter  

 »godkendelsen,«: »tilbagekaldelse, nægtelse af fornyelse og  

 bortfald,«.
 10)	godkendelse og drift af bestillingskontorer, herunder  

 tidsbegrænsning af godkendelsen, voldgift, eksklusion og  

 gennemførelse af diciplinærbod.
 14. I § 12 indsættes efter stk. 1 som nyt  

 stykke:
 »Stk. 2. Såfremt en under Trafikministeriet oprettet  

 styrelse eller tilsvarende institution bemyndiges til at udøve  

 beføjelser, der i denne lov er tillagt trafikministeren, kan  

 ministeren fastsætte regler om adgangen til at påklage  

 afgørelser, herunder at afgørelserne ikke skal kunne indbringes  

 for ministeren.«.
 Stk. 2 bliver herefter stk. 3.
 15. I § 15, stk. 1, indsættes efter »§§ 2«: »4  

 a.«.
§ 2 Stk. 1. Loven træder i kraft den 1. januar 1999.
