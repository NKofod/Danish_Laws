Skriftlig fremsættelse (26. april 2000) Sundhedsministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 fremskaffelse og anvendelse af humant blod og blodprodukter til  

 lægemiddelformål m.v.).
(Lovforslag nr.
L 283).
 Efter § 10 i lov om fremskaffelse og anvendelse af humant  

 blod og blodprodukter til lægemiddelformål m.v. skal loven tages  

 op til revision i folketingsåret 1999-2000.
 Med forslaget udskydes revisionen af loven til  

 folketingsåret 2000-2001.
 Baggrunden for forslaget er, at regeringen finder, at der  

 er behov for en grundigere vurdering af, om Statens Serum Institut gennem en  

 øget omsætning af Intravenøst Immunglobulin samt gennem  

 markedsføring af nye produkter vil kunne finansiere de investeringer,  

 der på længere sigt er en forudsætning for den øgede  

 afsætning og udviklingen af nye produkter.
 Efter regeringens opfattelse er det endvidere  

 nødvendigt med en afklaring af grundlaget for Statens Serum Instituts  

 virksomhed på plasmafraktioneringsområdet i forhold til  

 EU-retten, inden arbejdet med indretning af et nyt anlæg til produktion  

 af Intravenøst Immunglobulin eventuelt påbegyndes.
