Bekendtgørelse om betaling for myndighedsbehandling efter lov om varmeforsyning I medfør af § 23 c, stk. 3, i lov om varmeforsyning, jf. lovbekendtgørelse nr. 523 af 22. maj 2017, som ændret ved lov nr. 1399 af 5. december 2017, fastsættes:
§ 1. Energitilsynets omkostninger forbundet med Energitilsynets drift og opgavevaretagelse efter lov om varmeforsyning og regler udstedt i henhold til loven skal dækkes af de selskaber, 1) der ejer anlæg til produktion af varme, 2) hvis hovedbeskæftigelse er energiproduktion eller affaldsforbrænding, 3) hvis samlede levering af varme ab værk i det foregående kalenderår mindst har udgjort 100 TJ, korrigeret for graddage, og 4) som Energitilsynet fører tilsyn med.
Stk. 2. Betalingen erlægges af de selskaber, der er nævnt i stk. 1, pr.
TJ varme leveret ab værk, korrigeret for graddage.
Der anvendes følgende takst for 1. januar 2018  31. december 2018: 162,70 kr. pr.
TJ Stk. 3. Den leverede varme opgøres på baggrund af selskabets årlige indberetning af energiforbrug og -produktion til Energistyrelsens energiproducenttælling.
Stk. 4. Efter udløbet af et kalenderår udarbejder Energitilsynet en opgørelse over de beløb, som de omfattede selskaber skal betale for det følgende år.
Er der opkrævet for meget i medfør af § 1, stk. 2, modregnes dette i senere indbetalinger, hvis indtægterne forventes at overstige de langsigtede gennemsnitlige omkostninger til Energitilsynets behandling af sager på varmeområdet, jf.
Statens Budgetvejledning.
 § 2. Energitilsynet opkræver betaling efter § 1.
 Stk. 2. Betalingen fra de selskaber, der er nævnt i § 1, stk. 1, erlægges en gang årligt på baggrund af det foregående kalenderårs indberetninger, jf. § 1, stk. 3. Beløbet opkræves i 4. kvartal og indbetales senest 30 dage efter fakturaens udstedelse.
 Stk. 3. Hvis taksten for betalingen ændres, efter beløbet er opkrævet, jf. stk. 2 og § 1, stk. 2, indbetales differencen sammen med den nærmest følgende opkrævning.
 Stk. 4. Betales det opkrævede beløb ikke rettidigt, skal der betales renter heraf i medfør af renteloven.
 § 3. Det beløb, som varmevirksomhederne skal betale til Energitilsynet i medfør af § 23 c, stk. 2, i lov om varmeforsyning, opkræves halvårligt af Energitilsynet.
 Stk. 2. Beløb, opkrævet efter stk. 1 indbetales senest 30 dage efter fakturaens udstedelse.
 Stk. 3. Betales det opkrævede beløb ikke rettidigt, skal der betales renter heraf i medfør af renteloven.
 § 4. Bekendtgørelsen træder i kraft den 1. januar 2018.
