 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som karrosserismed.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Udvalg for Transportområdet.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisningsministeriet i  

 øvrigt fastsætter i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 4 år.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Personer over 25 år kan indgå uddannelsesaftale  

 med afkortning af uddannelsestiden med normalt indtil 2/3 af den tid, den  

 pågældende forud for indgåelse af uddannelsesaftalen har gennemgået relevant  

 uddannelse eller har været beskæftiget med arbejde, som i det væsentlige er  

 sammenfaldende med det, som er fastsat for praktikuddannelsen, jf. bilag 1.  

 Det faglige udvalg træffer afgørelse efter indhentning af udtalelse fra  

 skolen, jf. stk. 3. Uddannelsestiden skal mindst udgøre længden af det  

 afsluttende skoleophold.
Kursus i henhold til erhvervsuddannelseslovens § 16  

 kan være omfattet af uddannelsesaftalen, jf. lovens § 48, stk. 2.
 Stk. 2.  Udvalget kan i særlige tilfælde dispensere fra  

 alderskravet eller beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering vil kunne gennemføre skoleundervisningen efter § 6, stk. 2, inden  

 for den fastsatte uddannelsestid, eventuelt efter fritagelse for dele af  

 undervisningen, jf. § 7.
 Stk. 4.  Afgørelser efter stk. 1-3, efter § 6, stk. 2,  

 og § 7, stk. 2, skal så vidt muligt træffes inden indgåelsen af  

 uddannelsesaftalen.
§ 6.  Skoleundervisningen varer 70 uger inklusiv 1.  

 skoleperiode.
Skoleundervisningen veksler med praktikuddannelse som vist i  

 figuren og som anført nedenfor, jf. dog stk. 2:
Stk. 2.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Den samlede varighed af skoleundervisningen, inklusive  

 eventuelt kursus efter erhvervsuddannelseslovens § 16, må ikke overstige  

 varigheden af den skoleundervisning, som er anført i stk. 1. Det faglige  

 udvalg skal godkende fastsættelsen af praktikperioder.
 Stk. 3.  Uddannelsen afsluttes med eksamen  

 (svendeprøve), der gennemføres i forbindelse med den afsluttende  

 skoleperiode.
Fritagelse for dele af uddannelsen § 7.  Elever, der har gennemført 2. skoleperiode i  

 følgende uddannelser, er fritaget for 2. skoleperiode i uddannelsen til  

 karroserismed:
 Stk. 2.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf. bilag  

 1.
 Stk. 3.  Elever kan i øvrigt fritages for dele af  

 uddannelsen efter hovedbekendtgørelsen.
 Uddannelsens mål m.v.
 § 8.  Den uddannede karrosserismed skal kunne udføre  

 alle arbejdsprocesser under iagttagelse af gældende miljø- og  

 sikkerhedsbestemmelser.
 Stk. 2.  Den uddannede karrosserismed skal selvstændigt  

 kunne:
Skoleundervisningen § 9.  Undervisningen på skole skal på en  

 helhedsorienteret måde omfatte både praktisk og teoretisk undervisning med  

 henblik på at give eleven fornødne generelle og specielle kvalifikationer,  

 herunder at give eleven forudsætninger for at varetage de funktioner,  

 uddannelsen tager sigte på.
Undervisningen skal samtidig give forudsætninger  

 for udbygning af kvalifikationerne ved efter- og videreuddannelse og bidrage  

 til elevens personlige udvikling og forståelse af samfundet og dets  

 udvikling.
 § 10.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3.  Hvis udannelsesforløbet er fastsat efter § 6,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid ifølge stk. 1 for de enkelte  

 undervisningsfag og den fastsatte fordeling af undervisningen på  

 skoleperioder fraviges i fornødent omfang under respekt af de angivne mål for  

 undervisningen.
Undervisningen skal omfatte valgfag.
 Stk. 4.  Skolen fastsætter inden for rammerne i §§ 11-15  

 i overensstemmelse med § 15 i hovedbekendtgørelsen det nærmere indhold af  

 undervisningen.
2. skoleperiode § 11.  Undervisningen i 2. skoleperiode har til  

 formål, at eleven bliver i stand til at Stk 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
 Serviceeftersyn og mindre reparationer på 2- og 4-takts motorers køle-,  

 smøre-, brændstof-, el-anlæg og udstødningssystem.
Eleven skal kunne efterse motorens dele og systemer, herunder udskifte  

 nødvendige sliddele.
Eftersynet omfatter motorens mekaniske tilstand,  

 brændstofanlægget, køle- og smøresystemet samt udstødningsanlægget og  

 sammenholdning af måleresultater med data.
 Eleven skal kunne foretage mindre justeringer på motorer, herunder  

 ventiljustering, tomgangsjustering, grundindstillinger af tændings- og  

 indsprøjtningstidspunkt således, at det er i overensstemmelse med  

 specifikationer.
 Serviceeftersyn og reparation af styreforbindelserne, samt justering af  

 spidsningen.
 Eleven skal kunne reparere eller udskifte defekte styreforbindelser.  

 Delene skal være sikret i overensstemmelse med lovkrav.
 Eleven skal kunne justere spidsning i overensstemmelse med  

 specifikationer.
 Serviceeftersyn på et køretøjs bremsesystem, herunder reparation af  

 hydrauliske hjulbremser og mekaniske parkeringsbremser samt udskiftning af  

 sliddele og nødvendige justeringer.
 Eleven skal kunne foretage reparation af hjulcylinder, bremserør, montere  

 bremsebakker og bremseklodser samt efterse og smøre de bevægelige dele.  

 Reparationen gennemføres i henhold til forskrifter.
 Eleven skal kunne foretage justeringen af drift- og parkeringsbremser, i  

 overensstemmelse med specifikationer.
 Vedligeholdelseseftersyn på et køretøjs transmissionssystem, herunder  

 kobling, koblingsaktiveringssystem og gearforbindelserne.
 Eleven skal kunne foretage reparation, udskiftning og indstilling af  

 koblingens enkeltdele, koblingsaktiveringsdele og gearforbindelserne.
 Eleven skal kunne kontrollere og justere kobling og koblingens  

 aktiveringssystem samt gearforbindelser i overensstemmelse med  

 specifikationer.
 Eftersyn på det elektriske anlæg samt på lygter og tegngivningsapparater.
 Eleven skal kunne foretage et eftersyn omfattende akkumulatorens  

 ladetilstand, generatorens ladestrøm og spænding samt startspænding og  

 strømforbrug, alt i overensstemmelse med specifikationer.
 Eleven skal kunne kontrollere lygternes tilstand og indstilling samt  

 tegngivningsapparaters funktion.
 Eleven skal kunne medvirke ved udmåling af elektronisk styrede systemer.
 Udskiftning af mindre karrosseridele, opretning af mindre buler og isvejse  

 mindre komplicerede karrosseridele, således at gældende lov overholdes.  

 Kundens ønsker og forventninger til køretøjets udseende og brugsværdi  

 tilgodeses.
Eleven skal kunne udføre mindre komplicerede reparationer på karrosseriet,  

 herunder rette buler, svejse og udskifte mindre karrosseridele.
Arbejdet  

 udføres i henhold til forskrifter og gældende lovkrav, således at den  

 eksisterende sikkerhedsmæssige og kosmetiske tilstand fastholdes.
 Eleven skal kunne vejlede kunden ud fra lovmæssige, tekniske og økonomiske  

 vurderinger.
3. skoleperiode § 12.  Undervisningen i 3. skoleperiode har til formål  

 at sætte eleven i stand til at foretage gas-, og MAG-svejsning, hårdlodning  

 og limning af plader og dele, skarring på enkle karrosseridele, opretning af  

 mindre buler samt at fremstille mindre karrosseri- og laddele.
 Stk. 2.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
 Gas- og MAG-svejsning samt hårdlodning og limning af karrosseriplader og  

 dele.
 Eleven skal kunne udføre gassvejsning ved I-søm og overlap, således at  

 krav om gennemsvejsning, rodfejl og udseende samt efterbehandling er opfyldt.
 Eleven skal kunne udføre hårdlodning, således at gennembrænding, udseende  

 samt efterbearbejdning er opfyldt.
 Eleven skal kunne udføre MAG-svejsning hvad angår I-søm overlap og  

 propsøm, således at gennembrændning, udseende samt efterbearbejdning er  

 opfyldt.
Eleven skal kunne foretage en korrekt karrosserilimning, således at kravet  

 til holdbarhed, udseende samt efterbearbejdning er opfyldt.
Ligeledes skal  

 Arbejdstilsynets bekendtgørelse om arbejde med limning være overholdt.
Skarring på enkle karrosseridele Skarring af pladedele.
 Eleven skal kunne udføre en skarring på enkle karrosseridele, således at  

 krav om pasform, udseende samt efterbearbejdning er opfyldt.
 Mindre opretningsopgaver.
Opretning af mindre buler Eleven skal kunne udføre mindre opretningsopgaver, således at krav om  

 finretning, pasform og udseende samt autolakererens forventninger til videre  

 behandling er opfyldt.
 Fremstilling af enkle karrosseridele i plade og profiler efter tegning.
 Eleven skal kunne fremstille enkle karrosseridele i tynd plade efter  

 tegning, således at krav om målfasthed, pasform og udseende er opfyldt.
 Eleven skal kunne fremstille enkle karrosseridele i profiler, således at  

 krav om målfasthed, pasform og udseende er opfyldt.
4. skoleperiode § 13.  Undervisningen i 4. skoleperiode har til formål  

 at sætte eleven i stand til at:
 Stk. 2.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
 MIG- og TIG-svejsning samt nitning i aluminiumsplade og simple profiler.
 Eleven skal kunne udføre MIG- og TIG-svejsning i aluminiumsplade og simple  

 profiler således at krav til gennemsvejsning, udseende og efterbearbejdning  

 er opfyldt.
 Eleven skal kunne vælge og foretage de former for nitning, der anvendes i  

 forbindelse med lad- og specialopbygninger af køretøjer.
 Fremstilling af større karrosseridele samt opbygning af lad og  

 specialkøretøjer efter tegning.
 Eleven skal kunne fremstille større karrosseridele i plade efter tegning,  

 således at krav om målfasthed, pasform og udseende er opfyldt.
 Eleven skal kunne tilrettelægge et arbejdsforløb med hensyn til opbygning  

 af lad og specialkøretøjer, således at materialevalg, gældende lovkrav og  

 specifikationer er overholdt.
5. skoleperiode § 14.  Undervisningen i 5. skoleperiode har til formål  

 at sætte eleven i stand til at:
 Stk. 2.  Undervisningen i områdefag (deljob) i 5.  

 skoleperiode har følgende mål og øvrige rammer for indholdet:
 Skarring på enkle karrosseridele.
Skarring af pladedele Eleven skal kunne udføre en skarring på enkle karrosseridele, således at  

 krav om pasform, udseende samt efterbearbejdning er opfyldt.
 Opretning af store buler og skader på karrosseridele ved hjælp af  

 hydraulisk værktøj.
Eleven skal kunne foretage opretning af store buler og skader på  

 karrosseridele ved hjælp af hydraulisk værktøj, således at krav til  

 finopretning, pasform og autolakererens forventninger til videre bearbejdning  

 er opfyldt.
Sikkerhedskrav i forbindelse med arbejde med hydraulisk værktøj  

 skal overholdes.
 Eleven skal kunne oprette og efterbearbejde mindre buler og skader på  

 andre metaltyper end stål, således at krav om udseende er opfyldt.
 Eleven skal kunne oprette karrosseridele og profiler fremstillet i  

 specialstål, således at gældende lovkrav og specifikationer er opfyldt.
Chassis/undervognsudmåling og karrosseri og kabineudmåling samt styre- og  

 bagtøjsudmåling.
Udmålingerne sammenholdes med gældende mål og  

 specifikationer.
 Eleven skal kunne udføre en kontrolmåling af undervogn og sammenholde det  

 målte med eksisterende data.
 Eleven skal kunne udføre en kabineudmåling af et karrosseri og sammenholde  

 det målte med eksisterende data.
 Eleven skal kunne udmåle styre- og bagtøj på et køretøj og sammenholde det  

 målte med eksisterende data.
 Stk. 3.  Undervisningen i specialefag (deljob)  

 for uddannelsen karrosserismed i 5. skoleperiode har følgende mål og øvrige  

 rammer for indholdet:
Skarring af chassis Eleven skal kunne udføre en korrekt skarring og efterbearbejdning af et  

 chassis, således at det opfylder eksisterende forskrifter og lovkrav med  

 hensyn til sikkerhed jf.
DS.
Opretning af en karrosseriskade.
Opretningen foregår ved hjælp af  

 oprettebænk.
Opretning af karrosseriskade Eleven skal foretage en opretning af en karrosseriskade ved hjælp af en  

 oprettebænk.
Gældende mål og data for pågældende køretøj skal være overholdt.
 Af- og påmontering af mekaniske og elektriske komponenter i forbindelse  

 med opbygning og reparation af karrosserier og chassiser.
 Eleven skal kunne afmontere- og påmontere og eventuelle udskifte mekaniske  

 komponenter i forbindelse med opbygning og reparation af karrosserier og  

 chassiser i overensstemmelse med specifikationer.
 Eleven skal kunne afmontere, påmontere og eventuelt udskifte simple  

 elektriske og elektroniske komponenter i forbindelse med opbygning og  

 reparation af karrosserier og chassiser.
6. skoleperiode § 15.  Undervisningen i 6. skoleperiode har til formål  

 at sætte eleven i stand til at:
 Stk. 2.  Undervisningen i specialefag (deljob) i  

 6. skoleperiode har følgende mål og øvrige rammer for indholdet:
 Fremstilling af større karrosseridele i plade og laddele i profiler,  

 således at gældende lovkrav og specifikationerne er overholdt.
 Eleven skal kunne fremstille specielle karrosseri- og laddele efter  

 tegning, således at lovkrav og specifikationer overholdes.
 Eleven skal kunne opbygge specialkøretøjer efter tegning, således at  

 lovkrav og specifikationer overholdes.
 Materialebestemme, reparere og efterbehandle ikke-metalliske materialer,  

 der indgår ved fremstilling af et moderne køretøj.
 Eleven skal kunne artsbestemme termoplastmaterialer på et køretøj og ud  

 fra det tilrettelægge reparationsmetoder og kunne udføre korrekt  

 efterbehandling af reparationen.
 Eleven skal kunne foretage en korrekt reparation af hærdeplast og  

 kompositte materialer, som indgår i et moderne køretøj, og kunne foretage  

 efterbehandling af reparationen.
 Analyse og vurdering af karrosseriskader samt udfyldning af de fornødne  

 papirer i denne forbindelse.
 Eleven skal ved hjælp af en nøje skadesanalyse og vurdering udfærdige en  

 skadesrapport for et beskadiget køretøj.
 Eleven skal ud fra en nøje skadesanalyse og vurdering kunne udfærdige  

 reservedelslister for et beskadiget køretøj og kunne udfærdige  

 reservedelslister til brug for reparation af beskadigede og  

 korrosionsangrebne køretøjer.
 Af- og påmontering af mekaniske og elektriske komponenter i forbindelse  

 med opbygning og reparation af karrosserier og chassiser.
 Eleven skal kunne afmontere, påmontere og eventuelt udskifte mekaniske  

 komponenter i forbindelse med opbygning og reparation af karrosserier og  

 chassiser i overensstemmelse med specifikationer.
 Eleven skal kunne afmontere, påmontere og eventuelt udskifte simple  

 elektriske og elektroniske komponenter i forbindelse med opbygning og  

 reparation af karrosserier og chassiser.
Praktikuddannelsen § 16.  Praktikvirksomheden skal gennemføre  

 praktikuddannelsen således, at den sammen med skoleundervisningen fører til,  

 at eleven kan nå uddannelsens mål.
Stk. 2.  Eleven skal inden aflæggelse af svendeprøve  

 have erhvervet kørekort til personvogn, kategori B, jf.
Justitsministeriets  

 regler.
Det faglige udvalg kan i særlige tilfælde dispensere fra dette krav.  

 Eleven er forpligtet til at begynde på køreundervisningen ved uddannelsens  

 start eller umiddelbart efter det fyldte 18. år.
Praktikvirksomheden vælger  

 kørelærer og er forpligtet til at udrede omkostningerne inden for følgende  

 rammer for elever, der ikke forud for uddannelsen har erhvervet det  

 pågældende kørekort, idet eleven inden praktikuddannelsens udløb skal betale  

 eventuelle omkostninger ud over rammerne:
 Stk. 3.  I den første praktikperiode skal eleven  

 orienteres om de arbejdsopgaver, som forekommer under uddannelsen og under  

 instruktion beskæftiges med ukomplicerede arbejdsdiscipliner.
Stk. 4.  I de praktikperioder, der følger efter en  

 skoleperiode, jf. §§ 18-21, skal uddannelsen i virksomheden endvidere  

 tilrettelægges således, at skoleundervisning og praktikuddannelse supplerer  

 hinanden, og således, at eleven videreudvikler de færdigheder og rutiner, der  

 er gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden gives der  

 endvidere introduktion til discipliner, som forekommer i den følgende  

 skoleperiode.
 Stk. 5.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad, og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 6.  Under praktikuddannelsen arbejdes der med de  

 relevante arbejdsopgaver inden for uddannelsen.
I øvrigt kan eleven på  

 virksomheden beskæftiges med arbejdsopgaver og discipliner, som er relevante  

 og værdifulde for uddannelsen.
 Stk. 7.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
 Stk. 8.  I den sidste praktikperiode arbejdes  

 selvstændigt med alle relevante værktøjer og maskiner i virksomheden samt  

 vedligeholdelses- og reparationsopgaver inden for det pågældende speciale.  

 Eleven udøver alle former for arbejdsdiscipliner og metoder og udfører  

 arbejdet ud fra sit kendskab til det gældende kvalitetsniveau.
 § 17.  Hvis uddannelsesforløbet er fastsat efter § 6,  

 stk. 2, skal praktikuddannelsen efter den enkelte skoleperiode så vidt muligt  

 omfatte de deljob og arbejdsdiscipliner, som har været omfattet af  

 skoleundervisningen, idet §§ 18-21 fraviges med hensyn til  

 praktikuddannelsens fordeling på praktikperioder.
2. praktikperiode § 18.  Praktikuddannelsen i 2. praktikperiode omfatter  

 følgende deljob og arbejdsdicipliner med de angivne mål:
3. praktikperiode § 19.  Praktikuddannelsen i 3. praktikperiode omfatter  

 følgende deljob og arbejdsdicipliner med de angivne mål:
4. praktikperiode § 20.  Praktikuddannelsen i 4. praktikperiode omfatter  

 følgende deljob og arbejdsdicipliner med de angivne mål:
5. praktikperiode § 21.  Praktikuddannelsen i 5. praktikperiode omfatter  

 følgende deljob og arbejdsdicipliner med de angivne mål:
Øvrige bestemmelser vedrørende praktikuddannelsen § 22.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 23.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og stk. 2. Skolen udleverer blanketterne  

 til virksomheden.
 Bedømmelse og uddannelsesbeviser m.v.
Uddannelsesbevis § 24.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som karrosserismed.
 Stk. 2.  Uddannelsesbeviset udstedes, når den eksamen,  

 som er beskrevet i §§ 30-33 (svendeprøven) er bestået, skolebevis og  

 afsluttende praktikerklæring er udstedt.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, speciale og oplysning om, at 13-skalaen er benyttet, og den  

 opnåede karakter fastsat i henhold til § 32, stk. 3 og 4. Både karakterens  

 talværdi og sproglige definition påføres uddannelsesbeviset.
 Stk. 4.  Uddannelsesbeviset suppleres med følgende  

 udtryk for præstationen:
 »Særdeles tilfredsstillende udført«, når eleven har opnået 13 i  

 eksamenskarakter.
 »Meget tilfredsstillende udført«, når eleven har opnået 10 eller  

 11 i eksamenskarakter.
 »Tilfredsstillende udført«, når eleven har opnået 7, 8 eller 9 i  

 eksamenskarakter.
 »Nogenlunde tilfredsstillende udført«, når eleven har opnået 6 i  

 eksamenskarakter.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 25.  Når skoleundervisningen er gennemført, og  

 betingelserne i stk. 2 er opfyldt, udsteder skolen et skolebevis til eleven.  

 Skolen sender samtidig en kopi af skolebeviset til praktikvirksomheden og til  

 det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis skolebevis ikke kan udstedes, udsteder  

 skolen en skolevejledning, jf. § 27, stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
Skolens bedømmelse § 26.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
Formålet  

 med skolens bedømmelse i sidste skoleperiode er endvidere at bidrage til  

 grundlaget for udstedelse af skolebevis, jf. § 25, stk. 2, nr. 1.
Skolevejledning § 27.  Ved en skoleperiodes afslutning udsteder skolen  

 en skolevejledning til eleven og til praktikvirksomheden, jf. dog stk. 4 og  

 5.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om:
Stk. 3.  Skolevejledning for en elev, hvis  

 skoleundervisning følger § 10, stk. 3, skal endvidere indeholde oplysning om  

 den gennemførte undervisning i grundfag samt mål og indhold (herunder deljob  

 og arbejdsdiscipliner) i den gennemførte undervisning i områdefag og  

 specialefag.
Blanket til skolevejledningen udarbejdes af skolen efter samråd  

 med det lokale uddannelsesudvalg.
Stk. 4.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis skolebevis ikke  

 kan udstedes.
Skolen kan dog udstede en skolevejledning efter sidste  

 skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 5.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 28.  Ved karaktergivning anvendes 13-skalaen, jf.  

 eksamensbekendtgørelsen.
Afsluttende bedømmelse § 29.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 30-33.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 30.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig og  

 en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Eleven skal, før indkaldelse til den  

 skoleperiode, hvori den afsluttende eksamen afholdes, på skolens foranledning  

 dokumentere, at fornøden køreprøve er bestået, medmindre det faglige udvalg  

 har givet dispensation, jf. § 17, stk. 2.
 Stk. 4.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 5.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 6.  Elevernes løsning af opgaverne bedømmes efter  

 reglerne i § 32 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold eksamensbekendtgørelsen.
§ 31.  Den skriftlige prøve (teoriopgave) består af et  

 antal faglige skriftlige spørgsmål inden for grundfag, områdefag og  

 specialefag.
Spørgsmålene skal besvares skriftligt uden brug af hjælpemidler  

 inden for 2 klokketimer.
 Stk. 2.  Den praktiske prøve varer ialt 16 klokketimer.  

 Prøven består af:
Stk. 3.  De opgaver, der er nævnt i stk. 2, fordeles på  

 eleverne efter lodtrækning.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven anses for  

 færdigudført, når eleven melder klar, og værktøj m.v. er rengjort og på  

 plads.
Stk. 4.  Læreren skal være til stede under udførelsen af  

 den praktiske prøve.
Censorerne skal være til stede under de to sidste dage  

 af prøven.
 § 32.  Ved bedømmelsen af opgavebesvarelserne ved den  

 skriftlige prøve giver læreren og de to censorer samlet en karakter.
 Stk. 2.  Ved bedømmelsen af opgaveløsningerne ved den  

 praktiske prøve, giver læreren og de to censorer samlet en karakter, idet der  

 ved bedømmelsen lægges vægt på arbejdsplanlægning, orden med værktøj og  

 arbejdsplads samt omhu med materiellet og arbejdsplanlægning, for  

 henholdsvis:
Stk. 3.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve og den praktiske prøve, idet hver af de tre karakterer i den  

 praktiske prøve tæller med vægten 3 gange vægten af den skriftlige prøve.
For  

 at bestå eksamen kræves, at eksamenskarakteren har mindst talværdien 6.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 3 foretages afrunding  

 af det endelige resultat til et helt tal efter almindelige regneregler, idet  

 karaktererne 13 og 6 dog ikke kan fremkomme ved forhøjelse og karakteren 00  

 ikke ved nedrunding.
Stk. 5.  De beregninger, som er nævnt i stk. 3 og 4,  

 foretages af det faglige udvalg.
Skolen indsender oplysning om de enkelte  

 karakterer, som er givet efter stk. 1 og 2, til det faglige udvalg.
Det  

 faglige udvalg kan udarbejde et skema til dette formål.
§ 33.  Skolen skal tilbyde elever, der ikke består den  

 afsluttende eksamen, en omprøve, eventuelt efter supplerende  

 praktikuddannelse eller skoleundervisning.
Eleven kan kun aflægge omprøve en  

 gang, idet skolen efter samråd med det faglige udvalg dog kan tillade, at  

 eleven aflægger eksamen påny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 34.  Bekendtgørelsen træder i kraft den 27. maj  

 1994.
Stk. 2.  Samtidig ophæves bekendtgørelse af 28. juni  

 1991 om uddannelsen til karrosserismed. (* 1) Stk. 3.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 13. maj  

 1994 Ole Vig Jensen / Arne Andreasen Bilag 1 Bekendtgørelse om uddannelse til karrosserismed, maj 1994 Afkortning af uddannelsestid, jf. § 5, stk. 1, og fritagelse for dele  

 af skoleundervisningen m.v., jf. § 7, stk. 2.
 (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
