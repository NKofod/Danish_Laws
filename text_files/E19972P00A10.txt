A.J.1 De lokale skattemyndigheder A.J.2 De statslige skattemyndigheder mv.
A.J.1 De lokale skattemyndigheder A.J.1.1 Kommunalbestyrelsen Efter SSL § 1, stk. 1, er kommunalbestyrelsen ansvarlig for, at der hvert  

 år udarbejdes en kommunal ligningsplan, og at planen følges.
Udkast til  

 planen udarbejdes af den kommunale skatteforvaltning, hvorefter vedtagelsen  

 sker på et møde i kommunalbestyrelsen.
Ligningsplanen skal på grund af  

 planens politiske/økonomiske indhold og for ikke at skade kommunens  

 forestående dispositioner som udgangspunkt behandles af kommunalbestyrelsen  

 for lukkede døre.
Dette gælder ubetinget for så vidt angår planens lignings-  

 og kontroloplysninger.
*Kommunalbestyrelsens enkelte medlemmer er derfor efterfølgende afskåret  

 fra at referere oplysninger fra planen, som er omfattet af tavshedspligten,  

 jf. forvaltningslovens § 27, stk. 1, nr. 4 om gennemførelse af offentlig  

 kontrol-, regulerings- eller planlægningsvirksomhed.* Behandlingen af den del af ligningsplanen, der vedrører den kommunale  

 skatteforvaltnings funktioner, kan derimod foregå for åbne døre.
 Kommunalbestyrelsen kan ikke delegere vedtagelsen af planen til fx  

 økono-miudvalget.
Efter bemærkningerne til SSL kan kommunalbestyrelsen sende ligningsplanen  

 til udtalelse hos det kommunale skatteankenævn.
En egentlig pligt hertil  

 findes imidlertid ikke i loven.
Ligningsplanen skal udarbejdes efter de overordnede retningslinier, der  

 opstilles af Ligningsrådet og Told- og Skattestyrelsen, jf.
SSL §§ 13 og 18.
Opnår kommunen ikke det forventede resultat, kan Ligningsrådet give  

 kommunen en henstilling, som eventuelt kan følges op af bindende direktiver  

 for ligningsarbejdet, jf.
SSL § 18, stk. 3. Tilsynet med overholdelse af  

 ligningsplanen er på samme måde som det øvrige tilsyn med den kommunale  

 ligningsaktivitet henlagt til told- og skatteregionerne.
For København og  

 Frederiksberg Kommuner varetages de regionale opgaver i forbindelse med den  

 kommunale ligningsplan dog af TSS.
 Kommunalbestyrelsen skal endvidere efter SSL § 1, stk. 2, udpege en person  

 ansat i kommunen, som skal have det øverste ansvar for den kommunale  

 skattemyndigheds ligningsarbejde, idet kommunalbestyrelsen ikke har  

 kompetence til at tage stilling til den kommunale skattemyndigheds konkrete  

 afgørelser.
 SSL stiller ikke krav om en bestemt embedsmand, fx kommunens skattechef.  

 Det skyldes hensynet til de muligheder, som kommunalbestyrelsen har efter den  

 kommunale styrelseslov for at etablere en kommunal enhedsforvaltning.  

 Kommunalbestyrelsen er således frit stillet med hensyn til at lade den  

 udpegede person beskæftige sig med andre kommunale opgaver end  

 ligningsarbejdet.
A.J.1.2 Den kommunale skattemyndighed SSL § 1, stk. 2, sidste pkt. indeholder en regel, hvorefter den kommunale  

 skattemyndighed (skatteadministrationen) tillægges en særlig kompetence til  

 at træffe afgørelse i skattesager.
Loven indeholder imidlertid ingen regler  

 om ansvaret for det arbejde, der udføres i den kommunale  

 skatteadministration.
 Det reelle ansvar for skatteadministrationens arbejde påhviler herefter i  

 overensstemmelse med den kommunale styrelseslovgivning den samlede  

 kommunalbestyrelse.
Det påhviler efter SSL § 2 den kommunale skattemyndighed at foretage  

 skatteansættelser af indkomst.
Derudover er kompetencen henlagt til de  

 kommunale skattemyndigheder på gave- og boafgiftsområdet ved *efterprøvelse  

 af passivposter efter BAL § 13a, der ikke vedrører værdiansættelsen efter BAL  

 § 12 og ved beregning af passivposter efter KSL § 33 D i de tilfælde, hvor en  

 gave er indkomstskattepligtig efter SL § 4, stk. 1, litra c * Den kommunale skattemyndigheds ligningskompetence er udtømmende op-regnet  

 i lovens § 2.
Den kommunale skattemyndigheds ansættelsesvirksomhed sker efter  

 forvaltningslovens sagsbehandlingsregler og de særlige sagsbehandlingsregler  

 i SSL.
Sidstnævnte indebærer en skærpelse i forhold til forvaltningsloven.
A.J.1.3 Skatteankenævnene Påklage af den kommunale skattemyndigheds afgørelser sker til kommunens  

 skatteankenævn.Klagen skal sendes direkte til skatteankenævnet inden 1 måned  

 fra modtagelsen af afgørelsen.
Reglerne om nævnets sammensætning, udnævnelse  

 af medlemmer, beslutningsdygtighed mv. findes i SSL §§ 5-11 samt i  

 forretningsordenen for skatteankenævnet, jf. bek. nr. 528 af 17. jun. 1996.
 Medlemsskab af skatteankenævnet anses som et borgerligt ombud.
Det påhviler efter SSL § 11, stk. 1, den kommunale skattemyndighed at yde  

 sekretariatsbistand til skatteankenævnene.
Sekretariatsbistanden består  

 typisk i udarbejdelse af sagsfremstilling, jf.
SSL § 21, stk. 3, og  

 udarbejdelse af forslag til skatteankenævnets afgørelse, jf.  

 forretningsordenen for skatteankenævnet, § 11, stk. 5. Forretningsordenens §  

 11 indeholder i forhold til SSL en præcisering af de krav som  

 sagsfremstillingen skal opfylde.
Om sagsbehandlingen ved skatteankenævnene henvises i øvrigt til  

 bestemmelserne i forretningsordenen.
Det forhold, at skatteankenævnet tager  

 stilling til et forslag til sagens afgørelse, samtidig med at nævnet tager  

 stilling til sagsfremstillingen, er ikke ensbetydende med, at nævnet har  

 taget endelig stilling til klagen.
Nævnets afgørelse træffes først, når  

 klager har haft lejlighed til at udtale sig, jf.
SSL § 21, stk. 3. Nævnets  

 forhåndstilkendegivelse om klagens afgørelse på det foreliggende grundlag er  

 klagerens udgangspunkt ved mødet med nævnet.
 A.J.2 De statslige skattemyndigheder mv.
Skatteministeriet betår af Departementet, Told- og Skattestyrelsen, told-  

 og skatteregionerne, Ligningsrådet og Landsskatteretten.
De sidste fire  

 myndigheder udgør de statslige skattemyndigheder.
A.J.2.1 Skatteministeriet Departementet Medens Departementet i hovedsagen forestår det lovforberedende arbejde,  

 har TSS ansvaret for den løbende administration af regelgrundlaget på told-,  

 skatte- og afgiftsområdet.
A.J.2.2 Told- og Skattestyrelsen TSS's opgaver i forbindelse med skatteligningen fremgår af bestemmelserne  

 i SSL.
A.J.2.3 Told- og skatteregionerne Told- og skatteregionerne udgør den regionale statsforvaltning inden for  

 told-, skatte- og afgiftsområdet.
Regionerne er som lokal statsadministration  

 underlagt det almindelige forvaltningsretlige underordnelsesforhold i  

 relation til styrelsen.
Told- og Skattestyrelsen og de 29 told- og  

 skatteregioner er ikke én og samme forvaltningsmyndighed.
Hver region  

 er en selvstændig forvaltningsmyndighed.
Kommunernes skatteforvaltninger og skatteankenævnene er efter lovgivningen  

 principielt uafhængige.
De er dog begge undergivet tilsyn fra de statslige  

 skattemyndigheder.
Dette tilsyn er nærmere fastlagt ved SSL.
Efter SSL § 17, stk. 1, udøves  

 tilsynet med de lokale skattemyndigheder af Ligningsrådet sammen med TSS.
Det nærmere indhold af tilsynsbeføjelsen fremgår af SSL §§ 12-14. Kernen i  

 tilsynet er, at de statslige skattemyndigheder skal sikre en ensartet og  

 korrekt ligning, jf.
TfS 1996,484, TfS 1996,474, TfS 1996,459, TfS 1996,485.  

 I disse afgørelser havde Told- og Skattestyrelsen i sager om en stor mængde  

 projekter af meget ensartet karakter fremsat forslag til kommunerne om, at  

 det ville være hensigtsmæssigt, at der blev udpeget en ansvarlig  

 ligningsinteressentkommune for hvert enkelt projekt.
Forslaget indeholdt ikke  

 anvisninger eller påbud, og en ugyldighedspåstand på grund af manglende  

 individuel sagsbehandling blev ikke taget til følge.
Tilsynsbeføjelsen opfyldes først og fremmest ved udsendelse af  

 ligningsplanen, som udsendes årligt i form af et cirkulære fra TSS samt  

 udsendelse af ligningsvejledningen og anvisninger godkendt af Ligningsrådet,  

 jf.
SSL § 13. SSL § 14, stk. 4, giver told- og skatteregionerne kompetence  

 til at ændre de kommunale skatteforvaltningers afgørelser, fx hvis regionen  

 bliver opmærksom på tilsidesættelse af gældende skatteretlige eller  

 forvaltningsretlige regler.
Beføjelsen bygger på de almindelige  

 forvaltningsretlige regler om forholdet mellem statslige og kommunale  

 myndigheder.
Regionerne kan i forbindelse med udøvelsen af tilsynet indkræve  

 alle nødvendige oplysninger fra de kommunale skattemyndigheder, herunder  

 skatteankenævnene.
Told- og skatteregionerne har ikke samme beføjelse til at ændre afgørelser  

 truffet af skatteankenævnet.
Regionerne kan heller ikke give direktiver for  

 udførelsen af skatteankenævnenes arbejde.
Regionerne kan alene indberette  

 afgørelsen til TSS med henblik på en overvejelse af, om afgørelsen skal  

 forelægges Ligningsrådet til eventuel ændring.
 Det er Ligningsrådets praksis, at rådet kun ændrer skatteankenævnenes  

 kendelser, hvis de er urigtige og rækker ud over den konkrete sag eller har  

 stor provenumæssig betydning.
Ligningsrådet har været meget tilbageholdende med at tilsidesætte  

 skatteankenævnenes afgørelser, idet rådet i modsat fald kommer til at fremstå  

 som en alternativ klageinstans i strid med intentionerne i  

 skattestyrelsesloven.
Dette gælder naturligvis især i de tilfælde, hvor  

 skatteyderen kan påklage skatteankenævnets kendelse til Landsskatteretten.
A.J.2.4 Ligningsrådet SSL § 17, stk. 2, fastsætter regler om Ligningsrådets sammensætning.
Ligningsrådets opgave er at fastsætte retningslinjer for TSS's  

 administration af lignings- og vurderingsområdet.
Endvidere fører  

 Ligningsrådet tilsyn med ligningen, jf.
SSL § 17, stk. 1, og rådet kan efter  

 § 18, stk. 3, give en kommune bindende direktiver for ligningsarbejdet.  

 Direktivet forudsætter en indstilling herom fra TSS, efter at det er  

 konstateret, at en kommune gentagne gange ikke har opnået de forventede  

 resultater af ligningsarbejdet.
Direktivet rettes direkte til kommunalbestyrelsen for den pågældende  

 kommune.
Det kan således eksempelvis pålægges kommunen at lade  

 ligningsarbejdet udføre ved ekstern sagkyndig bistand.
Endelig er Ligningsrådet ved forskellige lovbestemmelser tillagt en række andre  

 opgaver og beføjelser.
De særlige regler om skatteydernes adgang til at opnå  

 bindende forhåndsbesked ved Ligningsrådet er omtalt nærmere i afsnit A.K.8.
 Forretningsordenen for Ligningsrådet indeholder nærmere regler om rådets  

 sammensætning, tilforordnede, rådets afdelinger og udvalg, rådets  

 virksomhedsområde, rådets møder og afgørelser, protokol, genoptagelse,  

 delegation, repræsentation samt endelig bestemmelser om offentliggørelse af  

 rådets afgørelser.
A.J.2.5 Landsskatteretten Landsskatteretten er anden og sidste administrative klageinstans i  

 ligningssystemet.
Landsskatterettens virksomhed er opregnet i SSL § 23, stk.  

 1, nr. 1-6, der dog ikke er udtømmende.
 SSL § 23, stk. *5*, indeholder en regel om, at den administrative rekurs  

 som udgangspunkt skal være udnyttet, for at Landsskatteretten kan behandle  

 sagen.
 Landsskatterettens forretningsorden indeholder regler om  

 Landsskatterettens organisation, afvisning af klager, sagsforberedelsen,  

 rettens afgørelser, retsmøder, udfærdigelse af kendelser, tilbagekaldelse,  

 genoptagelsessager, repræsentation, klageafgifter samt offentliggørelse af  

 rettens afgørelser.
Både klager og skattemyndighederne har adgang til at få prøvet  

 Landsskatterettens afgørelse ved domstolene.
Denne prøvelse sker efter SSL §  

 33, stk. 1 ved landsretten som 1. instans.
Sagen anlægges ved den landsret, i  

 hvis kreds den skattepligtige har hjemting ved sagens anlæg, jf.
SSL §33,  

 stk. 2.
