(Samtlige tekniske skoler) Tilmelding til undervisning på tekniske skoler i Danmark.
For de lærlinge inden for håndværk og industri, som efter indgåelse af  

 læreforhold i Grønland helt eller delvis skal gennemgå den skolemæssige del  

 af undervisningen på teknisk skole i Danmark, foretages tilmeldingen til  

 undervisningen fremtidig til fagskolen i Godthåb.
Fagskolen i Godthåb sørger  

 herefter for, at lærlingene tilmeldes kursus på de respektive tekniske skoler  

 i Danmark.
 Indkaldelse af lærlinge.
 Fagskolen vil efter at have modtaget underretning om tidspunktet for  

 påbegyndelse af kursus på den pågældende tekniske skole ligeledes drage  

 omsorg for indkaldelse af lærlingene og anmode den stedlige kæmner om at  

 bestille returbillet Grønland-København.
 Lærlingenes modtagelse i Danmark.
Den pågældende tekniske skole vil normalt få meddelelse om tidspunktet for  

 lærlingens ankomst til Kastrup lufthavn.Hvis det skønnes påkrævet, bør  

 teknisk skole sørge for modtagelsen af lærlingene i lufthavnen samt for  

 videretransporten til skolen.
Lærlingene vil ved indkaldelsen blive anmodet  

 om at tage en taxa fra lufthavnen til Grønlænderhjemmet i Hellerup, såfremt  

 der ikke i lufthavnen møder nogen for at modtage dem.
Lærlingene vil som  

 regel kunne overnatte på Grønlænderhjemmet, forinden rejsen til skolen  

 påbegyndes.
Undervisningsministeriet dækker eventuelle opholdsudgifter i  

 København samt rejseudgifterne til og fra skolen.
 Statens dækning af udgifter til undervisning m.v.
Under opholdet på skolen dækker undervisningsministeriet endvidere fuldt  

 ud de tilskudsberettigende udgifter til undervisningen samt udgifter til  

 sygekassekontingent, lægeregninger og ordineret medicin.
Herudover vil  

 ministeriet i fornødent omfang kunne dække udgifter til elevrekvisitter  

 o.lign.
 Lærlingeløn - lærlingenes bidrag til kost og logi.
Læremestrene i Grønland vil blive anmodet om at indbetale lærlingenes løn  

 i skoleperioden til teknisk skole i Danmark så vidt muligt for længere  

 perioder ad gangen.
Man anmoder skolen om at udbetale lærlingene den dem  

 tilkommende ugeløn.
Af lønnen skal lærlingene i overensstemmelse med de  

 almindelige regler yde bidrag til dækning af udgifterne ved opholdet på  

 skolehjem (kost og logi).
 Forsikringer.
Under rejsen til og fra teknisk skole vil der automatisk gælde en  

 rejseulykkes- og rejsegodsforsikring for lærlingene.
Rejsegodsforsikringen  

 gælder endvidere under midlertidigt ophold i Danmark indtil 2 måneder efter  

 rejsens påbegyndelse.
Nærmere oplysninger herom vil kunne fås ved henvendelse  

 til Den Kongelige Grønlandske Handel.
 Lærlingenes hjemrejse til Grønland.
 Man anmoder skolen om, når lærlingene skal påbegynde hjemrejsen, at sørge  

 for indsendelse af passageranmeldelsesformular til Den Kongelige Grønlandske  

 Handel (passagerkontoret), hvorfra man også kan rekvirere formularerne.  

 Anmeldelserne bør foretages så tidligt som muligt og skal ske, uanset at  

 lærlingene har fået udstedt en returbillet.
 P.D.V.
 Ida Dybdal.
