Fremsat den 6. november 2002 af  

 Anders Samuelsen (RV) og Marianne Jelved (RV) Forslag til folketingsbeslutning om en enklere kapitalbeskatning Folketinget pålægger regeringen i  

 indeværende folketingssamling at fremsætte de nødvendige  

 lovforslag og foretage de fornødne ændringer i administrative  

 forskrifter, som kan forenkle kapitalbeskatningen i Danmark.
 Lovforslagene skal bygge på følgende  

 principper:
 Færre satser og beløbsgrænser i  

 kapitalbeskatningen.
 Større skattemæssig ligebehandling af forskellige typer  

 af kapitalindkomst.
Konkret skal forenklingen af kapitalbeskatningen ske ved,  

 at al kapitalindkomst og aktieindkomst beskattes med én sats,  

 svarende til kommuneskattesatsen, positiv nettoindkomst i form af kapitalindkomst og aktieindkomst  

 på over 100.000 kr. årligt beskattes yderligere med 10 pct.
 Finansieringen af den foreslåede forenkling af  

 kapitalbeskatningen foreslås tilvejebragt ved følgende  

 ændringer af reglerne for bygningsafskrivninger:
 Afskrivningssatsen på bygninger nedsættes med 2  

 procentpoint (fra 5 pct. til 3 pct.).
 Straksfradraget for udgifter til ombygning m.v. af  

 afskrivningsberettigede ejendomme afskaffes.
Bemærkninger til forslaget Indledning Beslutningsforslaget er en del af Det Radikale Venstres  

 skatteforslag, som blev offentliggjort i april 2001.
Det danske skattesystem er kompliceret, især  

 på området for kapitalbeskatning.
Det komplicerede system har en  

 række negative konsekvenser.
Det er derfor Det Radikale Venstres  

 opfattelse, at der er behov for en forenkling af skattereglerne på  

 området, og at den nuværende skattemæssige  

 forskelsbehandling af forskellige opsparingsformer (aktier, obligationer og  

 bankindskud) reduceres.
Dette kan efter Det Radikale Venstres opfattelse  

 opnås ved at lade al kapitalindkomst og aktieindkomst blive beskattet  

 med én sats, svarende til kommuneskattesatsen.
Særlig  

 høje positive nettoindkomster på over 100.000 kr. årligt i  

 form af kapitalindkomst og aktieindkomst skal pålægges en ekstra  

 beskatning på 10 pct.
Disse ændringer af området for  

 kapitalbeskatning er en klar lempelse og ikke mindst en dramatisk forenkling  

 af de nuværende skatteregler, ligesom ændringerne vil fremme  

 opsparingslysten og aktiekulturen i Danmark.
 Beslutningsforslaget indeholder endvidere forslag til fuld  

 finansiering af den foreslåede forenkling af kapitalbeskatningen.  

 Finansieringen foreslås tilvejebragt ved en nedsættelse af  

 afskrivningssatsen på bygninger og afskaffelse af straksfradraget for  

 udgifter til ombygning m.v. af afskrivningsberettigede ejendomme.
Begrundelsen for beslutningsforslaget Den nuværende kapitalbeskatning er ikke  

 gennemskuelig nok for den enkelte borger.
Det er et demokratisk problem, hvis  

 borgeren ikke kan forstå sammenhængen mellem sin indkomst og sin  

 skattebetaling.
Den manglende forståelse for skattesystemet kan betyde  

 mindre opbakning til velfærdssamfundets finansiering.
Risikoen herved  

 er, at det bliver mere og mere socialt legitimt at forsøge at unddrage  

 sig beskatning, selv om det går ud over samfundets svageste.
Dagens komplicerede skattesystem medvirker til en  

 systematisk skattemæssig forskelsbehandling af forskellige typer af  

 kapitalindkomst (og aktieindkomst)   afhængigt af, om indkomsten  

 stammer fra f.eks. aktier, pensionsopsparing eller boligejerskab.
Dette  

 frister til skatteplanlægning og til revisorregninger, der udelukkende  

 går til uproduktiv skatteplanlægning.
 Forskelsbehandlingen betyder, at skattesystemet ikke  

 opleves som retfærdigt.
Forskelsbehandlingen resulterer endvidere i en ineffektiv  

 fordeling af opsparingen på forskellige opsparingstyper.
Det er ikke  

 optimalt, at så stor en del af værdierne fra 1990ernes  

 opsving er placeret i høje grundpriser.
Den nuværende forskelsbehandling er historisk  

 betinget og skyldes en noget forældet opfattelse af fordelingspolitik,  

 hvor den »lille mands« (den almindelige danskers) ret til ejerbolig og  

 pensionsopsparing er blevet skattemæssigt tilgodeset, mens aktie- og  

 obligationsinvesteringer er blevet betragtet som uproduktiv spekulation eller  

 storkapitalens formueanbringelse.
Et eksempel på  

 spekulationsopfattelsen er den såkaldte 3-års-regel for  

 aktiekursgevinster, hvor småaktionærer, der sælger deres  

 aktier efter mindre end 3 års ejerskab, er langt hårdere  

 beskattet end aktionærer, som sælger efter mere end 3 års  

 ejerskab.
Den opfattelse er forfejlet.
Der er i dag masser af  

 velhavende mennesker, som har hele deres formue i store huse og/eller  

 pensionsopsparinger.
Samtidig er der masser af aktieinvestorer,  

 obligationsejere og personer med penge i banken, som ikke ligefrem er  

 repræsentanter for storkapitalen eller professionelle spekulanter.  

 Dogmet om aktiespekulanter klinger i øvrigt noget hult i et land som  

 Danmark, hvor der er betydelig flere, der er blevet velhavende af  

 kapitalgevinster på boligmarkedet, end der er personer, som er blevet  

 velhavende af aktiekursgevinster   og endnu færre er blevet rige ved  

 på traditionel vis at have en lille sikkerhedsopsparing i banken.
Beslutningsforslaget lægger ikke op til en kamp  

 mellem boligejerne og pensionsopsparerne på den ene side og aktie- og  

 obligationsejerne på den anden side.
Men beskatningen af forskellige  

 opsparingsformer bør tilnærmes hinanden, så den enkeltes  

 opsparingsbeslutning ikke er styret af skatteplanlægning og derfor  

 udelukkende ender med gæld til pengeinstitut eller kreditforening og  

 positiv opsparing i hus og pensionsordning.
Tilnærmelse af beskatningen  

 bør ikke ske ved at beskatte pension og bolig hårdere, men  

 tværtimod ved at lempe beskatningen på kapital og aktier.
Beslutningsforslagets indhold og virkninger Efter beslutningsforslaget skal forenklingen af  

 kapitalbeskatningen bygge på følgende principper:
 Færre satser og beløbsgrænser i  

 kapitalbeskatningen.
 Større ligebehandling af forskellige typer af  

 kapitalindkomst.
Heri er konkret indeholdt, at al kapitalindkomst og  

 aktieindkomst skal beskattes med én sats, svarende til  

 kommuneskattesatsen.
Særlig høje positive nettoindkomster i form  

 af kapitalindkomst og aktieindkomst beskattes yderligere med 10 pct.
De foreslåede ændringer vil skabe et mere  

 forståeligt og mere retfærdigt skattesystem. Ændringerne  

 vil betyde, at alle skatteborgere betaler samme skattesats på aktieindkomst  

 uanset ejertid, beholdningsstørrelse eller andre forhold, alle skatteborgere betaler samme skattesats på kapitalindkomst,  

 uanset om de har lånt penge i banken til et hus eller de er ved at  

 spare op i banken til et hus.
 Det er til at forstå! Man slipper ikke billigere i  

 skat, selv om man hyrer en revisor til skatteplanlægning.
 Ud over denne gevinst vil forslaget have en række  

 positive dynamiske effekter:
Forslaget vil nedsætte skatten på afkast af  

 opsparing, hvilket vil stimulere opsparing til gavn for betalingsbalancen og  

 fremtidige generationer.
Effekten vil dog være begrænset, da det  

 må formodes, at en stor del af danskerne foretager  

 skatteplanlægning i et sådant omfang, at de kun i minimal grad  

 betaler de høje skattesatser.
Det kan blandt andet ses ved, at det  

 samlede statsskatteprovenu fra kapitalindkomstbeskatningen kun er ca. 3 mia.  

 kr., hvilket er forsvindende i forhold til det samlede skatteprovenu.
 Med mindre skatteforskelle mellem forskellige  

 opsparingsformer vil opsparingens fordeling på forskellige  

 opsparingsformer blive mere effektiv og i højere grad være  

 bestemt af borgernes ønsker og opsparingens faktiske afkast end af  

 skatteplanlægning.
 Den lavere marginalskat vil også i nogen grad  

 være et værn mod, at store formuer på lovlig eller ulovlig  

 vis flyttes til udlandet, hvor beskatningen ofte er lempeligere end under de  

 nuværende danske skatteregler.
 Det er værd at bemærke, at der stadig vil  

 være en økonomisk fordel ved at spare op i boliger og  

 pensionsordninger, men straffen ved at spare op i andre aktiver   som f.eks.  

 at sætte penge i banken vil blive reduceret.
 En eventuel frygt for, at den lempeligere beskatning af  

 aktieafkast vil få hovedaktionærer til at forsøge at  

 omdanne lønindkomst til kapitalindkomst, er imødegået ved  

 hjælp af det foreslåede progressive trin på 10 pct., som  

 betyder, at denne omdannelse ikke kan betale sig, idet beskatningen af  

 kapitalindkomst over progressionsgrænsen og lønindkomst på  

 topskatteniveauet er på stort set samme niveau.
 Et system, som er så enkelt, og som retter op  

 på eksisterende forskelsbehandling, må være værd at  

 forfølge.
Finansering af  forslaget om enklere kapitalbeskatning Til finansiering af den foreslåede generelle  

 forenkling og lempelse af kapitalbeskatningen foreslås det at  

 ændre og afskaffe nogle gunstige særordninger for erhvervslivet  

 inden for området bygningsafskrivninger.
Det Radikale Venstre foreslår for det første  

 at reducere bygningsafskrivningssatsen på produktionsbygninger.
De  

 danske satser er meget højere end de reale afskrivningssatser.
Der er  

 i de eksisterende regler lineær afskrivning over 20 år, og det er  

 de færreste bygninger, som er totalt værdiløse efter 20  

 år.
De danske afskrivningssatser ligger også højt,  

 når der sammenlignes med det internationale niveau.
Der er derfor basis  

 for en nedsættelse af afskrivningssatsen på bygninger med 2  

 procentpoint, dvs. en nedsættelse af afskrivningssatsen fra 5 pct. til  

 3 pct.
Som et andet led i finansieringen af den foreslåede  

 forenkling af kapitalbeskatningen foreslås det at afskaffe en  

 særordning i de gældende afskrivningsregler for virksomheder.
Det  

 gælder muligheden for straksfradrag for udgifter til  ombygning og  

 forbedringer af afskrivningsberettigede ejendomme.
Økonomiske konsekvenser Beslutningsforslaget er en del af Det Radikale Venstres  

 skatteforslag, som blev offentliggjort i april 2001. Beregninger af  

 beslutningsforslagets økonomiske konsekvenser er foretaget af  

 Skatteministeriet og Finansministeriet, jf. skatteministerens besvarelse af  

 29. juli 2002 af § 20-spørgsmål nr.
S 2790 og finansministerens  

 besvarelse af 11. september 2002 af § 20-spørgsmål nr.
S 3224  

 (folketingssamlingen 2001-2002 (2. samling)) samt finansministerens  

 besvarelser af 10. april 2001 af § 20-spørgsmålene nr.
S 2395, S  

 2396, S 2397 og S 2398 (folketingssamlingen 2000-2001).
Af besvarelserne af spørgsmål nr.
S 2790 og S  

 3224 (folketingssamlingen 2001-2002 (2. samling)) fremgår, at der er  

 tale om et fuldt finansieret forslag.
Den foreslåede forenklede  

 kapitalbeskatning skønnes således at være forbundet med et  

 årligt provenutab på 2,2 mia. kr.
Tilsvarende er de  

 foreslåede reducerede bygningsafskrivningsmuligheder skønnet at  

 medføre en årlig provenugevinst på 2,2 mia. kr.
Skriftlig fremsættelse Anders Samuelsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en enklere  

 kapitalbeskatning.
(Beslutningsforslag nr.
B 28).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
