 Pressenævnet fandt   henset til karakten af den  

 løbende meningsudveksling mellem klagerne og internetmediets  

 redaktør, herunder navnlig de gentagne gensidige personlige udfald  

 ikke anledning til at udtale kritik af internetmediet..
Kendelse fra Pressenævnet i sag nr.  

 12/2002 K1 og K2 har klaget til Pressenævnet over en  

 række artikler offentliggjort på internetmediet Kafka.dk s  

 debatforum fra den 14., 15. og 26. januar 2002, idet de mener, at god  

 presseskik er tilsidesat.
 Af Kafka.dk s debatforum den 14. januar 2002 fremgik bl.a.  

 følgende:
"Re: Til to tåber og deres tåbelige  

 tåbeligheder Indsendt af Kafka-redaktøren den 14.1.02 23.35:
Som svar på: Til to tåber og deres proselytter  

  indsendt af Red.
K2 14.1.02 20:54.
 K2:  Anders  Leopold, der står for Sveriges  

 største og mest læste internetside med 1,2 mill. læsere,  

 går nu i et samarbejde med os i  Jane  Horney-sagen - han har tidligere  

 også haft et samarbejde med  Jane  Horneys  broder  Johan  Horney.
---- Hvilket samarbejde?  Jane  Horney   lever jo, har i London  

 talt med K2 og K1. Det siger de i hvert fald.
Men ingen har nogen sinde set  

 et eneste bevis på deres påstand.
Ingen billeder, intet  

 skriftligt.
Intet.
Hvad er så  Jane  Horney-sagen? Når hun nu  

 lever, som de to sandhedsapostle siger, hvad er det så man skal  

 efterforske? Hvorfor beder man ikke  Jane  Horney   selv fortælle sin  

 historie.
Det er jo en kendsgerning, ifølge K1og K2, at hun lever.
Vi  

 ved også, fra de to, at hun har rost deres bog om hende.
 Er det eneste problem ikke, at vi har med to af Danmarks  

 største tosser at gøre, to psykiske tilfælde, der ikke  

 har andre muligheder for at gøre sig bemærket end at holde liv i  

 en historie, de selv har opfundet og som de begge går i graven med.
Jane  Horney   lever ikke i London.
Kun hvis man er  

 kugleskør, tror man på det.
K1 og K2 har ikke opklaret en skid.
Hverken med  Jane  

  Horney,   dobbeltmordet på Peter Bangsvej, Gederapporten,  

 stavepladesagen, landsforræderi i en eller anden tysk by eller noget  

 som helst andet.
 Derimod har vi andre opklaret, at de to enten ikke er  

 rigtig kloge eller også synes, det er sindssygt morsomt at svine os  

 til, fordi vi ikke gider lege blindebuk med dem.
Med venlig hilsen Preben  Juul  Madsen kafka.dk." Af Kafka.dk´s debatforum den 15. januar 2002 fremgik  

 bl.a.:
"Re: En af Danmarks mest løgnespredende  

 journalister Indsendt af Kafka-redaktøren 15.1.02 10:57:
Som svar på: Danmarks mest tåbelige journalist  

  indsendt af Red.
K2 15.1.02 06:37:
 Løgnesprederen K2, Nordjyllaand:
Vi gider ikke mere svare den useriøse tåbe  

 mere - Danmarks mest tåbelige og perfide journalist pjm:
Gider ikke mere! K2 og hendes blebærende elsker har  

 aldrig svaret på ét eneste spørgsmål.
Og det har de  

 ikke, fordi de ikke kan.
 Løgnesprederen K2, Nordjylland:
Ingen her på dette debat-forum, der tør sige  

 hvad de mener, andre end  Annelise, kan stå bag en sådan nedrig  

 person pjm:
Jeg har aldrig bemærket, tværtimod, at nogen  

 ikke tør sige deres mening.
Men det er ikke sikkert andre vil give  

 udtryk for en mening, de ikke har.
Når  Annelise bakker mig op,  

 så er det ikke, fordi der er noget i vejen med hendes meninger, men  

 udelukkende, at de er rigtige.  Annelise er mere begavet end de to  

 redaktører tilsammen, en gennemærlig pige, har man kunnet  

 konstatere, hvis man har fulgt hendes altid præcise formuleringer.
 Ingen normale mennesker slynger så meget lort ud i  

 hovedet på andre, som K2 og K1. Gang på gang, i årevis, er  

 de blevet bedt om at dokumentere deres påstande, men svarer kun ved at  

 fortælle, at alle, der ikke har samme mening som de, er tossede.
Hvad stiller man op med sådan er par  

 håbløse personligheder? Måske skulle man opfordre dem til at stå  

 ansigt til ansigt med en løgnedetektor.
Der er lige kommet en  

 forbedret udgave "på markedet". Den kan de to vel ikke have  

 noget imod at blive testet af.
Med venlig hilsen Preben  Juul  Madsen kafka.dk." Den 26. januar 2002 fremgik af debatsiden  

 følgende:
"Re: K1 og K2 fulde af løgn Indsendt af Kafka-redaktøren 26.1.01 10:22:
Som svar på: Danmark har indført pressecensur  

  indsendt af Red.
K1 26.1.02 08:25:
 K2:
Danmark har indført pressecensur   lukker ulovligt  

 landets modigste journalistiske lokalradio Radio Frederiksberg-Journalen pjm:
Radioen er lukket, fordi den har misbrugt sin  

 sendetilladelse til at svine andre mennesker til ved bl.a. konstant at omtale  

 en navngiven person som et svin, en oplysning radioen havde fra en  

 løgnagtig kvinde, der påstod den navngivne kvindes lejlighed var  

 en svinesti.
Da undertegnede har kendskab til denne lejlighed, der absolut  

 ikke er en svinesti, tværtimod, slynger radioen om sig med  

 ondskabsfulde løgnehistorier.
Ingen af de to redaktører har  

 personligt kendskab til den pågældendes lejlighed.
Alle deres  

 "afsløringer" har de fra anden side.
Man kalder også den pågældende for en  

 tyv, men har ingen beviser for det.
En kvinde, der er taget i grov  

 løgn, er ikke noget sandhedsvidne.
 Man kan ikke betegnes som "den modige danske  

 lokalradio" Radio Frederiksberg-Journalen", fordi man tør  

 smide om sig med løgnehistorier, hvilket undertegnede også har  

 været ude for.
 Og alle de historier om  Jane  Horney,  

 Rostock-mødet, dobbeltmordet på Peter Bangsvej, anklager mod  

  Nyrup  Rasmussens   far m.m. lider under, at der aldrig er ført  

 ét eneste bevis for deres sandhed.
 At omtale  Jane  Horneys   virke som hemmeligt og så  

 hele tiden fortælle om, hvad der er hemmeligt, er så snottedumt,  

 at man efter undertegnedes mening skal være en fupmager eller psykisk  

 syg for at påstå dette.
 Er  Jane  Horney   virkelig i live, er det en sensation.  

 Men man skal være meget underlig i sit hovede, hvis man tror,  

 afsløringen kommer fra to stort set ligegyldige radioredaktører  

 fra Frederiksberg.
Til dato har de ikke leveret noget som helst bevis for  

 deres påstande.
Beviserne de taler om, er udelukkende, at de selv  

 siger, det er sandt.
Den slags beviser har intet med beviser at gøre.  

 Enhver kan påstå hvad som helst.
 Det er umuligt at tage nogen alvorligt, der i årevis  

 påstår noget, men ikke fremlægger beviser for det.
 Så indtil disse kommer, tillader undertegnede sig at  

 betragte K1 og K2 som værende fulde af løgn.
Da det er ærekrænkende at omtale andre som  

 løgnagtige imødeser jeg en stævning.
Kommer den ikke, kan  

 de enten ikke bevise deres påstande eller også har de ingen  

 ære.
Med venlig hilsen Preben  Juul  Madsen kafka.dk" Samme dag fremgik følgende af debatsiden.
"Jag tycker jävla synd om K1 Indsendt af  Jane  Horney   26.1.02 19:21:
Som svar på: Danmark har indført pressecensur  

 indsendt af Red.
K1 26.1.02 8:25 Det gör en gammal spion som själv jävla  

 ondt, at danska staten nu har held til at stänge den modigsta  

 lokalradion på denna sidan av Öresund.
Jag kommer til at sakna K1  

 och K2, som jag lysnar till hvarenda morgon till mitt morgonkaffe på  

 kontoret i MI5.
Undertiden lysnar mina vänner drottning Elizabeth och  

 James bond med.
Den andra dagen blev Elizabeth aldeles förbannad,  

 när hun i radion fikk nys om den elaka damen på Frederiksberg, som  

 givet väk naboens katt.
Vi forvantar stöd ifrån alla dom, som  

 K1 og K2 har redat ur historiens glemsel.
Festen kommer att avholdas på  

 hotellet i Rostock, där Heinrich Himmler och  P.  Munch  mödtas i  

 1939. Vi har ochså fått lovning, at  Martin  Bormann ifrån  

 Paraguay kommer att delta, och kanske ochså drapsmannen til  

 dobbeltmordet i Bostadsföreningen Peter Bangs Veken Park Twå.
Alla  

 K1 og K2 s vänner härifrån er inviterade   det kommer att bli  

 jättekul.
Er hengivna, Jane  Horney MI5 Bygnaden (Giv kodordet " Mads  Lebech" til vakten,  

 därnæst gennom porten, ned av bagtrappan, bakom falska  

 reolen.) 1 Charing Cross Circus London, XY5AB1 Storbritannien." Klagerne har anført, at redaktøren af  

 internetdebatforummet,  Preben  Juul  Madsen, i en længere periode har  

 tilsvinet dem i underlødige, løgnagtige og perfide indlæg  

 på kafka.dk., hvilket klart strider imod medieansvarslovens § 34.
Klagerne har videre anført, at  Preben  Juul  

  Hansen   har udgivet sig for andre, hvilket er dokumentfalsk.
Han har  

 endvidere beskyldt klagerne for at lide af diverse sygdomme, som kun  

 læger må udtale sig om samt beskyldt klagerne for grove  

 løgnagtigheder og fremsat beskyldninger om klagernes privatliv  

 på en sådan måde, at bestemmelsen i medieansvarslovens § 34  

 er overtrådt.
 Klagerne har i den forbindelse gjort gældende, at  

 alle disse ting  ikke kan føjes under rubrikken "normal  

 debat" - det er systematisk, journalistisk løgnagtig og perfid  

 forfølgelse, hvilket er ulovligt efter medieansvarslovens § 34.
 Klagerne har endelig anført, at det samtidig er et  

 brud på medieansvarslovens § 34, at redaktøren og andre  

 skribenter uhindret får lov til at svine alt og alle til, selvom der  

 normalt på et debatforum er vide rammer for debatten.
 Redaktøren af kafka.dk,  Preben  Juul  Madsen, har  

 afvist at have handlet i strid med reglerne for god presseskik.
 Preben  Juul  Madsen   har nærmere anført,  

 at det tydeligt fremgår  af de af klagerne indsendte bilag, at der ikke  

 er bevis for, at han har erklæret, at klagerne skulle lide af diverse  

 sygdomme.
Preben  Juul  Madsen   har oplyst, at han i mere end et  

 år dagligt er blevet tilsvinet på klagerne lokalradio, Radio  

 Frederiksberg Journalen, med grove injurier.
Dagligt omtales han bl.a. som  

 "den underlødige og mest perfide journalist",  

  "psykopat" og "stjernepsykopat" - alt sammen  

 ondskabsfulde og grove injurier, der nu er blevet overgivet til en advokat.  

 Det i artiklerne anførte er sandfærdige beskrivelser af to  

 personer, der ikke er rigtig kloge, og som ikke tåler  

 spørgsmål om deres påståede afsløringer om  

  Jane  Horney, dobbeltmordet på Peter Bangsvej, landsforræderiet  

 i Rostock m.m. uden at blive fornærmede og efterfølgende svine  

 andre til.
Preben  Juul  Madsen   har som kommentar til de af  

 klagerne indsendte bilag anført, at det må anses for 100%  

 dokumenteret, at klagerne er fulde af løgn.
Der står intet i  

 hans indlæg af 26. januar 2002, som ikke kan dokumenteres.
Klagernes  

 lokalradio har foreløbig fået to pressenævnskendelser om  

 de samme forhold, nemlig deres konstante tilsvining af en kvinde, som de  

 dagligt omtaler som et svin - hvad hun absolut ikke er.
For så vidt angår indlægget af 15.  

 januar 2002 har  Preben  Juul  Madsen   anført, at dette også  

 omhandler klagernes løgne.
Oplysningen om K1 s bleer har klagerne selv  

 offentliggjort, idet de selv i indlæg på Journalistforbundets  

 hjemmeside og kafka.dk/debat har omtalt disse bleer utallige gange.
Afslutningsvis har  Preben  Juul  Madsen    

 vedrørende sit indlæg den 14. januar 2002 gjort gældende,  

 at udtrykket "to tåber" er K2 s egen tekst.
Kalder man ham en  

 tåbe uden at føre bevis for det, er man selv en tåbe   en  

 tosse, der også er kugleskør, fordi man uden bevis af nogen art  

 påstår, at  Jane  Horney   lever i London.
Så længe  

 klagerne påstår dette uden at kunne føre bevis for  

 påstanden, må man betragte dem som uvederhæftige.
I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Kaare R.
Skou og Kirsten Dyregaard.
 Pressenævnet udtaler:
 Henset til karakteren af den løbende  

 meningsudveksling mellem klagerne og kafka.dk s redaktør,  Preben  

  Juul  Madsen, herunder navnlig de gentagne, gensidige personlige udfald,  

 finder Pressenævnet ikke anledning til at udtale kritik af intermediet  

 kafka.dk.
 Kendelse afsagt den 20. marts 2002.
