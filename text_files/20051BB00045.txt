Fremsat den 8. december 2005 af  

 Johs.
Poulsen (RV),  

 Poul Erik Christensen (RV) og Morten Østergaard (RV) Forslag til folketingsbeslutning om  

 en national turismeindsats Folketinget pålægger regeringen inden den 1. marts 2006 at samle  

 parterne, der har interesse i de danske turisme- og oplevelseserhverv.
Formålet med at samle parterne skal være at udforme en national  

 turismestrategi, der kan skabe øget beskæftigelse i serviceerhvervene og  

 styrke  

 oplevelsesøkonomien.
Strategien skal ses som et supplement til opfyldelse af  

 en  

 målsætning om alle i arbejde.
 Formålet med en ny  

 turismestrategi skal være at skaffe yderligere 5.000-10.000 mennesker i  

 beskæftigelse.  

 Et element i strategien er at komme med et bud på organisering af indsatsen i  

 fremtiden, der bl.a. er med til at sikre kommunikationen mellem VisitDenmark,  

 de regionale turistorganisationer og regionernes indsats på turismeområdet.
Bemærkninger til forslaget Baggrund En øget oplevelsesøkonomi som følge af udenlandske gæsters  

 forbrug i Danmark vil skabe øget beskæftigelse i de danske serviceerhverv.  

 Serviceerhvervene beskæftiger typisk folk med meget lidt eller ingen  

 uddannelse, og samtidig er mange nydanskere beskæftiget i denne branche.
En  

 effektiv turismestrategi vil derfor medvirke til at skaffe beskæftigelse til  

 grupper, hvor man typisk ser større ledighed.
 Oplevelsesøkonomien i Danmark spænder i dag inden for turisme  

 bredt, lige fra naturvejledning og lokale natur- og kulturattraktioner over  

 temaferier (f.eks. golf, cykling og fiskeri) til underhold-  

  

 ning i teatre, i biografer, på kunstmuseer, i tivolier og ved  

 sportsbegivenheder.  

 Forslaget skal således ses som en del af en samlet vision om at udvikle hele  

 oplevelsesområdet.
I dag er der skabt 71.000 fuldtidsjob gennem turisme i Danmark,  

 svarende til 2,5 pct. af den samlede beskæftigelse.
Med en mere fokuseret  

 turismestrategi vil der kunne skabes en betydelig vækst, der kan øge antallet  

 af arbejdspladser.
Inden for bæredygtig turisme har Danmark på flere områder taget  

 initiativer, der i dag kan ses i flere lande.
Det er for eksempel Blåt Flag-  

 og  

 Grøn Nøgle-ordningerne samt Destination 21, som i dag danner grundlag for  

 ekspertgruppen Sustainable Tourism under Europa-Kommissionen.
Disse  

 initiativer  

 har haft væsentlig betydning for Danmark som turistland, og det er vigtigt at  

 sikre Danmarks position inden for bæredygtig turisme.
I denne sammenhæng kan  

 de  

 kommende nationalparker eventuelt også indtænkes i en ny national  

 turismestrategi.
Øget turismebeskæftigelse  særlig i  

 yderområderne Det er væsentligt at sikre en målrettet og effektiv måde at  

 bruge de penge på, som allerede i dag er afsat til at fremme turisme i  

 Danmark.  

 Det er således ikke forslagets formål at øge bevillingerne til turisme i  

 første  

 omgang.
Men målet kunne på længere sigt være, at en fremtidig øget bevilling  

 fra 2007 og efterfølgende år med sikkerhed ville kunne omsættes direkte til  

 en  

 vækst i antallet af arbejdspladser og hermed til en gevinst mange gange  

 større  

 end den ekstra bevilling.
Med en sådan målrettet satsning på turisme i Danmark vil der  

 kunne skabes arbejdspladser ikke blot i de traditionelle turistområder som  

 f.eks.  

 København, men også i de danske yderområder, der i dag er præget af større  

 arbejdsløshed.
Her tænkes f.eks. på Sydsjælland, Vestjylland og Nordjylland.  

 Her udgør beskæftigelse skabt af turisme i dag henholdsvis 3,1 pct., 2,5 pct.  

 og 3,5 pct. af amternes samlede beskæftigelse.
Arbejdsløsheden i de samme  

 områder er i dag henholdsvis 6,4 pct., 5,3 pct. og 8,9 pct.
National turismestrategi Arbejdet med at udforme en national turismestrategi udføres i  

 dag af VisitDenmark (tidligere Danmarks Turistråd). Tanken bag forslaget er,  

 at  

 en samling bestående af aktører fra et bredt interessefelt vil kunne skabe  

 yderligere fokus på Danmarks muligheder i turisterhvervet, styrke en  

 sammenhængende  

 indsats og komme med nye ideer til tiltag, der kan fremme turismen  og  

 dermed  

 beskæftigelsen  i Danmark.
Overordnet styregruppe For at der kan opnås en brugbar konklusion, foreslås det, at der  

 nedsættes en overordnet styregruppe med et lille antal repræsentanter for  

 turismens  

 interesseorganisationer (se nedenfor) samt et sekretariat til denne  

 styregruppe.
Sekretariatsfunktionen kunne eventuelt udføres af VisitDenmark.
 Det foreslås, at der i en overordnet styregruppe indgår  

 medlemmer fra bl.a. følgende interessefelter:
-  

 	  

 VisitDenmark -  

 	  

 Alle regionale turistorganisationer -  

 	  

 De universiteter, der har turismeuddannelser  

 (f.eks.
RUC, CBS, AAU) -  

 	  

 Kulturinstitutioner (f.eks.
Statens Museum for  

 Kunst, Tivoli, ARoS, Nordjyllands Kunstmuseum, Dansk Design Center, Det  

 Danske  

 Filminstitut) -  

 	  

 Interesse- og brancheorganisationer (f.eks.  

 Friluftsrådet, HORESTA, Danmarks Restauranter og Cafeer (DRC),  

 Turisterhvervets  

 Samarbejdsforum, Destination 21, Dansk Idræts Forbund) Etablering af en koordineringsenhed En ny national turismestrategi kan danne baggrund for det  

 arbejde, som de nye regionale vækstfora skal gøre for at fremme turismen  

 regionalt.
I den forbindelse bør der etableres en koordinationsenhed  

 mellem regionerne, de regionale  

 turistregionsbestyrelser og VisitDenmarks bestyrelse.
Her ses der i dag en  

 mangel på koordination, der betyder, at gode samarbejdsmuligheder ikke  

 udnyttes.  

 En koordinationsenhed vil kunne understøtte de regionale vækstforas arbejde  

 for  

 at fremme turisme i regionerne, uden at det behøver at ske i direkte  

 konkurrence med de øvrige regioner.
Det er vigtigt at sikre kommunikationen  

 mellem VisitDenmark og de regionale turistorganisationer.
Det kan medføre, at  

 de regionale organisationer har fokus på de mere overordnede principper, og  

 samtidig  

 giver det de regionale organisationer en bedre mulighed for at få deres  

 synspunkter ind i debatten på det overordnede plan.
Skriftlig  

 fremsættelse Johs.
Poulsen  

  

 (RV):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om en  

 national turismeindsats.
(Beslutningsforslag  

 nr.
B 45).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
