Drift og skattefri fusion Ligningsrådet blev anmodet om svar på følgende:
Kan eventuelle underskud i A Holding A-S-koncernens selskaber  

 fremføres efter ligningslovens § 15 efter de beskrevne ændringer  

 i ejerforholdene? Sagens omstændigheder var følgende:
 A Holding A/S-koncernen omfatter p.t. moderselskabet A Holding A/S, dette  

 selskabs helejede datterselskab B A/S samt datterselskabets helejede  

 selskaber, herunder selskaberne i X-koncernen og Y-koncernen.
 Moderselskabets eneste aktivitet er at eje B A/S med tilhørende  

 datterselskaber.
 Med henblik på forenkling af forretningsgange og  

 beslutningsprocesser påtænker A Holding A/S-koncernen at foretage  

 følgende omstrukturering af koncernen.
 1. B A/S erhverver i 1992 et skuffeselskab og overfører pr. 1/1  

 1993 sin egentlige drift til skuffeselskabet.
2. Derefter overdrager B A/S aktierne i skuffeselskabet samt aktierne i  

 sine øvrige selskaber til A Holding A/S.
Dette sker ligeledes pr. 1/1  

 1993.
 3. Stadig pr. 1/1 1993 fusionerer A Holding A/S dernæst med det  

 tidligere skuffeselskab med holdingselskabet som det fortsættende  

 selskab.
4. Endelig foretager B A/S pr. 1/1 1993 en udlodning af et beløb  

 til A Holding A/S, svarende til værdien af de aktier, som B A/S modtog  

 fra skuffeselskabet i forbindelse med overførslen af driften til  

 skuffeselskabet.
Udlodningen dækker selskabets tilgodehavende hos  

 holdingselskabet erhvervet ved salget af skuffeselskabet til  

 holdingselskabet.
 Omstruktureringen af koncernen medfører således, at B A/S's  

 datterselskabsaktier skifter ejer, jf. punkt 2, og at det tidligere  

 skuffeselskab ophører ved fusion, jf. punkt 3.
 I den forbindelse ønsker koncernen oplyst, om omstruktureringen  

 medfører en begrænsning af koncernselskabernes adgang til  

 fremførsel af eventuelle skattemæssige underskud, jf.  

 ligningslovens § 15.
 Det fremgår af ligningslovens § 15, stk. 5, at såfremt mere  

 end 50 pct. af aktiekapitalen i et selskab omfattet af selskabsskattelovens §  

 1, stk. 1, nr. 1 og 2, ved indkomstårets udløb ejes af andre  

 aktionærer end ved begyndelsen af et tidligere indkomstår, hvor  

 den skattepligtige indkomst udviste underskud, kan underskuddet ikke  

 nedbringe den skattepligtige indkomst til et beløb mindre end  

 selskabets positive nettokapitalindtægter.
Det fremgår endvidere af fusionsskattelovens § 8, stk. 6, at  

 såfremt der ved fusion foreligger et underskud fra tidligere år i  

 et af selskaberne, kan dette underskud ikke bringes til fradrag ved det  

 modtagende 'fortsættende' selskabs indkomstopgørelse.
Dette  

 gælder dog ikke, når et moderselskab fusionerer med et  

 datterselskab, hvormed det har været sambeskattet indtil fusionsdatoen  

 og i de seneste 5 indkomstår forud herfor.
Skatteforvaltningen udtalte, at et skattemæssigt underskud i A  

 Holding A/S for 1991 er elimineret via sambeskatningen i koncernen, og at et  

 lignende underskud for 1992, der ikke udlignes via sambeskatningen, vil  

 fortabes, da de fusionerende selskaber ikke har været sambeskattede i 5  

 år før fusionen.
Ligeledes vil et eventuelt underskud fra 1992 i  

 det tidligere skuffeselskab fortabes.
 Med hensyn til underskud i koncernens øvrige selskaber  

 bemærkede skatteforvaltningen, at underskuddene vil kunne  

 fremføres i henhold til ligningslovens § 15, da der ikke sker  

 ændring i den relevante ejerkreds vedrørende selskaberne.
 Ligningsrådet udtalte:
Ligningsrådet kan tiltræde skatteforvaltningens udtalelse.  

 Rådet skal tilføje, at der ikke i henhold til ligningslovens §  

 15, stk. 5, sammenholdt med bestemmelsens stk. 8, sker ændring af  

 ejerkredsen i koncernens selskaber, idet A Holding A/S fortsat udgør  

 ejerkredsen i koncernens top.
Da selskabeter børsnoteret, er det i  

 denne sammenhæng uden betydning, hvorvidt selskabets personejerkreds  

 ændres.
 Ligningsrådet skal dog fremhæve, at de uudnyttede  

 sambeskatningsunderskud, der måtte hidrøre fra datterselskabet B  

 A/S og dets datterselskaber m.v., og som ligger forud for den heromhandlede  

 skattefri fusion, ikke vil kunne fratrækkes i fremtidig indkomst efter  

 fusionen i det modtagende selskab A Holding A/S, idet det modtagende selskab  

 og de selskaber, der var sambeskattet med dette selskab indtil fusionen, i  

 relation til fusionsskattelovens § 8, stk. 6, må betragtes som en  

 samlet enhed.
 I tilknytning til anmodningen om bindende forhåndsbesked, men uden  

 for forhåndsbeskedslovens område søgte B A/S om tilladelse  

 til at foretage tilførsel af aktiver i henhold til fusionsskattelovens  

 § 15 c, stk. 1.
 Sagens omstændigheder var følgende:
 Ansøgningen skyldes den under punkt 1 beskrevne overførsel  

 pr. 1/1 1993 af B A/S's egentlige drift til et skuffeselskab erhvervet i  

 1992.
De aktiver, der tilføres, omfatter tilgodehavender, aktie- og  

 obligationsbeholdninger, immaterielle aktiver samt materielle aktiver  

 såsom maskiner og inventar.
Tilførslen omfatter de passiver, der  

 knytter sig til de overførte aktiver og dermed driften.
 De ikke overførte aktiver omfatter kapitalandele i tilknyttede  

 virksomheder samt grunde og ejendomme.
 Som vederlag for de tilførte aktiver modtager B A/S aktier i det  

 tidligere skuffeselskab.
 Ligningsrådet udtalte:
På baggrund af de foreliggende oplysninger kan Ligningsrådet i  

 medfør af fusionsskattelovens § 15 c, stk. 1, imødekomme  

 ansøgningen og således tillade den påtænkte  

 tilførsel af aktiver.
Tilladelsen gives uden fastsættelse af  

 særlige vilkår.
 Ligeledes i tilknytning til anmodningen om bindende forhåndsbesked,  

 men uden for forhåndsbeskedslovens område, søgte B A/S i  

 medfør af fusionsskattelovens §§ 3 og 4 om tilladelse til skattefri  

 fusion i anledning af en påtænkt fusion mellem A Holding A/S og  

 det tidligere skuffeselskab.
 Sagens omstændigheder var følgende:
Ansøgningen skyldes den under punkt 3 beskrevne fusion pr. 1/1 1993  

 mellem de nævnte selskaber med holdingselskabet som det  

 fortsættende selskab.
Fusionen medfører, at holdingselskabet  

 overtager den egentlige drift, som tidligere foretoges i B A/S.
A Holding A/S har oplyst, at der ikke er nogen umiddelbare planer om at  

 sælge B A/S som et underskudsselskab.
I øvrigt er der ikke tale  

 om et tomt selskab, idet der i forbindelse med tilførslen af aktiver  

 til skuffeselskabet forbliver ejendomme i B A/S til en værdi af ca.
X  

 mio. kr.
 Ligningsrådet udtalte:
I den anledning skal Ligningsrådet meddele, at Rådet ikke  

 finder grundlag for at fastsætte særlige vilkår i  

 forbindelse med den påtænkte skattefri fusion.
Underskuddet i B  

 A/S bevares som følge af reglerne om tilførsel af aktiver, som  

 ikke indeholder bestemmelser om bortfald af underskud i det indskydende  

 selskab, og der er som foran nævnt ikke grundlag for at fastsætte  

 særlige vilkår ved denne transaktion.
 Ligningsrådet skal derfor henvise til told- og skatteregionen, som  

 er bemyndiget til at tillade skattefri fusion i medfør af  

 fusionsskattelovens §§ 3 og 4, når fastsættelse af særlige  

 vilkår ikke er påkrævet.
