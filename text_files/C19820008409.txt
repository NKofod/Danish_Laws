 Ved socialministeriets bekendtgørelse af 26. april 1960 om regler for  

 jordarbejde er det fastsat, at gravearbejde skal ledes og overvåges af  

 personer, som er fortrolige med arbejdet, og som har den fornødne indsigt og  

 erfaring.
 Direktoratet for arbejdstilsynet har ved skrivelse af 11. november 1981  

 (9. kt. 7695/81) meddelt dispensation fra bekendtgørelsens regler, således at  

 gravearbejdet på landsbykirkegårde fortsat kan udføres af graveren alene.
Det er et vilkår for dispensationen, at de i vedlagte bilag angivne  

 forskrifter for afstivning ved gravning følges, og at graveren er nøje  

 instrueret i brugen.
Landsbygraverforeningen for Danmark har givet tilsagn om  

 at ville gennemføre denne instruktion.
 Det er endvidere et vilkår, at graveren altid har en sikker flugtvej, f.  

 eks. en stige, op fra graven.
 Ved fremtidige provstesyn må det påses, at kirkegårdens  

 afstivningsmateriel er i overensstemmelse med vedlagte forskrifter.
 Nærværende cirkulære bedes bekendtgjort for provstiudvalgene,  

 menighedsrådene og graverne i stiftet.
Kirkeministeriet, den 18. maj 1982 P.M.V.
 E.B.
K.
Bagger Bilag 1 Beskrivelse af afstivning til brug ved begravelser:
 Øverste ramme, der er skruet sammen af fire planker (tegning) lægges  

 direkte på jordoverfladen, og der graves langs plankernes indersider.
 Til afstivning af gravens sider bruges planker af dimensionerne 5 + 20 cm.  

 Til at spænde disse mod jordfladen bruges spindler.
 Antallet af afstivninger må afhænge af jordens beskaffenhed; der må dog  

 ikke være mindre end 3 afstivninger i almindelig gravdybde 1,75 m svarende  

 til ca. 1 m jord over kistens overflade, og fem afstivninger ved grave i  

 ekstra dybde ca. 2,50 m.
 Ved meget løs jord anvendes en kasse som føres ned i hullet samtidig med  

 opgravningen.
 Når graven dækkes, må ikke alle rammerne fjernes med det samme, men jorden  

 fyldes op til hver ramme, inden rammen fjernes.
