Et AF-kontor modtog en indgået uddannelsesaftale til registrering.
Under  

 aftalens punkt 07 var indføjet en bemærkning om forskudt arbejdstid.
Under  

 henvisning til efg-lovens § 10 slettede kontoret bemærkningen ved  

 registreringen af aftalen.
 Efterfølgende rettede vedkommende arbejdsgiverorganisation henvendelse til  

 AF-kontoret med anmodning om godkendelse af bemærkningen, idet  

 arbejdsgiverorganisationen anførte, at nævnte mulighed for forskudt  

 arbejdstid fremgik af overenskomsten på området.
 AF-kontoret forelagde herefter det omtvistede spørgsmål til afgørelse hos  

 det faglige udvalg.
Da efg-elever i aftaleperioden er omfattet af de ved kollektiv  

 overenskomst fastsatte bestemmelser om løn og arbejdsvilkår inden for det  

 pågældende faglige område fandt det faglige udvalg, at der ikke kunne  

 fastsættes andre bestemmelser om forskudt arbejdstid for en elev, end hvad  

 der fremgik af områdets overenskomst.
Det faglige udvalg traf derfor  

 afgørelse om, at bemærkningen under punkt 07 i aftalen skulle slettes, da den  

 ingen selvstændig retsvirkning havde.
 P.S.V.
 E.B.
