Bekendtgørelse om uddannelsen til  

 Master i  

 Voksenuddannelse (MVO), uddannelsen til Master i  

 Sundhedspædagogik (MSU) og uddannelsen til Master i  

 Pædagogisk IT (MPI) I medfør af § 11, stk. 2, § 14, stk. 4,  

 § 15, stk. 5 og 6, § 19, nr. 1, litra a, § 20 og  

 § 30, stk. 2, i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne fastsættes:
Kapitel 1 Formål og struktur m.v.
§ 1. Uddannelserne til Master i Voksenuddannelse,  

 Master i Sundhedspædagogik og Master i Pædagogisk IT har til  

 formål at forbedre voksnes erhvervskompetence og personlige kompetence  

 inden for det pædagogiske område.
Uddannelserne skal på  

 videnskabeligt grundlag gennem udvikling af faglige og personlige kompetencer  

 kvalificere de studerende til at kunne varetage højt kvalificerede  

 funktioner i virksomheder, institutioner m.v.
 Stk. 2. Uddannelserne gennemføres på et niveau,  

 der svarer til en kandidatuddannelse.
 Stk. 3. Uddannelserne udgør selvstændigt  

 afrundede uddannelsesforløb.
 § 2. Uddannelserne er erhvervsrettede  

 videregående deltidsuddannelser, der udbydes som åben  

 uddannelse.
 Stk. 2. Uddannelserne tilrettelægges som  

 deltidsundervisning inden for en tidsramme på indtil 3 år, men  

 kan tilrettelægges som heltidsundervisning, jf. § 2, stk. 7,  

 i lov om åben uddannelse.
 Stk. 3. De studerende har krav på at kunne  

 gennemføre uddannelsen som enkeltfag, jf. § 2, stk. 3, i lov  

 om åben uddannelse.
 § 3. Uddannelserne er normeret til 1  

 studenterårsværk.
 Stk. 2. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
§ 4. Masteruddannelsen i Voksenuddannelse giver  

 ret til at anvende betegnelsen Master i Voksenuddannelse (MVO). På  

 engelsk: Master of Adult Learning and Human Ressource Development.  

 Masteruddannelsen i Sundhedspædagogik giver ret til betegnelsen Master  

 i Sundhedspædagogik (MSU). På engelsk: Master in Health Promotion  

 and Education.
Masteruddannelsen i Pædagogisk IT giver ret til at  

 anvende betegnelsen Master i Pædagogisk IT (MPI). På engelsk:  

 Master of ICT and Education.
 § 5. Masteruddannelsen i Voksenuddannelse udbydes  

 af Danmarks Pædagogiske Universitet og Roskilde Universitetscenter;  

 Masteruddannelsen i Sundhedspædagogik og Masteruddannelsen i  

 Pædagogisk IT udbydes af Danmarks Pædagogiske Universitet.
 § 6. Ministeriet for Videnskab, Teknologi og  

 Udvikling kan godkende, at uddannelserne udbydes af andre institutioner.
 § 7. Institutionen bestemmer selv, hvor mange  

 studerende den vil optage, medmindre ministeriet fastsætter et  

 årligt minimums- eller maksimumstal for optagelseskapaciteten.
 Stk. 2. Udbud af uddannelsen skal annonceres offentligt.
Kapitel 2 Adgang § 8. Adgangskravet til uddannelserne er mindst en  

 relevant bacheloruddannelse, en relevant professionsbacheloruddannelse, en  

 relevant mellemlang videregående uddannelse eller en diplomuddannelse  

 gennemført som et reguleret forløb.
Institutionen  

 fastsætter i studieordningen regler om, hvilke konkrete uddannelser der  

 giver adgang til optagelse på masteruddannelserne.
 Stk. 2. Institutionen kan optage ansøgere, der ikke  

 opfylder betingelserne i stk. 1, men som ud fra en konkret vurdering  

 skønnes at have uddannelsesmæssige forudsætninger, der kan  

 sidestilles hermed, herunder ansøgere der har gennemført en  

 diplomuddannelse som fleksibelt forløb.
 § 9. Ansøgere skal have mindst 2 års  

 relevant erhvervserfaring efter gennemført adgangsgivende  

 uddannelse.
Kapitel 3 Indhold m.v.
Uddannelsen i Voksenuddannelse § 10. Uddannelsen omfatter efter regler fastsat af  

 institutionen følgende moduler:
Om læreprocesser, deres vilkår og krav til læring set i  

 forhold til 1)	den enkeltes livsperspektiv (15 ECTS-point), 2)	arbejdssammenhæng (15 ECTS-point) 3)	og i et samfundsperspektiv (15 ECTS-point).
 4)	Et afgangsprojekt svarende til 15 ECTS-point, der inden for et af  

 institutionen godkendt emne i tilknytning til uddannelsens fag dokumenterer,  

 at niveauet for uddannelsen er opnået.
Uddannelsen i Sundhedspædagogik § 11. Uddannelsen omfatter følgende moduler  

 efter regler fastsat af institutionen:
 1)	Sundhedspædagogik i filosofisk og ideologisk perspektiv  

 svarende til 15 ECTS-point.
 2)	Sundhed i samfundsmæssig og biologisk perspektiv svarende til  

 15 ECTS-point.
 3)	Sundhedspædagogik, læring og kompetenceudvikling  

 svarende til 15 ECTS-point.
 4)	Et afgangsprojekt svarende til 15 ECTS-point, der er inden for et af  

 institutionen godkendt emne i tilknytning til uddannelsens fag dokumenterer,  

 at niveauet for uddannelsen er opnået.
Uddannelsen i Pædagogisk IT § 12. Uddannelsen omfatter følgende moduler  

 efter regler fastsat af institutionen:
 1)	IT-baserede redskaber, undervisnings- og kommunikationsmidler  

 svarende til 15 ECTS-point.
 2)	IT- og læreprocesser, herunder undersøgelsesmetoder,  

 svarende til 15 ECTS-point.
 3)	IT og organisationsudvikling svarende til 15 ECTS-point.
 4)	Et afgangsprojekt svarende til 15 ECTS-point, der inden for et af  

 institutionen godkendt emne i tilknytning til uddannelsens fag dokumenterer,  

 at niveauet for uddannelsen er opnået.
 § 13. I uddannelsen indgår i det omfang, det  

 er relevant, undervisning i miljømæssige problemstillinger og i  

 samspillet mellem forskellige kulturformer.
 Stk. 2. Uddannelsen skal bidrage til at fremme de studerendes  

 personlige udvikling samt til at udvikle deres interesse for og evne til  

 aktiv medvirken i et demokratisk samfund.
Kapitel 4 Eksamen § 14. For eksamen gælder:
 1)	Bekendtgørelse om eksamen ved visse videregående  

 uddannelser under Undervisningsministeriet  

 (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
Kapitel 5 Studieordning § 15. Studieordningerne for masteruddannelserne  

 indeholder de regler, som institutionen i henhold til denne  

 bekendtgørelse fastsætter om:
 1)	Adgangsgivende uddannelser, jf. § 8, stk. 1.
 2)	De enkelte faglige moduler, jf. § 10   §12:
a)	mål, b)	indhold, c)	omfang, angivet i ECTS-point, d)	undervisnings- og arbejdsformer, e)	tidsmæssig placering og f)	forudsætninger for deltagelse.
 3)	Udarbejdelse af afgangsprojekt, jf. §§ 10, 11 og 12.
 4)	Overgangsordninger, jf. § 16, stk. 3.
 5)	Merit, jf. § 18.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 16. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige ændringer  

 heraf træder i kraft ved et studieårs begyndelse.
 Stk. 3. Studieordninger og væsentlige ændringer  

 heraf skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 6 Andre regler § 17. Beståede uddannelseselementer i  

 henhold til denne bekendtgørelse ækvivalerer tilsvarende  

 uddannelseselementer ved andre institutioner, der udbyder uddannelsen.
 § 18. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 19. Ministeriet kan tillade fravigelse af denne  

 bekendtgørelse som led i forsøg.
Samtidig fastsætter  

 ministeriet forsøgets varighed og rapporteringsformen.
 § 20. Ministeriet træffer afgørelse  

 om at dispensere fra denne bekendtgørelse, når det er begrundet  

 i usædvanlige forhold, bortset fra de tilfælde, der er  

 nævnt i § 8, stk. 2, og § 15, stk. 3.
§ 21. Institutionens afgørelser i henhold  

 til denne bekendtgørelse kan indbringes for ministeriet, når  

 klagen vedrører retlige spørgsmål.
Klagen indgives til  

 institutionen, der afgiver en udtalelse, som klageren skal have lejlighed til  

 at kommentere inden for en frist af mindst 1 uge.
Institutionen sender klagen  

 til ministeriet vedlagt udtalelsen og klagerens eventuelle kommentarer  

 hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 22. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Ikrafttræden § 23. Bekendtgørelsen træder i kraft den 29. juni  

 2002 og har virkning for studerende, der er påbegyndt uddannelserne den  

 1. september 2001.
