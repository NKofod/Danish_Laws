 Den 26. januar 1984 undertegnedes i Peking en overenskomst mellem Danmark  

 og Kina, i medfør af hvilken den danske regering yder Kina et statslån på 150  

 millioner kroner.
Ifølge overenskomsten, som trådte i kraft på datoen for undertegnelsen, er  

 lånet rentefrit og skal tilbagebetales over 25 år efter en afdragsfri periode  

 på 10 år.
Lånet er aftalt udnyttet til fuld finansiering af indkøb i Danmark  

 af udstyr og tjenesteydelser til en maskinfabrik og et center for uddannelse  

 inden for mejeriindustrien.
Endvidere til delvis finansiering i forbindelse  

 med kommercielle kreditter dækket af den særlige eksportkreditgaranti til  

 udviklingslandene (7-garanti) af danske leverancer til et mejeri, en  

 majsmølle og en sukkerfabrik i provinsen Heilongjiang i det nordlige Kina  

 samt til et mejeri, som er planlagt opført i Shanghai.
