 I medfør af § 5, stk. 1, og § 6, stk. 3, i lov om skibsfartens  

 betryggelse, jf. lovbekendtgørelse nr. 587 af 29. september 1988 og efter  

 bemyndigelse i bekendtgørelse nr. 694 af 17. august 1995, fastsættes:
§ 1.  Denne bekendtgørelse omhandler pligter for  

 danske skibe under sejlads i de områder, inden for hvilke den Internationale  

 Maritime Organisation, IMO, har godkendt et obligatorisk rutesystem.
Formålet  

 med obligatoriske rutesystemer er at forøge sejladssikkerheden og/eller  

 beskytte havmiljøet.
 Stk. 2.  Søfartsstyrelsen vil i »Efterretninger for  

 Søfarende« bekendtgøre hvilke obligatoriske rutesystemer, der bliver  

 godkendt af IMO samt tidspunktet for deres ikrafttræden.
 § 2.  Danske skibe, der er omfattet af bestemmelserne  

 for et godkendt obligatorisk rutesystem, skal under sejlads i de i § 1, stk.  

 1, nævnte områder sejle i rutesystemet samt følge de for rutesystemet  

 fastsatte bestemmelser.
 Stk. 2.  Såfremt der for et skib er tvingende grunde til  

 ikke at sejle i et givet rutesystem, skal enhver sådan grund indføres i  

 skibsdagbogen.
 § 3.  Overtrædelse af § 2 straffes med bøde.
 § 4.  Bekendtgørelsen træder i kraft den 1. april  

 1998.
