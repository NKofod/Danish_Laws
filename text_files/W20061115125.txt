 Klage  

 over afslag på ansøgning om udstedelse af uddannelsesattest og på  

 dispensation.
 Direktoratet for FødevareErhvervs  

 skrivelse af 21. marts 2006  

  

 , j.nr. 3101-070-05-2824.
»--- I brev af 12. oktober 2005 har De for K klaget over,  

 at jordbrugskommissionen for Århus Amt den 27. september 2005 har meddelt  

 afslag på ansøgning om udstedelse af uddannelsesattest samt afslag på  

 ansøgning  

 om dispensation fra uddannelseskravet ved køb af to landbrugsejendomme matr.  

 nr. - - - m.fl. og matr. nr. - - - m.fl. begge - - -, - - - på i alt 263 ha.
 Direktoratets afgørelse:
 Det er i overensstemmelse med gældende regler, at  

 jordbrugskommissionen har meddelt afslag på ansøgningen om at få påtegnet en  

 uddannelsesattest for K, jf. nedenfor.
 Direktoratet for FødevareErhverv kan derfor ikke give  

 Dem medhold i denne del af Deres klage.
 Afgørelsen af, hvorvidt der i det foreliggende  

 tilfælde kan meddeles tilladelse til at erhverve landbrugsejendommene  

 matr.nr.  

 - - - m.fl. og matr.nr. - - - m.fl. begge - - -, - - - med dispensation fra  

 uddannelseskravet, beror på et skøn, der udøves af jordbrugskommissionen.
 Efter reglerne i § 16 i bekendtgørelse nr. 863 af 19.  

 august 2004 om regionale jordbrugskommissioner mv. kan Direktoratet for  

 FødevareErhverv kun tage stilling til klager over retlige spørgsmål.  

 Jordbrugskommissionens afgørelse af skønsmæssige spørgsmål kan der derimod  

 ikke  

 klages over.
 Direktoratet må derfor afvise denne del af Deres  

 klage.
 Direktoratets afgørelse kan efter § 16, stk. 3, i  

 bekendtgørelsen ikke påklages til anden administrativ myndighed.
 Redegørelse for sagen:
 Med udfyldt skema af 13. juni 2005 samt supplerende  

 skrivelser af henholdsvis 5. og 8. september 2005 har De for K søgt  

 Jordbrugskommissionen for Århus Amt om at få påtegnet en uddannelsesattest  

 for  

 hende med henblik på at købe to landbrugsejendomme på i alt 263 ha.
De anfører bl.a., at K indtil den 1. juni 2005 var  

 medejer (80%) af den 91,2 ha store landbrugsejendom matr.nr. 2a - - -, hvor C  

 (20%) bor og er ankermand.
De to har drevet gården som et I/S.
 K købte sin andel af C i marts 2001, og hun har siden  

 da og indtil den 1. juni 2005 i en ubrudt periode af I/S-et lejet  

 svinestaldene  

 på gården og der selvstændigt haft en større svineproduktion.
 Til at underbygge  

 dette har De fremsendt kopi af skøde underskrevet af de to, hvoraf det  

 fremgår,  

 at ejendommen overtages den 1. november 2000 men besætningen først den 1.  

 marts  

 2001. Endvidere har De fremsendt kopi af en håndskreven opgørelse over  

 besætningens værdi pr. 1. marts 2001 samt kopi af driftsregnskaber for årene  

 2001, 2002, 2003 og årsrapport for 2004 for K's svineproduktion udarbejdet af  

 Kronjysk Landboforening.
 K's deltagelse i besætningen har været i de perioder,  

 hvor fodermesteren har haft fri - weekender og ferier, og hun har forestået  

 regnskabsføringen for såvel hendes egen svineproduktion som for I/S-et.
 K har indtil foråret 2005 været deltidsansat på  

 regnskabskontoret på - - - Landboforening.
 De oplyser endelig, at K's svineproduktion er ophørt, og  

 at hendes andel af landbrugsejendommen er afhændet pr. 1. juni 2005.
 På denne baggrund finder De, at K opfylder  

 betingelserne for at få påtegnet en uddannelsesattest med henblik på køb af  

 to  

 landbrugsejendomme på i alt 263 ha.
 Jordbrugskommissionen har den 27. september 2005  

 meddelt afslag på det ansøgte.
 Under henvisning til, at K har haft deltidsjob indtil  

 foråret 2005, og at der har været ansat en fodermester, findes det ikke  

 tilstrækkeligt godtgjort, at der er grundlag for at udstede  

 uddannelsesattest.
 Afgørelsen har grundlag i § 5 i bekendtgørelse nr. 421  

 af 3. juni 2005 om reglerne i lov om landbrugsejendomme.
 Kommissionen finder heller ikke, at der med baggrund i  

 lovens § 17, stk. 3, og § 39 i cirkulæret kan gives konkret dispensation til,  

 at K køber to ejendomme.
I brev af 12. oktober 2005 har De for K klaget over  

 afgørelsen, idet De bl.a. anfører, at brugen af normale normtal for K's  

 produktion medfører, at der er tale om en bedrift, der kræver langt over 1  

 fuldtidsansat.
At en person har deltidsarbejde udenfor bedriften kan heller  

 ikke efter Deres opfattelse bevirke, at vedkommende ikke deltager aktivt i  

 bedriften.
 De anmoder alternativt om, at sagen behandles ud fra  

 den oprindelige anmodning om godkendelse efter overgangsreglerne, uanset at  

 de  

 900 timer ikke er anført i overgangsreglerne.
 Jordbrugskommissionen har i skrivelse af 31. oktober  

 2005 fastholdt afgørelsen.
 Redegørelse for direktoratets afgørelse:
 Efter reglerne i § 12, stk. 2, nr. 1, i lov nr. 435 af  

 9. juni 2004 om landbrugsejendomme skal den, der i fri handel erhverver  

 adkomst  

 på en landbrugsejendom, hvis areal overstiger 30 ha, opfylde et krav om en  

 landmandsuddannelse.
 Kravene til en landmandsuddannelse er fastlagt i  

 bekendtgørelse nr. 421 af 3. juni 2005 om reglerne i lov om  

 landbrugsejendomme.  

 Uddannelseskravet i henhold til lovens § 12, stk. 2, nr. 1, fremgår af  

 bekendtgørelsens § 5.
 Det følger af bekendtgørelsens § 5, stk. 1, nr. 4, at  

 det er muligt at få påtegnet en uddannelsesattest, såfremt den pågældende  

 selvstændigt og aktivt som lovlig ejer eller forpagter i mindst 4 år inden  

 for  

 de sidste 10 år, heraf mindst 2 år her i landet, har drevet en  

 jordbrugsbedrift  

 med et dyrket areal på mindst 30 ha eller med et arbejdsbehov på mindst 900  

 timer årligt, vurderet på grundlag på produktionens sammensætning og metode.
 Af bekendtgørelsens § 5, stk. 5, fremgår det, at en  

 person, der er medejer af en landbrugsejendom, kan opnå godkendelse af  

 uddannelseskravet i stk. 1, nr. 4, hvis den pågældende har deltaget aktivt i  

 driften af ejendommen eller bedriften i et omfang, der i forhold til  

 ejendommens størrelse og antallet af medejere svarer til kravene i stk. 1,  

 nr.  

 4.
 Da K har haft deltidsjob indtil foråret 2005, og da  

 der har været ansat en fodermester til at passe svinebesætningen, har K ikke  

 deltaget aktivt i driften af ejendommen eller bedriften og opfylder dermed  

 ikke  

 betingelserne i bekendtgørelsens § 5, stk. 1, nr. 4, for at få påtegnet en  

 uddannelsesattest.
 Det er derfor korrekt, at jordbrugskommissionen  

 finder, at de opnåede kvalifikationer ikke kan føre til godkendelse af en  

 uddannelsesattest.
 Direktoratet for FødevareErhverv kan derfor - som  

 nævnt - ikke give Dem medhold i denne del af Deres klage.
Hvad angår Deres anmodning om at behandle sagen efter  

 overgangsreglen i § 5, stk. 7, i bekendtgørelsen, er der, som De anfører,  

 ikke  

 adgang for påtegning på uddannelsesattest, dersom jordbrugsbedriften har  

 været  

 drevet med et arbejdsbehov på mindst 900 timer årligt.
Direktoratet er derfor  

 enig med jordbrugskommissionen i, at der ikke er grundlag for en fornyet  

 behandling i kommissionen, da der ikke er mulighed for at fravige reglerne på  

 dette punkt.
 Det fremgår af lovens § 17, stk. 3, at der kan  

 dispenseres fra uddannelseskravet i særlige tilfælde, hvor erhververen på  

 grundlag af tidligere beskæftigelse eller anden uddannelse må antages at være  

 kvalificeret til at forestå driften af den pågældende ejendom.
 De nærmere retningslinier for administrationen af  

 reglerne fremgår af § 39, stk. 1, i cirkulære nr. 36 af 3. juni 2005 om lov  

 om  

 landbrugsejendomme.
Ved vurderingen skal der tages hensyn til forholdene i  

 den konkrete situation, herunder såvel erhververens kvalifikationer som  

 ejendommens størrelse og karakter.
Ved vurderingen skal der lægges vægt på,  

 om - erhververen har været beskæftiget i væsentligt  

 omfang i ægtefællens landbrugsbedrift, - erhververen  

 har en anden uddannelse, der må anses for velegnet til brug for driften af  

 den  

 pågældende ejendom, eller - der i øvrigt  

 er særlige forhold hos erhververen og den erhvervede ejendom, der taler for  

 en  

 tilladelse.
 Afgørelsen af, hvorvidt der i det foreliggende  

 tilfælde kan meddeles dispensation fra uddannelseskravet, beror på et skøn,  

 der  

 udøves af jordbrugskommissionen.
 Skønnet er i denne sag udøvet inden for  

 retningslinierne i landbrugsloven og i cirkulæret til loven.
 Direktoratet for FødevareErhverv må derfor - som nævnt  

 - afvise denne del af Deres klage.
Med venlig hilsen ---« 1
  

 Peter Mortensen  

  

 : Landbrugsloven   

 Landbrugets retsforhold II (2005), s.146 ff.
