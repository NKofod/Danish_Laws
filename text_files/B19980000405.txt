 I medfør af § 14, stk. 9, i lov om folkeskolen, jf. lovbekendtgørelse nr.  

 561 af 25. juni 1997, fastsættes:
 § 1.  Den enkelte skole kan fravige  

 prøvebestemmelserne i bekendtgørelsen om folkeskolens afsluttende prøver mv.  

 og om karaktergivning i folkeskolen (prøvebekendtgørelsen) for elever, der  

 har et særligt behov.
Stk. 2.  Fravigelserne kan vedrøre prøvernes form og  

 rammer, herunder brugen af hjælpemidler og tildeling af ekstra tid.  

 Fravigelserne kan desuden vedrøre opgaverne, såfremt elevens vanskeligheder  

 gør det nødvendigt.
I tilfælde af fravigelser skal formålet med prøverne og  

 prøvernes faglige sværhedsgrad fastholdes.
 Stk. 3.  Prøverne skal tilrettelægges på samme vilkår,  

 som har været gældende for elevens forudgående undervisning og således  

 afspejle den måde, som eleven har arbejdet på.
 § 2 .  Antager klasselæreren, i samråd med elevens  

 øvrige lærere, at en elev har behov for fravigelser af prøvebestemmelserne i  

 et eller flere fag, orienteres eleven og dennes forældre om mulighederne for  

 fravigelse, jf. stk. 3.
 Stk. 2.  Ønsker eleven at aflægge prøve på de nævnte  

 vilkår, giver klasselæreren en indstilling om fravigelser til skolens leder.  

 Eleven afgør sammen med sine forældre, om eleven ønsker en påtegning på  

 prøvebeviset, der angiver, hvori fravigelsen har bestået.
Stk. 3.  Tilladelse til fravigelse af  

 prøvebestemmelserne i henhold til stk. 1 og 2 må kun gives, når der  

 foreligger en konkret pædagogisk-psykologisk udtalelse om, at eleven på grund  

 af sine særlige vanskeligheder ikke vil kunne opnå et resultat ved prøven,  

 der afspejler den pågældendes faglige niveau.
Udtalelsen afgives på grundlag  

 af en pædagogisk-psykologisk vurdering, hvori andre sagkyndige kan inddrages.
 Stk. 4.  En udtalelse er dog ikke nødvendig for elever,  

 der undervises på en amtskommunal specialskole eller et amtskommunalt  

 undervisningscenter for svært handicappede børn og unge, eller hvis der  

 foreligger en aktuel pædagogisk-psykologisk vurdering vedrørende elevens  

 vanskeligheder.
Stk. 5.  Skolens leder træffer efter konkret vurdering  

 beslutning om fravigelse af prøvebestemmelserne.
Vurderingen foretages på  

 baggrund af såvel klasselærerens indstilling som udtalelsen i  

 henhold til stk. 3.
§ 3.  Bedømmelse af elevens prøvepræstation skal ske  

 efter samme kriterier og på samme faglige niveau, som gælder for de øvrige  

 elever, herunder anvendelse af samme censor.
Besvarelse af skriftlige  

 opgaver, der er affattet i punktskrift, bedømmes dog af  

 Undervisningsministeriet.
§ 4.  Til brug ved skriftlige prøver rekvirerer skolen  

 særlige prøvesæt som Undervisningsministeriet har udarbejdet med henblik på  

 fravigelse af prøvebestemmelserne.
Fristen for anmodning herom er senest den  

 1. februar med henblik på maj-juni prøvetermin og senest den 1. oktober med  

 henblik på december-januar prøvetermin.
 § 5.  Skolens leder indberetter på særlig blanket til  

 Undervisningsministeriet antallet og kategorier for tilladte fravigelser i  

 henhold til denne bekendtgørelse, jf. § 1. Blanketten sendes til  

 Undervisningsministeriet inden udgangen af juni og skal omfatte såvel  

 december/januar som maj/juni prøvetermin.
§ 6.  Bekendtgørelsen træder i kraft den 1. august  

 1998 og har virkning for de elever, der indstiller sig til december 1998 -  

 januar 1999 prøvetermin og senere.
Bekendtgørelse nr. 37 af 19. januar 1994  

 om fravigelse af prøvebestemmelserne for elever med særlige behov og for  

 fremmedsprogede elever ophæves.
