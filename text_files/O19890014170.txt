Resumé Miljøankenævnet havde afslået at realitetsbehandle en klage over  

 Miljøstyrelsens stadfæstelse af en af Fyns Amtskommune meddelt  

 "overordnet  

 godkendelse" af en udvidelse af I/S Fynsværket.
Nævnet henviste til, at  

 det lå uden for nævnets beføjelser og pligter efter miljøbeskyttelseslovens  

 kap. 12 at behandle klager over afgørelser, der ikke forelå i endelig form.
Ombudsmanden udtalte, at nævnets standpunkt ikke kunne give ham  

 anledning til kritik.
I tilslutning hertil fremsatte ombudsmanden nogle  

 almindelige bemærkninger om hjemmelsgrundlaget for meddelelse af godkendelse  

 efter miljøbeskyttelseslovens kap.
V.
Ombudsmanden udtalte blandt andet, at  

 hverken den gældende miljøbeskyttelseslov eller forskrifter, udstedt i medfør  

 heraf, indeholdt hjemmel for meddelelse af "overordnede" eller  

 "foreløbige" godkendelser.
Efter ombudsmandens opfattelse faldt den  

 omhandlede godkendelse klart uden for de rammer, der hidtil havde været  

 anerkendt i praksis med hensyn til anvendelse af ubestemte vilkår mv.  

 Ombudsmanden bemærkede i tilslutning hertil, at godkendelsesbegrebet i  

 miljøbeskyttelsesloven  

 er forholdsvis klart og entydigt, hvilket også er nødvendigt af hensyn til de  

 retsvirkninger, der er knyttet til en godkendelse.
 Ombudsmanden anmodede Miljøstyrelsen om en redegørelse for  

 adgangen til at meddele "foreløbige godkendelser" - således som  

 spørgsmålet forelå efter Miljøankenævnets afvisning af at behandle en klage  

 herover, og ombudsmandens bemærkninger hertil - samt om en redegørelse for  

 konsekvenserne i den konkrete sag.(J. nr. 1989-1087-11).
 Miljøgodkendelse efter miljøbeskyttelsesloven.
Danmarks  

 Naturfredningsforening klagede over proceduren i en sag vedrørende meddelelse  

 af en "overordnet" miljøgodkendelse af en udvidelse af I/S  

 Fynsværket.
Anledningen til naturfredningsforeningens klage var, at  

 Miljøankenævnet  

 havde afvist at realitetsbehandle foreningens klage over Miljøstyrelsens  

 stadfæstelse (med nærmere angivne ændringer og tilkendegivelser) af Fyns  

 Amtsråds  

 "overordnede" godkendelse af udvidelsesplanerne.
 Miljøankenævnet afviste at  

 behandle sagen under henvisning til, at nævnet ikke havde "beføjelse til  

 eller praktiske muligheder for at meddele tilkendegivelser eller  

 "foreløbige" eller "overordnede" godkendelser eller  

 forholde  

 sig til afgørelser, som er betegnet eller beskrevet som sådan af forudgående  

 instanser", jf. nærmere nedenfor.
 I klagen til mig anførte  

 naturfredningsforeningen:
 " ...
 Det, der efter foreningens  

 vurdering er betænkeligt, og det, der får foreningen til at rette henvendelse  

 til Folketingets Ombudsmand, er proceduren i denne sag, sådan som den  

 foreligger efter Miljøankenævnets afgørelse - en afgørelse foreningen i  

 øvrigt er enig i.
 ...
Danmarks  

 Naturfredningsforening kan med andre ord ikke få realitetsbehandlet ankesagen  

 i Miljøankenævnet, da der ikke foreligger en endelig miljøgodkendelse.
Denne  

 godkendelse foreligger endnu ikke medio 1989 - 3 år efter Fynsværkets  

 ansøgning.
Derimod har dispensationen for bygge- og anlægsarbejdet, jfr.
Mbl.  

 § 72 stk. 3 medført, at byggeriet nu har været igang i 2 år - ligeledes uden  

 en endelig miljøgodkendelse.
 Foreningens betænkelighed ved  

 proceduren er således, at den lovhjemlede klageadgang bliver illusorisk.
..." Det fremgik af de  

 foreliggende oplysninger, at amtsrådets overordnede godkendelse blev meddelt  

 i skrivelse af 21. juli 1987 på grundlag af en ansøgning fra I/S Fynsværket  

 om  

 en godkendelse i henhold til miljøbeskyttelseslovens kapitel V af en  

 udvidelse af værket med en ekstra blok.
Amtsrådet skitserede en række vilkår,  

 som amtsrådet fandt kunne ligge til grund for en godkendelse af udvidelsen,  

 men tilkendegav samtidig at den endelige fastlæggelse af vilkårene først  

 ville  

 finde sted senere i en detailgodkendelse.
Samtidig meddelte amtsrådet,  

 med henvisning til miljøbeskyttelseslovens § 72, stk. 3, værket dispensation  

 til påbegyndelse af bygge- og anlægsarbejder til udvidelsen.
Den 9. november  

 1987 krævede amtsrådet byggeriet standset, men den 18. november 1987 meddelte  

 Miljøstyrelsen dispensation til fortsættelse af bygge- og anlægsarbejderne.  

 Styrelsen lagde ved afgørelsen herom til grund, "at  

 virksomhedsudvidelsen  

 umiddelbart kunne etableres i overensstemmelse med gældende  

 planlægningsmæssige  

 bestemmelser, og at forureningen fra virksomheden ved hjælp af vilkår i  

 godkendelsen  

 kunne begrænses på en sådan måde, at der ikke opstår væsentlige gener for  

 omgivelserne." Den 18. juli 1988 tog  

 Miljøstyrelsen stilling til klager fra blandt andet naturfredningsforeningen  

 over amtsrådets overordnede godkendelse.
Styrelsen anførte blandt andet:
 " ...
 Ved sagens behandling og  

 afgørelse finder Miljøstyrelsen at burde lægge følgende generelle antagelser  

 til grund:
 Overordnet godkendelse.
Miljøbeskyttelsesloven indeholder  

 ingen bestemmelser, der nævner begrebet overordnet godkendelse.  

 Miljøstyrelsen  

 finder imidlertid ikke, at loven er til hinder for, at amtsrådet som sket i  

 det  

 foreliggende tilfælde har meddelt en foreløbig godkendelse, der indeholder  

 myndighedernes vurdering af en række principielle vilkår, hvis overholdelse  

 kunne vise sig prohibitive for den valgte udvidelse (lokalisering) af værket.  

 Specielt ved så store virksomhedstyper, som der her er tale om, og hvis  

 etablering strækker sig over en længere tidshorisont, kan Miljøstyrelsen  

 acceptere en sådan fremgangsmåde.
Retsvirkningen af den overordnede eller  

 foreløbige miljøgodkendelse er bl.a., at der efter den ved lov nr. 329 af 4.  

 juni 1986 gennemførte ændring af miljøbeskyttelseslovens § 72, stk. 3-4, kan  

 meddeles dispensation til påbegyndelse af bygge- og anlægsarbejder, dog på  

 ansøgerens  

 egen risiko.
.." Styrelsen redegjorde dernæst  

 udførligt for de miljømæssige forhold og styrelsens vurdering heraf, og  

 anførte  

 på denne baggrund:
 " ...
 Miljøstyrelsens afgørelse.
 Efter en vurdering af sagen  

 på det foreliggende grundlag er det Miljøstyrelsens opfattelse, at den  

 ansøgte  

 udvidelse af Fynsværket I/S vil kunne godkendes efter miljøbeskyttelsesloven,  

 idet det ved vilkårsfastsættelsen vil kunne sikres, at driften af værket  

 efter  

 udvidelsen ikke medfører en uacceptabel forurening.
 Miljøstyrelsen stadfæster  

 derfor amtsrådets afgørelse af 16. juli 1987 om godkendelse af udvidelse af  

 værket  

 med blok 7 samt dele af det eksisterende værk, nemlig blok 2 og blok 3.
 Det forudsættes, at amtsrådet  

 herefter træffer afgørelse om den endelige udformning af vilkårene under  

 hensyntagen til Miljøstyrelsens foranstående vurderinger og nedenstående  

 betingelser:
..." Herefter skitserede styrelsen  

 de vilkår, som styrelsen fandt kunne stilles ved den endelige  

 miljøgodkendelse.  

 Styrelsens redegørelse herom indeholder en stillingtagen til de af amtsrådet  

 stillede - foreløbige - vilkår (opdelt i 37 punkter).
 Afslutningsvis bemærkede  

 styrelsen:
 " ...
 Det skal understreges, at  

 Miljøstyrelsens vurdering af vilkårene i amtsrådets afgørelse er foreløbig,  

 og  

 at man forbeholder sig Miljøstyrelsens stillingtagen til amtsrådets endelige  

 udformning af vilkårene, såfremt disse måtte blive påklaget til  

 Miljøstyrelsen.
 Nærværende afgørelse kan  

 påklages til Miljøankenævnet.
..." I anledning af klage fra  

 blandt andet Danmarks Naturfredningsforening til Miljøankenævnet over  

 styrelsens afgørelse indhentede nævnet udtalelser fra Miljøstyrelsen,  

 herunder en udtalelse af 10. februar 1989, hvori styrelsen efter anmodning  

 fra  

 nævnet nærmere redegjorde for karakteren af styrelsens afgørelse.
Heri  

 udtalte  

 styrelsen:
 " ...
 Miljøstyrelsens afgørelse af  

 18. juli 1988 skal betragtes som en tilkendegivelse af, at det efter  

 styrelsens  

 opfattelse er miljømæssigt forsvarligt at meddele godkendelse af en udvidelse  

 af værket med den valgte lokalisering (og i forbindelse hermed godkendelse af  

 dele af det eksisterende værk), idet det ved vilkårsfastsættelsen vil kunne  

 sikres, at driften af værket efter udvidelsen ikke medfører en uacceptabel  

 forurening.
 Miljøstyrelsen stadfæstede  

 derfor amtsrådets afgørelse om godkendelsen som sådan, og styrelsens  

 afgørelse  

 i forvaltningsretlig forstand er begrænset hertil, idet styrelsen ligesom  

 amtsrådet har forudsat, at den endelige fastlæggelse af vilkårene finder sted  

 i en senere fase (detailgodkendelse). Som anført i Miljøstyrelsens afgørelse  

 har styrelsen ikke anset en sådan fremgangsmåde i form af meddelelse af en  

 foreløbig eller overordnet godkendelse for uforenelig med  

 miljøbeskyttelsesloven.
Efter Miljøstyrelsens  

 opfattelse bør genstanden for den administrative rekurs i anledning af den nu  

 foreliggende klage til Miljøankenævnet afgrænses i overensstemmelse hermed.  

 Amtsrådets og evt.
Miljøstyrelsens afgørelser om den endelige fastlæggelse af  

 vilkårene vil til sin tid kunne påklages i overensstemmelse med de  

 almindelige  

 regler herom.
 Når Miljøstyrelsen i sin  

 skrivelse af 18. juli 1988 desuagtet har fremført en række bemærkninger, der  

 vedrører vilkårsfastsættelsen, skyldes dette dels den givne foranledning,  

 dels  

 at styrelsen har fundet det nødvendigt at foretage en præliminær, miljømæssig  

 vurdering af spørgsmålet om, hvorvidt det principielt gennem fastsættelsen  

 af passende vilkår vil være muligt at sikre miljømæssigt acceptable forhold  

 efter værkets udvidelse, idet en sådan vurdering selvsagt er en nødvendig  

 forudsætning  

 for en stillingtagen til spørgsmålet om en stadfæstelse af amtsrådets  

 overordnede godkendelse af udvidelsen som sådan.
Disse bemærkninger er ikke i  

 egentlig forvaltningsretlig forstand en del af Miljøstyrelsens afgørelse,  

 selv  

 om Miljøstyrelsen har forudsat, at de tillægges betydning ved den videre  

 sagsbehandling i amtsrådet, og uanset at bemærkningerne på visse punkter er  

 meget konkret udformet.
At sidstnævnte er tilfældet, skyldes, at  

 bemærkningerne  

 delvis refererer sig til eller er inkorporeret i de i amtsrådets afgørelse  

 indeholdte tilkendegivelser med hensyn til, hvilke vilkår der vil kunne  

 forventes  

 meddelt ved amtsrådets detailgodkendelse.
Opmærksomheden skal i denne  

 forbindelse henledes på, at det i Miljøstyrelsens afgørelse (side 22) er  

 understreget, at Miljøstyrelsens vurdering heraf er foreløbig, og at man  

 forbeholder sig Miljøstyrelsens stillingtagen til amtsrådets endelige  

 udformning  

 af vilkårene, såfremt disse måtte blive påklaget til Miljøstyrelsen.
..." Om baggrunden for  

 Miljøankenævnets afvisning af at behandle sagen anførte nævnet følgende i sin  

 afgørelse af 25. maj 1989:
 "På baggrund af  

 Miljøstyrelsens redegørelse af 10. februar 1989 må nævnet være af den  

 opfattelse,  

 at der med Miljøstyrelsens afgørelse af 18. juli 1988 er tale om en række  

 tilkendegivelser over for Fyns Amt om Miljøstyrelsens foreløbige vurderinger  

 af, på hvilke vilkår og under hvilke forudsætninger amtet bør meddele den af  

 såvel amtet som Miljøstyrelsen forudsatte detailgodkendelse i medfør af  

 miljøbeskyttelseslovens  

 kapitel 5.
 ...
 Miljøstyrelsens afgørelses  

 foreløbige karakter understreges af bl.a. punkterne 9, 10, 11, 13 og 14, der,  

 ligesom de øvrige punkter, af styrelsen er betegnet som  

 "betingelser". Ifølge disse punkter skal I/S Fynsværket inden 1.  

 oktober 1988 til Fyns Amt indsende en række konkrete redegørelser og forslag  

 vedrørende bl.a. de forhold, der har givet Danmarks Naturfredningsforening  

 anledning til at indbringe sagen for nævnet.
 Nævnet må således, som sagen  

 er oplyst, være af den opfattelse, at nævnet ikke kan behandle den  

 foreliggende klagesag.
 En nævnsbehandling efter  

 reglerne i miljøbeskyttelseslovens kapitel 12 må forudsætte, at den påklagede  

 afgørelse foreligger i en sådan endelig form, jf. lovens § 41, herunder  

 navnlig denne bestemmelses stk. 2, at nævnet kan træffe en endelig afgørelse  

 i  

 godkendelsessagen med retsvirkninger som eksempelvis indeholdt i lovens §§  

 42,  

 44 og 83.
 Nævnet har derimod ikke  

 beføjelse til eller praktiske muligheder for at meddele tilkendegivelser  

 eller  

 "foreløbige" eller "overordnede" godkendelser eller  

 forholde  

 sig til afgørelser, som er betegnet eller beskrevet som sådanne af  

 forudgående  

 instanser.
Nævnet finder i den  

 forbindelse at måtte pege på, at en antagelse af, at nævnet som 3. instans  

 havde  

 en sådan beføjelse, ville medføre konsekvenser for 1. og 2. instansens  

 efterfølgende stillingtagen til detailgodkendelsens indhold, som ikke  

 forekommer umiddelbart overskuelige.
Uoverskueligheden forekommer særlig  

 udtalt i nærværende sag, hvori, som foran anført, der såvel fra amtets som  

 Miljøstyrelsens side er tale om væsentlige reservationer og forbehold samt om  

 behov for yderligere undersøgelser og redegørelser, hvis konsekvenser for  

 såvel  

 ansøger som den godkendende myndighed vil kunne få indflydelse på den  

 endelige  

 godkendelse.
..." I en udtalelse til mig i  

 anledning af naturfredningsforeningens klage henholdt Miljøankenævnet sig til  

 sin afgørelse.
Med hensyn til naturfredningsforeningens bemærkninger om  

 dispensation til bygge- og anlægsarbejder anførte Miljøankenævnet:
 " ...
Som det fremgår af nævnets  

 afgørelse, har nævnet ikke taget stilling til indhold og retsvirkninger af  

 Miljøstyrelsens  

 afgørelse af 18. juli 1988. Det bemærkes herved, at Fyns Amts afgørelse af  

 16.  

 juli 1987 om dispensation i medfør af miljøbeskyttelseslovens § 72, stk. 3  

 til  

 udførelse af bygge- og anlægsarbejder samt Miljøstyrelsens afgørelse af 18.  

 november 1987 om dispensation til fortsættelse af bygge- og anlægsarbejder  

 ikke kan påklages til nævnet, jf. lovens § 72, stk.  

 4 in  

 fine." I en skrivelse til Danmarks  

 Naturfredningsforening udtalte jeg følgende:
"Jeg er opmærksom på, at  

 naturfredningsforeningen har klaget over sagens behandling i sin helhed og  

 over for mig udtrykkeligt har erklæret sig enig i Miljøankenævnets afvisning  

 af (bl.a.) foreningens klage.
Alligevel har jeg anset det for rigtigst i  

 første omgang alene at koncentrere mig om ankenævnets behandling af sagen.  

 Jeg  

 henviser i øvrigt til mine bemærkninger nedenfor og til vedlagte kopi af min  

 samtidige skrivelse til Miljøstyrelsen.
 Miljøankenævnet afviste  

 realitetsbehandling af klagen under henvisning til, at det lå uden for  

 nævnets beføjelser og pligter efter miljøbeskyttelseslovens kapitel 12 at  

 behandle klage over afgørelser, som ikke foreligger i endelig form.
 Jeg forstår ankenævnets  

 standpunkt således, at nævnet ikke mener, at den påklagede  

 "overordnede"  

 godkendelse af I/S Fynsværkets udvidelse var en afgørelse om godkendelse i  

 miljøbeskyttelseslovens (kapitel 5.s) forstand og således heller ikke en  

 afgørelse, der efter lovens § 76 kan påklages til Miljøankenævnet.
Dette standpunkt kan ikke  

 give mig anledning til kritik.
Jeg kan herved i hovedsagen tilslutte mig den  

 begrundelse, som nævnet har anført i sin afgørelse af 25. maj 1989, og skal  

 yderligere bemærke følgende:
Miljøbeskyttelseslovens  

 kapitel 5 omhandler alene afgørelser om  

  

 godkendelse  

  

 af særligt forurenende  

 virksomheder.
Godkendelse skal være meddelt, før virksomheden påbegyndes  

 eller  

 udvides, eventuelt ændres bygningsmæssigt, jf. § 35, stk. 1.
 Miljøbeskyttelsesloven eller  

 forskrifter udstedt i medfør heraf indeholder ikke hjemmel for udstedelse af  

 "overordnede" eller "foreløbige" godkendelser.
Til en godkendelse efter  

 miljøbeskyttelseslovens kapitel 5 er knyttet visse retsvirkninger.
Blandt  

 andet  

 følger det af miljøbeskyttelseslovens § 44, stk. 4, at miljømyndighederne, så  

 længe virksomheden udøves i overensstemmelse med de fastsatte vilkår, har  

 forholdsvis begrænsede muligheder for at gribe ind over for virksomheden med  

 nye miljøkrav inden for en periode af 8 år efter godkendelsen.
Overtrædelse  

 af vilkårene kan efter lovens § 42 medføre forbud mod fortsat drift af  

 virksomheden  

 og eventuelt krav om fjernelse af denne.
Vilkårsovertrædelser kan endvidere  

 straffes efter lovens § 83, stk. 1, nr. 3. Det samme gør sig gældende, hvis  

 en  

 godkendelsespligtig virksomhed påbegyndes uden tilladelse, jf. § 83, stk. 1,  

 nr. 4.
Miljøbeskyttelseslovens § 72,  

 stk. 3, indeholder endvidere hjemmel til, at den myndighed, som har givet en  

 miljøgodkendelse, kan give dispensation fra lovens almindelige regel om, at  

 bygge- og anlægsarbejder ikke må påbegyndes, før klagefristen på 4 uger er  

 udløbet.
Klagemyndigheden har efter § 72, stk. 4, en tilsvarende beføjelse  

 med hensyn til spørgsmålet om påbegyndelse af bygge- og anlægsarbejder, der  

 er  

 omfattet af en (påklaget) miljøgodkendelse.
 En afgørelse om kapitel 5  

 godkendelse kan påklages i overensstemmelse med reglerne i  

 miljøbeskyttelseslovens  

 kapitel 11 og 12 til Miljøstyrelsen og senere eventuelt til Miljøankenævnet.
 Kravene til indholdet af en  

 kapitel 5 godkendelse fremgår af miljøbeskyttelseslovens § 41. Godkendelsen  

 skal for det første angive de omstændigheder, der er lagt til grund for  

 godkendelsen, jf. stk. 1. Efter stk. 2 skal de fastsatte vilkår med hensyn  

 til  

 virksomhedens etablering og drift endvidere være anført i godkendelsen.
 Godkendelsen skal i  

 almindelighed fastlægge de endelige vilkår, og vilkårenes indhold må have en  

 vis bestemt karakter, jf. den kommenterede miljøbeskyttelseslov ved Jørgen  

 Bjerring og Gorm Møller, 2. udgave 1986, s. 292. Kravene herom har, som det  

 nævnes anførte sted, ikke kun betydning for virksomheden i relation til de  

 ovenfor nævnte retsvirkninger, herunder navnlig retsbeskyttelsen efter lovens  

 § 44, stk. 4, men også for omboende og organisationer med hensyn til  

 vurderingen  

 af forureningen og dermed også af grundlaget for at klage over en  

 godkendelse.
Det er i praksis antaget, at  

 en godkendelse kan rumme en vis ubestemthed med hensyn til den nærmere  

 fastlæggelse af vilkårene, eventuelt at der tages forbehold om en senere  

 revision (endelig fastsættelse) af vilkårene.
Jeg henviser til den  

 kommenterede  

 miljøbeskyttelseslov, s. 292ff og til Miljøankenævnets afgørelse refereret i  

 Kendelser om fast ejendom 1981, s. 105. Ubestemtheden har dog alene vedrørt  

 omfanget  

 af nødvendige afhjælpende foranstaltninger i enkelte henseender, og der har  

 været en særlig begrundelse for ikke at præcisere vilkårene nærmere.
 Den foreløbige godkendelse og  

 vilkårsangivelse i denne sag - der alene rummer en endelig stillingtagen til  

 lokaliseringsspørgsmålet (eventuelt prohibitive vilkår) og som reelt alene er  

 begrundet i ønsket om at påbegynde bygge- eller anlægsarbejder - går efter  

 min  

 opfattelse klart ud over de rammer, som hidtil har været anerkendt i praksis.
Godkendelsesbegrebet i  

 miljøbeskyttelsesloven er relativt entydigt.
Efter min opfattelse må det  

 nødvendigvis også være det af hensyn til de retsvirkninger, der er knyttet  

 til  

 en godkendelse, jf. ovenfor.
 Jeg vil naturligvis ikke  

 bestride, at der kan være et praktisk behov for foreløbige godkendelser som  

 anvendt i denne sag, d.v.s. afgørelser om at en forurenende virksomhed kan  

 placeres et bestemt sted uden væsentlige miljøgener (som ikke vil kunne  

 afhjælpes under en senere vilkårsfastsættelse), og jeg kan for så vidt  

 henvise  

 til det nu verserende lovforslag til ny miljøbeskyttelseslov, lovforslag nr.  

 L 164, fremsat den 18. januar 1990, § 33, stk. 3.
 Det afgørende er imidlertid,  

 at det følger af det for forvaltningen almindeligt gældende  

 legalitetsprincip,  

 at en sådan beføjelse kræver en hjemmel i loven.
 Da en sådan hjemmel ikke  

 findes i den gældende miljøbeskyttelseslov - der kun giver hjemmel for  

 meddelelse af godkendelser i den ovenfor nævnte forstand - må jeg betragte  

 den  

 meddelte "overordnede godkendelse" som ulovhjemlet og som en  

 disposition,  

 Miljøankenævnet efter reglerne om ankenævnets kompetence ikke er forpligtet  

 til at tage stilling til.
 Jeg kan derfor ikke kritisere  

 Miljøankenævnets afvisning af at realitetsbehandle naturfredningsforeningens  

 klage.
 Som sagen foreligger for mig,  

 kan jeg ikke foretage noget over for amtsrådet og Miljøstyrelsen i anledning  

 af de trufne afgørelser om "overordnet godkendelse" af Fynsværkets  

 udvidelse.
 Da jeg imidlertid går ud fra,  

 at Miljøankenævnets afvisning af at behandle klager over en sådan  

 godkendelse,  

 samt mine bemærkninger ovenfor om hjemmelsspørgsmålet, må give anledning til  

 overvejelser, har jeg samtidig hermed anmodet Miljøstyrelsen om en  

 redegørelse  

 for, hvorledes styrelsen nu ser på adgangen til at meddele "foreløbige  

 godkendelser" og i tilslutning hertil, en redegørelse for konsekvenserne  

 i den konkrete sag.
