 I henhold til § 12, stk. 9 og § 43 a i Lov om folkeskolen, jf.  

 lovbekendtgørelse nr. 541 af 21. august 1986, fastsættes:
I.
Almindelige bestemmelser § 1.  Folkeskolens afsluttende prøver har til formål  

 at give eleverne mulighed for at opnå en kontrolleret bedømmelse af, i  

 hvilket omfang de har tilegnet sig kundskaber, færdigheder, arbejdsmetoder og  

 udtryksformer, der er opstillet som mål for undervisningen og som krav ved  

 prøven i det pågældende fag.
Prøverne skal i videst muligt omfang afspejle  

 det daglige arbejde i undervisningen.
 § 2.  Folkeskolens afsluttende prøver afholdes i  

 maj-juni prøvetermin og november-januar prøvetermin, jf. dog §§ 26-28.
 § 3.  Direktoratet for Folkeskolen og Seminarier m.v.  

 fastsætter for de skriftlige prøver datoer og tidspunkter for de enkelte  

 prøvers afholdelse.
II.
Indstilling og anmeldelse § 4.  Ved afslutningen af 9. klassetrin kan en elev i  

 hvert af fagene dansk, regning/matematik, engelsk, tysk og fysik/kemi  

 indstille sig til folkeskolens afgangsprøve i maj-juni prøvetermin, jf. dog §  

 5.
Stk. 2.  Ved afslutningen af 10. klasse kan en elev i  

 hvert af fagene dansk, regning/matematik, engelsk, tysk og fysik/kemi  

 indstille sig til enten folkeskolens afgangsprøve eller folkeskolens udvidede  

 afgangsprøve i maj-juni prøvetermin, jf. dog § 5. Indstilling til udvidet  

 afgangsprøve i fagene regning/matematik, engelsk, tysk og fysik/kemi er  

 betinget af, at eleven har gennemgået udvidet kursus i 10. klasse.
Ved  

 afslutningen af 10. klasse kan en elev endvidere indstille sig til  

 folkeskolens afgangsprøve i fagene fransk og latin i maj-juni prøvetermin,  

 jf. dog § 5.
 Stk. 3.  Ved afslutningen af 8. klassetrin eller senere  

 kan en elev i hvert af fagene håndarbejde, sløjd, hjemkundskab og  

 maskinskrivning indstille sig til folkeskolens afgangsprøve i maj-juni  

 prøvetermin, jf. dog § 5. For fagene håndarbejde, sløjd og hjemkundskab er  

 det en betingelse, at eleven efter 7. klassetrin har deltaget i  

 undervisningen i et omfang, der svarer til mindst 4 ugentlige timer i et helt  

 skoleår.
Stk. 4.  Indstilling til prøverne er normalt betinget  

 af, at eleven har fulgt undervisningen i faget i det pågældende skoleår.
En  

 elev, der i henhold til stk. 1 har haft mulighed for at indstille sig til  

 prøve ved afslutningen af 9. klassetrin, kan dog indstille sig til de i stk.  

 1 nævnte prøver ved afslutningen af 10. klasse, uanset om eleven har modtaget  

 undervisning i faget i dette skoleår.
 Stk. 5.  Afgørelse om indstilling til prøverne træffes  

 af eleven efter samråd med forældrene, jf. folkeskolelovens § 46, og skolen.
 § 5.  Elever, der deltager i undervisning i et fag,  

 hvor undervisningen i overensstemmelse med de for den pågældende  

 skole/kursusordning gældende regler afsluttes i november-januar, indstiller  

 sig til prøve i denne prøvetermin.
 § 6.  Elever, der har indstillet sig til prøve i en  

 prøvetermin, men som på grund af sygdom er blevet forhindret i helt eller  

 delvis at gennemføre prøven, kan på ny indstille sig til prøve i nærmest  

 efterfølgende prøvetermin.
 Stk. 2.  Skolens leder kan, når der foreligger særlige  

 forhold, tillade, at elever, der har indstillet sig til prøve i en  

 prøvetermin, men som af anden grund end sygdom ikke eller kun delvis har  

 gennemført prøven, på ny indstiller sig til prøve i nærmest efterfølgende  

 prøvetermin.
 Stk. 3.  Hvor den afsluttende prøve i et fag både er  

 skriftlig og mundtlig, eller hvor den skriftlige del omfatter mere end een  

 opgave (eet opgavesæt), som der gives selvstændige karakterer for, aflægger  

 de i stk. 1 og 2 omhandlede elever i nærmest efterfølgende prøvetermin alene  

 prøve i den del af prøven, eleven har været forhindret i at gennemføre.
 § 7.  Anmeldelse om afholdelse af folkeskolens  

 afsluttende prøver skal indsendes til Direktoratet for Folkeskolen og  

 Seminarier m.v. inden 5. december for prøverne i maj-juni prøvetermin og  

 inden 1. september for prøverne i november-januar prøvetermin.
§ 8.  Personer, der ønsker at aflægge folkeskolens  

 afgangsprøve eller folkeskolens udvidede afgangsprøve i et fag uden at være  

 forberedt hertil ved en skole/et kursus (privatister), og som er fyldt 18 år  

 ved skoleårets begyndelse, kan henvende sig til et amtskommunalt  

 enkeltfagskursus med anmodning herom.
Anmodningen skal fremsættes inden 1.  

 februar for så vidt angår maj-juni prøvetermin, og inden 1. september for så  

 vidt angår november-januar prøvetermin.
Kurset forestår prøveafviklingen og  

 udsteder prøvebevis.
 Stk. 2.  Hvis et kursus i den pågældende prøvetermin  

 ikke har anmeldt elever til prøve i det eller de ønskede fag, henviser kurset  

 til et andet kursus, hvor prøveaflæggelsen i så fald kan finde sted.
Stk. 3.  Personer, som ikke er fyldt 18 år ved  

 skoleårets begyndelse, og som ikke har mulighed for at indstille sig til  

 folkeskolens afsluttende prøver ved en skole/et kursus, kan indsende  

 anmodning om prøveaflæggelse til Direktoratet for Folkeskolen og Seminarier  

 m.v.
Direktoratet foranstalter afholdelse af prøver for disse personer i  

 maj-juni prøvetermin.
Anmodning om prøveaflæggelse skal indsendes til  

 direktoratet inden 1. februar.
 Stk. 4.  Bestemmelserne i § 6 gælder også for de i stk.  

 1 og 3 nævnte personer.
 § 9.  Direktoratet for Folkeskolen og Seminarier m.v.  

 fastsætter nærmere regler om fremgangsmåden ved indstilling og anmeldelse.
III.
De skriftlige prøver § 10.  Opgaverne til de skriftlige prøver udarbejdes  

 af Direktoratet for Folkeskolen og Seminarier m.v. og sendes til  

 skolerne/kurserne senest 4 dage før de skriftlige prøvers begyndelse.
 Stk. 2.  Skolerne/kurserne må ikke gøre sig bekendt med  

 opgaverne før tidspunktet for prøven.
§ 11.  Kommer en elev for sent til en prøve, kan den  

 pågældende ikke deltage i prøven.
Lederen kan dog tillade eleven at deltage,  

 hvis det må anses for udelukket, at denne kan have modtaget nogen oplysning  

 om opgaven, og hvis forsinkelsen er rimeligt begrundet og af kortere  

 varighed.
Stk. 2.  En elev, der - uden at der kan være tvivl derom  

 - uretmæssigt forsøger at skaffe sig eller give en anden elev hjælp til  

 besvarelsen, skal bortvises fra den pågældende del af prøven, og sagen skal  

 straks indberettes til direktoratet.
Opstår der under prøven eller ved  

 bedømmelsen formodning om, at en elev uretmæssigt har skaffet sig hjælp eller  

 ydet hjælp eller forsøgt herpå, indberettes sagen skriftligt til  

 direktoratet, der afgør, om prøven kan godkendes.
§ 12.  Opgavebesvarelsen bedømmes af en censor og  

 læreren i faget.
Direktoratet for Folkeskolen og Seminarier m.v. beskikker  

 censorerne.
 Stk. 2.  Opgavebesvarelserne skal opbevares af  

 skolen/kurset til nærmest efterfølgende prøvetermin, men kan dog efter  

 anmodning fra eleven udleveres til denne, når bedømmelsen er afsluttet.
 § 13.  Direktoratet for Folkeskolen og Seminarier m.v.  

 fastsætter nærmere regler om tilladte hjælpemidler ved de enkelte prøver og  

 om eventuel anvendelse af særlige hjælpemidler.
 § 14.  Direktoratet for Folkeskolen og Seminarier m.v.  

 fastsætter nærmere regler om den praktiske gennemførelse af prøverne.
IV.
De mundtlige og praktiske prøver § 15.  De mundtlige prøver er offentlige.
§ 16.  Lederen af skolen/kurset skal indsende  

 oplysninger til Direktoratet for Folkeskolen og Seminarier m.v. om samtlige  

 opgivelser til de mundtlige og praktiske prøver.
Der anvendes skemaer, der er  

 godkendt af Undervisningsministeriet.
 Stk. 2.  Oplysningerne skal indsendes senest 14 dage før  

 påbegyndelsen af de mundtlige og praktiske prøver og skal foruden  

 tekstopgivelser/undervisningsbeskrivelser indeholde dato for prøveafvikling  

 og lærer- og censoroplysninger i det enkelte fag samt eventuelt valg af  

 prøveform, jf. §§ 23, 24, 25, 28 og 34.
 Stk. 3.  For faget håndarbejde gives en beskrivelse af  

 arbejdet med de tværgående og de valgte områder.
 Stk. 4.  For faget sløjd gives en beskrivelse af de  

 metodiske processer samt tilvirknings- og forarbejdningsprocesser.
 Stk. 5.  For fagene håndarbejde og sløjd gives der  

 oplysning om, hvor mange timer det er besluttet at anvende til  

 prøveafviklingen, jf. § 26, stk. 2 og § 27, stk. 2.
 Stk. 6.  For faget hjemkundskab oplyses det, hvilke  

 emneområder med dertil hørende arbejdsteknikker der har været anvendt i  

 undervisningen.
Stk. 7.  Ved prøverne medvirker censorer, der udpeges af  

 lederen af skolen/kurset.
Direktoratet for Folkeskolen og Seminarier m.v. kan  

 dog beslutte, at der skal medvirke censorer beskikket af direktoratet.
En  

 lærer kan ikke være censor ved den skole, hvor vedkommende gør tjeneste.
§ 17.  Opgaverne til prøverne udarbejdes af læreren i  

 faget.
Den enkelte opgave skal udformes således, at flere af fagets områder  

 kan inddrages.
Stk. 2.  Opgaverne til de mundtlige prøver samt prøven i  

 faget hjemkundskab skal fyldigt og alsidigt dække hele det opgivne stof uden  

 hensyn til antallet af elever.
Opgaverne og opgivelserne i faget sendes  

 gennem lederen af skolen/kurset til censor senest 10 dage før prøven i det  

 pågældende fag.
Umiddelbart herefter drøfter censor og lærer prøveafviklingen  

 og prøveopgaverne, således at eventuelle tvivlsspørgsmål er afklaret inden  

 prøvedagen, om nødvendigt med inddragelse af de implicerede skolers/kursers  

 ledere.
 Stk. 3.  I fagene håndarbejde og sløjd orienteres censor  

 gennem lederen af skolen/kurset senest 10 dage inden de sidste 4 timer af  

 prøven skriftligt om opgavens udformning, og om, hvor lang tid der anvendes  

 til prøven, jf. § 26, stk. 2 og § 27, stk. 2. Censor er til stede de sidste 4  

 timer af prøven.
 § 18.  Opgaverne til de mundtlige prøver og til prøven  

 i hjemkundskab fordeles ved lodtrækning blandt eleverne.
Stk. 2.  Hvor der gives forberedelsestid ved de  

 mundtlige prøver, skal der være tilsyn i forberedelsestiden, hvis mere end  

 een elev forbereder sig i samme lokale.
Bestemmelserne i § 11, stk. 2 og § 13  

 gælder også ved de mundtlige og praktiske prøver.
Stk. 3.  Prøven ledes af læreren.
Læreren kan dog aftale  

 med censor, i hvilket omfang denne kan deltage i prøveafviklingen.
Finder  

 censor lærerens ledelse utilfredsstillende, skal det drøftes i enrum i en  

 pause mellem to prøveforløb, eventuelt med deltagelse af skolens/kursets  

 leder.
Finder censor fortsat lærerens ledelse utilfredsstillende, skal der  

 efter prøven gennem lederen af censors skole/kursus sendes indberetning om  

 sagen til Direktoratet for Folkeskolen og Seminarier m.v.
Kopi af  

 indberetningen sendes til læreren og lederen af lærerens skole/kursus.
V.
Folkeskolens afgangsprøve i de enkelte fag Ved en normalside forstås for prosa 1300  bogstaver og for poesi  

30  verslinier.
 § 19.  Dansk.
 Prøven er skriftlig og mundtlig.
 Stk. 2.  Den skriftlige del af prøven omfatter en opgave  

 i retstavning og en opgave i skriftlig fremstilling.
Stk. 3.  Til besvarelse af opgaven i retstavning gives  

 der 1 time.
Der gives een karakter.
Stk. 4.  Til besvarelse af opgaven i skriftlig  

 fremstilling gives der 4 timer.
Eleven skal i et klart og forståeligt sprog  

 kunne give en besvarelse af den valgte opgave.
Eleven skal kunne give udtryk  

 for viden, oplevelser og overvejelser og skal kunne disponere stoffet.
Der  

 gives een karakter for besvarelsen og een karakter for orden.
Stk. 5.  Til den mundtlige del af prøven opgives et  

 alsidigt sammensat tekstudvalg på 60-100 normalsider omfattende digtning  

 (prosa, lyrik og drama) af ældre og nyere dato samt sagprosa.
Endvidere  

 opgives to større skønlitterære værker.
Opgivelserne skal fortrinsvis omfatte  

 dansk og anden nordisk litteratur.
Foruden tekster opgives der ikke-skrevet  

 materiale (billeder, lyd m.v.).
Stk. 6.  Prøven tager udgangspunkt i et oplæg (een evt.  

 to tekster, billeder eller andet), der er ukendt for eleven.
Oplægget skal  

 kunne relateres til dele af det opgivne stof, såvel kortere tekster og andet  

 materiale som større skønlitterære værker.
Eleven forbereder sig i indtil 40  

 minutter.
Der prøves i færdighed i mundtlig fremstilling og tekstarbejde,  

 herunder forståelse og vurdering af oplæggets indhold.
Der gives een  

 karakter.
 § 20.  Regning/matematik.
 Prøven er skriftlig og omfatter et opgavesæt i færdighedsregning og et  

 opgavesæt i problemregning.
Stk. 2.  Prøven indeholder stof fra de tre hovedområder:  

 Tal og algebra, geometri, statistik og sandsynlighedsregning.
Ved begge  

 opgavesæt prøves der i færdighed i talbehandling og i praktisk anvendelse af  

 fagets begreber og arbejdsmetoder.
Stk. 3.  Til besvarelse af opgavesættet i  

 færdighedsregning gives der 1 time.
Der gives een karakter.
Stk. 4.  Til besvarelse af opgavesættet i problemregning  

 gives der 4 timer.
Der gives een karakter for besvarelsen og een karakter for  

 orden.
 § 21.  Engelsk.
 Prøven er mundtlig.
 Stk. 2.  Der opgives et alsidigt sammensat tekstudvalg  

 på 30 normalsider af passende sværhedsgrad.
 Stk. 3.  Der prøves i forståelse af skrevet og talt  

 engelsk samt færdighed i samtale på engelsk.
Stk. 4.  Prøven består af en samtale på engelsk.  

 Samtalen tager udgangspunkt i en for eleven ukendt læsetekst på 1/2-1  

 normalside og i en for eleven ukendt lyttetekst af en varighed på 2-4  

 minutter (lydbånd eller video). De ukendte tekster skal have sammenhæng med  

 en del af det opgivne stof, som kan inddrages i samtalen.
Der kan eventuelt  

 prøves i forståelse af de ukendte læse- og lyttetekster ved gengivelse på  

 dansk.
Eleven får ca. 20 minutters forberedelsestid til det ukendte stof.
Der  

 gives een karakter.
 § 22.  Tysk.
 Prøven er mundtlig.
 Stk. 2.  Der opgives et alsidigt sammensat tekstudvalg  

 på 30 normalsider af passende sværhedsgrad.
 Stk. 3.  Der prøves i forståelse af skrevet og talt tysk  

 samt færdighed i samtale på tysk.
Stk. 4.  Prøven består af en samtale på tysk.
Samtalen  

 tager udgangspunkt i en for eleven ukendt læsetekst på 1/2-1 normalside og i  

 en for eleven ukendt lyttetekst af en varighed på 2-4 minutter (lydbånd eller  

 video). De ukendte tekster skal have sammenhæng med en del af det opgivne  

 stof, som kan inddrages i samtalen.
Der kan eventuelt prøves i forståelse af  

 de ukendte læse- og lyttetekster ved gengivelse på dansk.
Eleven får ca. 20  

 minutters forberedelsestid til det ukendte stof.
Der gives een karakter.
 § 23.  Fysik/kemi.
 Prøven er praktisk og mundtlig.
 Stk. 2.  Der opgives stof fra både fysik og kemi.
 Stk. 3.  Prøven afholdes efter lærerens bestemmelse på  

 en af følgende måder:
 Stk. 4.  Den valgte prøveform er fælles for alle elever  

 på samme hold.
 Stk. 5.  Der gives een karakter.
 § 24.  Fransk.
 Prøven er mundtlig.
 Stk. 2.  Der opgives et tekstudvalg på 20 normalsider af  

 passende sværhedsgrad.
 Stk. 3.  Der prøves i forståelse af skrevet og talt  

 fransk samt færdighed i samtale på fransk.
 Stk. 4.  Prøven afholdes efter lærerens bestemmelse på  

 en af følgende måder:
 Stk. 5.  Den valgte prøveform er fælles for alle elever  

 på samme hold.
 Stk. 6.  Der gives een karakter.
 § 25.  Latin.
 Prøven er mundtlig.
 Stk. 2.  Der opgives ca. 20 normalsider sammenhængende,  

 intensivt læst tekst af passende sværhedsgrad.
 Stk. 3.  Der prøves i oversættelse, i sprogiagttagelse,  

 herunder analyse af sætninger, sætningsled og ord samt i indholdsforståelse.
 Stk. 4.  Prøven afholdes efter lærerens bestemmelse på  

 en af følgende måder:
 Stk. 5.  Den valgte prøveform er fælles for alle elever  

 på samme hold.
 Stk. 6.  Der gives een karakter.
 § 26.  Håndarbejde.
 Prøven, der skal indeholde dele af både tværgående og valgte områder,  

 består i løsning af en praktisk opgave.
Stk. 2.  Til opgavens udførelse gives 4 timer i den  

 mundtlige prøvetermin samt, efter lærerens bestemmelse afhængig af opgavens  

 indhold, indtil 8 undervisningstimer, hvor eleven påbegynder opgaven.
Der  

 gives een karakter.
 § 27.  Sløjd.
 Prøven består i tilrettelæggelse og udførelse af en praktisk opgave, der  

 skal indeholde flere faglige elementer.
Stk. 2.  Til opgavens udførelse gives 4 timer i den  

 mundtlige prøvetermin samt, efter lærerens bestemmelse afhængig af opgavens  

 indhold, indtil 8 undervisningstimer, hvor eleven påbegynder opgaven.
Der  

 gives een karakter.
 § 28.  Hjemkundskab.
 Prøven består i tilrettelæggelse og udførelse af en praktisk opgave, der  

 skal indeholde flere faglige elementer.
 Stk. 2.  Til udførelse af opgaven gives 2 timer.
 Stk. 3.  Eleverne kan vælge enten at arbejde  

 selvstændigt eller i grupper.
 Stk. 4.  Prøven afholdes efter lærerens bestemmelse på  

 en af følgende måder:
Mens der arbejdes med emneområdet/emneområderne, fastlægges, hvilke  

 teknikker og arbejdsmetoder der er relevante for emnet/emnerne.  

 Eleven/gruppen trækker en opgave senest dagen før, det praktiske arbejde skal  

 udføres.
Der gives 30 minutter til planlægning af det praktiske arbejde,  

 herunder udarbejdelse af indkøbsliste.
Herefter foretages de nødvendige  

 indkøb.
 Stk. 5.  Den valgte prøveform er fælles for alle elever  

 på samme hold.
Stk. 6.  Hvis prøven foregår som gruppeprøve, må opgaven  

 udformes på en sådan måde, at der gives den enkelte i gruppen mulighed for at  

 demonstrere sin faglige kunnen.
Der skal være individuel bedømmelse.
 Stk. 7.  Der gives een karakter.
 § 29.  Maskinskrivning.
 Prøven består i løsning af en opgave, der viser elevens færdighed i at  

 skrive hastigt og sikkert samt i at bruge det skrivemateriel, der er til  

 rådighed ved prøven.
Stk. 2.  Der afsættes 30 minutter til afvikling af  

 prøven, inkl. tid til klargøring.
Der gives een karakter.
VI.
Folkeskolens udvidede afgangsprøve i de enkelte fag Ved en normalside forstås for prosa 1300  bogstaver og for poesi  

30  verslinier.
 § 30.  Dansk.
 Prøven er skriftlig og mundtlig.
Stk. 2.  Den skriftlige del af prøven omfatter en opgave  

 i skriftlig fremstilling.
Til besvarelse af opgaven gives der 4 timer.
Eleven  

 skal i et sikkert og varieret sprog kunne give en besvarelse af den valgte  

 opgave.
Eleven skal kunne give udtryk for viden, oplevelser og overvejelser  

 og skal kunne disponere stoffet.
Der gives een karakter for besvarelsen og  

 een karakter for orden.
Stk. 3.  Til den mundtlige del af prøven opgives et  

 alsidigt tekstudvalg på 80-100 normalsider omfattende digtning (prosa, lyrik  

 og drama) af ældre og nyere dato samt sagprosa.
Endvidere opgives tre større  

 skønlitterære værker.
Opgivelserne skal fortrinsvis omfatte dansk og anden  

 nordisk litteratur.
Foruden tekster opgives der ikke-skrevet materiale  

 (billeder, lyd m.v.).
Stk. 4.  Prøven tager udgangspunkt i et oplæg (een  

 eventuelt to tekster, billeder eller andet), der er ukendt for eleven.  

 Oplægget skal kunne relateres til dele af det opgivne stof, såvel kortere  

 tekster og andet materiale som større skønlitterære værker.
Eleven forbereder  

 sig i indtil 40 minutter.
Der prøves i færdighed i mundtlig fremstilling og  

 tekstarbejde, herunder analyse, forståelse, perspektivering og vurdering af  

 oplæggets indhold.
Der gives een karakter.
 § 31.  Regning/matematik.
 Prøven er skriftlig og mundtlig.
Stk. 2.  Både den skriftlige og den mundtlige del  

 omfatter stof fra de tre hovedområder: Tal og algebra, geometri, statistik og  

 sandsynlighedsregning.
Ved både den skriftlige og den mundtlige del prøves  

 der i praktisk anvendelse af fagets begreber og arbejdsmetoder samt i indsigt  

 i og forståelse af disse.
Stk. 3.  Den skriftlige del består af eet sæt opgaver.  

 Til besvarelsen gives der 4 timer.
Der gives een karakter for besvarelsen og  

 een karakter for orden.
Stk. 4.  Til den mundtlige del forbereder eleven sig i  

 indtil 40 minutter.
Prøven tager udgangspunkt i et praktisk eller teoretisk  

 oplæg, som leder til teoretiske betragtninger eller slutningskæder af  

 induktiv eller deduktiv art.
Der gives een karakter.
 § 32.  Engelsk.
 Prøven er skriftlig og mundtlig.
Stk. 2.  Den skriftlige del af prøven består i løsning  

 af et opgavesæt.
Til besvarelsen gives 3 timer.
Der stilles krav om færdighed  

 i at udtrykke sig skriftligt på sproget, herunder i det væsentlige sprogligt  

 korrekt.
Der gives een karakter.
 Stk. 3.  Til den mundtlige del af prøven opgives der et  

 alsidigt sammensat tekstudvalg på 50 normalsider af passende sværhedsgrad.
 Stk. 4.  Der prøves i forståelse af skrevet og talt  

 engelsk samt i færdighed i samtale på engelsk.
Stk. 5.  Prøven består af en samtale på engelsk.  

 Samtalen tager udgangspunkt i et for eleven ukendt oplæg, omfattende både  

 skrevet og talt engelsk (lydbånd og/eller video). De ukendte tekster skal  

 have sammenhæng med en del af det opgivne stof, som kan inddrages i samtalen.  

 Eleven får ca. 20 minutters forberedelsestid til det ukendte stof.
Der gives  

 een karakter.
 § 33.  Tysk.
 Prøven er skriftlig og mundtlig.
Stk. 2.  Den skriftlige del af prøven består i løsning  

 af et opgavesæt.
Til besvarelsen gives 3 timer.
Der stilles krav om færdighed  

 i at udtrykke sig skriftligt på sproget, herunder i det væsentlige sprogligt  

 korrekt.
Der gives een karakter.
 Stk. 3.  Til den mundtlige del af prøven opgives der et  

 alsidigt sammensat tekstudvalg på 50 normalsider af passende sværhedsgrad.
 Stk. 4.  Der prøves i forståelse af skrevet og talt tysk  

 samt i færdighed i samtale på tysk.
Stk. 5.  Prøven består af en samtale på tysk.
Samtalen  

 tager udgangspunkt i et for eleven ukendt oplæg, omfattende både skrevet og  

 talt tysk (lydbånd og/eller video). De ukendte tekster skal have sammenhæng  

 med en del af det opgivne stof, som kan inddrages i samtalen.
Eleven får ca.  

 20 minutters forberedelsestid til det ukendte stof.
Der gives een karakter.
 § 34.  Fysik/kemi.
 Prøven er praktisk og mundtlig.
 Stk. 2.  Der opgives stof fra både fysik og kemi.
 Stk. 3.  Prøven afholdes efter lærerens bestemmelse på  

 en af følgende måder:
 Stk. 4.  Den valgte prøveform er fælles for alle elever  

 på samme hold.
 Stk. 5.  Der gives een karakter.
VII.
Karaktergivning § 35.  Ved karaktergivning anvendes den i  

 bekendtgørelse nr. 525 af 26. oktober 1976 om karaktergivning i folkeskolen  

 anførte karakterskala.
 § 36.  På 8.-10. klassetrin gives der eleverne  

 standpunktskarakterer normalt mindst 2 gange årligt samt  

 standpunktskarakterer ved årets slutning (årskarakterer).
Stk. 2.  Standpunktskarakterer skal udtrykke lærerens  

 bedømmelse af elevens faglige standpunkt - kundskaber, færdigheder,  

 arbejdsmetoder og udtryksformer.
De skal indføres i en standpunktsprotokol.
Stk. 3.  De sidste standpunktskarakterer  

 (årskaraktererne) skal udtrykke lærerens bedømmelse af elevens faglige  

 standpunkt umiddelbart før de skriftlige prøver.
De skal indføres i  

 prøveprotokollen før den første skriftlige prøvedag.
På 8. klassetrin kan man  

 i de fag, hvor eleverne ikke kan indstille sig til prøve, dog vente med at  

 indføre standpunktskaraktererne i prøveprotokollen til umiddelbart inden  

 sommerferiens begyndelse, og standpunktskaraktererne skal udtrykke lærerens  

 bedømmelse af elevens faglige standpunkt på dette tidspunkt.
Der anvendes  

 prøveprotokoller, der er godkendt af Undervisningsministeriet.
 Stk. 4.  For elever, der udskrives af skolen umiddelbart  

 efter 7. klassetrin eller fra 8. klassetrin, inden der er givet  

 standpunktskarakterer, skal der gives karakterer i de fag (fagområder), der  

 er nævnt i stk. 1, jf. § 39.
§ 37.  Karaktererne ved de afsluttende prøver gives af  

 censor og lærer og skal udtrykke bedømmelsen af elevens præstation ved  

 prøven.
Der anvendes karakterlister, som er godkendt af  

 Undervisningsministeriet.
Stk. 2.  Censor og lærer giver hver en karakter.
Hvis  

 lærer og censor ved forhandling ikke bliver enige om prøvekarakteren,  

 fastsættes denne som gennemsnitstallet mellem de to karakterer.
Svarer  

 gennemsnitstallet ikke til et af tallene i karakterskalaen, bliver karakteren  

 det tal i skalaen, der ligger nærmest ved gennemsnitstallet.
Ligger  

 gennemsnitstallet midt imellem to karakterer i skalaen, forhøjes til det  

 nærmeste højere tal i rækken, hvis censor har givet den højeste karakter,  

 medens det nærmeste lavere tal i rækken bliver prøvekarakter, hvis censor har  

 givet den laveste karakter.
Karakteren 00 kan dog kun gives, hvis lærer og  

 censor er enige herom.
Stk. 3.  Ved de skriftlige prøver tages der ved  

 bedømmelsen alene hensyn til den afleverede opgavebesvarelse.
Der kan dog  

 tages hensyn til kladden, såfremt skolen/kurset har fået direktoratets  

 tilladelse hertil for den enkelte elev.
Stk. 4.  Ved de skriftlige prøver foretager censor sin  

 bedømmelse først.
Censor fremsender sin karakterliste i lukket konvolut til  

 skolens/kursets leder sammen med opgavebesvarelserne.
Læreren gøres bekendt  

 med censors bedømmelse, efter at egen karakterliste i underskrevet stand er  

 afleveret til skolens/kursets leder, der sender den til censor.
Forhandling  

 mundtlig eller skriftlig - om bedømmelse af en besvarelse, hvorom der ikke er  

 enighed, skal finde sted, hvis en af bedømmerne ønsker det.
Lederen af  

 skolen/kurset forestår forhandlingen.
 Stk. 5.  Ved de mundtlige og praktiske prøver er censor  

 og lærer alene under censureringen, og censor afgiver sin bedømmelse først.  

 Ved prøvetype B i faget fysik/kemi samt i fagene håndarbejde, sløjd og  

 hjemkundskab censureres der efter hvert hold.
Stk. 6.  Når bedømmelsen er afsluttet, indføres de givne  

 karakterer i prøveprotokollen.
Kun den fastsatte karakter meddeles eleven.
 Stk. 7.  Karakterlisterne skal opbevares af  

 skolen/kurset mindst et år.
VIII.
Indberetning om prøvernes udfald § 38.  Umiddelbart efter prøverne sender lederen af  

 skolen/kurset indberetning om deres udfald til Direktoratet for Folkeskolen  

 og Seminarier m.v.
IX.
Afgangsbevis § 39.  Skolen udfærdiger afgangsbevis for de elever,  

 der udskrives af skolen efter 7. klassetrin eller senere, jf.  

 folkeskolelovens § 12, stk. 2.
 Stk. 2.  Afgangsbeviset skal indeholde følgende  

 oplysninger:
a.
Elevens fulde navn og personnummer.
b.
Dato for udskrivning.
c.
Klassetrin og skolens navn.
d.
I hvilke fag der er modtaget undervisning i skoleforløbet.
For fag med  

 kursusdelt undervisning angives det, om undervisningen er givet på  

 grundkursus, på udvidet kursus eller uden kursusdeling.
e.
De senest givne standpunktskarakterer (årskarakterer) i fagene dansk,  

 regning/matematik, engelsk, fransk, latin, tysk, fysik/kemi, håndarbejde,  

 sløjd, hjemkundskab og maskinskrivning med angivelse af, på hvilke klassetrin  

 karaktererne er givet.
For elever, der udskrives af skolen i et skoleår,  

 påføres lærerens bedømmelse af elevens faglige standpunkt ved  

 udskrivningstidspunktet.
f.
Karakterer, der er opnået ved afgangsprøver og udvidede afgangsprøver.  

 For elever, der har været til samme prøve flere gange, anføres kun den  

 højeste prøvekarakter.
Er den højeste prøvekarakter opnået ved en prøve, der  

 er aflagt ved en anden skole, anføres denne karakter.
Eleven fremlægger  

 dokumentation for den opnåede karakter i form af originalt  

 afgangsbevis/prøvebevis fra den anden skole.
På et afgangsbevis, hvor der er  

 anført karakterer opnået ved en anden skole, mærkes disse med x), og nederst  

 på beviset påføres følgende: Prøvekarakterer mærket med x) er overført fra  

 afgangsbevis/prøvebevis udstedt af (skolens navn og adresse).
 Stk. 3.  Afgangsbeviset udfærdiges på et skema, der er  

 godkendt af Undervisningsministeriet.
X.
Andre bestemmelser § 40.  Direktoratet for Folkeskolen og Seminarier m.v.  

 kan i særlige tilfælde tillade fravigelse af de givne regler, herunder  

 ændringer af prøveformer ved de mundtlige og praktiske prøver.
 Stk. 2.  Ansøgning herom indsendes inden 1. februar for  

 prøverne i maj-juni prøvetermin og inden 1. oktober for prøverne i  

 november-januar prøvetermin.
 § 41.  Direktoratets afgørelser efter denne  

 bekendtgørelse, bortset fra afgørelser om lærernes tjenstlige forpligtelser,  

 kan ikke indbringes for højere administrativ myndighed.
XI.
Ikrafttrædelses- og overgangsbestemmelser § 42.  Bekendtgørelsen træder i kraft den 1. januar  

 1988 og finder første gang anvendelse ved prøveterminen maj-juni 1988, jf.  

 dog stk. 3.
 Stk. 2.  Bekendtgørelse nr. 88 af 8. marts 1977 om  

 folkeskolens afsluttende prøver m.v. med senere ændringer ophæves.
 Stk. 3.  I prøveterminen maj-juni 1988 kan skolen  

 beslutte, at de mundtlige og praktiske prøver i henhold til bekendtgørelsens  

 kapitel V og VI skal afholdes efter de i bekendtgørelse nr. 88 af 8. marts  

 1977 fastsatte bestemmelser.
