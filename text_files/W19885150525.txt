 Justitsministeriet modtager forespørgsel om hvorvidt forældelse af  

 bøder og forvandlingsstraffen for disse afbrydes ved anmeldelse af krav under  

 gældssanering.
En person idømmes i nov. 1981 en bøde.
Justitsministeriet tillader en  

 afdragsordning, og i dec. 1985 afsiges kendelse om gældssanering, hvor  

 skyldnerens gæld nedsættes til 10 %. I henhold til gældssaneringskendelsen  

 skal gælden afdrages over 5 år.
Justitsministeriet udtaler i anledning af en  

 forespørgsel fra vedkommende politimester, at bødekravet ikke kan anses for  

 bortfaldet i medfør af traffelovens § 97 a, stk. 1, og bemærker, at det er  

 opfattelsen, at anmeldelse til skifteretten vil kunne ligestilles med  

 indgivelse af begæring om udpantning, således at forældelsen anses for  

 afbrudt ved anmeldelsen til skifteretten.
Det findes nærliggende at antage,  

 at anmeldelser til skifteretten bevarer deres suspenderende virkning, så  

 længe skyldneren overholder den fastsatte afdragsordning.
Justitsministeriet  

 finder herefter, at inddrivelsen af bødekravet bør fortsætte i  

 overensstemmelse med den afsagte gældssaneringskendelse.
 For så vidt angår iværksættelse af bødeforvandlingsstraffen er  

 Justitsministeriet enig i, at muligheden herfor er bortfaldet, jfr.  

 straffelovens § 97 a, stk. 2.
 Justitsministeriet gør afslutningsvis opmærksom på, at bødekrav forældes  

 på 3, henholdsvis 5 år, uanset om der er udstedt gældskrav eller pantebrev  

 til sikkerhed for kravet.
