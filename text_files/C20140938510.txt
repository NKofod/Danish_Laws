Cirkulæreskrivelse om institutionsspecifikke bestemmelser for el-mestre i Forsvarsministeriets tjeneste (Dansk El-forbund) Ref.:
a.
Personalestyrelsens Cirkulære om fællesoverenskomst mellem Finansministeriet og Offentligt Ansattes Organisationer  Det Statslige Område (OAO-S Fællesoverenskomsten), for tiden cirkulære af 15. oktober 2008 (Perst. nr. 066-08).
b.
Personalestyrelsens Cirkulære om organisationsaftale for håndværkere, for tiden cirkulære af 5. august 2008 (Perst. nr. 038-08).
1. GENERELT 1.1. Formål.
 Nærværende cirkulære er Forsvarets Personeltjenestes bemærkninger og derved arbejdsgiverbemærkninger til institutionsspecifikke bestemmelser for el-mestre i Forsvarsministeriets tjeneste af 29. juni 2009 (bilag 1).
 Cirkulæret fastsætter yderligere en række personaleadministrative anvisninger.
 1.2. Afgrænsning.
 Personelgruppen omfatter følgende personalekategori (PKAT):
PKAT228 Faglærte arbejdere Personalekategorien opdeles i følgende stillingskoder (STIKO):
STIKO 1161 C200 El-mester (Statens Istjeneste) STIKO 1162 C200 Elektriker (Statens Istjeneste) 1.3. Anvendelsesområde.
 Cirkulæret med tilhørende institutionsspecifikke bestemmelser (vedlagte bilag) er gældende for Forsvarskommandoens myndighedsområde.
 1.4. Indledende bemærkninger.
 Ved OK08 overgik sejlende civile elektrikere og el-mestre ved de tre statsisbrydere fra at være omfattet af en særskilt overenskomst (Overenskomst mellem Forsvarskommandoen og Dansk El-Forbund for elektrikere ved Statens Isbrydere) til at være omfattet af den statslige organisationsaftale for håndværkere.
De institutionsspecifikke bestemmelser er de residualbestemmelser, der er blevet tilbage af den tidligere overenskomst efter overgang til den statslige organisationsaftale.
Nærværende institutions-specifikke bestemmelser udgør derfor i foreningen med ref. a og b det samlede overenskomstgrundlag for sejlende civile elektrikere og el-mestre ved de tre statsisbrydere.
 Tjenesteområdet blev som følge af overgangen til den statslige organisationsaftale, udvidet til at omfattet forsvarets øvrige tjenesteområder, fx på flådens øvrige fartøjer mv.
 El-mestre og elektrikere ved statens istjeneste er således forpligtet, efter arbejdsgivers anvisning, til at deltage i opgaveløsningen ved flådens øvrige fartøjer mv.
 1.5. Lov- og bekendtgørelsesmæssige bindinger.
 Ansættelse som elektriker forudsætter kvalifikationer erhvervet ved den erhvervsfaglige fælles-indgang strøm, styring og IT, jf. undervisningsministeriets bekendtgørelse nr. 138 af 28. februar 2008, eller tilsvarende uddannelse.
 Ansættelse som el-mester forudsætter uddannelsen som installatør (speciale i stærkstrømsteknik), men kvalifikationer erhvervet ved den erhvervsakademiuddannelsen indenfor energiinstallation, jf. undervisningsministeriets bekendtgørelse nr. 791 af 20. august 2009, eller tilsvarende uddannelse.
 Der henvises endvidere til den til enhver tid gældende lov om skibes besætning.
2. SPECIFIKKE BESTEMMELSER 2.1. Bemærkninger til dækningsområdet (§ 1).
 De institutionsspecifikke bestemmelser er kun gældende for personale, der specifikt er ansat til at varetage opgaver i forbindelse med statsisbryderne.
Øvrige elektrikere i Forsvaret kan alene omfattes af nærværende aftale såfremt de forretter tjeneste ved statsisbryderne.
Såfremt der er tale om en tidsbegrænset periode oppebæres tillæg mv. forholdsmæssigt.
 2.2. Bemærkninger til faglært tillæg (§ 2).
Elektrikere med installatøruddannelsen betegnes el-mestre.
Personalegruppen oppebærer fra ansættelsestidspunktet autorisationstillæg (faglært tillæg  LKO 2229).
Elektrikere uden installatøruddannelsen oppebærer autorisationstillægget efter tre års ansættelse ved statsisbryderne.
Tillægget anvises fra ansættelsesdagen tillagt 3 år.
 2.3. Bemærkninger til funktionstillæg (§ 3).
 Både el-mestre og elektrikere ved statsisbryderne oppebærer funktionstillæg (LKO 4377) fra ansættelsestidspunktet.
 2.4. Bemærkninger til godtgørelse af merudgifter (§ 4).
 Der henvises til:
 FPTBST 564-42 Bestemmelser om godtgørelse af merudgifter under deltagelse i øvelser, sejlads med Søværnets skibe mv. samt ophold i øvelses-/skydelejre mv. for personel under Forsvarsministeriets område.
 2.5. Bemærkninger til fridøgn for tjeneste til søs (§ 6).
 Ved udbetaling af ikke afholdte fridage for tjeneste til søs anvendes LKO 2631.
 Der henvises i øvrigt til FKOBST 408-3.
 2.6. Bemærkninger til arbejdstøj (§ 7).
 Der er lokalt indgået aftale vedr. vederlagsfri arbejdsbeklædning, jf. 1. Eskadres skrivelse af 25. februar 2009.
 2.7. Bemærkninger til strejkeret (§ 8).
Under overenskomstmedholdelige arbejdskonflikter må der ikke iværksættes kollektive kamp-skridt på overenskomstområdet.
El-mestre og elektrikere skal under generelle arbejdskonflikter fortsætte den daglige tjeneste.
Endvidere skal der positivt medvirkes til at forhindre værditab af materiel mv. i disse situationer.
 Der henvises i øvrigt til FPTBST 043-01 Bestemmelse om overenskomstmæssige arbejdskonflikter i Forsvaret.
 Under en overenskomststridig arbejdsnedlæggelse, temponedsættelse, arbejdsvægring mv. skal el-mestre og elektrikere medvirke til at opretholde isbrydningstjenestens fulde drift, herunder om nødvendigt overtage andre arbejdsfunktioner efter arbejdsgivers nærmere direktiv.
 Der henvises i øvrigt til FPTBST 043-02 Bestemmelse om overenskomststridige arbejdsstandsninger mv. i Forsvaret.
 2.8. Bemærkninger til Ny Løn (§ 11).
 Aftale- og forhandlingsretten udøves mellem Forsvarets Personeltjeneste og Dansk El-Forbund.
3. SAGSBEHANDLENDE ENHED Ved fortolkningsspørgsmål mv. vedrørende nærværende cirkulæreskrivelse kontaktes Forsvarets Personeltjeneste, Overenskomst- og Aftaleafdelingen, Civilsektionen der er sagsbehandlende enhed.
4. IKRAFTTRÆDEN Nærværende cirkulæreskrivelse har virkning fra 1. juni 2010.
Forsvarsministeriet, den 12. juni 2014 Nicolai Wammen / Niels Bundsgaard Bilag 1 Institutionsspecifikke bestemmelser for el-mestre i Forsvarsministeriets tjeneste Institutionsspecifikke bestemmelser for el-mestre i Forsvarsministeriets tjeneste Disse institutionsspecifikke bestemmelser supplerer og/eller fraviger organisationsaftale for håndværkere i staten med tilhørende OAO-S fællesoverenskomst.
§ 1 Dækningsområdet Nærværende institutionsspecifikke bestemmelser er gældende for el-mestre og elektrikere under Forsvarsministeriets myndighedsområde, der er tjenestegørende ved statens isbrydere.
§ 2 Faglært tillæg Faglærte autoriserede el-mestre oppebærer et faglært tillæg på kr. 13.300,00 pr. år. (oktober 1997 niveau).
 Stk. 2 El-mestre med 3 års anciennitet ligestilles med autoriserede el-mestre efter 3 års ansættelse ved statens isbrydere.
§ 3 Funktionstillæg Der udbetales et funktionstillæg til el-mestre ved statens isbrydere på kr. 6.400,00 pr. år (oktober 1997 niveau) § 4 Godtgørelse for merudgifter Under udstationering og sejlads ydes godtgørelse i henhold til den til enhver tid gældende FPTBST 564-42: Bestemmelser om godtgørelse af merudgifter under deltagelse i øvelser, sejlads med Søværnets skibe mv. samt under ophold i øvelses- og skydelejre mv. for personel under Forsvarsministeriets område.
§ 5 Ferie Ferie afholdes i henhold til den til enhver tid gældende ferielov og ferieaftale mellem Finansministeriet og de forhandlingsberettigede organisationer.
§ 6 Fridøgn for tjeneste til søs For hvert sejldøgn på lørdage, søndage og helligdage optjenes en fridag for tjeneste til søs.
Fridagene afvikles i henhold til enhver tid gældende arbejdstidsregler for tjenestemænd.
 Stk. 2 Kan der undtagelsesvis ikke ske afvikling af fridagene udbetales de ikke afholdte fridage med følgende sats: kr. 994,00 (oktober 1997 niveau).
§ 7 Arbejdstøj Bestemmelser om arbejdstøj udarbejdes mellem den lokale myndighed og tillidsrepræsentanterne ved statens isbrydere med udgangspunkt i det eksisterende pointsystem.
§ 8 Strejkeret  blokade  lockout Under lovlige arbejdskonflikter mellem arbejdsgiver og arbejdstager udfører el-mestre/elektrikere det arbejde, de under normale forhold udfører.
Hvor værdier står på spil, såfremt bestemte arbejder ikke foretages, er el-mestre/elektrikere dog pligtige til at være behjælpelige med at redde disse værdier.
 Stk. 2 Under en uvarslet arbejdsstandsning og under overenskomststridig konflikt i øvrigt medvirker el-mestre/elektrikere til at oprette virksomhedens drift i det omfang, det er muligt.
§ 9 Sømandsloven Frem til 1. april 1999 har sømandsloven ved aftale perterne imellem været gældende for ansatte el-mestre/elektrikere ved statens isbrydere.
Med henblik på at forenkle reglerne har parterne i forbindelse med overenskomstfornyelsen aftalt, at bestemmelserne om sømandsloven ikke længere skal indgå i det samlede overenskomstgrundlag.
 Stk. 2 Det er ikke hensigten, at der skal ske forringelser for aftaleparterne.
 Stk. 3 Såfremt parterne i overenskomstperioden finder, at aftaleparterne stilles ringere ved overstående ændring, optages drøftelser mellem parterne (Dansk El-forbund og Forsvarets Personeltjeneste) med henblik på at afklare forholdene.
§ 10 Særligt om funktions- og kvalifikationstillæg Tillæg i henhold til Aftale mellem Forsvarets Personeltjeneste og Forsvarsarbejdernes Landsorganisation om funktions- og kvalifikationstillæg af 11. maj 2006 kan ikke oppebæres af el-mestre ved Statens Istjeneste.
 Stk. 2 El-mestre og elektrikere, der gør tjeneste ved statens isbrydere er ikke omfattet af øvrige aftaler indgået mellem Forsvarsarbejdernes Landsorganisation og Forsvarets Personeltjeneste, med mindre der indgås særlig aftale herom.
§ 11 Forhandlingsret for Ny Løn Forhandlingsretten under fremtidige Ny Lønforhandlinger tilkommer alene Dansk El-Forbund.
§ 12 Opsigelse og ikrafttræden Aftalen er gældende fra 1. april 2008, og samtidig bortfalder alle tidligere indgåede aftaler og bestemmelser samt protokollater knyttet hertil.
 Stk. 2 Nærværende institutionsspecifikke bestemmelser følger organisationsaftalen for håndværkere i staten, og kan opsiges med 3 måneders varsel til en 31. marts, dog tidligst 31. marts 2011.
