Kendelse fra Pressenævnet i sag nr.  

 36/1999 En mand har på egne vegne og på vegne af sin  

 hustru klaget til Pressenævnet over forsiden og en artikel bragt i  

 Ekstra Bladet den 23. marts 1999, idet de mener, at god presseskik er  

 tilsidesat.
 Forsiden havde hoved-overskriften "AFSLØRING  

STASI-AGENT PÅ EKSTRA BLADET LÆS SIDE 6, 7 OG LEDEREN SIDE  

 2".
 Artiklen, der blev bragt på side 6-7 havde  

 overskriften "STASI-SPION PÅ EKSTRA BLADET" og bl.a.  

 følgende indhold:
 "En usædvanlig skupelløs   og i hvert fald  

 tidligere farlig   dansk agent for det hemmelige østtyske politikorps  

 Stasi bliver afsløret med denne artikel.
Hans navn er [A], 54 år.
Han arbejdede for Stasi  

 under dæknavnet "Apollo" fra 1981 til Murens fald 9. november 1989.
 Mens Politiets Efterretningstjeneste (PET) holdt lav  

 profil, infiltrerede han Ekstra Bladets redaktion og blev timelønnet  

 medhjælper på brevkassen "System Danmark".
TO RUSSERINDER Spionen "Apollo" har aldrig gjort rent bord over for sine  

 omgivelser om sit arbejde for Stasi.
Det er derfor nærliggende at  

 tænke sig, at han har fortsat sin agentvirksomhed efter DDRs  

 sammenbrud, men denne gang for Ruslands nye og meget aktive  

 efterretningstjeneste.
Hans omgangskreds rummer mange østeuropæere.  

 Han har været gift tre gange med polske kvinder.
I 90'erne har han to  

 gange været gift med russerinder.
Den nuværende kone har bragt en  

 voksen søn og den 13-årig datter til landet.
ANONYM PERSON Kort før han kom på Ekstra Bladets  

 lønningsliste, overtog han en lejlighed på tagetagen i  

 Studiestræde 31 B kun få skridt fra redaktionen i  

 København.
På dørskiltet står "Københavns  

 Borgerhjælp".
Men officielt bor [A] sammen med fru [B] på adressen  

 (gadenavn og nr.), på Christianshavn.
Her er der imidlertid intet  

 navneskilt ved dørtelefonen, og han har adressebeskyttelse i  

 folkeregistret.
INDYNDEDE SIG [A]s største færdighed som Stasi-agent var at  

 infiltrere, og den evne udnyttede han fuldt ud til at vinde den varmhjertede  

  Sonja  Dahlgaards tillid.
 Allerede i efteråret 1995 stod han som leder af  

 Vestegnens Borgerhjælp og Borgerhjælpens Oplysningsforbund fra  

 sin daværende adresse i Hvidovre.
Men [A] er ikke nogen uegennyttig humanist.
Det  

 fremgår af talrige papirer, som Ekstra Bladet har fået udleveret  

 fra Gauck-arkivet i Berlin.
Hans sagsmappe hos Stasi under reg.nr.
Rostock  

 I/848/83 fylder adskillige ringbind og tegner billedet af en kynisk og  

 beregnende person, der gør alt for penge, så længe han  

 ikke selv bringes i fare.
 Gennem sit stikkeri for Stasi var agenten "Apollo"  

 således medvirkende til at adskillige DDR-borgere havnede i  

 umenneskelige østtyske fængsler.
 Han angav sin polske svigerfar for  

 kontra-revolutionær virksomhed i Polen, og han infiltrerede det polske  

 Solidaritets kontor i København.
SYNDEREGISTRET Derudover løste han 80'erne igennem forskellige  

 spionage-opgaver i Danmark vendt mod danske interesser og leverede  

 informationer om egnede spion-emner, der kunne hverves.
Og "Apollo" arbejdede ikke kun for de kontanter, han fik  

 udbetalt af Stasi, skønt der var beløb imellem både 2000  

 og 3000 DM.
Det hemmelige østtyske politikorps så gennem fingre  

 med, at han drev en omfattende smugler-virksomhed med store mængder  

 cigaretter mellem Polen, DDR, Vesttyskland og Danmark og tilskyndede ham  

 endog til det.
Ved siden af smugleriet og belønningen fra Stasi  

 havde han en overgang rufferi som bi-erhverv suppleret med indtægter  

 fra socialt bedrageri.
Det har han selv redegjort udførligt for over  

 for Stasi.
BENÆGTER ALT Vi har henvendt os til [A] for at få hans forklaring  

 om sit samarbejde med Stasi.
- Jeg kender ikke noget til Stasi.
I spilder jeres tid,  

 siger manden, der i vinterens løb har hævet 26.800 kr. fra  

 Ekstra Bladets kasse." I tilknytning til denne artikel bragtes en artikel med  

 overskriften "Dækkede sig bag Schlüter" og bl.a. følgende  

 indhold:
"ISHØJ-AFDELING [A] meldte sig ind hos De Konservative i oktober 1982, men  

 først 22. februar 1983 blev kontingentet indbetalt til partiafdelingen  

 i Ishøj.
 Det var så uheldigt, at netop i den periode var  

 "Apollo" ikke fri til at varetage sine borgerlige forpligtelser.  

 Kriminalpolitiet var i hælene på ham, og 8. december 1982 blev  

 han varetægtsfængslet sammen med sin kompagnon E.L. for at  

 indsmugle store mængder cigaretter til Danmark.
De to smuglere blev først løsladt 19. januar  

 1983,  " Artiklen blev ledsaget af et billede af klageren [A] med  

 billedteksten "Den 54-årige [A] arbejdede for Stasi 1981-89, men blev  

 afsløret, da han sneg sig ind på Ekstra Bladet" samt en  

 faksimile af en "Auskunftsbericht" med følgende undertekst:
"[A] begyndte sit arbejde for Stasi i 1981, men  

 tilsyneladende har man mistænkt ham for at være dobbelt-spion,  

 for den formelle registrering af ham som agent fandt først sted 3.  

 juni 1983. Det fremgår blandt andet af dette dokument fra  

 Stasi-arkiverne." Billedet af klageren [A] blev efterfølgende anvendt  

 i forbindelse med senere artikler i bladet.
Klagerne har anført, at bladet har bragt en lang  

 række krænkende og skadelige oplysninger om dem.
De har i den  

 forbindelse navnlig gjort gældende, at bladet ikke har forelagt eller  

 forsøgt at forelægge oplysningerne for dem forud for  

 offentliggørelsen.
Bladet har alene spurgt [A], hvad han ved om Stasi,  

 og det har han afvist at besvare.
Ved tidligere henvendelser på  

 klagernes bopæl, hvor [A] ikke var hjemme, har bladets journalister  

 ikke efterladt besked om, at [A] skulle kontakte dem, eller rettet skriftlig  

 henvendelse til [A].
 Klagerne har vedrørende de enkelte oplysninger i  

 artiklen anført, at det er i strid med god presseskik, at artiklens  

 tekst bibringer læserne det indtryk, at de aktuelt og sammen arbejder  

 for den russiske efterretningstjeneste.
 Klagerne har videre anført, at det er en  

 krænkelse af privatlivets fred, at bladet oplyste klagernes  

 fuldstændige adresse og [B]s navn, selv om bladet var bekendt med, at  

 familien havde fået adressebeskyttelse i Folkeregistret.
 Klagerne har herudover anført, at bladet ikke har  

 forelagt de   i øvrigt udokumenterede - beskyldninger om infiltration  

 på Ekstra Bladets redaktion for [A], før de blev bragt i bladet.  

 har i den forbindelse anført, at det er groft  

 ærekrænkende at blive beskyldt for infiltration og udnyttelse af  

 andres tillid, og at hans oprigtighed og sociale engagement er blevet draget  

 i tvivl.
 Klagerne har yderligere anført, at heller ikke  

 beskyldningerne om rufferi, socialt bedrageri eller medvirken til  

 fængsling af systemkritikere er dokumenteret eller blevet forelagt for  

 forud for offentliggørelsen.
Klagerne har desuden anført, at bladet har forholdt  

 sig fuldstændig ukritisk til oplysningerne fra det daværende  

 Østtyskland.
Disse oplysninger er i artiklerne tillagt samme  

 sandhedsværdi og troværdighed som den, der gælder for  

 officielle dokumenter udfærdiget af lovlige danske myndigheder eller  

 domme afsagt af danske domstole.
 Klagerne har endvidere anført, at det ikke kan  

 være rigtigt, at bladet kan omtale en mere end 16 år gammel  

 varetægtsfængsling.
 Klagerne har vedrørende de anvendte billeder  

 anført, at disse blev optaget for et par år siden i forbindelse  

 med en sag, hvor [A] hjalp en familie mod danske myndigheders overgreb, og at  

 billederne ikke har relation til den aktuelle sammenhæng.
Bladet har i en udtalelse anført, at [A] var  

 Stasi-agent fra 1981 til 1989. Han har efter DDR's sammenbrud aldrig gjort  

 rent bord hverken over for myndigheder eller offentligheden.
Ekstra Bladet  

 har gennem mange år haft den fast linie at afsløre  

 Stasi-agenter.
Det var derfor en grov provokation over for bladet, at [A]  

 søgte ind på netop Ekstra Bladets redaktion uden at gøre  

 opmærksom på sin fortid.
Bladet har videre anført, at det i forbindelse med  

 afsløringen af [A] var journalistisk korrekt og i offentlighedens  

 interesse at spørge, hvad [A]s motiv kunne være til at  

 søge ind på bladet.
En nærliggende tanke kunne være,  

 at han har fortsat sin agentvirksomhed for den nye russiske  

 efterretningstjeneste, KGB's efterfølger.
 Bladet har i den forbindelse anført, at  

 oplysningerne om [A]s østeuropæiske omgangskreds og skiftende  

 hustruer er korrekte og relevante, at ingen af hustruerne af bladet er bragt  

 i forbindelse med agentvirksomhed, og at de to adresser og  

 omstændighederne omkring dem er korrekte oplysninger.
 Bladet har vedrørende kontakten til [A]  

 anført, at bladet besøgte adressen adskillige gange for at  

 få fat i ham, men ingen svarede over dørtelefonen.
 Bladet har yderligere anført, at oplysningerne om  

 indtjening på prostitution og salg af smuglervarer samt  

 øvrige oplysninger om illegale indtægter stammer fra [A]s  

 oplysninger til sine føringsofficerer inden for Stasi.
 Bladet har herudover anført, at det er patetisk, at  

 jamrer over omtalen af varetægtsfængslingen henset til de  

 ulykker, han har påført andre mennesker ved sin landsskadelige  

 virksomhed, og at oplysningerne om hans meritter er relevante for, at  

 offentligheden kan forstå hans liv som Stasi-agent og smugler.
 Bladet har vedrørende anvendelsen af billedet  

 anført, at klagen herover er uforståelig, idet samtlige dagblade  

 kan nedlægge deres billedarkiver, hvis denne anvendelse er i strid med  

 god presseskik.
Bladet har vedrørende klagen over, at artiklens  

 oplysninger ikke er efterprøvede hos [A], anført, at bladets  

 journalister opsøgte ham i baghuset i Studiestræde 31B, da de  

 havde fundet ud af, at han opholdt sig der.
De sagde til ham, at de gerne  

 ville tale med ham om hans kontakt til Stasi.
Da han svarede, at han ikke  

 kender noget til Stasi, sagde den ene journalist, at han syntes, at de skulle  

 gå ind og snakke om det alligevel. [A] svarede, at journalisterne  

 spildte deres tid, og gik derefter tilbage til lejligheden.
Bladet har sammenfattende anført, at artiklerne  

 udgør en præcis beskrivelse af klagerens mangeårige  

 ulovlige aktiviteter.
De bygger på grundig research, og klageren er  

 givet mulighed for at kommentere materialet, hvilket han imidlertid  

 afviste.
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Tage Clausen og  

 Ole Askvig.
 Pressenævnet udtaler:
 Pressenævnet finder, at det har offentlig interesse  

 at omtale indholdet af tyske Stasi-arkiver, og at dette gælder i  

 særlig grad, når det heraf fremgår, at danskere har  

 optrådt som agenter for fremmede stater.
 Pressenævnet finder ikke anledning til at kritisere,  

 at bladet har anvendt arkivbilledet af klageren til illustration af  

 artiklerne.
 Pressenævnet finder, at det til opfyldelsen af  

 formålet med artiklen var unødvendigt at offentliggøre  

 ægtefælles navn, klagernes nøjagtige adresse og det  

 forhold, at de har adressebeskyttelse i folkeregistret.
 Bladet har således på dette punkt tilsidesat  

 god presseskik, og nævnet udtaler sin kritik af Ekstra Bladet.
Pressenævnet finder, at den omstændighed, at  

 på forespørgsel har afvist at udtale sig om sit forhold til  

 Stasi, med rette kunne opfattes som en afvisning af at tale med bladet i det  

 hele taget.
Da bladet faktisk har forsøgt at få klageren i tale,  

 er der ikke sket en tilsidesættelse af god presseskik.
Artiklens  

 bemærkninger om mulig spionage fra klagerens side til fordel for den  

 russiske efterretningstjeneste er imidlertid ikke antageliggjort.
Ved  

 alligevel at fremsætte disse bemærkninger har Ekstra Bladet  

 også på dette punkt tilsidesat god presseskik.
 I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at offentliggøre følgende:
 "Kendelse fra Pressenævnet.
 Ekstra Bladet bragte den 23. marts 1999 en artikel med  

 overskriften "STASI-SPION PÅ EKSTRA BLADET". I artiklen omtaltes bl.a.  

 oplysninger fra tyske Stasi-arkiver om [A]s aktiviteter i årene  

 1981-1989. Herudover blev beskrevet, at [A] i en periode havde arbejdet  

 på Ekstra Bladets brevkasse "System Danmark".
 [A] og hans ægtefælle har klaget til  

 Pressenævnet over omtalen, som de finder er i strid med god  

 presseskik.
 Pressenævnet har i anledning af klagen udtalt, at  

 Pressenævnet finder, at det har offentlig interesse at omtale indholdet  

 af tyske Stasi-arkiver, og at dette gælder i særlig grad  

 når det heraf fremgår, at danskere har optrådt som agenter  

 for fremmede stater.
 Pressenævnet finder ikke anledning til at kritisere,  

 at bladet har anvendt arkivbilledet af klageren til illustration af  

 artiklerne.
 Pressenævnet finder, at det til opfyldelsen af  

 formålet med artiklen var unødvendigt at offentliggøre  

 ægtefælles navn, klagernes nøjagtige adresse og det  

 forhold, at de har adressebeskyttelse i folkeregistret.
 Bladet har på dette punkt tilsidesat god presseskik,  

 og nævnet udtaler sin kritik af Ekstra Bladet.
 København, den 26. maj 1999.
Axel Kierkegaard, Bo Maltesen, Tage Clausen og Ole  

 Askvig." Afsagt den 26. maj 1999.
