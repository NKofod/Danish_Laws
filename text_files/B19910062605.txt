 I henhold til § 2, stk. 3 og 4, i lov om styrelse af højere  

 uddannelsesinstitutioner jf. lovbekendtgørelse nr. 358 af 26. maj 1989, og §  

 8 i lov om handelshøjskoler og handelshøjskoleafdelinger, jf.  

 lovbekendtgørelse nr. 544 af 12. juli 1990, fastsættes:
Uddannelsernes formål og struktur § 1.  Formålet med den erhvervsøkonomiske  

 kandidatuddannelse er, at de studerende erhverver kompetence til på højt  

 videnskabeligt niveau at identificere og udarbejde løsninger på  

 erhvervsøkonomiske problemstillinger i private og offentlige virksomheder og  

 organisationer.
§ 2.  Adgang til uddannelsen er betinget af bestået  

 almenerhvervsøkonomisk uddannelse (HA) eller anden uddannelse, hvor  

 tilsvarende forudsætninger er erhvervet.
Der kan i studieordningen fastsættes  

 krav om aflæggelse af supplerende prøver.
 Stk. 2.  Institutionen fastsætter i studieordningen  

 nærmere regler om adgang til det erhvervsøkonomiske kandidatstudium for  

 studerende, som har bestået en erhvervsøkonomisk diplomprøve (HD).
 Stk. 3.  Institutionen kan i særlige tilfælde give  

 adgang til uddannelsen for ansøgere, der ikke opfylder betingelsen i stk. 1.
 § 3.  Den erhvervsøkonomiske kandidatuddannelse er på  

 2 år.
Stk. 2.  Uddannelseslængden angiver det antal årsværk,  

 der skal lægges til grund for planlægningen af uddannelsen.
Et årsværk er en  

 fuldtidsstuderendes arbejde i et år.
 Stk. 3.  Undervisnings- og forskningsministeren  

 fastsætter nærmere regler om det antal måneder, den studerende skal kunne  

 fuldføre uddannelsen på.
 § 4.  Den erhvervsøkonomiske kandidatuddannelse giver  

 ret til betegnelsen cand.merc. (candidatus/candidata mercaturae).
Uddannelsens indhold § 5.  Institutionen opretter en række  

 erhvervsøkonomiske linier, der uddyber afgrænsede faglige eller tværfaglige  

 områder i forhold til den almene erhvervsøkonomiske uddannelse (HA).
Stk. 2.  Uddannelsen består af erhvervsøkonomiske fag  

 samt af redskabsfag med tilknytning til disse.
I uddannelsen kan desuden  

 indgå samfundsøkonomiske fag.
 Stk. 3.  I uddannelsen indgår følgende 4 elementer, der  

 hver udgør en fjerdedel af uddannelsen:
 Stk. 4.  Den liniespecifikke blok består af de  

 sammenhængende vidensområder, der sammen med specialet angiver liniens  

 faglige profil.
 Stk. 5.  Den metodologiske blok består af vidensområder,  

 der er nødvendige forudsætninger for arbejdet med den liniespecifikke blok,  

 og som er af betydning for løsningen af erhvervsøkonomiske problemstillinger  

 eller for videreudviklingen af faglige og tværfaglige løsningsmodeller.
Stk. 6.  Den valgfrie blok kan sammensættes af fag inden  

 for eller uden for uddannelsens faglige område.
Nærmere regler herom  

 fastsættes i studieordningen under hensyntagen til helheden og niveauet i  

 uddannelsen.
Stk. 7.  Specialet består i udarbejdelsen af en  

 skriftlig afhandling, der skal tjene til afprøvning af den studerendes evne  

 til faglig fordybelse.
Emnet skal godkendes af institutionen.
§ 6.  Med Undervisnings- og Forskningsministeriets  

 godkendelse kan der oprettes særlige kombinationslinier, i hvilke de  

 erhvervsøkonomiske fag og fag fra kombinationsområdet hver indgår med mindst  

 3/4 årsværk.
Kombinationslinierne uddyber fagområderne i forhold til de  

 tilsvarende linier på HA-uddannelsen.
 Stk. 2.  For tiden er kombinationslinierne (jur.),  

 (dat.), (int.) og (mat.) godkendt.
 Stk. 3.  Inden for kombinationslinierne skal specialet  

 omhandle problemstillinger, der dækker elementer fra såvel liniens  

 erhvervsøkonomiske blok som fag fra kombinationsområdet.
§ 7.  Adgangsgrundlaget for de enkelte linier og  

 særlige kombinationslinier, fastsættes i studieordningen.
Endvidere  

 fastsættes i studieordningen for hver af linierne uddannelsens nærmere  

 indhold, studieforløb og eksamensfordringer.
 § 8.  Institutionen kan i studieordningen fastsætte  

 særlige tids- eller forudsætningsbindinger for de studerendes deltagelse i  

 efterfølgende fag.
Bedømmelse § 9.  De kvalifikationer, der er erhvervet ved  

 uddannelsen, dokumenteres ved prøver, herunder bedømmelse af skriftlige  

 opgaver.
 § 10.  Prøverne er enten interne eller eksterne.
§ 11.  Mindst 1/3 af uddannelsen skal dokumenteres ved  

 eksterne prøver.
Disse skal dække uddannelsens væsentlige områder, herunder  

 specialet.
§ 12.  Prøveformerne skal sikre, at der sker en  

 individuel bedømmelse af den studerende.
Det kan bestemmes i studieordningen,  

 at en prøve kan aflægges som gruppeprøve med fællesbedømmelse, hvis en gruppe  

 af studerende ønsker det.
Stk. 2.  Ved bedømmelsen gives enten karakter efter  

 13-skalaen efter de fælles bestemmelser om karaktergivning ved de højere  

 uddannelsesinstitutioner, eller bedømmelsen Bestået/Ikke bestået.
Bedømmelsen  

 Bestået/Ikke bestået kan højest anvendes ved prøver, der dækker 1/3 af  

 uddannelsen.
 § 13.  En studerende kan forlange en studieaktivitet,  

 der alene er bedømt af en lærer, efterprøvet af censor, såfremt der ikke er  

 opnået karakteren 6 eller derover eller bedømmelsen »Bestået«.  

 Anmodningen herom skal være skriftlig og begrundet og skal være indgivet til  

 institutionen senest ugedagen efter, at bedømmelsen er meddelt den  

 studerende.
 § 14.  For at bestå den erhvervsøkonomiske  

 kandidatuddannelse kræves:
 Stk. 2.  Det kan bestemmes i studieordningen, at  

 karakterer, der indgår i eksamensresultatet skal være mindst 6, eller at hver  

 blok eller enkelte blokke skal bestås hver for sig.
Stk. 3.  Ved beregning af karaktergennemsnittet indgår  

 de enkelte prøver, der bedømmes efter 13-skalaen, med vægte svarende til  

 fagets andel af uddannelsen.
De nærmere regler for vægtningen fastsættes i  

 studieordningen.
§ 15.  En studerende kan højst 3 gange indstille sig  

 til den samme prøve eller anden form for bedømmelse.
Institutionen kan  

 tillade indstilling en 4. gang.
 Stk. 2.  Tredie og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en censor, der er beskikket af  

 ministeriet.
Stk. 3.  Hver prøve kan tages om for sig.
Prøver med  

 bedømmelsen »Bestået« eller en karakter på 6 eller derover kan ikke  

 tages om.
 Stk. 4.  Ved fornyet deltagelse i prøver er den sidst  

 opnåede karakter gældende.
§ 16.  Uddannelsen skal være afsluttet senest 5 år  

 efter dens begyndelse.
Institutionen kan dispensere fra denne bestemmelse,  

 hvis det findes begrundet i usædvanlige forhold.
§ 17.  Institutionen udsteder bevis for gennemført  

 erhvervsøkonomisk kandidatuddannelse.
Beviset skal indeholde en beskrivelse  

 af den konkrete uddannelses faglige sammensætning og kombinations- og  

 eventuelt liniebetegnelse anføres.
Kombinationsbetegnelsen påføres  

 eksamensbeviset i parantes efter betegnelsen cand. merc.
 Stk. 2.  Studerende, der forlader uddannelsen uden at  

 have gennemført denne, har ret til at få attestation for beståede prøver.
Andre bestemmelser § 18.  Institutionen fastsætter inden for  

 bekendtgørelsens rammer nærmere regler om uddannelsen i en studieordning, jf.  

 styrelseslovens § 14.
Stk. 2.  Studieordningen skal indeholde bestemmelser om Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning fastsættes, tager  

 institutionen kontakt til aftagerrepræsentanter.
De øvrige institutioner  

 orienteres med henblik på koordinering af uddannelserne.
 Stk. 5.  Studieordninger og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til de andre institutioner, censorerne og ministeriet, til  

 orientering.
 § 19.  Institutionerne kan nedsætte et fællesudvalg,  

 der er rådgivende om uddannelsen over for institutionerne og ministeriet.
§ 20.  Beståede uddannelseselementer eller dele heraf  

 i den erhvervsøkonomiske kandidatuddannelse ved en af institutionerne  

 ækvivalerer tilsvarende uddannelseselementer eller dele heraf ved de andre  

 institutioner.
Med hensyn til overførsel med karakter eller som  

 »Bestået« følges reglerne i stk. 3.
 Stk. 2.  Institutionen kan i hvert enkelt tilfælde eller  

 ved almindelige bestemmelser i studieordningen godkende, at  

 gennemførte/beståede uddannelseselementer eller dele heraf fra en dansk eller  

 udenlandsk videregående uddannelsesinstitution træder i stedet for prøver,  

 der er omfattet af denne bekendtgørelse.
 Stk. 3.  Bedømmelser overføres som »Bestået«  

 eller som karakterer efter 13-skalaen, jf. § 12, stk. 2. Forudsætningen for  

 overførsel med karakter efter 13-skalaen er, at den pågældende studieenhed  

 bedømmes efter denne skala ved begge uddannelsesinstitutioner, med mindre de  

 involverede institutioner aftaler andet.
Stk. 4.  Deltagelse i udenlandske uddannelsesaktiviteter  

 eller i projektarbejde med relation til erhvervsvirksomhed kan med  

 institutionens godkendelse helt eller delvist erstatte formaliserede  

 studieforløb.
Aktiviteterne må maksimalt omfatte studieaktiviteter svarende  

 til 1 årsværk.
§ 21.  Ministeriet kan tillade afvigelse fra  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 22.  Klager over institutionens afgørelser i henhold  

 til denne bekendtgørelse indgives til institutionen.
Hvis en klage ikke tages  

 til følge, og klageren fastholder klagen, videresender institutionen klagen -  

 vedlagt en udtalelse - til ministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 23.  Bekendtgørelsen træder i kraft den 1. september  

 1991. For Handelshøjskolen i København, Handelshøjskole Syd og Odense  

 Universitet har bekendtgørelsen dog først virkning fra den 1. september 1992.
 Stk. 2.  Følgende bekendtgørelser ophæves:
Stk. 3.  Institutionen fastsætter overgangsregler for  

 studerende, der er begyndt uddannelsen inden 1. september 1991, og som ønsker  

 at færdiggøre uddannelsen efter de nye regler.
For Handelshøjskolen i  

 København, Handelshøjskole Syd og Odense Universitets vedkommende dog inden  

 1. september 1992.
 Stk. 4.  Studerende, der færdiggør uddannelsen efter de  

 hidtidige regler, skal senest afslutte uddannelsen ved sommereksamen 1995.  

 For Handelshøjskolen i København, Handelshøjskole Syd og Odense Universitets  

 vedkommende dog senest 1. september 1996.
