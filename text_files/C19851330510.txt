Til samtlige til eksport af fersk kød autoriserede virksomheder samt  

 dyrlægerne ved disse.
Fra de canadiske myndigheder har man fået oplysning om,  

 at de canadiske regler om sundhedsmærkning af fersk kød er ændret med  

 virkning fra den 1. november 1985. Herefter skal principielt alle udskæringer  

 af fersk kød være individuelt stemplet med sundhedsmærke (brændestempel eller  

 farve: Kochs ultraviolet) og emballagen skal være forsynet med alle  

 obligatoriske oplysninger, jfr. dog de under A - C nævnte undtagelser og  

 særlige regler.
A.
Undtaget fra kravet om stempling på kødet er de i bilag 1 nævnte  

 udskæringer, som efter de canadiske regler anses som uegnede for stempling.  

 Disse udskæringer skal benævnes enten med den specifikke betegnelse eller med  

 »bone-in/boneless pork/beef«.
Til »bones and riblets«  

 henregnes »neck-bones«, men ikke kamben (»pork loin  

 ribs«) og »spareribs«, som derfor principielt skal stemples  

 individuelt.
Til stempling af sådanne varer anbefales det på  

 rekvisitionsblanketten (K.K. 114-1985) nævnte stempel på 16 x 24 mm. (DK -  

 EØF).
B.
Undtaget er ligeledes udskæringer, der er pakket i gennemsigtigt  

 indpakningsmateriale (film, poser eller lign.), som er lukket (varmesvejsning  

 eller clipsning), og som er forsynet med alle obligatoriske oplysninger enten 1. trykt på indpakningsmaterialet, eller 2. på en etiket fastklæbet på indpakningen, eller 3. på en etiket indlagt i pakningen.
I sidstnævnte  

 tilfælde skal oplysningerne være umiddelbart læselige.
I een og samme  

 indpakning kan pakkes flere kødstykker, når blot vægten af disse ikke  

 overstiger 4,5 kg pr. pakning.
De i punkt 1-3 nævnte påtryk og etiketter skal  

 registreres i Canada, jfr. veterinærdirektoratets cirkulæreskrivelse af 14.  

 august 1980 (K.K. 2279-1980). De i punkt 2 nævnte etiketter skal være  

 »self-destructive«, det vil sige de skal gå itu, når de forsøges  

 taget af.
C.
For kød til videre forarbejdning er eet stempelaftryk på den øverste  

 kødflade i kartonen tilstrækkeligt.
Som kød til videre forarbejdning anses  

 kødstykker, som ikke er een og samme udskæring og som er af stærkt varierende  

 størrelse.
Pakkes flere hele, udbenede bove i samme karton, anses de som  

 samme udskæring og skal derfor stemples individuelt, mens de ved deling i  

 stykker af stærkt varierende størrelse bliver til kød til videre  

 forarbejdning.
Kød til videre forarbejdning skal på etiketten mærkes  

 »Boneless beef/pork«.
D.
Veterinærdirektoratets cirkulæreskrivelse af 21. januar 1985 (K.K.  

 2023-1984) ophæves og erstattes af følgende: Under henvisning til pkt. 3 i  

 veterinærdirektoratets cirkulæreskrivelse af 5. marts 1980 (K.K. 706-1980)  

 meddeles, at »Meat Hygiene Division, Standards & Labels«, har  

 ændret adresse, således at ansøgninger vedrørende produkt- og  

 etiketgodkendelse skal sendes til den på vedlagte ansøgningsformular AGR 1419  

 (81/08) anførte adresse.
Formularen er iøvrigt uændret.
Under henvisning til  

 pkt. 5 i cirkulæreskrivelse af 14. august 1980 (K.K. 2279-1980) meddeles, at  

 de canadiske myndigheder fra 1. februar 1985 forlanger, at sundhedsmærkets  

 udseende og placering fremgår af det materiale, som fremsendes med henblik på  

 etiket- eller kartongodkendelse.
Det bemærkes, at medmindre kartonerne  

 indeholder færdigpakkede og kontrolmærkede varer, skal kartonerne forsegles  

 ved hjælp af sundhedsmærke på grønstribet mærkeseddel.
Forseglingen skal være  

 »tamper-proof«, hvilket betyder, at den skal være anbragt sådan, at  

 kartonen ikke kan åbnes uden at dette kan ses, og den skal være intakt ved  

 ankomst til Canada.
Tillimning er således ikke længere accepteret, og på  

 bund-låg-kartoner skal enten anbringes en grønstribet etiket i hver ende,  

 eller en etiket skal anbringes som forsegling over en strap.
 P.V.V:
