Almindelige bemærkninger Finansministeriet og Dansk Funktionærforbund har indgået vedlagte  

 overenskomst af 25. januar 1990, der træder i stedet for overenskomst af 1.  

 oktober 1987.
Bemærkninger til de enkelte bestemmelser Til § 3. Løn Med virkning fra 1. april 1989 ændres lønskalaen således, at den følger de  

 skalatrin for statens tjenestemænd, der er anført i § 3. Alle skalatrinene er  

 2-årige.
 Indplacering pr. 1. april 1989 fra den hidtidige løn pr. 31. marts 1989  

 til et skalatrin sker i overensstemmelse med bilag 1 til overenskomsten.
 Oprykning til nyt skalatrin finder sted, når den hidtidige anciennitet  

 ville berettige dertil, såfremt den var tilbagelagt i det nye lønforløb med  

 2-årige trin. (Se dog note til overenskomstens bilag 1).
 Eksempel:En ansat med anciennitet fra 1. februar 1983 vil pr. 31. marts  

 1989 være indplaceret på 7.-9. år (tidligere 4. trin, der var 3-årigt). Pr.  

 1. april 1989 sker indplacering på skalatrin 45 med oprykning til skalatrin  

 46 pr. 1. februar 1991.
 De i cirkulæreskrivelse af 21. januar 1986 pkt. 5 nævnte tre konsulenter  

 følger hele det i § 3 indeholdte lønforløb.
Til § 4. Lønanciennitet Finansministeriet bemyndiger Arbejdsministeriet til at indgå aftale i  

 henhold til § 4, stk. 2.
Til § 8. Tillæg Ved ydelse af kvalifikationstillæg i henhold til overenskomstens § 8  

 gælder principperne i Finansministeriets vejledende retningslinier for ydelse  

 af tillæg til akademikere af 7. oktober 1986, jf. nu også brev af 22. august  

 1988 til samtlige ministerier m.v. om decentralisering af aftaler om tillæg  

 til akademikere og cirkulære af 22. maj 1989 om ministeriepuljer (LP. nr.  

 40/89) med tilhørende vejledning.
Se i øvrigt PAV, kap. 12.
 Ledigblevne tillæg, ydet af tidligere puljer, kan ifølge  

 Finansministeriets cirkulære af 22. maj 1989 om ministeriepuljer (LP.nr.  

 40/89) ikke længere genanvendes lokalt/decentralt, men skal i stedet  

 overføres til Statsansattes Kartels centrale pulje, jf. cirkulærets punkt  

 2.6.
 I forbindelse med omlægningen af puljesystemet pr. 1. april 1989 er  

 kravene til, hvornår der foreligger en væsentlig stillingsændring, der kan  

 give sig udslag i tillæg uden for pulje, blevet præciseret.
 Lønændringer, der begrundes med »væsentlig stillingsændring« kan  

 fremover alene ydes uden for pulje ved egentlig forfremmelse - typisk efter  

 stillingsopslag.
 Dersom en stilling ændres i et omfang, der må sidestilles med ansættelse i  

 en ny stilling, kan der dog ligeledes ydes tillæg uden for pulje.
Til § 13. Ferie Særlig feriegodtgørelse beregnes ifølge § 13, stk. 5, jf. 3 og 4 også af  

 udbetalt løn under ferie.
 De ændrede regler har virkning fra ferieåret 1990/91 (optjeningsåret  

 1989). For ferieåret 1989/90 gælder de i overenskomst af 1. oktober 1987  

 anførte regler om særlig feriegodtgørelse (§ 16, stk. 2).
Til § 15. Graviditet, barsel og adoption Aftale af 5. september 1989 er udsendt med cirkulære af 7. september 1989  

 (LP.nr. 064/89).
Til § 23. Tillidsrepræsentanter og § 24. Hovedaftale De hidtidige overenskomstbestemmelser om afskedigelse af  

 tillidsrepræsentant, behandling af faglig strid m.v. er afløst af reglerne  

 den i § 24 nævnte hovedaftale.
 Dette cirkulære ophæver cirkulære af 13. oktober 1987 (LP.nr. 164/87) om  

 overenskomst for uddannelseskonsulenter.
 Eventuelle tvivlsspørgsmål vedrørende overenskomsten forelægges  

 Finansministeriet.
Finansministeriet, Administrations- og Personaledepartementet, den 5. februar 1990 P.M.V.
 E.B.
Agnete Halmind OVERENSKOMST FOR UDDANNELSESKONSULENTER I DIREKTORATET FOR ARBEJDSMARKEDSUDDANNELSERNE Overenskomstens område § 1.  Overenskomsten omfatter uddannelseskonsulenter,  

 der ansættes i direktoratet for arbejdsmarkedsuddannelserne.
Overenskomsten  

 omfatter dog ikke uddannelseskonsulenter ansat i stillinger, der er omfattet  

 af andre kollektive overenskomster.
 Stk. 2.  Undtaget fra overenskomsten er:
1. tjenestemænd, 2. pensionerede tjenestemænd fra a) staten,  

 folkeskolen, folkekirken, b) kommuner, c) statsfinansierede virksomheder, d)  

 koncessionerede virksomheder, 3. andre pensionerede, der oppebærer egenpension fra  

 en pensionsordning, hvortil det offentlige har ydet bidrag, 4.personer, der er fyldt 67 år.
Ansættelse på prøve § 2.  Uddannelseskonsulenter ansættes på prøve i 2 år.
Løn § 3.  Uddannelseskonsulenter aflønnes efter følgende  

 2-årige skalatrin, gældende for statens tjenestemænd i henhold til  

 lønjusteringsaftalen for perioden 1. april 1989 - 31. marts 1991: 41, 43, 44,  

 45, 46 og 47.
 Stk. 2.  Indplacering på skalatrin sker i  

 overensstemmelse med bilag 1 til overenskomsten.
 Stk. 3.  Lønnen udbetales månedsvis bagud.
Lønanciennitet § 4.  Ancienniteten regnes fra ansættelsen som  

 uddannelseskonsulent.
 Stk. 2.  Hvor forholdene taler derfor, kan der mellem  

 Finansministeriet og Dansk Funktionærforbund træffes aftale om fastsættelse  

 af anciennitet efter andre regler.
Lønberegning og lønfradrag § 5.  Ved fravær og lønberegning ved til- og fratræden  

 gælder de for tjenestemænd herom fastsatte regler, for tiden cirkulære af 24.  

 maj 1985 om lønberegning og lønfradrag for tjenestemænd (LP.nr. 029/85).
Pension § 6.  Der indbetales med virkning fra 1. april 1990  

 pensionsbidrag i overensstemmelse med den pensionsordning, der aftales mellem  

 Finansministeriet og Statsansattes Kartel.
Gruppelivsforsikring § 7.  Direktoratet indbetaler 19,03 kr. månedlig til  

 Forenede Gruppeliv som bidrag til gruppelivsforsikringen.
Forsikringssummen  

 er 75.000 kr., og beløbet udbetales til nærmeste pårørende i tilfælde af den  

 ansattes død inden udgangen af den måned, hvor den pågældende fylder 67 år.
Tillæg § 8.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for overenskomstens lønninger m.v., træffes der mellem  

 Arbejdsministeriet og tillidsrepræsentanten speciel aftale om tillæg til  

 lønnen og eventuelle andre vilkår.
 Stk. 2.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til stk. 1. Dog vil  

 der fortsat kunne indgås aftaler om ydelse af nye tillæg i tilfælde af  

 nyansættelser og om ydelse af nye tillæg eller forhøjelse af bestående tillæg  

 i tilfælde af, at der sker væsentlige ændringer i den pågældendes stilling.
 Stk. 3.  Anmodning om ydelse af tillæg i forbindelse med  

 nyansættelse skal være indgivet til Arbejdsministeriet senest 1/2 år efter  

 prøvetidens udløb, jf. § 2.
 § 9.  Der kan til gruppeledere ydes et tillæg, der  

 udgør følgende årlige grundbeløb (niveau oktober 1984): 10.425,14 kr.  

 Vedrørende regulering henvises til Finansministeriets lønoversigter tabel  

 7.1. (pr. 1. april 1989 12.219,21 kr.).
Konstitution i tjenestemandsstilling § 10.  Såfremt en overenskomstansat konstitueres i en  

 chefstilling, og såfremt denne konstitution varer over 15 dage i sammenhæng,  

 ydes der for hele perioden et tillæg, der beregnes som forskellen mellem den  

 løn, inkl. eventuelt generelt og særligt tillæg, han ville opnå ved  

 udnævnelse i chefstillingen, og den løn, der tilkommer ham i henhold til  

 overenskomsten, inkl. eventuelle tillæg.
 Er varetagelsen af den højere stilling udelukkende begrundet i  

 feriefravær, jf. cirkulære af 29. oktober 1987 om de for statens tjenestemænd  

 gældende ferieregler, indtræder retten til betaling først, når den  

 overenskomstansatte har udført en sådan midlertidig tjeneste i 22 dage i  

 sammenhæng.
 I øvrigt følges de for statens tjenestemænd gældende regler vedrørende  

 ydelse af funktionsvederlag.
 Arbejdstid m.v.
 § 11.  Lønnen i § 3 forudsætter fuldtidsbeskæftigelse  

 svarende til normalt 38 timer ugentlig (fra 1. september 1990 37 timer).
Stk. 2.  Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Opsparing finder sted under fravær på grund af sygdom, men  

 ikke under afholdelse af ferie.
 Indføres en opsparingsordning, udløser arbejde op til 40 timer den enkelte  

 uge ikke krav på godtgørelse (betaling eller afspadsering) for merarbejde.
 Stk. 3.  Ved godtgørelse for merarbejde anvendes de for  

 tjenestemænd gældende regler, jf. Økonomi- og Budgetministeriets cirkulære af  

 10. november 1971.
Særlige regler om deltidsbeskæftigelse § 12.  Nedsat arbejdstid kan bevilges, når tjenesten  

 tillader det.
 I henhold til Finansministeriets cirkulæreskrivelse af 21. januar 1977 bør  

 anmodninger fra ansatte om tjenestetidsnedsættelse mod tilsvarende  

 lønreduktion imødekommes, medmindre vægtige tjenstlige, praktiske, økonomiske  

 eller lignende hensyn taler derimod, jf. også Finansministeriets cirkulære af  

 25. maj 1978.
 Stk. 2.  Ved ansættelse på deltid ydes løn i forhold til  

 den nedsatte tjenestetid.
Stk. 3.  Ved deltidsbeskæftigelse med en arbejdstid på  

 mindst halvdelen af fuld arbejdstid optjenes fuld anciennitet.
Ved  

 deltidsbeskæftigelse med en arbejdstid under halvdelen af fuld arbejdstid  

 optjenes anciennitet i forhold til den nedsatte tjenestetid.
Ferie § 13.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Med virkning fra ferieåret 1990/91 er  

 beregningsgrundlaget for den særlige feriegodtgørelse den ansattes  

 skattepligtige indkomst for tjenstligt arbejde i optjeningsåret med tillæg af  

 1) den ansattes egetbidrag til ATP og 2) den ansattes bidrag til AUD.
 Stk. 4.  I det beløb, der er beregnet efter stk. 3,  

 fradrages 1) den ansattes eget pensionsbidrag, 2) udbetalt særlig  

 feriegodtgørelse.
 Stk. 5.  Den særlige feriegodtgørelse udgør 1 1/2% af  

 beregningsgrundlaget efter stk. 3 og 4.
 Opsigelsesvarsel, løn under sygdom, militærtjeneste m.v.
 § 14.  Ansatte i henhold til denne overenskomst er  

 omfattet af funktionærlovens regler.
Graviditet, barsel og adoption § 15.  De ansatte er omfattet af aftalen mellem  

 Finansministeriet og centralorganisationerne under Centralorganisationernes  

 Fællesudvalg om fravær fra tjeneste i forbindelse med graviditet, barsel og  

 adoption.
Tjenestefrihed § 16.  Der tilkommer de ansatte fridage efter de for  

 tjenestemænd gældende regler.
 § 17.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed kan gives i indtil 1 år ad  

 gangen, dog længst i 3 år.
Det er vedkommende styrelses ansvar, at der er en  

 stilling ledig til den pågældende ved tjenestefrihedens ophør.
 § 18.  Såfremt en uddannelseskonsulent, der har haft  

 tjenestefrihed fra en styrelse, genansættes, genindtræder han i sin hidtidige  

 anciennitet.
 Stk. 2.  Den ansatte kan dog efter sin genindtræden i  

 tjenesten ansøge om tillæggelse af hel eller delvis lønanciennitet for  

 beskæftigelse i tjenestefrihedsperioden.
 § 19.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 § 20.  Styrelsen kan give den ansatte hel eller delvis  

 tjenestefrihed uden lønafkortning til pasning af et sygt barn, når 1) det er  

 barnets første sygedag, 2) hensynet til barnets forhold gør dette nødvendigt,  

 3) forholdene på tjenestestedet tillader det, 4) barnet er under 18 år, og 5)  

 barnet er hjemmeværende.
 Stk. 2.  Sygelisten suppleres med oplysning om fravær på  

 grund af barns første sygedag.
 Stk. 3.  Ordningen kan for den enkelte inddrages ved  

 misbrug.
 Udgiftsdækkende ydelser m.v.
 § 21.  Den ansatte har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler og satser.
 § 22.  Såfremt en ansat forflyttes til et andet  

 tjenestested og i denne anledning er nødsaget til at foretage en flytning af  

 husstand og bohave, ydes godtgørelse efter de for tjenestemænd i staten,  

 folkeskolen og folkekirken gældende regler, idet det supplerende  

 godtgørelsesbeløb udgør 3.500 kr. (grundbeløb niveau oktober 1975).
Tillidsrepræsentanter § 23.  Uddannelseskonsulenterne har ret til af deres  

 midte at vælge en tillidsrepræsentant.
Valget er ikke gyldigt, før det er  

 meddelt ansættelsesmyndigheden.
Hovedaftale § 24.  Overenskomsten er omfattet af hovedaftale  

 mellem Finansministeriet og Statsansattes Kartel, overenskomstsektionen, jf.  

 Finansministeriets cirkulære af 20. juni 1988 (LP.nr. 066/88).
Ikrafttræden og opsigelse   af overenskomsten § 25.  Overenskomsten gælder, hvor intet andet er  

 anført, fra 1. april 1989 og kan af begge parter opsiges med 3 måneders  

 varsel til en 31. marts, dog tidligst til den 31. marts 1991.
København, den 25. januar 1990 Dansk Funktionærforbund  

 Finansministeriet P.M.V.
Tommy Hansen Niels Paludan Bilag 1.
OVERSIGT Note:*)Disse 4 personer, der i henhold til skalatrinsindplaceringen skulle  

 have været indplaceret på skalatrin 43, indplaceres i stedet for på skalatrin  

 44 pr. 1. april 1989 med bibeholdelse af hidtidig anciennitetsdato, jf.  

 cirkulære ad § 3, dog således at der tidligst kan ske oprykning til skalatrin  

 45 efter 1. april 1991.
