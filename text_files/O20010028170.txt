Resumé  



  

 Strukturdirektoratet fik gennem et revisionsselskab foretaget en gennemgang  

 af en sag om tilskud til en privat virksomheds gennemførelse af et økologisk  

 udviklingsprojekt.
Udarbejdelsen af revisionsrapporten blev iværksat bl.a. på  

 baggrund af henvendelser fra et tidligere medlem af bestyrelsen for  

 virksomheden.
Revisionsrapporten skulle vurdere om tilskudsgrundlaget var  

 opgjort korrekt, herunder om der eventuelt forelå bedrageri eller forsømmelse  

 fra modtagerens  

 eller dennes revisors  

 side.
 Det tidligere bestyrelsesmedlem fik af Strukturdirektoratet og  

 Ministeriet for Fødevarer, Landbrug og Fiskeri afslag på aktindsigt i  

 revisionsrapporten under henvisning til offentlighedslovens § 12, stk. 1, nr.  

 2, og § 10, nr. 4.
Ombudsmanden måtte lægge til grund at myndighederne ikke havde  

 foretaget en nærmere konkret vurdering af om det ville være af væsentlig  

 økonomisk betydning for virksomheden at begæringen om aktindsigt ikke blev  

 imødekommet.
Ombudsmanden havde på det foreliggende grundlag ikke mulighed  

 for  

 at vurdere om det var berettiget at ministeriet tillige afslog anmodningen om  

 aktindsigt efter offentlighedslovens § 10, nr. 4. Ombudsmanden henstillede  

 derfor til Ministeriet for Fødevarer, Landbrug og Fiskeri at ministeriet  

 genoptog behandlingen af anmodningen om aktindsigt. (J.nr. 1999-3606-301).
Aktindsigt i revisionsrapport Det fremgik af sagens akter  

 at virksomheden V for perioden 1. marts 1995-28. februar 1997 fik bevilget  

 tilskud fra Strukturdirektoratet til et økologisk udviklingsprojekt  

 vedrørende  

 forædlede kødprodukter som bl.a. indebar etablering af et økologisk  

 kødforædlingsselskab.
Frem til en ekstraordinær generalforsamling i V den 10.  

 juli 1996 var A medlem af virksomhedens bestyrelse.
A udtrådte af bestyrelsen  

 efter  

 uoverensstemmelser med Vs direktør idet A bl.a. havde givet udtryk for  

 at der  

 aldrig var blevet iværksat et egentligt udviklingsarbejde.
 Det fremgik endvidere bl.a.  

 at Strukturdirektoratet indstillede udbetalingen af tilskud den 4. juni 1996  

 efter en telefonisk henvendelse fra A, og at direktoratet den 20. august 1996  

 gennemførte et kontrolbesøg i virksomheden hvilket ikke gav anledning til at  

 vurdere at bevillingstilsagnets vilkår ikke skulle være overholdt.
Ved brev af 3. juni 1998  

 rettede A henvendelse til folketingsmedlem Jeppe Kofod om sagen.
Jeppe Kofod  

 videresendte As brev til Ministeriet for Fødevarer, Landbrug og  

 Fiskeri.
På  

 baggrund heraf og af flere henvendelser fra A (og andre tidligere  

 bestyrelsesmedlemmer) til Strukturdirektoratet anmodede ministeren for  

 fødevarer, landbrug og fiskeri den 3. december 1998 Strukturdirektoratet om  

 at  

 forestå yderligere kontrol af Vs udviklingsprojekt under inddragelse af  

 faglig  

 bistand, f.eks. fra en statsautoriseret revisor.
Ministeren bad om at der i  

 gennemførelsen  

 af kontrollen bl.a. blev foretaget lønafstemning.
I brev af 31. december 1998  

 til Strukturdirektoratet anmodede A om aktindsigt i den forestående  

 revision,  

 eller hvis den var foretaget, aktindsigt i det eksisterende materiale.  

 A  

 anførte at han som følge af direktoratets godkendelse i 1996 af Vs  

 regnskab  

 havde lidt et tab på ca. 40.000 kr.
Beløbet bestod af advokatomkostninger i  

 forbindelse med en injuriesag anlagt af D, Vs direktør, mod A på  

 baggrund af  

 udtalelser fra As side om bedrageri.
Sagen blev forligt i oktober 1998  

 bl.a.  

 under forudsætning af at hver part skulle bære egne omkostninger.
Den 13. januar 1999 indgik  

 Strukturdirektoratet kontrakt med revisionsaktieselskabet R om  

 konsulentbistand  

 i form af revisionsmæssig gennemgang af tilskudssagen vedrørende V.
I § 1 i  

 kontrakten fastlagdes formålet med gennemgangen således:
Revisionsfirmaet skal  

 levere bistand i forbindelse med gennemgang af tilskudssagen med henblik på  

 vurdering af, hvorvidt tilskudsgrundlaget er korrekt opgjort, herunder om der  

 eventuelt foreligger bedrageri henholdsvis forsømmelighed fra modtageren af  

 tilskudsbeløbet henholdsvis dennes revisor. Den 20. april 1999 forelå  

 revisionsselskabets revisionsrapport.
Rapporten indeholdt bl.a. en vurdering  

 af  

 om det af V opgjorte tilskudsgrundlag var korrekt, og af om V havde fulgt  

 bevillingstilsagnet mv.
 På baggrund af et brev af 1.  

 maj 1999 fra ministeren for fødevarer, landbrug og fiskeri anmodede A den 6.  

 maj 1999 på ny Strukturdirektoratet om aktindsigt i revisionsrapporten, jf.  

 offentlighedslovens §§ 4-6.
Den 11. maj 1999 bad  

 Strukturdirektoratet Kammeradvokaten om at vurdere hvilke sagsakter efter 31.  

 december 1998 A havde adgang til at få aktindsigt i.
Kammeradvokaten blev  

 samtidig bedt om at vurdere om der var grundlag for at antage at der var  

 begået  

 strafbare forhold af V eller selskabets revisor i forbindelse med modtagelse  

 af  

 tilskud, og om direktoratet kunne stille krav om tilbagebetaling af tilskud  

 helt eller delvis.
 Efter at have modtaget en  

 udtalelse af 2. juni 1999 fra Kammeradvokaten vedrørende spørgsmålet om  

 aktindsigt traf Strukturdirektoratet den 8. juni 1999 følgende afgørelse:
Vedrørende anmodning om at få aktindsigt i dokumenter vedrørende ny  

 revision af tilskud til (V) I brev af 31. december 1998  

 har De anmodet om at få aktindsigt i den forestående revision.
 I brev af 6. maj 1999 har De  

 anmodet om aktindsigt i revisionsrapport udarbejdet af (R).
 Strukturdirektoratet  

 anmodede den 11. maj 1999 Kammeradvokaten om en udtalelse om, hvilke  

 dokumenter, De kan få aktindsigt i.
 Kammeradvokaten har med brev  

 af 2. maj 1999 meddelt, at ansøgningen om aktindsigt skal behandles efter  

 offentlighedslovens regler, idet de pågældende dokumenter vedrører den  

 periode,  

 hvor De ikke længere var medlem af bestyrelsen i (V). De betragtes som  

 udenforstående i relation til de oplysninger, der indeholder  

 forretningshemmeligheder vedrørende selskabet.
 Kammeradvokaten har  

 sammenfattende konkluderet, at De ikke har ret til aktindsigt i  

 revisionsrapporten, jf. lov om offentlighed i forvaltningen § 10, nr. 4, og §  

 12, stk. 1, nr. 2 idet dog bilag 1 til revisionsrapporten er omfattet af  

 aktindsigt.
 Ifølge lov om offentlighed i  

 forvaltningen § 10, nr. 4 er myndighedens brevveksling med sagkyndige til  

 brug  

 i retssager eller ved overvejelse af, om retssag bør føres, ikke omfattet af  

 retten til aktindsigt.
 Ifølge lov om offentlighed i  

 forvaltningen § 12, stk. 1, nr. 2 omfatter retten til aktindsigt ikke  

 oplysninger om tekniske indretninger eller fremgangsmåder eller om drifts-  

 eller forretningsforhold eller lignende, for så vidt det er af væsentlig  

 økonomisk betydning for den person eller virksomhed, oplysningen angår, at  

 begæringen ikke imødekommes.
 Det er konkret lagt til  

 grund, at revisionsrapporten af 20. april 1999 indeholder oplysninger om  

 drifts-  

 eller forretningsforhold i (V), som der er af væsentlig økonomisk betydning  

 for  

 virksomheden.
 Efter lovens § 12, stk. 2  

 skal direktoratet dog give aktindsigt i de dele af dokumentet, der ikke  

 indeholder oplysninger, som er af væsentlig økonomisk betydning at  

 hemmeligholde.
 Dette er baggrunden for, at  

 De får fremsendt kopi af bilag 1 til revisionsrapporten, der indeholder en  

 oversigt over det tidsmæssige forløb i tilskudssagen.
 For så vidt angår selskabets  

 og revisors kommentarer til revisionsrapporten, er disse foreløbigt undtaget  

 fra aktindsigt, jf. lovens § 13, stk. 1, nr. 3 til dels § 12, stk. 1, nr. 2.
 Efter lov om offentlighed i  

 forvaltningen § 13, stk. 1, nr. 3, kan retten til aktindsigt begrænses i det  

 omfang, det er nødvendigt til beskyttelse af væsentlige hensyn til sigtede,  

 vidner eller andre i sager om strafferetlig eller disciplinær forfølgning.
 På den baggrund er  

 revisionsrapporten samt selskabets og revisors kommentarer hertil undtaget  

 fra  

 aktindsigt, indtil direktoratet har truffet afgørelse om eventuel  

 strafferetlig  

 eller disciplinær forfølgning.
 Strukturdirektoratet har  

 anmodet Kammeradvokaten om at vurdere, om der er begået strafbare forhold af  

 (V) eller selskabets revisor i forbindelse med modtagelse af tilskud.
 Kammeradvokaten har endnu  

 ikke afsluttet denne del af undersøgelsen.
 Det skal endvidere bemærkes,  

 at Kammeradvokaten har lagt til grund, at De ikke har påberåbt Dem forhold,  

 der  

 kan opveje hensynet til selskabet.
 For så vidt angår  

 korrespondancen mellem direktoratet og departementet og (V) vurderer  

 Kammeradvokaten, at der kan gives aktindsigt i disse dokumenter bortset fra  

 kommentaren til revisionsrapporten.
På baggrund af det ovenfor  

 anførte begrænses aktindsigten til de i vedlagte følgende bilag anførte  

 dokumenter i sagen efter 31. december 1998. I relation til vedlagte bilag  

 skal  

 bemærkes, at der ikke er pligt til at kopiere sagsakter, der stammer fra den,  

 der ønsker aktindsigt eller som han allerede har fået tilsendt. I et brev af 9. juni 1999  

 klagede A til ministeren for fødevarer, landbrug og fiskeri over afgørelsen.  

 Han gjorde gældende at de efter hans opfattelse uretmæssigt hjemtagne tilskud  

 netop vedrørte det sidste år han sad i bestyrelsen.
Vedrørende  

 Strukturdirektoratets bemærkning om at A ikke havde påberåbt sig forhold der  

 kunne opveje hensynet til selskabet, henviste A til at han havde måttet bære  

 sagsomkostninger på ca. 40.000 kr. som han ville kræve tilbage af Vs  

 direktør  

 når sagen engang blev belyst.
 Ministeriet for Fødevarer,  

 Landbrug og Fiskeri traf afgørelse i sagen den 24. august 1999. Afgørelsen  

 havde dette indhold:
 Fødevareministeriet har  

 vurderet Deres henvendelse på baggrund af Forvaltningsloven og  

 Offentlighedsloven.
 Forvaltningsloven:
 Fødevareministeriet  

 vurderer, at De ikke efter Forvaltningslovens regler kan betragtes som part i  

 sagen, og at De dermed ikke kan få aktindsigt i revisionsrapporten.
Efter Forvaltningslovens §  

 9, stk. 1, bestemmes nemlig, at kun den, der er part i en sag, kan forlange  

 at  

 blive gjort bekendt med sagens dokumenter.
Forvaltningsloven indeholder ikke  

 en  

 definition af partsbegrebet, men praksis på området betyder, at lovens  

 partsbegreb omfatter ansøgere, klagere og andre, der har en væsentlig retlig  

 interesse i sagens afgørelse.
I tvivlstilfælde, om hvorvidt en person kan  

 anses  

 som part i en sag, lægges navnlig vægt på, hvor væsentlig den pågældendes  

 interesse i sagen er.
 Fødevareministeriet har fået  

 oplyst, at De var medlem af bestyrelsen for (V) frem til 10. juli 1996.  

 Fødevareministeriet finder derfor, at De den 6. maj 1999, hvor De anmodede om  

 aktindsigt i revisionsrapporten, ikke umiddelbart kan betragtes som part i  

 sagen.
Fødevareministeriet har  

 herefter vurderet, om De af andre årsager har en væsentlig interesse i sagen,  

 der kunne betyde, at De burde have aktindsigt i revisionsrapporten.
Her er  

 bl.a.
Deres udsagn om at måtte tåle at bære sagsomkostninger på ca. 40.000  

 kr.,  

 som følge af direktør (D)s sagsanlæg mod Dem, blevet vurderet.  

 Fødevareministeriet har fået oplyst, at udgifterne vedrører Deres  

 advokatomkostninger som følge af en injuriesag, der blev anlagt mod Dem af  

 (D).  

 Fødevareministeriet har endvidere fået oplyst, at denne injuriesag er hævet,  

 efter at De har beklaget to udtryk, og at det i forliget er bestemt, at hver  

 part skal bære egne omkostninger.
Fødevareministeriet må derfor samlet  

 konkludere, at De heller ikke efter en udvidet fortolkning af partsbegrebet  

 efter Fødevareministeriets vurdering kan betragtes som part i sagen efter  

 Forvaltningslovens bestemmelser.
 Offentlighedsloven:
Offentlighedsloven indeholder  

 en bestemmelse om, hvilke oplysninger der kan undtages fra retten til  

 aktindsigt, jf. § 12. Det fremgår af § 12, stk. 1, nr. 2, at retten til  

 aktindsigt ikke omfatter oplysninger om tekniske indretninger eller  

 fremgangsmåder eller om drifts- eller forretningsforhold eller lignende, for  

 så  

 vidt det er af væsentlig økonomisk betydning for den person eller virksomhed,  

 oplysningen angår, at begæringen ikke imødekommes.
Idet Fødevareministeriet  

 vurderer, at revisionsrapporten indeholder oplysninger om drifts- eller  

 forretningsforhold i V, som det er af væsentlig økonomisk betydning for  

 virksomheden at hemmeligholde, finder Fødevareministeriet, at De ikke kan få  

 aktindsigt i revisionsrapporten i sin helhed.
Ifølge § 12, stk. 2, skal De,  

 såfremt kun dele af revisionsrapporten falder inden for bestemmelsen i § 12,  

 stk. 1, nr. 2, gøres bekendt med øvrige dele af rapporten, som De kan få  

 aktindsigt i.
Fødevareministeriet har fået oplyst, at De allerede har  

 modtaget  

 kopi af bilag 1 til revisionsrapporten, der indeholder en gennemgang af det  

 tidsmæssige forløb i tilskudssagen i hovedtræk.
Bilag 1 er meget omfattende,  

 og  

 Fødevareministeriet vurderer, at den øvrige revisionsrapport, idet der dog  

 ses  

 bort fra oplysninger i selve revisionsrapporten, der er gengivet i bilag 1,  

 indeholder oplysninger, der er af væsentlig betydning for virksomheden at  

 hemmeligholde, bl.a. oplysninger om lønomkostninger m.v., hvorfor De ikke kan  

 få aktindsigt i rapporten.
 Fødevareministeriet bemærker  

 desuden, at det fremgår af § 10, stk. 1, nr. 4, at myndigheders brevveksling  

 med sagkyndig til brug i retssager eller ved overvejelse af, om retssag bør  

 føres, ikke er omfattet af retten til aktindsigt.
 Den pågældende  

 revisionsrapport er udarbejdet som led i Strukturdirektoratets fornyede  

 kontrol  

 af sagen om tilskud til (V) således, at det kan sandsynliggøres, at alle  

 udbetalinger vedrører det tilskudsberettigede udviklingsarbejde.  

 Strukturdirektoratets fornyede kontrol, herunder revisionsrapporten, er efter  

 Fødevareministeriets vurdering derfor omfattet af undtagelsen fra aktindsigt,  

 idet der er tale om brevveksling med sagkyndig ved overvejelse af, om retssag  

 bør føres.
Fødevareministeriet er  

 således enig med Strukturdirektoratet i, at De ikke har ret til aktindsigt i  

 revisionsrapporten.
Ifølge Strukturdirektoratet har De dog allerede modtaget  

 kopi af bilag 1 til rapporten, der indeholder en oversigt over det  

 tidsmæssige  

 forløb i tilskudssagen.
 Endvidere kan bemærkes, at  

 hvis Strukturdirektoratet imidlertid skulle beslutte at undersøge, om De som  

 bestyrelsesmedlem har pådraget Dem et ansvar over for Strukturdirektoratet i  

 anledning af de udbetalte tilskud, vil spørgsmålet om aktindsigt efter  

 Fødevareministeriets vurdering skulle overvejes på ny.
 Den 30. november 1999  

 klagede A til mig over afslaget på aktindsigt.
I anledning af klagen bad jeg  

 den 14. december 1999 Ministeriet for Fødevarer, Landbrug og Fiskeri og  

 Strukturdirektoratet om udtalelser i sagen.
 I en udtalelse af 1. februar  

 2000 skrev Strukturdirektoratet således:
 Strukturdirektoratet har den  

 11. juni 1996 givet (A) aktindsigt i alle sagens dokumenter, og hans advokat  

 ( ) har den 1. november 1996 fået aktindsigt i hovedparten af sagens  

 dokumenter.
 I brev af 31. december 1998  

 anmodede (A) om at få aktindsigt i sagsforløbet vedrørende den fornyede  

 gennemgang af sagen vedrørende tilskud til (V).
 I brev af 6. maj 1999  

 anmodede (A) om aktindsigt i Revisionsrapport af 20. april 1999 fra (R).
 Strukturdirektoratet  

 anmodede den 11. maj 1999 Kammeradvokaten om en udtalelse om, hvilke  

 sagsakter  

 efter den 31. december 1998 (A) har adgang til at få aktindsigt i.  

 Anmodningen  

 blev på grundlag af, at (A) tidligere havde fået aktindsigt, og da hans  

 anmodning vedrørte den fornyede gennemgang af sagen og revisionsrapporten  

 begrænset til dokumenter i sagen efter den 31. december 1998.
 I brev af 2. juni 1999 har  

 Kammeradvokaten meddelt sin vurdering af, hvilke dokumenter adgangen til  

 aktindsigt omfatter.
 Det er Kammeradvokatens  

 vurdering, at (R)s Revisionsrapport af 20. april 1999 indeholder  

 oplysninger  

 om drifts- eller forretningsforhold i (V), som det er af væsentlig økonomisk  

 betydning for virksomheden at hemmeligholde.
 (A) har derfor efter  

 Kammeradvokatens vurdering ikke ret til aktindsigt i revisionsrapporten som  

 helhed, jf. reglerne i lov om offentlighed i forvaltningen, § 12, stk. 1, nr.  

 2.
 På grundlag af  

 Kammeradvokatens vurdering har Strukturdirektoratet i brev af 8. juni 1999  

 givet aktindsigt i nærmere angivne dokumenter.
I brev af 30. august 1999  

 har Kammeradvokaten meddelt en supplerende udtalelse.
Kammeradvokatens  

 opfattelse er, at de hensyn, som i dette tilfælde begrunder undtagelsen fra  

 aktindsigt fortsat gør sig gældende, indtil der er truffet en endelig  

 afgørelse  

 vedrørende revisors disciplinæransvar, det vil sige, foreløbigt indtil  

 Disciplinærnævnets  

 kendelse foreligger.
Strukturdirektoratet skal  

 henholde sig til Kammeradvokatens udtalelser.
Der er endnu ikke modtaget en  

 kendelse fra Disciplinærnævnet for Statsautoriserede Revisorer.
 Ministeriet for Fødevarer,  

 Landbrug og Fiskeri udtalte i et notat af 7. februar 2000 følgende:
Udtalelse vedrørende (A) (A) har i brev af 9. juni  

 1999 til fødevareministeren klaget over Strukturdirektoratets behandling af  

 (A)s anmodning om aktindsigt i en revisionsrapport udarbejdet af (R)  

 vedrørende økologitilskud til (V).
 Ministersekretær ( )  

 meddelte i brev af 15. juli 1999 til (A), at henvendelsen ville blive  

 behandlet  

 som en klagesag i Fødevareministeriets departement.
 Fødevareministeriet  

 vurderede henvendelsen på baggrund af Forvaltningsloven og  

 Offentlighedsloven.
 Forvaltningsloven:
 Fødevareministeriet  

 vurderede, at (A) ikke efter Forvaltningslovens regler kunne betragtes som  

 part i sagen, og at han dermed ikke kunne få  

 aktindsigt i revisionsrapporten.
 Fødevareministeriet lagde  

 vægt på, at (A) var medlem af bestyrelsen for (V) frem til 10. juli 1996, og  

 at  

 han derfor ikke umiddelbart kunne betragtes som part i sagen.
Fødevareministeriet  

 vurderede, om (A) af andre årsager havde en væsentlig interesse i sagen, der  

 kunne betyde, at han burde have aktindsigt i revisionsrapporten.  

 Fødevareministeriet vurderede i den sammenhæng bl.a. (A)s udsagn om at  

 måtte  

 tåle at bære sagsomkostninger på ca. 40.000 kr., som følge af (D)s  

 sagsanlæg  

 mod ham.
Udgifterne på ca. 40.000 kr. vedrørte advokatomkostninger som følge  

 af  

 en injuriesag, der blev anlagt mod (A) af (D). Injuriesagen blev hævet efter,  

 at (A) beklagede to udtryk, og i forliget blev bestemt, at hver part skulle  

 bære egne omkostninger.
Fødevareministeriet konkluderede derfor, at (A)  

 heller  

 ikke efter en udvidet fortolkning af partsbegrebet efter Fødevareministeriets  

 vurdering kunne betragtes som part i sagen efter Forvaltningslovens  

 bestemmelser.
 Offentlighedsloven:
 Fødevareministeriet  

 vurderede, at revisionsrapporten indeholder oplysninger om drifts- eller  

 forretningsforhold i (V), som det er af væsentlig økonomisk betydning for  

 virksomheden at hemmeligholde og ministeriet fandt derfor, at (A) ikke kunne  

 få  

 aktindsigt i revisionsrapporten i sin helhed.
 Fødevareministeriet  

 vurderede, at (A) ikke kunne få aktindsigt i revisionsrapporten, idet denne  

 indeholder oplysninger, der er af væsentlig betydning for virksomheden at  

 hemmeligholde, bl.a. oplysninger om lønomkostninger m.v. (A) havde dog  

 allerede  

 af Strukturdirektoratet modtaget kopi af bilag 1 til rapporten.
 Fødevareministeriet lagde  

 endvidere vægt på, at revisionsrapporten var udarbejdet som led i  

 Strukturdirektoratets fornyede kontrol af sagen om tilskud til (V).  

 Strukturdirektoratets fornyede kontrol, herunder revisionsrapporten, var  

 derfor  

 efter Fødevareministeriets vurdering omfattet af undtagelsen fra aktindsigt,  

 idet der var tale om brevveksling med sagkyndig ved overvejelse af, om  

 retssag  

 bør føres.
Fødevareministeriet var  

 således enig med Strukturdirektoratet i, at (A) ikke havde ret til aktindsigt  

 i  

 revisionsrapporten. I et brev af 23. februar  

 2000 kommenterede A udtalelserne og henviste igen til at hans indgåelse af  

 forlig med Vs direktør skyldtes Strukturdirektoratets adfærd, og at  

 dette  

 havde kostet ham 40.000 kr.
Ombudsmandens udtalelse Det spørgsmål som foreligger til min bedømmelse, vedrører Deres adgang  

 til aktindsigt i den af revisionsselskabet (R) udarbejdede revisionsrapport  

 efter reglerne i forvaltningsloven eller offentlighedsloven.
Jeg har således  

 ikke vurderet spørgsmålet om Deres adgang til aktindsigt i de kommentarer til  

 revisionsrapporten som (V) og selskabets revisor efterfølgende fremkom med.
Reglerne om aktindsigt i forvaltningslovens kapitel 4 gælder kun for den der  

 er part i en sag.
Spørgsmål om meddelelse af aktindsigt til andre end en sags  

 parter må afgøres efter offentlighedsloven.
Partsbegrebet er bl.a. behandlet af John Vogter, Forvaltningsloven med  

 kommentarer, 3. udgave (1999), s. 257ff, Carl Aage Nørgaard og Jens Garde,  

 Forvaltningsret, Sagsbehandling, 4. udgave (1995), s. 154ff, og Hans  

 Gammeltoft-Hansen mfl., Forvaltningsret (1994), s. 45ff.
Det fremgår heraf at  

 kerneområdet for partsbegrebet er afgørelsens adressat, men at også andre som  

 har en væsentlig, individuel og direkte interesse i sagen, kan have  

 partsstatus.
 Det kan ikke give mig anledning til kritik at Strukturdirektoratet og  

 Ministeriet for Fødevarer, Landbrug og Fiskeri har lagt til grund at De ikke  

 på tidspunktet for sagens behandling kunne anses for at være part i sagen om  

 eventuelt uberettiget udbetaling af tilskud, og at myndighederne derfor  

 behandlede Deres anmodning om aktindsigt i revisionsrapporten efter reglerne  

 i offentlighedsloven.
Jeg bemærker herved at den interesse i sagen som De har påberåbt Dem  

 vedrørende dækning af Deres omkostninger i forbindelse med injuriesøgsmålet  

 anlagt mod Dem af direktøren for (V), efter min opfattelse ikke har en sådan  

 karakter at det kan medføre at De må anses som part.
Jeg har endvidere lagt  

 vægt på at der heller ikke, som sagen foreligger oplyst for mig, var taget  

 skridt til undersøgelse af om der muligvis kunne gøres et erstatningskrav  

 gældende over for Dem vedrørende de udbetalte tilskud i Deres egenskab af  

 medlem af bestyrelsen for (V) indtil juli 1996.
 Strukturdirektoratet og  

 ministeriet henviste som grundlag for at afslå Deres anmodning om aktindsigt  

 til offentlighedslovens § 12, stk. 1, nr. 2, og § 10, nr. 4.
Offentlighedslovens § 12, stk. 1, nr. 2 § 12, stk. 1, nr. 2, og stk.  

 2 har følgende ordlyd:
§ 12.  

  

 Retten til aktindsigt omfatter ikke oplysninger om 2)tekniske indretninger  

 eller fremgangsmåder eller om drifts- eller forretningsforhold eller  

 lignende,  

 for så vidt det er af væsentlig økonomisk betydning for den person eller  

 virksomhed, oplysningen angår, at begæringen ikke imødekommes.
Stk. 2.  

  

 Omfattes kun en del af et dokument af bestemmelsen i stk.  

 1, skal den pågældende gøres bekendt med dokumentets øvrige indhold. Som det fremgår af § 12,  

 stk. 1, nr. 2, kan oplysninger om drifts- eller forretningsforhold eller  

 lignende kun undtages fra de almindelige regler om aktindsigt for så vidt det  

 er af væsentlig økonomisk betydning for den person eller virksomhed  

 oplysningerne angår at begæringen om aktindsigt ikke imødekommes.
Efter forarbejderne er  

 bestemmelsen kun anvendelig hvis indrømmelsen af aktindsigt efter et konkret  

 skøn må antages at medføre en nærliggende risiko for at der  typisk af  

 konkurrencemæssige grunde  påføres den pågældende virksomhed et  

 økonomisk tab  

 af nogen betydning, jf.
Folketingstidende 1984-85, tillæg B, sp. 3088.
 I tvivlstilfælde bør der  

 indhentes en udtalelse fra den hvis interesse kan være til hinder for at  

 begæringen om aktindsigt imødekommes, jf. pkt. 42 i Justitsministeriets  

 vejledning om offentlighedsloven (1986).
Som begrundelse for at nægte  

 Dem aktindsigt efter § 12, stk. 1, nr. 2, anførte Strukturdirektoratet at  

 revisionsrapporten indeholder oplysninger om drifts- eller forretningsforhold  

 i  

 (V) som der er af væsentlig økonomisk betydning for virksomheden.  

 Ministeriet  

 for Fødevarer, Landbrug og Fiskeri henviste til at revisionsrapporten  

 indeholder oplysninger om drifts- eller forretningsforhold i (V), som det er  

 af  

 væsentlig betydning for virksomheden at hemmeligholde.
Myndighederne  

 har  

 således alene gengivet den efter myndighedernes opfattelse relevante del af  

 bestemmelsen,  

 men har ikke nærmere redegjort for hvilke og hvor omfattende økonomiske tab  

 der  

 er tale om, herunder på hvilken måde aktindsigten ville kunne påføre (V) tab.
 Jeg må derfor lægge til  

 grund at myndighederne ikke i overensstemmelse med offentlighedslovens § 12,  

 stk. 1, nr. 2, har foretaget en nærmere konkret vurdering af om det vil være  

 af  

 væsentlig økonomisk betydning for virksomheden at Deres begæring ikke blev  

 imødekommet.
Offentlighedslovens § 10, nr. 4 Offentlighedslovens § 10,  

 nr. 4, er sålydende:
   

  

 § 10.  

  

 Retten til aktindsigt omfatter ikke:
4)Myndigheders brevveksling  

 med sagkyndige til brug i retssager eller ved overvejelse af, om retssag bør  

 føres. Begrundelsen for undtagelsen  

 er at sikre at det offentlige på samme måde som en modpart har ret til   

 som  

 grundlag for sine overvejelser forud for eller i forbindelse med en retssag  

   

 at søge fornøden sagkyndig vejledning uden at andre skal have adgang til at  

 gøre sig bekendt med sådanne responsa, jf. betænkning nr. 325/1963, s. 67  

 (angående den tilsvarende bestemmelse i partsoffentlighedsloven af 1963, §  

 6).
Strukturdirektoratet har i  

 afgørelsen af 8. juni 1999 henvist til § 10, nr. 4, men har ikke nærmere  

 begrundet hvorfor direktoratet mener at revisionsrapporten er omfattet af  

 bestemmelsen.
Ministeriet har i sin afgørelse af 24. august 1999 anført at  

 revisionsrapporten er udarbejdet som led i Strukturdirektoratets  

 fornyede  

 kontrol af sagen om tilskud til (V) således, at det kan sandsynliggøres, at  

 alle udbetalinger vedrører det tilskudsberettigede udviklingsarbejde.
I betænkning nr. 857/1978 om  

 offentlighedslovens revision er bestemmelsens anvendelsesområde beskrevet på  

 s.  

 237ff.
På s. 239f anførte udvalget bl.a. følgende:
Indledningsvis bemærkes, at  

 bestemmelsens anvendelsesområde er brevveksling med  

  

 sagkyndige  

  

 i det angivne øjemed, dvs. til brug i retssager eller  

 ved overvejelse af, om retssag bør føres.
Bestemmelsen kan ikke antages at  

 være  

 begrænset til sagkyndig rådgivning om juridiske tvivlsspørgsmål.
Det må  

 således  

 anses for utvivlsomt, at også andre typer af sagkyndige udtalelser f.eks. om  

 tekniske, regnskabsmæssige og lægelige forhold, vil kunne undtages fra  

 adgangen  

 til aktindsigt med hjemmel i bestemmelsen, ( ) Undtagelsesadgangen efter §  

 5, nr. 7 [svarende til den nuværende § 10, nr. 4; min bemærkning] vedrører  

 som  

 nævnt ikke blot brevveksling med sagkyndige i forbindelse med verserende  

 retssager, men også ved  

  

 overvejelse af,  

  

 om retssag bør føres.
Det er givet, at enhver sådan brevveksling om  

 muligheden  

 for en retssag vil være omfattet af bestemmelsen, uanset at sandsynligheden  

 for  

 et sagsanlæg må betegnes som ringe.
Det er imidlertid herudover antaget, at  

 også brevveksling med sagkyndige om  

  

 juridiske  

 tvivlsspørgsmål  

  

 , der ikke har direkte sammenhæng med et aktuelt eller  

 eventuelt sagsanlæg, men hvor dette må underforstås som en nærliggende  

 mulighed  

 i forbindelse med den pågældende sag, vil kunne unddrages adgangen til  

 aktindsigt med hjemmel i § 5, nr. 7.
 I John Vogter,  

 Offentlighedsloven med kommentarer (1998), s. 206f, gøres samme synspunkter  

 gældende, dog med en præcisering af at   også brevveksling med  

 sagkyndige om  

 juridiske tvivlsspørgsmål   

  

 men derimod  

 næppe med hensyn til andre spørgsmål  

  

[min fremhævelse]  der ikke har  

 direkte sammenhæng med et aktuelt eller eventuelt sagsanlæg, men hvor dette  

 må  

 underforstås som en nærliggende mulighed i forbindelse med den pågældende  

 sag,  

 vil kunne undtages fra aktindsigt efter nr. 4.
 Det fremgår af de ovenfor  

 anførte citater at enhver brevveksling med sagkyndige ved overvejelse af om  

 retssag  

 bør føres, er omfattet af undtagelsen fra retten til aktindsigt.
Herudover  

 antages det imidlertid at brevveksling med sagkyndige om juridiske  

 tvivlsspørgsmål kan undtages hvis en retssag uden at være under konkret  

 overvejelse dog må underforstås som en nærliggende mulighed.
Ved  

 afgrænsningen  

 af hvor nærliggende muligheden for en domstolsprøvelse i sådanne tilfælde  

 skal  

 være, skelnes der således mellem brevveksling med sagkyndige om juridiske  

 tvivlsspørgsmål og andre spørgsmål: Når der er tale om afklaring af juridiske  

 tvivlsspørgsmål  i modsætning til andre spørgsmål  behøver der  

 ikke at være  

 en direkte sammenhæng med et aktuelt eller eventuelt sagsanlæg for at  

 brevveksling kan undtages fra aktindsigt efter offentlighedslovens § 10, nr.  

 4.
Ved afklaring af spørgsmålet  

 om hvorvidt revisionsrapporten angik overvejelser af om retssag bør  

 føres,  

 eller hvorvidt en retssag i øvrigt måtte anses for en nærliggende mulighed,  

 må  

 der bl.a. lægges vægt på sagens forudgående forløb og den fastlæggelse af  

 formålet  

 med udarbejdelsen af revisionsrapporten som fremgår af den kontrakt som  

 Strukturdirektoratet indgik med (R) den 13. januar 1999. Heraf fremgår det at  

 revisionsselskabet bl.a. skulle bistå med en vurdering af om der eventuelt  

 forelå bedrageri, henholdsvis forsømmelighed fra beløbsmodtageren eller  

 dennes  

 revisor.
Disse spørgsmål blev imidlertid ikke gjort til genstand for  

 vurdering  

 i revisionsrapporten hvor der alene blev foretaget en gennemgang af om  

 tilskudsgrundlaget var korrekt opgjort, og af om der var handlet i  

 overensstemmelse med bevillingstilsagnet mv.
 Det kan derfor efter min  

 opfattelse give anledning til tvivl om revisionsrapporten med rette kunne  

 undtages fra aktindsigt efter offentlighedslovens § 10, nr. 4, allerede under  

 henvisning til at den vedrører spørgsmålet om retssag bør føres  

  

 eller  

  

  hvis dette ikke er tilfældet   

 om der var tale om en vurdering af juridiske tvivlsspørgsmål, og  

 i så fald om  

 muligheden for en retssag måtte anses for at være en nærliggende mulighed.
 Det fremgår ikke nærmere af  

 Strukturdirektoratets eller ministeriets afgørelser hvilke overvejelser  

 myndighederne har foretaget vedrørende disse spørgsmål, eller hvilken  

 betydning  

 sådanne eventuelle overvejelser blev tillagt for adgangen til at undtage  

 revisionsrapporten efter offentlighedslovens § 10, nr. 4.
 Jeg har derfor ikke på det  

 foreliggende grundlag mulighed for at foretage en vurdering af om det var  

 berettiget at ministeriet tillige afslog Deres ønske om aktindsigt efter §  

 10,  

 nr. 4.
Sammenfatning Jeg må lægge til grund at  

 myndighederne ikke i overensstemmelse med offentlighedslovens § 12, stk. 1,  

 nr.  

 2, har foretaget en nærmere konkret vurdering af om det vil være af væsentlig  

 økonomisk betydning for (V) at Deres begæring ikke blev imødekommet.
 Det kan efter min opfattelse  

 endvidere give anledning til tvivl om revisionsrapporten med rette kunne  

 undtages fra aktindsigt efter offentlighedslovens § 10, nr. 4, allerede under  

 henvisning til at den vedrører spørgsmålet om retssag bør føres  

  

 eller  

  

  hvis dette ikke er tilfældet   

 om der var tale om en vurdering af juridiske tvivlsspørgsmål, og  

 i så fald om  

 muligheden for en retssag måtte anses for at være en nærliggende mulighed.
 Det fremgår ikke nærmere af  

 Strukturdirektoratets eller ministeriets afgørelser hvilke overvejelser  

 myndighederne har foretaget vedrørende disse spørgsmål, eller hvilken  

 betydning  

 sådanne eventuelle overvejelser blev tillagt for adgangen til at undtage  

 revisionsrapporten efter offentlighedslovens § 10, nr. 4.
 Jeg har derfor ikke på det  

 foreliggende grundlag mulighed for at foretage en vurdering af om det var  

 berettiget at ministeriet tillige afslog Deres ønske om aktindsigt efter §  

 10,  

 nr. 4.
 Jeg har på den baggrund  

 henstillet til Ministeriet for Fødevarer, Landbrug og Fiskeri at ministeriet  

 genoptager behandlingen af Deres anmodning om aktindsigt og meddeler Dem en  

 ny  

 afgørelse i lyset af det jeg har anført.
Jeg går ud fra at  

 ministeriet i forbindelse med den fornyede behandling af Deres sag (på ny)  

 vil  

 tage stilling til spørgsmålet om ekstrahering af oplysninger efter  

 offentlighedslovens § 12, stk. 2, og eventuelt § 11, stk. 1 (nemlig hvis  

 ministeriet når frem til at aktindsigt i revisionsrapporten bør afslås alene  

 med henvisning til § 10, nr. 4). Efter § 11, stk. 1, skal myndighederne  

  uanset  

 bestemmelsen i lovens § 10, nr. 4  meddele aktindsigt i oplysninger om  

 faktiske omstændigheder der er af væsentlig betydning for sagsforholdet, i  

 overensstemmelse med lovens almindelige regler.
Jeg bemærker at denne  

 vurdering  

 ikke er sammenfaldende med den vurdering som myndighederne har foretaget  

 efter  

 offentlighedslovens § 12, stk. 2.
Jeg har endvidere anmodet  

 ministeriet om  hvis ministeriet fastholder afslaget på aktindsigt  

  at  

 overveje om der nu måtte være grundlag for at give Dem aktindsigt i  

 revisionsrapporten  

 efter bestemmelsen i offentlighedslovens § 4, stk. 1, 2. punktum.
Ifølge  

 denne  

 bestemmelse kan en forvaltningsmyndighed give aktindsigt i videre omfang end  

 det følger af offentlighedslovens regler medmindre andet følger af regler om  

 tavshedspligt  

 mv. (meroffentlighed). Jeg har i den forbindelse over for ministeriet særlig  

 henvist til den tid der nu er gået siden revisionsrapportens udarbejdelse, og  

 til udfaldet af sagen i forhold til (V) .
 Jeg har bedt ministeriet  

 underrette mig om udfaldet af den fornyede behandling af sagen.
 Jeg er bekendt med at De  

 under en telefonsamtale den 5. december 2000 med en af mine medarbejdere  

 udtrykte ønske om at jeg også foretager en undersøgelse af  

 Strukturdirektoratets rolle i sagen i øvrigt, herunder særligt af hvad De  

 opfatter som direktoratets manglende vilje til at tage stilling til de  

 indsigelser som De og andre bestyrelsesmedlemmer i sin tid fremsatte over for  

 Strukturdirektoratet vedrørende (V).
De har tidligere rettet  

 henvendelse til mig om dette spørgsmål.
Den 22. november 1999 skrev jeg  

 således  

 til Dem at jeg måtte bede Dem om at vurdere om De  efter at have  

 modtaget svar  

 af 29. oktober 1999 fra Ministeriet for Fødevarer, Landbrug og Fiskeri på en  

 henvendelse til ministeriet vedrørende sagen  fortsat mente at der var  

 grundlag for at bede mig om at gennemgå sagen.
 I Deres efterfølgende  

 henvendelse af 30. november 1999 klagede De alene over afslaget på  

 aktindsigt.
 Jeg har i forbindelse med  

 min gennemgang af sagens akter noteret mig at  

 Strukturdirektoratet faktisk på et senere tidspunkt  og bl.a. på  

 baggrund af Deres henvendelser  iværksatte fornyet kontrol over for  

 (V), og at  

 dette har ført til at der blev rejst og gennemført et tilbagebetalingskrav  

 over  

 for virksomheden.
Jeg mener ikke at der er  

 tilstrækkeligt grundlag for at iværksætte en ombudsmandsundersøgelse særskilt  

 vedrørende Strukturdirektoratets rolle i sagen.
Ombudsmanden afgør om en  

 klage  

 giver tilstrækkelig anledning til undersøgelse (§ 16, stk. 1, i lov nr. 473  

 af  

 12. juni 1996 om Folketingets Ombudsmand).
 Hvis De mener at  

 Strukturdirektoratet har handlet ansvarspådragende over for Dem, har De  

 mulighed for eventuelt at få prøvet Deres påstand ved at anlægge civilt  

 søgsmål  

 mod direktoratet ved domstolene.
 Jeg modtog efterfølgende fra  

 Ministeriet for Fødevarer, Landbrug og Fiskeri kopi af Direktoratet for  

 FødevareErhvervs fornyede afgørelse i sagen af 19. juni 2001.
Det fremgik heraf at  

 direktoratet havde givet A aktindsigt i revisionsrapporten.
Direktoratet have  

 dog undtaget navnene på personer nævnt i flere af bilagene under henvisning  

 til  

 bestemmelsen i offentlighedslovens § 12, stk. 1, nr. 2.
 Jeg meddelte herefter  

 ministeriet at jeg på det foreliggende grundlag ikke foretog mig mere i  

 sagen.
