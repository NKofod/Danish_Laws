Cirkulære I Generelle bemærkninger til overenskomsten II Bemærkninger til overenskomstens enkelte bestemmelser OVERENSKOMST Kap. 1. Overenskomstens område Kap. 2. Antagelse Kap. 3. Løn Kap. 4. Lønmæssig indplacering ved ansættelse Direkte overgang fra anden statsinstitution Kvalifikationstillæg (§5) Kap. 5. Klassificering af nyoprettede stillinger, genanvendelse af ledige stillinger og oprykning til højere stilling Efter skala II og højere (§6, stk.1) Frilistede stillinger (§6, stk.2) Genbesættelse (§7) Oprykning (§8) Kap. 6. Timeløn Kap. 7. Arbejdstid og overarbejde mv.
Arbejdstid, tilrettelæggelse og nedsættelse (§10) Pauser (§11) Overarbejde (§12) Rådighedstjeneste (§13) Forskudt arbejdstid (§14) Kap. 8. Fridage og tjenestefrihed Kap. 9. Graviditet og adoption Kap. 10. Midlertidig tjeneste i højere stilling Kap. 11. Ferie Løn under ferie (§18) Særlig feriegodtgørelse (§19) Sygdom under ferie (§20) Feriepenge ved afgang (§21) Kap. 12. Sygdom, militærtjeneste opsigelse, afskedigelse og efterindtægt Fortsat ansættelse i anden statsinstitution (§ 22, stk. 2) Efterindtægt (§ 23) Kap. 13. Rejse- og flyttegodtgørelse mv.
Kap. 14. Lokale uoverensstemmelser Kap. 15. Overenskomstens varighed Bilagsfortegnelse Bilag 1. Indplaceringsskema Bilag 2. Kommunernes fordeling på stedtillægssatser Bilag 3. Friliste Bilag 4. Afskedigelsesregler Bilag 5. Gruppelivsforsikring Det meddeles herved, at Finansministeriet og Erhvervssprogligt Forbund den  

 16.juni 1988 har indgået medfølgende overenskomst om ansættelsesforholdene  

 for korrespondenter (EsF), der ikke er tjenestemænd i staten.
 Overenskomsten har virkning fra 1. april 1987 og afløser overenskomst af  

 30.maj 1986.
 I Generelle bemærkninger til overenskomsten.
 Med henblik på at skabe en større grad af ensartethed i  

 overenskomstbestemmelsernes rækkefølge er der foretaget en ombrydning i denne  

 overenskomst i forhold til den tidligere, ligesom der er påbegyndt et arbejde  

 med at forenkle og harmonisere de enkelte bestemmelser.
 Derfor er ændringer i forhold til den hidtidige overenskomst ikke markeret  

 med streger i margenen.
 II Bemærkninger til overenskomstens enkelte bestemmelser.
 Uddannelsen anses for en nødvendig forudsætning for væsentlige  

 arbejdsopgaver i tilfælde, hvor korrespondenten permanent er beskæftiget med  

 fx oversættelse, tolkning og anden kommunikation på fremmedsprog eller  

 sagsbehandling på basis af fremmedsprogligt materiale i en væsentlig del af  

 arbejdstiden.
 Parterne kan endvidere ved forhandling godkende andre uddannelsesformer  

 som værende berettiget til ansættelse efter overenskomsten.
 Opmærksomheden henledes på, at undtaget fra overenskomsten er tjenestemænd  

 og pensionerede tjenestemænd fra offentlig tjeneste samt egenpensionister med  

 en pensionsordning, hvortil det offentlige har ydet bidrag, samt  

 korrespondenter omfattet af kontorfunktionæroverenskomsten mellem  

 Finansministeriet og Handels- og Kontorfunktionærernes Forbund i Danmark.
Endvidere gøres opmærksom på, at korrespondenter, der er fyldt 70 år, ikke  

 fortsat bør beskæftiges i statens tjeneste.
Opsigelse bør derfor ske så  

 betids, at fratræden kan finde sted ved udgangen af den måned, hvori de  

 fylder 70 år.
Endelig skal man meddele, at Finansministeriet for sit vedkommende intet  

 skal indvende imod, at overenskomsten, hvor det er muligt, også bringes i  

 anvendelse på overenskomstansatte korrespondenter i tilskudsberettigede  

 institutioner.
Der henvises til Budgetvejledning 1985, punkt 53.12.
 Opmærksomheden henledes på, at i alle de tilfælde, hvor der averteres  

 efter arbejdskraft til stillinger, hvor fremmedsprogligt arbejde optager en  

 overvejende del af arbejdstiden, eller hvor en erhvervssproglig uddannelse er  

 en nødvendig forudsætning for væsentlige arbejdsopgaver, skal der ske  

 henvisning til nærværende overenskomst, da stillingen vil kunne besættes i  

 henhold til denne.
 EsF har henledt opmærksomheden på, at der ved antagelse i en ledig  

 fuldtidsstilling så vidt muligt bør gives fortrinsret til deltidsansatte  

 inden for samme institution.
Ved antagelse af nye medarbejdere bør opmærksomheden i øvrigt være  

 henvendt på sådanne personer blandt ansøgerne, som uden egen skyld (fx som  

 følge af udflytning, rationalisering, strukturomlægning etc.) er blevet eller  

 måtte blive afskediget fra ansættelse under staten.
Der henvises i denne  

 forbindelse til Økonomi- og Budgetministeriets cirkulæreskrivelse af 15.  

 september 1972.
 De ved overenskomstens ikrafttræden ansatte korrespondenter, der overføres  

 til aflønning efter nærværende overenskomst i medfør af ændringen af § 1,  

 stk. 1 (ligestilling af den erhvervssproglige prøve med den erhvervssproglige  

 eksamen), indplaceres på det i forhold til hidtidig aflønning (eksklusiv  

 eventuelt kvalifikationstillæg) samme løntrin i den relevante lønskala, jf. §  

 3, og med uændret anciennitet.
 Til korrespondenter med den erhvervssproglige prøve, der forud for  

 indplaceringen har oppebåret kvalifikationstillæg, ydes et  

 kvalifikationstillæg af samme størrelse i henhold til overenskomstens § 5.
 Endvidere gøres opmærksom på, at Finansministeriet i cirkulære af 28.  

 september 1983 har fastsat bestemmelser om genbeskæftigelsestilbud til  

 ledigtblivende ikke-tjenestemandsansat personale i staten.
 Det henstilles til de enkelte ansættelsesmyndigheder, at der i forbindelse  

 med en ansættelse i henhold til nærværende overenskomst gives meddelelse  

 herom til vedkommende tillidsrepræsentant.
Fra 1. april 1987 anvendes som lønvilkår skalatrin og stedtillægsfordeling  

 fra tjenestemandssystemet.
Overgangsreglerne er anført i bilag 1 og de  

 enkelte kommuners klassificering med hensyn til stedtillæg i bilag 2.
 Der gøres opmærksom på, at tidligere beskæftigelse som korrespondent nu  

 medregnes således ved ansættelse efter skala I:
 Generelt.
 Under 15 t. pr. uge med den præsterede arbejdstid.
 Tidligere beskæftigelse før 1/4 1987.
Fra 15 - 19 t. pr. uge som halv anciennitet, 20 t. pr. uge og derover som fuld anciennitet.
 Tidligere beskæftigelse efter 1/4 1987.
 15 t. pr. uge og derover som fuld anciennitet.
 Spørgsmålet om den lønmæssige placering af nyoprettede stillinger, der  

 foreslås klassificeret på avancementsniveau (med aflønning efter skala I med  

 kvalifikationstillæg, efter skala II eller III), bør snarest efter  

 oprettelsen og inden stillingens besættelse forelægges for Administrations-  

 og Personaledepartementet.
Anvendelse af § 6, stk. 2, må kun finde sted i forbindelse med nyoprettede  

 korrespondentstillinger og vil således ikke kunne benyttes til oprykning af  

 bestående stillinger.
Med hensyn til sondringen mellem nyoprettede stillinger  

 og oprykninger henvises til Finansministeriets cirkulære Lp.nr. 016/85 af 21.  

 marts 1985, punkt 8.
 Deltidsansattes arbejdstid kan i forbindelse med arbejdstidsnedsættelsen  

 med et varsel svarende til den ansattes opsigelsesvarsel nedsættes  

 forholdsmæssigt, hvis nedsættelsen er sagligt begrundet i bevillingsmæssige,  

 arbejdstilrettelæggelsesmæssige eller andre forhold, dog ikke til mindre end  

 15 timer om ugen.
 For så vidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Som anført bør anvendelse af overtid så vidt muligt undgås.
Såfremt  

 nødvendigt overarbejde imidlertid får et sådant omfang, at det er muligt og  

 hensigtsmæssigt at konvertere overtiden til stillinger, bør en sådan  

 konvertering gennemføres.
 Opmærksomheden henledes på, at der haves adgang til at yde godtgørelse af  

 afholdte udgifter til transport til og fra tjenestestedet i tilfælde, hvor en  

 korrespondent i forbindelse med tilkaldelse til henholdsvis ophør af  

 overarbejde er afskåret fra at benytte offentligt transportmiddel.
 Der kan gives korrespondenter hel eller delvis tjenestefrihed uden  

 lønafkortning til pasning af et sygt barn, når:
Sygelisten suppleres med oplysning om fravær på grund af barnets første  

 sygedag.
Ordningen kan for den enkelte inddrages ved misbrug.
I forbindelse med tjenestefrihed til undervisning på dagskole regnes 6  

 undervisningstimer som udgørende den aftalte arbejdsdag.
Såfremt  

 korrespondenten deltager i godkendt undervisning, der afsluttes med eksamen,  

 ydes der tjenestefrihed uden lønafkortning på eksamensdagen samt den  

 forudgående arbejdsdag.
 For så vidt angår lønberegning og lønfradrag ved til- og fratræden samt  

 fravær gælder følgende regler:
 Retten for den ansatte til fuld løn i indtil 14 uger eller halv løn i  

 indtil 3 måneder under adoptionsorlov har virkning for orlovsperioder eller  

 dele heraf, der ligger efter 1. april 1987.
 Lønnen træder i stedet for dagpenge ifølge dagpengeloven.
 Om fravær som følge af graviditet, barsel og adoption henvises i øvrigt  

 til lovbekendtgørelse nr. 101 af 6. marts 1987 af lov om barselorlov samt til  

 Finansministeriets cirkulære herom af l1. september 1987 (Lp.nr. 138/87).
Den hidtil praktiserede forsøgsordning, hvorefter dokumentation for  

 sygdomsforfald som hovedregel består i en af korrespondenten underskrevet  

 erklæring om arbejdsudygtighed og sygdommens varighed, fortsætter indtil  

 videre uændret.
Lægeattest (afkrydsningsformularen), der normalt kun bør  

 anvendes, hvor de forudgående sygemeldingers antal og/ eller karakter taler  

 derfor, betales som hidtil af korrespondenten, hvorimod senere forlangte  

 lægeeller speciallægeerklæringer om sygdommens forventede varighed betales af  

 tjenestestedet.
Opmærksomheden henledes på, at Finansministeriet med Erhvervssprogligt  

 Forbund har indgået en aftale om afskedigelsesregler.
Aftalen er optaget som  

 bilag 4 og gælder ved opsigelse af korrespondenter.
Aftalen gælder ikke for  

 korrespondenter, der har beskyttelse som eller svarende til reglerne for  

 tillidsrepræsentanter.
 Det forhold, at en korrespondent ved direkte overgang til ansættelse i en  

 anden statsinstitution bevarer et oparbejdet opsigelsesvarsel, hindrer ikke  

 det nye ansættelsessted i med korrespondenten at indgå sædvanlig kontrakt om,  

 at vedkommende i de første 3 måneder er ansat på prøve, og at  

 opsigelsesvarslet i dette tidsrum er 14 dage fra institutionens side.
Man skal henlede opmærksomheden på, at korrespondenter henhørende under  

 denne overenskomst er omfattet af bestemmelserne om understøttelse i Økonomi-  

 og Budgetministeriets cirkulære af 26.januar 1972 med senere ændringer.
Det  

 bemærkes, at nævnte cirkulære ikke omfatter personale i tilskudsberettigede  

 institutioner.
Endvidere er korrespondenter henhørende under denne overenskomst omfattet  

 af aftale af 5.ju1i 1985 mellem mellem Finansministeriet og Forenede  

 Gruppeliv vedrørende gruppelivsforsikring, jf.
Finansministeriets  

 cirkulæreskrivelse af 20.august 1985 (Lp. nr. 074/85) og bilag 5 til  

 nærværende overenskomst.
 Gruppelivspræmien pr. gruppemedlem udgør fortsat 19,03 kr. månedlig.
 Der henvises i øvrigt til Finansministeriets cirkulæreskrivelse af 20.  

 august 1985 (Lp.nr. 074/85) og 2.december 1986 (Lp.nr. 189/86).
 I tilslutning til foranstående skal man henstille, at planer om  

 gennemførelse af rationaliseringsforanstaltninger og virksomhedsomlægninger  

 forinden iværksættelse tages op til drøftelse med de berørte faglige  

 organisationer.
 Endvidere skal man henlede opmærksomheden på Lønnings- og  

 pensionsministeriets cirkulæreskrivelse nr. 113 af 23.juni 1971, hvori gives  

 retningslinier for personalets deltagelse i uddannelseskurser.
 Det tilføjes, at eventuelle tvivlsspørgsmål vedrørende overenskomsten  

 forventes forelagt Finansministeriet.
Yderligere eksemplarer af overenskomsten vil af vedkommende ministerium  

 kunne fås ved henvendelse til Finansministeriet, Administrations- og  

 personaledepartementets betjentstue, H.C.
Andersens Boulevard 43, 1553  

 København V., telefon (01) 92 33 44, lokal 2 42 02.
Finansministeriet Administrations- og personaledepartementet Den P.
M.
V.
E.
B.
Ib.
M.
Kristensen OVERENSKOMST Kapitel 1. Overenskomstens område.
 § 1.  Overenskomsten omfatter medlemmer af  

 Erhvervssprogligt Forbund med den erhvervssproglige korrespondenteksamen  

 eller -prøve eller med en 2 eller 3-sproglig statsanerkendt  

 korrespondentuddannelse, hvor fremmedsprogligt arbejde udgør en overvejende  

 del af den enkeltes arbejdstid, eller når uddannelsen er en nødvendig  

 forudsætning for væsentlige arbejdsopgaver.
 Stk. 2.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer understøttelse eller  

 egenpension fra en pensionsordning, hvortil det offentlige har ydet bidrag,  

 samt personer, der er fyldt 70 år, er ikke omfattet af overenskomsten.
 Note 1 og 2.
 Kapitel 2. Antagelse.
 § 2.  Ved antagelse af månedslønnede korrespondenter  

 skal der i henhold til lov om arbejdsformidling og arbejdsløshedsforsikring  

 mv. først rettes henvendelse til det nærmeste arbejdsformidlingskontor eller  

 til Erhvervssproglig Arbejdsløshedskasse, som har modtaget tilladelse til  

 arbejdsanvisning.
 Stk. 2.  Finder annoncering efter arbejdskraft sted,  

 skal overenskomstens overskrift og dato anføres i annonceteksten som  

 vejledning.
 Note 3.
 Kapitel 3. Løn.
 § 3.  Korrespondenter aflønnes fra 1. april 1987 efter  

 følgende for tjenestemænd gældende skalatrin:
 Årslønnen på de enkelte skalatrin fastsættes og reguleres som anført i de  

 til enhver tid gældende aftaler om tjenestemandslønninger mv., jf. dog § 26,  

 stk. 3.
 Fra 1. april 1988 ydes til korrespondenter på skalatrin 20 et særligt  

 tillæg på 1.045 kr. årligt (1/10 1984-niveau). Tillægget reguleres efter  

 reglen i § 5, stk. 2 og 3.
 Stk. 2.  Lønnen udbetales månedsvis bagud.
Stk. 3.  Lønnen stedtillægsfordeles som for  

 tjenestemænd.
Om kommunernes fordeling på stedtillægssatser henvises til  

 bilag 2.
 Stk. 4.  Korrespondenter, der er ansat pr. 1. april  

 1987, overføres til nyt skalatrin efter skemaet i bilag 1.
 Note 4.
 Kapitel 4. Lønmæssig indplacering ved ansættelsen.
 § 4.  Ved beregning af anciennitet medtages med den  

 præsterede arbejdstid forudgående beskæftigelse med korrespondentarbejde  

 efter endt uddannelse afrundet opad til et helt antal måneder - herunder  

 uddannelse i indtil 2 år på handelshøjskole eller andre  

 uddannelsesinstitutioner, der på uddannelsestidspunket omfattedes af  

 Undervisningsministeriets bekendtgørelse om de erhvervssproglige uddannelser  

 samt tvungen civil værnepligt, militær- eller civilforsvarstjeneste, idet dog  

 beskæftigelse med en beskæftigelsesgrad på fra 15 - 19 timer pr. uge  

 medregnes som halv anciennitet, medens beskæftigelse på 20 timer og derover  

 medregnes som fuld anciennitet.
 Beskæftigelse efter 1. april 1987 i 15 timer pr. uge eller derover  

 medregnes som fuld anciennitet.
 Note 5.
 Stk. 2.  Højere placering end efter ovennævnte regler  

 kan under særlige omstændigheder finde sted, såfremt korrespondenten under  

 tidligere beskæftigelse har erhvervet en særlig arbejdsmæssig erfaring eller  

 særlige kvalifikationer af betydning for arbejdets udførelse.
 Lønancienniteten kan dog tidligst regnes fra udgangen af den måned, hvori  

 den pågældende har fuldført sin uddannelse.
Stk. 3.  En korrespondent, der fra en statsinstitution  

 overgår direkte til en anden og fortsætter i samme charge som hidtil, bevarer  

 den opnåede lønanciennitet.
Såfremt den pågældende i sin hidtidige stilling  

 var lønnet efter skala II eller III eller oppebar kvalifikationstillæg,  

 forelægges spørgsmålet om bevarelse af charge eller tillæg for  

 Finansministeriet, der afgør sagen efter forhandling med forbundet.
 Kvalifikationstillæg.
 § 5.  Ved ansættelse i en stilling, der i  

 arbejdsmæssig, administrativ og kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for foranstående lønninger mv., kan der mellem  

 Finansministeriet og Erhvervssprogligt Forbund træffes speciel aftale om  

 tillæg til lønnen.
 Stk. 2.  Kvalifikationstillæg forhøjes pr. 1. april 1987  

 med 8,5435 pct. og pr. 1. april 1988 med yderligere 2,4857 pct.
 Stk. 3.  Pr. 1. april 1987, 1988, 1989 og 1990 foretages  

 eventuel ekstraordinær regulering af kvalifikationstillæg i overensstemmelse  

 med § 14 i aftale om justering af tjenestemandslønninger mv. fra 1. april  

 1987.
 Kapitel 5. Klassificering af nyoprettede stillinger, genanvendelse af  

 ledige stillinger og oprykning til højere stilling.
§ 6.  Nyoprettede stillingers klassificering med  

 aflønning efter skala II og III kan kun ske efter forudgående godkendelse af  

 Finansministeriet.
Endelig afgørelse træffes efter forhandling med forbundet.
 Note 6.
Stk. 2.  Undtaget herfra er nyoprettede stillinger, der  

 er optaget på en friliste (bilag 3), og hvor stillingsbetegnelse og  

 funktionsbeskrivelse svarer til det i frilisten anførte.
I så fald er den  

 nyoprettede stilling på forhånd klassificeret.
 Note 7.
 Genbesættelse.
§ 7.  Ved ledighed i korrespondentstillinger, som  

 aflønnes efter skala II eller skala III eller i stillinger, hvortil der er  

 knyttet et kvalifikationstillæg, kan der ske genbesættelse af stillingen  

 eller tillægget.
Det forudsættes, at den pågældende overtager det med den  

 ledige stilling forbundne arbejde, og at dette fortsat har den fornødne  

 kvalitet.
 Oprykning.
§ 8.  Oprykning til aflønning efter skala II, i ganske  

 særlige tilfælde skala III, kan kun finde sted efter forslag fra vedkommende  

 institution eller forbundet over for Finansministeriet.
Endelig afgørelse  

 træffes efter forhandling med forbundet.
 Kapitel 6. Timeløn.
 § 9.  Korrespondenter, der antages til arbejde, som  

 skønnes at være midlertidigt på grund af arbejdets art (fx vikariat,  

 sæsonarbejde eller tidsbestemt arbejde) eller med en arbejdstid på under 15  

 timer ugentligt, aflønnes med en timeløn.
Timelønnen beregnes som 1/2028 (1. september 1988: 1/1976 og fra 1.  

 september 1990: 1/1924) af den til den pågældendes anciennitet svarende  

 årsløn ifølge § 3, skala I.
Med hensyn til optjening af lønanciennitet  

 henvises til § 10, stk. 4.
Der kan i særlige tilfælde, fx hvor der er tale om uensartet  

 beskæftigelse, anvendes timeløn også for beskæftigelse ud over de første 3  

 måneders ansættelse.
Tilsvarende gælder ved en kortvarig forlængelse på  

 indtil 2 måneder af ansættelsesforholdet.
 Korrespondenter, der er beskæftiget 15 timer og derover ugentligt, overgår  

 dog til aflønning på månedsløn senest 3 måneder efter ansættelsen.
 Stk. 2.  Lønmæssig placering samt vederlæggelse for  

 overarbejde og for arbejde i forskudt tid sker efter de for månedslønnede  

 korrespondenter gældende regler.
 Stk. 3.  For søgnehelligdage samt for andre særlige  

 dage, hvor tjenestestedet er lukket, således at de timelønnede afskæres fra  

 løn som på en almindelig arbejdsdag, ydes betaling med et beløb, der svarer  

 til den løn, som ellers ville være oppebåret.
 Kapitel 7. Arbejdsstid og overarbejde mv.
 § 10.  De i § 3 omhandlede lønninger er beregnede for  

 fuld arbejdstid, der er 39 timer (fra 1. september 1988: 38 timer og fra 1.  

 september 1990: 37 timer) ugentlig inklusive spisepause af indtil 1/2 times  

 varighed pr. arbejdsdag.
 I særlige tilfælde kan den ugentlige arbejdstid, hvis der lokalt er  

 enighed herom, tilrettelægges med varierende tider således, at den over en  

 periode (max. 8 uger) i gennemsnit udgør 39 (henholdsvis 38 og 37) timer.  

 Hvis der lokalt er enighed herom, kan det fastsættes, at  

 arbejdstidsnedsættelsen opspares til hele fridage til senere afvikling.
 Stk. 2.  Hvor det er muligt, tilrettelægges arbejdstiden  

 efter lokal forhandling på ugens 5 første hverdage.
Stk. 3.  Nedsat arbejdstid kan bevilges, når tjenesten  

 tillader det, og i så fald reduceres lønnen og eventuelt kvalifikationstillæg  

 tilsvarende.
Såfremt et andragende om nedsat arbejdstid afslås, skal afslaget  

 efter anmodning begrundes skriftligt.
 Stk. 4.  For korrespondenter, der antages til eller  

 overgår til deltidsbeskæftigelse med en arbejdstid under halvdelen af fuld  

 arbejdstid, indgår sådan beskæftigelse i lønancienniteten med halvdelen.
Fra 1. april 1987 indgår beskæftigelse i 15 timer pr. uge og derover som  

 fuld anciennitet Note 8.
 Pauser.
 § 11.  Korrespondenter med nedsat arbejdstid har ret  

 til følgende betalt spisepause:
Stk. 2.  Ved overarbejde af indtil 2 timers varighed  

 ydes en betalt spisepause på 1/4 time.
Varer overarbejdet ud over 2 timer,  

 udvides spisepausen til 1/2 time.
 Note 9.
 Overarbejde.
 § 12.  Overarbejde bør så vidt muligt undgås.
 Stk. 2.  For beordret og kontrollabelt arbejde på  

 tjenestestedet, der strækker sig ud over den for fuldtidsansatte fastsatte  

 daglige arbejdstid, ydes, når der ikke er tale om forskudttids- eller  

 turnustjeneste, som overtidsbetaling et tillæg til timelønnen, der udgør  

 følgende:
 Til deltidsansatte ydes overarbejdsbetaling efter ovenstående  

 bestemmelser, når arbejdet strækker sig ud over normal kontortids ophør.
Overtidsbetalingen ydes pr. påbegyndt halve time.
Arbejde på frilørdage  

 beregnes som almindeligt overarbejde.
 Stk. 3.  Timelønnen beregnes som 1/2028 (fra 1.september  

 1988: 1/1976 og fra 1. september 1990: 1/1924) af den for korrespondenter i  

 henhold til § 3 fastsatte årsløn.
 Stk. 4.  Overarbejde skal dog så vidt muligt godtgøres  

 med fritid af samme varighed som det præsterede overarbejde med tillæg i  

 fritid svarende til de i stk. 2 nævnte procentsatser.
 stk. 5.  Såfremt overarbejdet ikke er varslet dagen før,  

 skal der tages hensyn til ønsker om fritagelse for overarbejde.
 Stk 6.  Såfremt en korrespondent tilkaldes til  

 overarbejde efter at have forladt arbejdspladsen ved normal arbejdstids  

 ophør, og tilkaldet ikke sker under pålagt rådighedstjeneste, ydes der for  

 tilkaldet en timeløn med tillæg af 50 pct.
Med virkning fra 1. april 1988 ydes der ved tjeneste, som udføres efter,  

 at korrespondenten er tilkaldt, og hvor tjenesten ikke er et led i  

 rådighedstjeneste, afspadsering for mindst 3 timer.
Såfremt afspadsering ikke  

 har kunnet finde sted, ydes betaling efter stk. 2.
 Note 10.
 Rådighedstjeneste.
§ 13.  Når korrespondenten i en del af arbejdstiden må  

 opholde sig på tjenestestedet for at være til rådighed, medregnes kun 3/4 af  

 rådighedstiden som tjeneste.
Tilsvarende tjeneste i hjemmet medregnes med 1/3  

 af tiden.
 Forskudt arbejdstid.
 § 14.  For arbejde i tiden mellem kl. 17.00 - 06.00  

 samt for arbejde på lørdage efter kl. 14.00 og på søn- og helligdage ydes  

 godtgørelse efter de for tjenestemænd gældende regler og satser.
 Stk. 2.  De under stk. 1 nævnte tillæg kan ikke ydes  

 samtidig med betaling for overarbejde eller under rådighedstjeneste i  

 hjemmet.
Stk. 3.  For hver 40 timers tjeneste, der efter ordre  

 eller ifølge en godkendt tjenestefordeling er udført i tiden kl. 17.00 -  

 06.00, ydes der 3 timers frihed.
I beregningen indgår tillige tjeneste, der  

 udføres i tiden kl. 14.00 - 17.00 som led i en forud tilrettelagt tjeneste,  

 hvoraf mindst halvdelen ligger efter kl. 17.00.
 Sådan frihed afvikles ved tildeling af hele fridage efter samme regler,  

 som gælder for tjenestemænd.
 Kapitel 8. Fridage og tjenestefrihed.
 § 15.  Der tilkommer de efter overenskomsten ansatte  

 korrespondenter fridage efter de for tjenestemænd gældende regler.
 Stk. 2.  Tjeneste på mistede fridage behandles som  

 overtid i henhold til § 12.
 Stk. 3.  Der kan gives korrespondenter adgang til  

 tjenestefrihed uden løn i tilfælde, hvor det ikke strider mod vedkommende  

 institutions interesse.
 Tjenestefrihed, under hvilken der ikke optjenes ret til ferie med løn, kan  

 gives i en på forhånd fastlagt periode og for 1 år ad gangen.
 Det er vedkommende institutions ansvar, at der ved tjenestefrihedens ophør  

 er en stilling ledig i institutionen eller i dennes lokalområde.
 Såfremt et andragende om tjenestefrihed afslås, skal afslaget efter  

 anmodning begrundes skriftligt.
 Note 11.
 Kapitel 9. Graviditet og adoption.
 § 16.  Med henblik på arbejdsgiverens tilrettelæggelse  

 af arbejdet skal en korrespondent, der er gravid, senest 3 måneder før det  

 forventede fødselstidspunkt give oplysning om, hvornår barselorloven påregnes  

 at begynde.
 Stk. 2.  Korrespondenten har ret til fravær fra arbejdet  

 på grund af graviditet og fødsel efter reglerne i loven om barselorlov mv.
 Stk. 3.  Under fravær som følge af graviditet og fødsel  

 ydes halv løn i indtil 5 måneder i tiden fra arbejdsudygtighedens indtræden,  

 dog tidligst 3 måneder før fødslen, indtil 3 måneder efter fødslen.
 Stk. 4.  En kvindelig korrespondent, der ved  

 arbejdsudygtighedens indtræden har været uafbrudt ansat i statens tjeneste i  

 1 år, kan, når anmodning herom fremsættes mindst 2 måneder før forventet  

 fødsel, i stedet vælge at oppebære fuld løn i tiden fra arbejdsudygtighedens  

 indtræden, dog tidligst 8 uger før fødslen og indtil i alt 14 uger.
 Stk. 5.  En kvindelig korrespondent, der i forbindelse  

 med barnets ophold på sygehus genoptager tjenesten inden den i stk. 3 og 4  

 omtalte periodes udløb, har i tilknytning til barnets udskrivelse ret til  

 fravær med sædvanlig løn i den del af perioden, der var tilbage ved  

 genoptagelse af tjenesten, såfremt udskrivelsen finder sted inden 6 måneder  

 fra fødslen.
 Stk. 6.  En korrespondent har i tilfælde af adoption  

 krav på 1/2 løn i indtil 3 måneder fra barnets modtagelse i hjemmet, såfremt  

 det dokumenteres, at adoptionsmyndigheden stiller krav om, at den ansatte i  

 forbindelse med adoptionen skal være ude af erhverv.
 Har korrespondenten ved barnets modtagelse været uafbrudt ansat i statens  

 tjeneste i 1 år, ydes sædvanlig løn i indtil i alt 14 uger.
 Retten hertil gælder alene for orlovsperioder eller dele deraf, der ligger  

 efter 1. april 1987.
 Stk. 7.  Foranstående regler finder tilsvarende  

 anvendelse på timelønnede korrespondenter.
 Note 12.
 Kapitel 10. Midlertidig tjeneste i højere stilling.
 § 17.  En korrespondent, der efter anmodning gør  

 midlertidig tjeneste i en højere stilling under denne overenskomst, er  

 berettiget til betaling efter de nedenfor anførte regler under forudsætning  

 af, at korrespondenten overtager de arbejdsopgaver, der er forbundet med den  

 højere stilling.
 Tilsvarende gælder for korrespondenter, der efter anmodning gør  

 midlertidig tjeneste i stillinger under denne overenskomst, hvortil er  

 knyttet et kvalifikationstillæg.
 Stk. 2.  Retten til betaling under midlertidig tjeneste  

 i højere stilling indtræder, når korrespondenten har varetaget sådan stilling  

 i 15 dage i sammenhæng, jf. stk. 6.
 Er varetagelsen af den højere stilling udelukkende begrundet i  

 feriefravær, indtræder retten til betaling først, når korrespondenten har  

 udført sådan midlertidig tjeneste i 22 dage i sammenhæng.
 Stk. 3.  Betaling ydes herefter med et beløb, der udgør  

 forskellen mellem den for korrespondentens egen stilling gældende løn  

 inklusive eventuelt kvalifikationstillæg og den løn, korrespondenten ville  

 opnå ved oprykning i den højere stilling.
 Såfremt tjenesten i den højere stilling finder sted i et andet  

 stedtillægsområde, opgøres betalingen på grundlag af lønforholdene i dette.
 Stk. 4.  En korrespondent, der har opnået ret til  

 betaling, oppebærer betaling for hver dags tjeneste i højere stilling fra det  

 tidspunkt, da sådan tjeneste er påbegyndt, jf. dog stk. 8.
 Stk. 5.  Fridage efter det tidspunkt, da midlertidig  

 tjeneste i højere stilling er påbegyndt, medregnes såvel ved opgørelsen af  

 det antal dage, for hvilke der ydes betaling, som ved afgørelse af, om  

 betingelserne for ret til betaling efter stk. 2-3 er opfyldt, under  

 forudsætning af, at korrespondenten har udført tjeneste i højere stilling på  

 den nærmest efter fridagen følgende arbejdsdag.
 Stk. 6.  Selv om tjeneste i højere stilling har været  

 afbrudt på grund af sygdom eller ferie, bevarer korrespondenten dog retten  

 til betaling for tjeneste i højere stilling efter fraværsperiodens ophør,  

 såfremt der ved tjenestens genoptagelse fortsat udføres tjeneste i den højere  

 stilling.
Stk. 7.  Under midlertidig tjeneste i højere stilling er  

 korrespondenten berettiget til udgiftsdækkende særlige ydelser efter de  

 satser, der er gældende for den højere stilling.
Andre særlige ydelser  

 udbetales efter de for den højere stilling gældende satser, når  

 korrespondenten har varetaget sådan stilling i 15 dage i sammenhæng.
 Stk. 8.  Under fortsat midlertidig tjeneste i samme  

 højere stilling ud over 6 måneder oppebærer korrespondenten betaling under  

 fravær på grund af ferie eller som følge af sygdom i indtil 28 dage.  

 Betalingen udregnes som forskellen mellem den for korrespondentens egen  

 stilling gældende løn, jf. stk. 3, og den løn, den pågældende ville opnå ved  

 udnævnelse i den højere stilling, i hvilken korrespondenten under den  

 fortsatte periode har gjort længst tjeneste.
 Stk. 9.  En korrespondent, der ansættes i en højere  

 stilling i direkte forlængelse af midlertidig tjeneste i denne stilling -  

 eller anden højere stilling af samme kategori - og har varetaget de hermed  

 forbundne arbejdsopgaver gennem en sammenhængende periode af mindst 1 år, får  

 medregnet sådan tjeneste ved fastsættelse af lønancienniteten i den højere  

 stilling, hvori ansættelse sker.
 Stk. 10.  I tilfælde af at en korrespondent gør  

 midlertidig tjeneste i en tjenestemandsstilling i højere charge, vil der  

 kunne ydes betaling efter foranstående regler.
 Kapitel 11. Ferie.
 § 18.  Korrespondenter, der er ansat efter nærværende  

 overenskomst, er omfattet af ferieloven med de afvigelser, som fremgår af de  

 følgende bestemmelser.
 Stk. 2.  En korrespondent, der er antaget efter  

 optjeningsårets udløb, er ikke berettiget til ferie, medmindre den pågældende  

 i optjeningsåret har erhvervet ferieret ved anden beskæftigelse, idet der i  

 så fald er adgang til at holde tilgodehavende ferie mod afgivelse af 1/2028  

 (fra 1. september 1988: 1/1976 og fra 1. september 1990: 1/1924) af årslønnen  

 for hver time, korrespondenten skulle have udført tjeneste den pågældende  

 dag.
Stk. 3.  Til månedslønnede korrespondenter, der er  

 berettiget til ferie med løn, og som ved feriens afholdelse har anden  

 arbejdstid end i det foregående optjeningsår, ydes ferieløn med samme  

 brøkdel, som tjenesten i det foregående optjeningsår har andraget.
Er der i  

 optjeningsåret udført tjeneste ud over den faste nedsatte arbejdstid, uden at  

 dette har været overarbejde, ydes for sådan tjeneste almindelig  

 feriegodtgørelse med for tiden 12 1/2 pct.
Der vil i så fald ikke kunne ydes  

 særlig feriegodtgørelse ifølge § 19.
 Særlig feriegodtgørelse.
 § 19.  Til månedslønnede korrespondenter, der holder  

 ferie med løn, ydes en særlig feriegodtgørelse på 1 1/2 pct., der træder i  

 stedet for det i ferielovens § 14, stk. 1, omhandlede ferietillæg på 1 pct.  

 Godtgørelsen beregnes af samtlige de i optjeningsåret oppebårne  

 indkomstskattepligtige beløb for tjenstligt arbejde.
Stk. 2.  Udbetaling af særlig feriegodtgørelse kan finde  

 sted samtidig med lønudbetalingen for maj måned.
Udbetaling sker dog senest  

 ved påbegyndelsen af ferieperioden eller, såfremt ferien deles, ved  

 påbegyndelsen af første ferieperiode på mindst 6 dage.
 Sygdom under ferie.
§ 20.  Såfremt en korrespondent i løbet af sin ferie  

 bliver syg, kan suspension og ydelse af erstatningsferie finde sted, når  

 særlige omstændigheder taler herfor.
Det bør herved tages i betragtning, om  

 sygdommen er af længere varighed, om den er af alvorligere karakter, om den  

 hindrer den pågældende i at benytte tjenestefriheden på rimelig måde som  

 ferie, og om den skyldes tjenstlig tilskadekomst.
 Feriepenge ved afgang.
 § 21.  Ved beregning af feriegodtgørelse ses der bort  

 fra løn, der er udbetalt under ferie, idet der fradrages et beløb pr. times  

 ferie svarende til 1/2028 (fra 1. september 1988: 1/1976 og fra 1. september  

 1990: 1/1924) af årslønnen samt ydet særlig feriegodtgørelse (1 1/2 pct.).
 Stk. 2.  Ved umiddelbar overgang fra en statsinstitution  

 til en anden behøver afregning med almindelig feriegodtgørelse ikke at finde  

 sted.
 Stk. 3.  Korrespondenter, der har fået udbetalt den i §  

 19 anførte særlige feriegodtgørelse, men som ikke ved fratræden har afholdt  

 hele den de pågældende tilkommende ferie, fradrages en til den manglende  

 ferie svarende brøkdel af den særlige feriegodtgørelse.
 Kapitel 12. Sygdom, militærtjeneste, opsigelse, afskedigelse og  

 efterindtægt.
 § 22.  De i funktionærloven omhandlede regler om  

 dokumentation for, løn under og fravær som følge af sygdom, samt reglerne om  

 opsigelse, indkaldelse til militærtjeneste mv. finder anvendelse for  

 korrespondenter, der er antaget efter nærværende overenskomst.
Stk. 2.  Ved direkte overgang til ansættelse i en anden  

 statsinstitution bevarer korrespondenten det opsigelsesvarsel, der tilkommer  

 den pågældende fra statens side.
Længden af opsigelsesvarslet beregnes på  

 grundlag af den tid, i hvilken den pågældende umiddelbart forud for  

 afskedigelsestidspunktet har haft uafbrudt ansættelse i statens tjeneste.
 Note 14 og bilag 4.
 Efterindtægt.
 § 23.  Når en korrespondent, der aflønnes efter  

 reglerne i denne overenskomst, afgår ved døden i ansættelsestiden, tilkommer  

 der den efterlevende ægtefælle eller børn under 18 år, over for hvem  

 korrespondenten ved dødsfaldet har forsørgelsespligt, 1, 2 eller 3 måneders  

 løn, når korrespondenten ved dødsfaldet har haft ansættelse i statens  

 tjeneste i henholdsvis 1, 2 eller 3 år.
Stk. 2.  Efterindtægten er lønnen på tidspunktet for  

 dødsfaldet.
Lønnen i den måned, i hvilken dødsfaldet sker medregnes ikke i  

 efterindtægten.
 Note 15.
 Kapitel 13. Rejse- og flyttegodtgørelse mv.
 § 24.  Der tilkommer på tjenesterejser og ved  

 udstationering korrespondenten befordringsgodtgørelse samt time- og dagpenge  

 efter de for tjenestemænd gældende regler og satser.
 Stk. 2.  Såfremt korrespondenten uden at overgå til en  

 anden styrelse forflyttes til et andet tjenestested, uden at dette sker efter  

 ansøgning, og i denne anledning er nødsaget til at foretage flytning af  

 husstand og bohave, tilstås der en godtgørelse efter de til enhver tid for  

 tjenestemænd gældende regler.
Stk. 3.  Den tid uden for tjenestestedets normale  

 kontortid, som medgår til rejsetid i forbindelse med tjenesterejser,  

 afspadseres.
Såfremt afspadsering ikke har været mulig i den måned, som  

 følger efter den måned, hvori tjenesterejsen har fundet sted, ydes der  

 betaling med 1/2028 (fra 1. september 1988: 1/1976 og fra 1. september 1990:  

 1/1924) af årslønnen pr. time med tillæg af 50 pct.
 Rejsetiden opgøres efter de for tjenestemænd gældende regler, ligesom der  

 ydes natpenge, lørdags- og søndagsgodtgørelse efter de for tjenestemænd  

 gældende regler.
 Kapitel 14. Lokale uoverensstemmelser.
§ 25.  Forinden en sag om en lokal uoverensstemmelse  

 indbringes for forbundet og/eller den pågældende styrelse, fagministerium  

 og/eller Finansministeriet, skal der være afholdt en forhandling mellem  

 repræsentanter for institutionen og EsF's lokale afdeling.
Såfremt en af  

 parterne ønsker det, udarbejdes skriftligt mødereferat, som skal indeholde:
 Der kan ikke ved lokale forhandlinger træffes aftale om løn- og  

 ansættelsesvilkår, der strider mod overenskomstens bestemmelser.
 Kapitel 15. Overenskomstens varighed.
 § 26.  Denne overenskomst gælder fra 1. april 1987 og  

 kan af enhver af parterne opsiges med 3 måneders varsel til en 31.marts, dog  

 tidligst til den 31. marts 1989.
 Stk. 2.  Bestemmelserne i aftalen om  

 tjenestemandslønninger pr. 1. april 1987 om stedtillæg og om ekstraordinær  

 lønregulering samt bestemmelserne i nærværende overenskomsts § 10, stk. 1, om  

 arbejdstiden, kan dog tidligst opsiges til 31. marts 1991.
 Stk. 3.  Bortset fra regulering efter stk. 2 stilles  

 enhver regulering af aflønning i bero fra den 31. marts, da en eventuel  

 opsigelse får virkning, og indtil ny overenskomst indgås.
København, den 16. juni 1988 Erhvervssprogligt Forbund Jeannette Ørsted Jan Ankler Finansministeriet P.
M.
V.
E.
B.
Niels Paludan Bilag 1 Oprykning til næste trin sker på det tidspunkt, hvor anciennitetstillæg  

 ville være opnået i det hidtidige lønforløb.
 De hidtidige lønzoner overføres således:
zone 1 til stedtillægssats VI zone 4 til stedtillægssats III zone 2 til stedtillægssats V zone 5 til stedtillægssats II zone 3 til stedtillægssats IV zone 6 til stedtillægssats I Bilag 2.
 De enkelte kommuners klassificering med hensyn til stedtillæg pr. 1. april  

 1987.
 1. Til sats I henføres:
Allinge-Gudhjem, Arden, Assens, Aulum-Haderup, Billund, Bjerringbro,  

 Blåbjerg, Blåvandshuk, Bogense, Bramminge, Brande, Bredebro, Broager, Broby,  

 Brovst, Brædstrup, Brønderslev, Brørup, Børkop, Dragsholm, Dronninglund,  

 Ebeltoft, Egebjerg, Egtved, Egvad, Ejby, Fanø, Farsø, Fjends, Fjerritslev,  

 Fladså, Fåborg, Give, Glamsbjerg, Gram, Grindsted, Gråsten, Gudme, Hadsten,  

 Hadsund, Hals, Hanstholm, Hasle, Helle, Herning, Hirtshals, Hjørring, Hobro,  

 Holmsland, Holstebro, Holsted, Hvorslev, Højreby, Hårby, Jelling, Karup,  

 Kerteminde, Kjellerup, Langebæk, Langå, Lemvig, Lunderskov, Lundtoft, Læsø,  

 Løgstør, Løgumkloster, Løkken-Vrå, Mariager, Maribo, Marstal, Middelfart,  

 Midt-Djurs, Morsø, Møldrup, Møn, Neksø, Nibe, Nyborg, Nykøbing F.,  

 Nykøbing-Rørvig, Nysted, Nørager, Nørhald, Nr.
Aslev, Nr.
Djurs, Nr.  

 Rangstrup, Nr.
Snede, Nr. Åby, Odder, Otterup, Pandrup, Purhus, Ravnsborg,  

 Ribe, Ringkøbing, Rosenholm, Rougsø, Rudbjerg, Rudkøbing, Rødekro, Rønde,  

 Rønne, Sakskøbing, Sallingsund, Samsø, Sejlflod, Silkeborg, Sindal, Skjern,  

 Skærbæk, Skørping, Spøttrup, Stevns, Struer, Stubbekøbing, Støvring,  

 Sundsøre, Svendborg, Sydfalster, Sydlangeland, Sydthy, Sæby, Sønderhald,  

 Søndersø, Them, Thisted, Thyborøn-Harboøre, Thyholm Tjele, Tommerup,  

 Tranekær, Trehøje, Trundholm, Tønder, Ulfborg-Vemb, Viborg, Videbæk,  

 Vinderup, Vissenbjerg, Ærøskøbing, Ølgod, Ørbæk, Åbybro, Åkirkeby, Ålestrup,  

 Års, Årup og Åskov.
 2. Til sats II henføres:
 Augustenborg, Bjergsted, Bov, Christiansfeldt, Dianalund, Fakse,  

 Fredericia, Fuglebjerg, Galten, Gedved, Gjern, Grenå, Gørlev, Haderslev,  

 Hammel, Hashøj, Haslev, Hedensted, Hinnerup, Holbæk, Holeby, Horsens,  

 Hvidebæk, Høng, Hørning, Ikast, Jernløse, Juelsminde, Kolding, Nakskov,  

 Præstø, Randers, Ringe, Ringsted, Ry, Ryslinge, Rødby, Rødding, Rønnede,  

 Skagen, Skive, Skælskør, Slagelse, Sorø, Stenlille, Sundeved, Suså,  

 Svinninge, Sydals, Sønderborg, Tinglev, Tornved, Tølløse, Tørring-Uldum,  

 Vallø, Vamdrup, Varde, Vejen, Vejle, Vojens, Vordingborg og Åbenrå.
 3. Til sats III henføres:
 Esbjerg, Frederikshavn, Holmegård, Kalundborg, Korsør, Langeskov, Munkebo,  

 Nordborg, Næstved, Odense, Skanderborg, Ullerslev, Ålborg, Årslev og samtlige  

 kommuner på Færøerne.
 4. Til sats IV henføres:
 Bramsnæs, Gundsø, Hundested, Hvalsø, Jægerspris, Køge, Lejre, Ramsø,  

 Roskilde, Skibby, Skovbo, Solrød og Århus.
 5. Til sats V henføres:
 Allerød, Fredensborg-Humlebæk, Frederikssund, Frederiksværk,  

 Grædsted-Gilleleje, Helsinge, Helsingør, Hillerød, Hørsholm, Karlebo,  

 Skævinge, Slangerup, Stenløse og Ølstykke.
 6. Til sats VI henføres:
 Albertslund, Ballerup, Birkerød, Brøndby, Dragør, Farum, Frederiksberg,  

 Gentofte, Gladsaxe, Glostrup, Greve, Herlev, Hvidovre, Høje-Tåstrup, Ishøj,  

 København, Ledøje-Smørum, Lyngby-Tårbæk, Rødovre, Søllerød, Tårnby,  

 Vallensbæk og Værløse.
 Med virkning fra 1. april 1988 gennemføres følgende ændringer af  

 stedtillægsordningen:
Stedtillægssats I udgår.
Kommuner i stedtillægsområde I henføres til  

 stedtillægsområde II.
 Bilag 3.
 Friliste.
 Friliste for nyoprettede korrespondentstillinger, der opfylder de  

 uddannelses- og arbejdsmæssige forudsætninger som nævnt i overenskomstens §  

 1, og som anses for klassificeret, hvis funktionsbeskrivelsen svarer til det  

 nedenfor anførte.
 Korrespondentstillinger, der oprettes med henblik på varetagelse af  

 kvalificeret arbejde, og hvor en statsanerkendt korrespondentuddannelse er en  

 påkrævet forudsætning for udførelsen af mindst 50 pct. af stillingens  

 arbejdsindhold, aflønnes efter skala II uden forelæggelse for  

 Finansministeriet.
 Bilag 4.
 Aftale mellem Finansministeriet og Erhvervssprogligt Forbund (EsF) vedr.  

 afskedigelsesregler for ansatte (bortset fra tillidsrepræsentanter) i henhold  

 til parternes overenskomst vedr. korrespondenter.
 Kan enighed om valg af opmand ikke opnås, anmodes arbejdsrettens formand  

 om at udpege denne.
 Bilag 5.
 Aftale vedr. gruppelivsforsikring.
 Der er mellem Finansministeriet og EsF aftalt følgende vedr.  

 gruppelivsforsikring af korrespondenter under EsF-overenskomsten i staten:
 1. Forsikringen er indgået mellem Finansministeriet og  

 Forenede Gruppeliv på vegne af Statsanstalten for Livsforsikring.
 2. Forsikringsordningen omfatter alle  

 overenskomstansatte månedslønnede funktionærer under EsF-overenskomsten i  

 staten, der ikke er fyldt 67 år.
 3. Forsikringssummen udgør kr. 50.000 pr. funktionær.
 4. Forsikringspræmien afholdes af Finansministeriet  

 ved årlig præmieindbetaling til gruppelivsforsikringsselskabet.
 5. Eventuel bonustilskrivning i forbindelse med  

 gruppelivsforsikringsordningen anvendes efter forhandling med forbundet til  

 forhøjelser af forsikringssummen (for perioden 1. april 1986 - 31. marts 1988  

 er forsikringssummen forhøjet til 60.000 kr.).
 Note 16.
