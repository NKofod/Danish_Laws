 Bekendtgørelse om ophævelse af bekendtgørelse om anvendelse af lov om Bruxelles I-forordningen m.v. på konventionen af 30. oktober 2007 om retternes kompetence og om anerkendelse og fuldbyrdelse af retsafgørelser på det civil- og handelsretlige område (Lugano-konventionen) som en konsekvens af lov om ændring af lov om Bruxelles I-forordningen m.v.
 § 1. Følgende bekendtgørelse bortfalder:
 1) Bekendtgørelse nr. 1342 af 10. december 2009 om anvendelse af lov om Bruxelles I-forordningen m.v. på konventionen af 30. oktober 2007 om retternes kompetence og om anerkendelse og fuldbyrdelse af retsafgørelser på det civil- og handelsretlige område (Luganokonventionen).
 § 2. Bekendtgørelsen træder i kraft den 1. juni 2013.
