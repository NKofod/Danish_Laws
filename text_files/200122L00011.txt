Fremsat den 5. december 2001 af  

 skatteministeren (Svend Erik Hovmand) Forslag til Lov om ændring af  

 pensionsafkastbeskatningsloven,  

 selskabsskatteloven og andre skattelove (Livsforsikringsselskabers fradrag,  

 pensionsafkastbeskatning af livsforsikringsbestande under administration,  

 friholdelse for pensionsafkastskat, ejendomsdatterselskaber, akkumulerende  

 investeringsforeninger, opdeling af udloddende investeringsforeninger  

 m.v.) § 1 I lov om beskatning af visse pensionskapitaler m.v.  

 (pensionsafkastbeskatningsloven), jf. lovbekendtgørelse nr. 60 af 30.  

 januar 2001, foretages følgende ændringer:
 1. § 1, stk. 1, nr. 1, affattes  

 således:
 »1)	livsforsikringsselskaber, der har hjemsted her i landet eller  

 udøver forsikringsvirksomhed her i landet gennem et fast  

 driftssted,«.
 2. § 1, stk. 1, nr. 2, affattes  

 således:
 »2)	forsikringsselskaber, der har hjemsted her i landet eller  

 udøver forsikringsvirksomhed her i landet gennem et fast driftssted, i  

 det omfang de nævnte forsikringsselskaber har en lukket bestand af  

 livsforsikringer fra et likvideret livsforsikringsselskab,«.
 3. I § 1, stk. 1, nr. 8, ændres »§§ 11  

 A eller 12, og« til: »§§ 11 A eller 12,«.
 4. I § 1, stk. 1, nr. 9, ændres »§ 7,  

 stk. 1, 2. pkt.« til: »§ 7, stk. 1, 2. pkt., og«.
 5. I § 1, stk. 1, indsættes efter nr.  

 9 som nr. 10:
 »10)	administrationsboer ved administrator omfattet af kapitel 15 i lov  

 om forsikringsvirksomhed, kapitel 8 i lov om firmapensionskasser eller  

 tilsvarende tilsynslovgivning i et land inden for Den Europæiske Union  

 eller et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, der administrerer en  

 lukket bestand af livsforsikringer fra et likvideret livsforsikringsselskab,  

 eller en lukket bestand af pensionstilsagn fra en likvideret  

 pensionskasse.«.
 6. § 2, stk. 1, nr. 14, affattes  

 således:
»14)	skatterefusion, som et livsforsikringsselskab, der har et  

 datterselskab, som ikke selv er skattepligtig efter denne lov, eller som er  

 omfattet af selskabsskattelovens § 3 A, modtager for overførsel  

 af underskud i forbindelse med sambeskatning efter selskabsskattelovens  

 § 31, bortset fra skatterefusion fra et selskab, der er skattepligtigt  

 efter denne lov.
Som datterselskab anses et selskab, hvori  

 livsforsikringsselskabet ejer mindst 25 pct. af aktie- eller  

 anpartskapitalen.
En flerhed af livsforsikringsselskaber, der udøver  

 virksomhed på grundlag af fælles aftale, anses i denne relation  

 for at udgøre ét livsforsikringsselskab.«.
 7. § 2, stk. 3, nr. 6, affattes  

 således:
 »6)	tab på et værdipapir, såfremt afkast af  

 værdipapiret eller gevinster på værdipapiret omfattet af  

 denne lov som følge af en dobbeltbeskatningsoverenskomst ikke skal  

 medregnes ved opgørelsen af beskatningsgrundlaget,«.
 8. I § 4, stk. 1, 1. pkt., ændres »bortset  

 fra foreningens administrationsbygning« til: », aktier i det  

 administrationsselskab, der forestår investeringsforeningens  

 administration, og foreningens administrationsbygning«.
 9. I § 4, stk. 1, 3. pkt., ændres »§ 2,  

 stk. 1, nr. 1, 4 og 12« til: »§ 2, stk. 1, nr. 1, 4, 5, 6 og  

 12«.
 10. § 6, stk. 1, affattes således:
»Et livsforsikringsselskab eller en pensionskasse, der i  

 genforsikring har afgivet en hensættelse, som ikke er deponeret fuldt  

 ud, skal i sit beskatningsgrundlag medregne et beløb, der beregnes som  

 gennemsnittet af indkomstårets og de 4 forudgående  

 indkomstårs afkast før pensionsafkastskat, jf. 2. og 3. pkt., af  

 indkomstårets gennemsnitlige ikke deponerede hensættelse.
Har et  

 livsforsikringsselskab eller en pensionskasse ikke været omfattet af  

 § 1, stk. 1, i alle de 4 forudgående indkomstår,  

 beregnes det gennemsnitlige afkast før pensionsafkastskat, jf. 1.  

 pkt., på grundlag af afkastet før pensionsafkastskat i  

 indkomståret og de forudgående indkomstår, hvor  

 livsforsikringsselskabet eller pensionskassen har været omfattet af  

 § 1, stk. 1. Et indkomstårs afkast før  

 pensionsafkastskat opgøres som forholdet mellem på den ene side  

 det samlede afkast før skat og på den anden side aktivernes  

 værdi med fradrag af halvdelen af det samlede afkast efter skat.
I  

 denne forbindelse opgøres aktivernes værdi som gennemsnittet af  

 de bogførte værdier i livsforsikringsselskabets eller  

 pensionskassens balance ved begyndelsen og slutningen af det til  

 indkomståret svarende regnskabsår, det samlede afkast før  

 skat som det bogførte investeringsafkast i resultatopgørelsen  

 for det nævnte regnskabsår og det samlede afkast efter skat som  

 afkastet før skat med fradrag af indkomstårets skat efter denne  

 lov, idet der ses bort fra nedsættelsen af beskatningsgrundlaget efter  

 § 14.«.
 11. I § 7, stk. 1, 2. pkt., og § 15,  

 stk. 1, 2. pkt, stk. 3, 2. pkt., og stk. 4, 2.  

 pkt., indsættes efter »jf. § 22, stk. 1«: », og  

 § 24, stk. 1«.
 12. § 7, stk. 4, 3. og 4. pkt., affattes  

 således:
 »Ved opgørelsen af værdien af formuen ved  

 udgangen af 1982 medregnes obligationer, pantebreve og andre fordringer i  

 danske kroner til anskaffelsessummen, medens andre aktiver medregnes til  

 handelsværdien ved udgangen af 1982. Ved opgørelsen af  

 værdien af formuen ved udgangen af indkomståret medregnes  

 samtlige aktiver til handelsværdien ved udgangen af  

 indkomståret.«.
 13. § 7, stk. 6, 3.-6. pkt., affattes  

 således:
»Ved opgørelsen af værdien af formuen i  

 Lønmodtagernes Dyrtidsfond ved udgangen af 1982 medregnes  

 obligationer, pantebreve og andre fordringer i danske kroner til  

 anskaffelsessummen, medens andre aktiver medregnes til handelsværdien  

 ved udgangen af 1982. Ved opgørelsen af værdien af formuen i  

 Lønmodtagernes Dyrtidsfond ved udgangen af indkomståret  

 medregnes samtlige aktiver til handelsværdien ved udgangen af  

 indkomståret.
Kapitalpensionsfonde og tontineordninger skal  

 opgøre værdien af formuen efter reglerne i stk. 7, idet dog  

 pantebreve og andre fordringer medregnes til handelsværdien ved  

 udgangen af 1982 og ved udgangen af indkomståret.
Fast ejendom  

 medregnes til den kontante handelsværdi.«.
 14. § 7, stk. 7, nr. 2, affattes  

 således:
 »2)	Ved udgangen af indkomståret handelsværdien af  

 obligationer og pantebreve samt børskursværdien af  

 indeksobligationer, konvertible obligationer, aktier og  

 investeringsbeviser.«.
 15. I § 7, stk. 9, 1. pkt., ændres »der kan  

 fradrages efter stk. 1, 3, 6, 7 og 8, grundlag for fradrag i den nye  

 ordning« til: »der er fritaget efter stk. 1, 3, 6, 7 og 8, grundlag for  

 fritagelse i den nye ordning«.
 16. I § 14, stk. 1, 1. pkt., indsættes efter  

 », jf. ligningslovens § 15«: »bortset fra underskud, for hvilket der er  

 modtaget skatterefusion, der er beskattet efter § 2, stk. 1, nr.  

 14«.
 17. I § 14, stk. 2, indsættes efter 1.  

 pkt.:
»Er der underskud i et eller flere af de i 1. pkt.  

 omhandlede sambeskattede selskaber, fordeles disse underskud  

 forholdsmæssigt på de selskaber, som har overskud for det  

 pågældende indkomstår.
Underskud, der ikke kan indeholdes i  

 de øvrige selskabers overskud for dette år, fordeles  

 forholdsmæssigt mellem de underskudsgivende selskaber til fradrag i de  

 sambeskattede selskabers samlede indkomst for de efterfølgende  

 år.
Uudnyttede underskud fra tidligere år fradrages i  

 medfør af ligningslovens § 15 fortrinsvis i overskud hos det  

 selskab, der har haft underskuddet, idet ældre underskud hos de  

 sambeskattede selskaber dog fradrages forud for selskabets eget underskud for  

 senere år.
Et herudover uudnyttet underskud fra tidligere år  

 fremføres forholdsmæssigt til fradrag i de af sambeskatningen i  

 øvrigt omfattede selskaber, som har overskud.
Uudnyttede underskud i  

 et af selskaberne fra tiden inden sambeskatningen efter selskabsskattelovens  

 § 31 kan kun fradrages i overskud hos det selskab, der har haft  

 underskuddet, idet dog underskud fra de øvrige sambeskattede selskaber  

 for det pågældende år fradrages først.«.
 18. I § 14, stk. 4, 1. pkt., ændres  

 »sideløbende« til: »sideordnet«.
 19. § 16, stk. 1, affattes således:
 »Skattepligtige omfattet af § 1, stk. 1, er ikke  

 skattepligtige af den del af formueafkastet, som kan henføres til  

 hensættelser vedrørende livrenter uden ret til bonus tegnet  

 før den 1. maj 1982. Beskatningsgrundlaget nedsættes med den  

 procentdel, der svarer til forholdet mellem  

 livsforsikringshensættelserne vedrørende livrenter uden ret til  

 bonus og passiverne ifølge årsregnskabet med tillæg af  

 betalt acontoskat, jf. § 20, stk. 1, og fradrag af afsat  

 tilgodehavende endelig skat, jf. § 22, stk. 1, og § 24,  

 stk. 1.«.
 20. § 16, stk. 2 og 3, ophæves.
 Stk. 4 og 5 bliver herefter stk. 2 og 3.
 21. I § 17, stk. 1, nr. 3, ændres »(fission)  

 eller« til: »(fission),«.
 22. I § 17, stk. 1, nr. 4, ændres  

 »forsikringsvirksomhed.« til: »forsikringsvirksomhed eller«.
 23. I § 17, stk. 1, indsættes efter nr.  

 4 som nr. 5:
 »5)	et administrationsbo som omhandlet i § 1, stk. 1, nr. 10,  

 viderefører administrationen af et livsforsikringsselskabs  

 forsikringsbestand eller en pensionskasses bestand af  

 pensionstilsagn.«.
 24. I § 23, stk. 1, 1. pkt., udgår »efter  

 kapitel 2 henholdsvis kapitel 3«.
 25. Efter Kapitel 6 indsættes:
»Kapitel 6 a Skattepligtige institutioner under administration § 34 a.
Træffer Finanstilsynet eller en tilsvarende  

 tilsynsmyndighed i et land inden for Den Europæiske Union eller et  

 andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, beslutning om, at et  

 livsforsikringsselskabs forsikringsbestand eller en pensionskasses bestand af  

 pensionstilsagn tages under administration, indtræder  

 administrationsboet ved administrator i livsforsikringsselskabets eller  

 pensionskassens forpligtelse til at indgive opgørelser over  

 beskatningsgrundlaget m.v., jf. bestemmelserne i kapitel 6.  

 Administrationsboet hæfter for livsforsikringsselskabets eller  

 pensionskassens skat efter denne lov, herunder resterende skat og renter, der  

 forfalder til betaling den dag, hvor der træffes beslutning om  

 administrationens iværksættelse, eller senere.
Overskydende skat  

 og renter, herunder beløb svarende til uudnyttet negativ skat, jf.  

 § 25, der forfalder til udbetaling den dag, hvor der træffes  

 beslutning om administrationens iværksættelse, eller senere,  

 tilfalder administrationsboet.«.
 26. I § 36, stk. 1, 1. pkt., og stk. 2, 1.  

 pkt., indsættes efter »jf. dog stk. 4«: »og stk. 8«.
 27. I § 36, stk. 1, indsættes efter 1.  

 pkt.:
 »For pengeinstitutternes puljeordninger, jf. § 2,  

 stk. 2, skal det i 1. pkt. nævnte differencebeløb  

 opgøres pr. 30. november 2001, jf. § 10, og medregnes med lige  

 store andele i hvert af indkomstårene 2002, 2003, 2004 og 2005.«.
 28. I § 36, stk. 2, indsættes efter 1.  

 pkt.:
 »For pengeinstitutternes puljeordninger, jf. § 2,  

 stk. 2, skal den i 1. pkt. nævnte saldo opgøres pr. 30.  

 november 2001, jf. § 10, og medregnes med lige store andele i hvert af  

 indkomstårene 2002, 2003, 2004 og 2005.«.
 29. I § 36 indsættes efter  

stk. 7:
 »Stk. 8. Et livsforsikringsselskab kan ved  

 indkomstopgørelsen for indkomståret 2002 vælge at medregne  

 et beløb, der er større end det, selskabet er pligtig at  

 medregne i henhold til stk. 1 og 2. Et herefter resterende beløb  

 efter stk. 1 og 2 medregnes med lige store beløb til  

 beskatningsgrundlaget for den resterende del af perioden.«.
§ 2 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 299 af 27. april 2000, som ændret  

 senest ved § 1 i lov nr. 925 af 23. oktober 2001, foretages  

 følgende ændring:
 1. § 1, stk. 1, nr. 5 a, 3. og 4. pkt., affattes  

 således:
 »Akkumulerende investeringsforeninger omfattes af nr. 6,  

 hvis foreningen i overensstemmelse med et vedtægtsmæssigt krav  

 herom udelukkende optager medlemmer, der er skattepligtige efter  

 pensionsafkastbeskatningslovens § 1, stk. 1, medlemmer, der er  

 skattepligtige efter pensionsafkastbeskatningslovens § 1, stk. 2, i  

 hvis pensionsopsparing investeringsbeviset indlægges, eller  

 pengeinstitutter, der er omfattet af aktieavancebeskatningslovens § 3,  

 stk. 4. Det er en betingelse, at investeringsforeningen eller  

 pengeinstituttet alene sælger investeringsbeviser til den i 3. pkt.  

 nævnte medlemskreds, og at udtrykket «PAL» indgår i navnet  

 på investeringsforeningsafdelingen,«.
 2. § 3, stk. 10, ophæves.
 3. Efter § 3 indsættes i afsnit I som § 3  

 A:
»§ 3 A.
For et aktieselskab som nævnt i § 1,  

 stk. 1, hvis kapital i hele indkomståret fuldt ud direkte ejes af  

 et livsforsikringsselskab, en pensionskasse eller en pensionsfond, der er  

 skattepligtig efter pensionsafkastbeskatningslovens § 1, stk. 1, og  

 hvis aktiver i gennemsnit over indkomståret for mindst 90 pct.s  

 vedkommende består af fast ejendom, gælder reglerne i  

 stk. 2-7. Med fuldt direkte ejerskab sidestilles fuldt indirekte  

 ejerskab via et livsforsikringsselskab, en pensionskasse eller en  

 pensionsfond, der er skattepligtig efter pensionsafkastbeskatningsloven eller  

 et aktieselskab som nævnt i 1. pkt.
En flerhed af skattepligtige efter  

 pensionsafkastbeskatningslovens § 1, stk. 1, der udøver  

 virksomhed på grundlag af fælles aftale, anses i denne relation  

 for at udgøre ét selskab.
Stk. 2. Ved bedømmelsen af, om et aktieselskabs aktiver  

 for mindst 90 pct.s vedkommende består af fast ejendom, ses bort fra  

 værdi af aktier i et andet aktieselskab, der fuldt ud direkte eller  

 indirekte ejes af et livsforsikringsselskab, en pensionskasse eller en  

 pensionsfond, der er skattepligtig efter pensionsafkastbeskatningsloven.
I  

 stedet inddrages aktiverne i det andet aktieselskab.
 Stk. 3. Det er en betingelse, at det i stk. 1, 1. pkt.,  

 omhandlede aktieselskab har samme regnskabsår som  

 livsforsikringsselskabet, pensionskassen henholdsvis pensionsfonden.
Stk. 4. Ejes det i stk. 1, 1. pkt., omhandlede  

 aktieselskab fuldt ud af et livsforsikringsselskab, en pensionskasse eller en  

 pensionsfond, skal indkomst, der i indkomståret er indtjent af  

 aktieselskabet, betragtes som indtjent i samme indkomstår af det  

 livsforsikringsselskab, den pensionskasse henholdsvis den pensionsfond, der  

 er nærmeste direkte eller indirekte ejer af aktieselskabet.
Ejes  

 aktieselskabet fuldt ud af en flerhed af skattepligtige efter  

 pensionsafkastbeskatningslovens § 1, stk. 1, jf. stk. 1, 3.  

 pkt., skal en til den gennemsnitlige ejerandel svarende del af indkomst, der  

 i indkomståret er indtjent af aktieselskabet, betragtes som indtjent i  

 samme indkomstår af hver af ejerne.
 Stk. 5. Livsforsikringsselskabet, pensionskassen eller  

 pensionsfonden hæfter for skatten, herunder restskat, tillæg og  

 renter, af den indkomst, der efter stk. 4 henføres til det i  

 stk. 1, 1. pkt., omhandlede aktieselskab, jf. dog § 31,  

 stk. 3, og aktieselskabet hæfter solidarisk for denne skat.
Stk. 6. Underskud i et aktieselskab som omhandlet i  

 stk. 1,1. pkt., der henstår uudnyttet ved overgang til beskatning  

 efter denne paragraf, skal fradrages i medfør af ligningslovens  

 § 15 i overskud af aktieselskabets virksomhed.
Fradraget foretages  

 før fradrag af underskud for det pågældende  

 indkomstår i livsforsikringsselskabet eller andre aktieselskaber som  

 omhandlet i stk. 1,1. pkt.
Stk. 7. Tab i et aktieselskab som omhandlet i stk. 1, 1.  

 pkt., der henstår uudnyttet ved overgang til beskatning efter denne  

 paragraf, skal fradrages efter de herom gældende regler i  

 aktieselskabets fortjeneste.
Fradraget foretages før fradrag af tab  

 for det pågældende indkomstår i livsforsikringsselskabet  

 eller andre aktieselskaber som omhandlet i stk. 1,1. pkt.«.
 4. § 13, stk. 12, affattes således:
»Stk. 12. Hvis summen af udbytter og avancer opgjort efter  

 stk. 8, 10 og 11 er negativ for et skadesforsikringsselskab,  

 fragår beløbet ved opgørelsen af de  

 pågældende udbytter og avancer for efterfølgende  

 indkomstår.
Overstiger summen udbetalinger og hensættelser, som  

 nævnt i stk. 8, 1. pkt., for et skadeforsikringsselskab, medregnes  

 det overskydende beløb i efterfølgende indkomstår.
Hvis  

 summen af udbytter og avancer opgjort efter stk. 8, 10 og 11 for et  

 livsforsikringsselskab overstiger udbetalinger, hensættelser og skat  

 efter pensionsafkastbeskatningsloven, som nævnt i stk. 8, 1. pkt.,  

 medregnes det overskydende beløb til selskabets skattepligtige  

 indkomst.
Hvis summen er negativ for livsforsikringsselskabet, fradrages  

 beløbet ved opgørelse af selskabets skattepligtige indkomst.  

 Fradraget foretages før fremførsel af eventuelle uudnyttede  

 underskud vedrørende tidligere indkomstår og kan ikke  

 gøre selskabets skattepligtige indkomst negativ.
Et eventuelt  

 resterende negativt sumbeløb fragår i udbytter og avancer som  

 opgjort efter stk. 8, 10 og 11 for efterfølgende  

 indkomstår.
Ved undtagelse fra beskatning efter § 3 kan selskabet  

 få udbetalt skatteværdien beregnet med den i § 17,  

 stk. 1, nævnte procent af et resterende negativt sumbeløb  

 efter 6. pkt. vedrørende det sidste indkomstår, hvor selskabet  

 er skattepligtigt.
Det udbetalte beløb er ikke skattepligtigt. 7.-8.  

 pkt. finder tilsvarende anvendelse for livsforsikringsselskaber for det  

 indkomstår, hvor selskabet får taget livsforsikringsbestanden  

 under administration efter kapitel 15 i lov om forsikringsvirksomhed, idet et  

 resterende negativt sumbeløb efter 6. pkt. dog tillægges  

 uudnyttede fradragsberettigede tab, som efter stk. 8, 3. pkt., har  

 påvirket opgørelsen af sumbeløbet.
Disse uudnyttede tab  

 kan herefter ikke anvendes efter reglerne i aktieavancebeskatningsloven eller  

 ejendomsavancebeskatningsloven.«.
§ 3 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 796 af 10.  

 september 2001, foretages følgende ændring:
 1. I § 2 f indsættes efter  

 »pensionsafkastbeskatningslovens § 1, stk. 1, nr. 1, 2 eller 7« :  

 »og som ikke er pengeinstitutter omfattet af denne lovs § 3,  

 stk. 4,«.
§ 4 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 901 af 11. oktober 2001, foretages  

 følgende ændring:
 1. I § 31, stk. 1, indsættes som 4.  

 pkt.:
 »1. og 2. pkt. gælder endvidere ikke for  

 livsforsikringsselskaber omfattet af selskabsskattelovens § 13,  

 stk. 8   13.«.
§ 5 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 865 af 1.  

 oktober 2001, foretages følgende ændring:
 1. § 12, stk. 1, nr. 1, 5. pkt., affattes  

 således:
 »Investeringsbeviser i akkumulerende  

 investeringsforeninger omfattet af selskabsskattelovens § 1,  

 stk. 1, nr. 6, kan kun udleveres fra ordningen med henblik på  

 indløsning overfor udstedende forening eller salg til medlemmer, der  

 er skattepligtige efter pensionsafkastbeskatningslovens § 1,  

 stk. 1, medlemmer, der er skattepligtige efter  

 pensionsafkastbeskatningslovens § 1, stk. 2, i hvis  

 pensionsopsparing investeringsbeviset indlægges, eller  

 pengeinstitutter, der er omfattet af aktieavancebeskatningslovens § 3,  

 stk. 4.«.
 2. I § 30 indsættes som nyt stykke:
 »Stk. 9. En beslutning truffet af Finanstilsynet eller en  

 tilsvarende tilsynsmyndighed i et land inden for Den Europæiske Union  

 eller et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, om at tage et  

 livsforsikringsselskabs forsikringsbestand eller en pensionskasses bestand af  

 pensionstilsagn under administration anses ikke for at være en  

 disposition m.v., der medfører, at en pensionsordning med  

 løbende udbetalinger, en rateforsikring eller en kapitalforsikring  

 ikke længere opfylder betingelserne i kapitel 1.«.
§ 6 I lov nr. 1294 af 20. december 2000 om ændring af  

 pensionsafkastbeskatningsloven og andre skattelove (Omlægning af  

 beskatningen af pensionsafkast) foretages følgende  

 ændringer:
 1. I § 7, stk. 9, 1. pkt., ændres »§ 15  

 a, stk. 2« til: »§ 15 a, stk. 2 og 3«.
 2. I § 7, stk. 9, 1. pkt., ændres »i  

 indkomståret 2001« til: »inden udgangen af indkomståret  

 2003«.
 3. I § 7, stk. 9, 2. pkt., udgår »nye«.
 4. I § 7, stk. 9, indsættes efter 2.  

 pkt. som nyt punktum:
 »Ophører den indskydende forening ikke ved  

 opdelingen, og foreligger der uudnyttede tab fra tidligere år, kan den  

 indskydende forening uanset aktieavancebeskatningslovens § 2,  

 stk. 2, kursgevinstlovens § 31, stk. 3, og  

 ejendomsavancebeskatningslovens § 6, stk. 5, alene fremføre  

 en del af tabet svarende til forholdet mellem antallet af andele i foreningen  

 efter opdelingen og andele i alt i de to foreninger.«.
§ 7 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 1-5, 21-23 og 25, og § 5, nr. 2,  

 har virkning fra og med den 5. december 2001.
 Stk. 3. § 1, nr. 6, 8, 9, 16 og 17, § 2, nr. 1-3,  

 § 3, § 4, § 5, nr. 1, og § 6 har virkning fra og med  

 indkomståret 2001.
 Stk. 4. § 1, nr. 7, 10-14, 19, 20 og 26, og § 2, nr.  

 4, har virkning fra og med indkomståret 2002, jf. dog stk. 5.
 Stk. 5. Et livsforsikringsselskab kan vælge helt eller  

 delvist at anvende reglerne i selskabsskattelovens § 13, stk. 12,  

 4.-6. pkt., som affattet ved denne lovs § 2, nr. 4, ved  

 opgørelsen af den skattepligtige indkomst for indkomståret  

 2001.
Bemærkninger til lovforslaget Almindelige bemærkninger 1. Lovforslagets baggrund og formål 1.1.
 Lovforslaget indeholder desuden en genfremsættelse  

 af lovforslag L 37, folketingsåret 2001-2002, 1. samling, forslag til  

 lov om ændring af pensionsafkastbeskatningsloven,  

 aktieavancebeskatningsloven, selskabsskatteloven og andre skattelove  

 (Friholdelse for pensionsafkastskat, ejendomsdatterselskaber, akkumulerende  

 investeringsforeninger, opdeling af udloddende investeringsforeninger  

 m.v.).
Formålet med lovforslaget er herefter dels at justere skattereglerne for livsforsikringsselskaberne,  

 således at skattereglerne i større omfang end nu tager  

 højde for en situation med meget kraftige kursfald, og at fastlægge de pensionsbeskatningsmæssige og  

 pensionsafkastskattemæssige virkninger af, at Finanstilsynet griber ind  

 over for et livsforsikringsselskab m.v. ved, at forsikringsbestanden tages  

 under administration og koncessionen til at drive livsforsikringsvirksomhed  

 m.v. tilbagekaldes, dels   i lighed med lovforslag L 37 - at indføre nye regler for beregning af friholdelse for  

 pensionsafkastskat, der ikke bygger på den såkaldte matematiske  

 kursopskrivning, og i forbindelse hermed at indføre en anden »rente« end afkastprocenten ved regulering  

 af formueafkast i forbindelse med genforsikring, at justere værnsregler, der tilsigter at neutralisere  

 utilsigtede skattefordele, at justere reglerne vedrørende investeringsforeninger, der  

 investerer i indeksobligationer, at justere overgangsbestemmelserne, at justere reglerne om ejendomsdatterselskaber, der ejes fuldt ud af  

 pensionsafkastskattepligtige pensionsinstitutter, at justere reglerne om akkumulerende investeringsforeninger, der  

 udelukkende henvender sig til pensionsafkastskattepligtige, og at justere reglerne om opdeling af udloddende  

 investeringsforeninger.
 1.2. Det har vist sig, at de gældende  

 skatteregler for livsforsikringsselskaber ikke i alle tilfælde fungerer  

 hensigtsmæssigt i en situation med meget kraftige kursfald.
 Formålet med lovforslaget er derfor at  

 justere reglerne, så de i større omfang tager højde for,  

 at der kan optræde kraftige kursfald på aktiemarkedet.
 I den forbindelse foreslås, at  

 livsforsikringsselskaber kan fratrække et negativt  

 fradragsbegrænsningsbeløb i årets positive skattepligtige  

 indkomst (før fradrag af underskud fra tidligere år),  

 således at alene den del af det negative  

 fradragsbegrænsningsbeløb, der overstiger årets  

 skattepligtige indkomst, fremføres til efterfølgende  

 år.
 Det foreslås, at livsforsikringsselskaber  

 ikke længere skal være omfattet af kursgevinstlovens regler om  

 begrænsninger i fradragsretten for tab på aktiebaserede  

 finansielle kontrakter.
1.3. Tages et livsforsikringsselskabs  

 forsikringsbestand eller en pensionskasses bestand af pensionstilsagn under  

 administration, tilbagekalder Finanstilsynet det pågældende  

 livsforsikringsselskabs eller pensionskasses koncession.
Administrationsboet  

 ved administrator er berettiget til at råde over de registrerede  

 aktiver, der udelukkende tjener til fyldestgørelse af de forsikrede.  

 Reglerne, der er fra begyndelsen af forrige århundrede, har alene  

 været anvendt i praksis én gang i 1920 erne.
 Formålet med lovforslaget er at  

 fastlægge de pensionsbeskatningsmæssige og  

 pensionsafkastskattemæssige virkninger af, at Finanstilsynet griber ind  

 over for et livsforsikringsselskab eller en pensionskasse ved, at  

 forsikringsbestanden eller bestanden af pensionstilsagn tages under  

 administration.
 I forbindelse hermed foreslås, at det  

 forhold, at et livsforsikringsselskabs forsikringsbestand eller en  

 pensionskasses bestand af pensionstilsagn tages under administration, ikke  

 skal ændre den skattemæssige behandling af forsikringstagere og  

 pensionskassemedlemmer.
 Det foreslås, at livsforsikringsselskaber  

 m.v. skal være skattepligtige efter pensionsafkastbeskatningsloven fra  

 stiftelse til ophør, således at der ikke skal ske  

 ophørsbeskatning som følge af, at Finanstilsynet eventuelt  

 tilbagekalder livsforsikringsselskabets koncession.
 Det foreslås, at et administrationsbo, der  

 administrerer et livsforsikringsselskabs forsikringsbestand eller en  

 pensionskasses bestand af pensionstilsagn, skal hæfte for  

 livsforsikringsselskabets eller pensionskassens pensionsafkastskat,  

 således at der betales pensionsafkastskat af formueafkastet af den  

 pensionsformue, der administreres af administrationsboet, på samme  

 måde som formueafkast af pensionsformuer, der ikke er under  

 administration.
 Det foreslås, at et administrationsbo, der  

 administrerer en lukket bestand af livsforsikringer fra et likvideret  

 livsforsikringsselskab eller en lukket bestand af pensionstilsagn fra en  

 likvideret pensionskasse, skal være skattepligtig efter  

 pensionsafkastbeskatningsloven, og at et sådant administrationsbo kan  

 indtræde (succedere) i det likviderede livsforsikringsselskabs eller  

 pensionskasses pensionsafkastskattemæssige stilling.
 1.4. Pensionsafkastbeskatningsloven, lov nr. 428 af  

 26. juni 1998, blev gennemført som led i de ændringer i  

 lovgivningen på pensionsområdet, der blev gennemført i  

 juni 1998 (Pinsepakken). Loven har fra og med indkomståret 2000  

 afløst realrenteafgiftsloven.
Efter realrenteafgiftsloven kunne realrenteafgiftspligtige  

 medregne urealiserede gevinster på danske obligationer efter et  

 matematisk kursopskrivningsprincip.
Ved indførelsen af  

 pensionsafkastbeskatningsloven blev dette princip videreført for  

 indkomstårene 2000 og 2001, således at gevinst og tab på  

 danske obligationer først fra og med indkomståret 2002 skal  

 medregnes efter lagerprincippet, ligesom det allerede er tilfældet for  

 andre værdipapirer.
 I bemærkningerne til forslaget til lov nr. 959 af  

 20. december 1999 om ændring af pensionsafkastbeskatningsloven,  

 kursgevinstloven, ligningsloven og selskabsskatteloven (Opfølgning  

 på pinsepakken m.v.), L 93, folketingsåret 1999-2000, § 1,  

 nr. 38, der omhandler en ændring af reglerne i  

 pensionsafkastbeskatningslovens § 16 om friholdelse af livrenter uden  

 ret til bonus for pensionsafkastskat, anføres:
»Anvendelsen af den såkaldte matematiske  

 kursopskrivning af obligationsbeholdningerne på basis af  

 anskaffelsespriserne er ifølge Forsikring & Pension en  

 løsning, der systemmæssigt fungerer i dag, men som virker  

 unødigt tung.
Forsikring & Pension har derfor rejst  

 spørgsmålet, om det også efter 2001 - hvor man efter  

 udløbet af den overgangsordning, der gælder i 2000 og 2001, i  

 alle andre relationer går over til at anvende lagerprincippet ved  

 værdiansættelsen af obligationsbeholdningerne ved beskatningen  

 efter pensionsafkastbeskatningsloven - vil være hensigtsmæssigt  

 at bibeholde den matematiske kursopskrivning i relation til beregningen af  

 friholdelse efter § 16 vedrørende livrenter uden ret til bonus.  

 Skatteministeriet har erklæret sig enig med Forsikring & Pension i,  

 at spørgsmålet senest i 2001 bør tages op til overvejelse  

 i lyset af resultaterne af Markedsværdiudvalgets arbejde.« Formålet med lovforslaget er at  

 indføre nye regler for beregning af friholdelse af livrenter uden ret  

 til bonus for pensionsafkastskat, der ikke bygger på den matematiske  

 kursopskrivning af obligationsbeholdningerne.
Efter forslaget  

 nedsættes beskatningsgrundlaget med den procentdel, der svarer til  

 forholdet mellem livsforsikringshensættelserne vedrørende  

 livrenter uden ret til bonus og passiverne ifølge årsregnskabet  

 med tillæg af betalt acontoskat og fradrag af afsat tilgodehavende  

 endelig skat.
Det vil sige, at friholdelsen vedrørende livrenter uden  

 ret til bonus beregnes på grundlag af de forsikringsmæssige  

 hensættelser på samme måde som livsforsikringsselskabernes  

 øvrige friholdelser.
1.5. Til brug for beregningen af friholdelsen for  

 pensionsafkastskat for livrenter uden ret til bonus beregnes en sammenvejet  

 effektiv rente for det enkelte selskabs samlede obligationsbeholdning -  

 afkastprocenten.
Afkastprocenten anvendes endvidere som »rente« ved  

 reguleringen af formueafkastet i forbindelse med genforsikring.
Med den  

 foreslåede ændring af reglerne for friholdelse af livrenter uden  

 ret til bonus, vil afkastprocenten alene skulle anvendes ved reguleringen af  

 formueafkastet i forbindelse med genforsikring.
Formålet med lovforslaget er derfor at  

 indføre en anden »rente« end afkastprocenten ved reguleringen af  

 formueafkastet i forbindelse med genforsikring.
Efter forslaget  

afløses afkastprocenten af »gennemsnittet af indkomstårets  

 og de 4 forudgående indkomstårs afkast før  

 pensionsafkastskat« opgjort efter regler, der stort set svarer til reglerne  

 for opgørelse af nøgletallet »afkast før  

 realrenteafgift« i Finanstilsynets bekendtgørelse om  

 livsforsikringsselskabers og tværgående pensionskassers  

 årsregnskaber (for tiden bekendtgørelse nr. 10024 af 20.  

 december 1995). Ved at anvende gennemsnittet af indkomstårets og de 4  

 forudgående indkomstårs afkast før pensionsafkastskat  

 opnås en mere jævn udvikling i »renten« end ved anvendelsen af  

 indkomstårets afkast før pensionsafkastskat.
1.6. Opsparing foretaget før  

 realrenteafgiftens indførelse i 1983 er generelt fritaget for  

 beskatning efter pensionsafkastbeskatningsloven.
Ved beregningen af  

 friholdelsen for den sociale pensionsfond, hjælpe- og  

 understøttelsesfonde, visse statsgaranterede pensionskasser,  

 Lønmodtagernes Dyrtidsfond, kapitalpensionsfonde og tontineordninger  

  ved opgørelsen af værdien af formuen ved  

 indkomstårets udgang - opgøres værdien af danske  

 obligationer på grundlag af den matematiske kursopskrivning, medens  

 andre aktiver opgøres til handelsværdien.
Ved beregningen af  

 friholdelsen for opsparingskonti i pengeinstitutter - ved opgørelsen  

 af værdien af værdipapirdepoter ved indkomstårets udgang -  

 gælder tilsvarende, at værdien af danske obligationer  

 opgøres på grundlag af den matematiske kursopskrivning, medens  

 andre aktiver opgøres til handelsværdien.
 Formålet med lovforslaget er at  

 indføre nye regler for beregning af friholdelsen, der ikke bygger  

 på den matematiske kursopskrivning af obligationsbeholdningerne.  

Efter forslaget skal danske obligationer ligesom andre aktiver  

 medregnes til handelsværdien ved opgørelsen af formuen  

 henholdsvis værdien af værdipapirdepoter ved udgangen af  

 indkomståret.
 1.7. Ved lov nr. 1294 af 20. december 2000 om  

 ændring af pensionsafkastbeskatningsloven og andre skattelove  

 (Omlægning af beskatningen af pensionsafkast) blev der indsat to  

 værnsregler i pensionsafkastbeskatningsloven, der tilsigter at  

 neutralisere utilsigtede skattefordele i forbindelse med sambeskatning efter  

 selskabsskattelovens § 31 mellem et livsforsikringsselskab og andre  

 selskaber.
 Skatteministeriet har i overensstemmelse med et  

 løfte afgivet af den daværende skatteminister under behandlingen  

 af lovforslaget (L 71, folketingsåret 2000-2001, bilag 57) overvejet,  

 om bestemmelserne er for brede.
 Formålet med lovforslaget er dels en  

 justering af værnsreglen i pensionsafkastbeskatningslovens § 2,  

 stk. 1, nr. 14, i relation til ejendomsdatterselskaber, der er omfattet  

 af selskabsskattelovens § 3 A (nu § 3, stk. 10), dels en  

 justering af bestemmelsen for at imødegå overlap mellem  

 pensionsafkastbeskatningslovens § 2, stk. 1, nr. 14, og  

 værnsreglen i lovens § 14, stk. 2.
 Samtidig foreslås en justering af  

 pensionsafkastbeskatningslovens § 14, stk. 1.
 Formålet med lovforslaget er en justering af  

 bestemmelsen i pensionsafkastbeskatningslovens § 14, stk. 2, for  

 så vidt angår overførsel eller fremførsel af  

 underskud mellem de sambeskattede selskaber.
 Formålet med lovforslaget er endvidere en  

 udvidelse af værnsreglen i pensionsafkastbeskatningslovens § 2,  

 stk. 3, nr. 6, således at bestemmelsen kommer til at omfatte ikke  

 blot tab på fordringer, men tab på værdipapirer i det hele  

 taget.
 1.8. Formålet med lovforslaget er at ændre  

 overgangsbestemmelserne i pensionsafkastbeskatningslovens § 36,  

 stk. 1 og 2, således at der tages hensyn til nogle problemer i  

 relation til pengeinstitutternes puljeordninger.
 Formålet med lovforslaget er at indsætte en  

 bestemmelse i pensionsafkastbeskatningslovens § 36, således at  

 livsforsikringsselskaber får mulighed for for indkomståret 2002  

 at medregne større beløb, end de er pligtige til efter  

 bestemmelserne i § 36, stk. 1 og 2, hvorved de får mulighed  

 for at udnytte bestemmelsen i § 14, stk. 1, om nedsættelse  

 for selskabsskattepligtig indkomst.
 1.9. Formålet med lovforslaget er at tillade  

 investeringsforeninger, der investerer i indeksobligationer udstedt af danske  

 realkreditinstitutter, Danmarks Skibskreditfond og Kreditforeningen af  

 Kommuner i Danmark, at eje aktier i det administrationsselskab, der  

 administrerer investeringsforeningen, uden at dette medfører, at  

 gevinst og tab på investeringsbeviset bliver skattepligtigt.
1.10. Ved lov nr. 1294 af 20. december 2000 om  

 ændring af pensionsbeskatningsloven og andre skattelove  

 (Omlægning af beskatningen af pensionsafkast) blev der indsat en  

 bestemmelse i selskabsskatteloven som § 3, stk. 10,  

 vedrørende ejendomsdatterselskaber, der ejes fuldt ud af et  

 livsforsikringsselskab, en pensionskasse eller en pensionsfond.
Ifølge  

 bestemmelsen betragtes indkomst, der i indkomståret er indtjent af  

 datterselskabet, som indtjent i samme indkomstår af  

 livsforsikringsselskabet, pensionskassen henholdsvis pensionsfonden.
Formålet med lovforslaget er at justere  

 reglerne, herunder reglerne om fremførsel af underskud og tab fra  

 tiden før beskatningen efter selskabsskattelovens § 3,  

 stk. 10, og at fastsætte regler om hæftelse for  

 ejendomsdatterselskabets skat m.v.
Samtidig foreslås indholdet af  

 § 3, stk. 10, af hensyn til overskueligheden og  

 læsevenligheden flyttet til en ny § 3 A.
 1.11. Ved lov nr. 1294 af 20. december 2000 om  

 ændring af pensionsafkastbeskatningsloven og andre skattelove  

 (Omlægning af beskatningen af pensionsafkast) fik akkumulerende  

 investeringsforeninger, der udelukkende henvender sig til  

 pensionsafkastskattepligtige, mulighed for under visse betingelser at  

 være skattepligtige efter selskabsskattelovens § 1, stk. 1,  

 nr. 6.
 Formålet med lovforslaget er at justere disse  

 betingelser, herunder at tillade de akkumulerende investeringsforeninger at  

 optage pengeinstitutter, der er lagerbeskattede efter  

 aktieavancebeskatningsloven, som medlemmer, således at disse  

 pengeinstitutter kan have en handelsbeholdning af investeringsbeviser, uden  

 at det medfører, at investeringsforeningerne bliver skattepligtige  

 efter de almindelige regler i selskabsskattelovens § 1, stk. 1, nr.  

 5 a, 1. pkt.
 Formålet med lovforslaget er at foretage en  

 ændring af ikrafttrædelsesbestemmelsen i lov nr. 1294 af 20.  

 december 2000 om ændring af pensionsafkastbeskatningsloven og andre  

 skattelove (Omlægning af beskatningen af pensionsafkast).
Ændringen vedrører den overgangsregel,  

 hvorefter en eksisterende udloddende investeringsforening i 2001 efter  

 bestemmelserne i fusionsskattelovens kapitel 4 kan opdeles i en akkumulerende  

 investeringsforening og i en udloddende investeringsforening.
Det  

foreslås, at tidsfristen forlænges til og med 2003, samt  

 at fusionsskattelovens betingelse om, at de udskilte aktiver og passiver skal  

 udgøre en gren af en virksomhed, ikke skal finde anvendelse ved  

 sådanne omdannelser.
2. Ændring af selskabsskattelovens § 13, stk. 12,  

 livsforsikringsselskabers fradrag 2.1. Gældende regler Forsikringsselskaber kan efter reglerne i  

 selskabsskattelovens § 13, stk. 2, fratrække  

 hensættelser til dækning af de forsikringsmæssige  

 forpligtelser over for de forsikrede.
Hensigten er, at det  

 investeringsafkast, der tilgår de forsikrede, ikke skal  

 pålægges selskabsskat.
Forsikringsselskaberne er omfattet af de almindelige  

 regler i aktieavancebeskatningsloven og ejendomsavancebeskatningsloven,  

 når selskaberne sælger aktier eller ejendomme.
Det  

 indebærer, at selskaberne opgør skattemæssig fortjeneste  

 eller tab på det tidspunkt, hvor aktien eller ejendommen sælges  

 (realisationsprincippet). Det betyder endvidere, at den indkomst, der  

 medgår til dækning af de forsikringsmæssige forpligtelser,  

 kun beskattes delvist.
Eksempelvis er avancer på aktier med mere end 3  

 års ejertid skattefri.
 For at undgå, at der som følge heraf  

 opstår systematiske skattetekniske underskud i forsikringsselskaberne,  

 som kan nedbringe selskabsskatten i andre selskaber via sambeskatning,  

 indeholder selskabsskattelovens § 13, stk. 8-13, regler, der  

 begrænser forsikringsselskabernes fradragsret for  

 hensættelser.
For livsforsikringsselskaber udgør  

 fradragsbegrænsningen et beløb svarende til den skattefri del af  

 selskabets og eventuelle datterselskabers udbytter og aktie- og  

 ejendomsavancer.
Som skattefrit udbytte medregnes også de 34 pct. af  

 udbytte fra minoritetsaktier, som ikke skal medregnes til den skattepligtige  

 indkomst.
Beregningen af ejendoms- og aktieavancer i relation til  

 fradragsbegrænsningen sker efter lagerprincippet.
Udgangspunktet for  

 reglerne er dermed, at alle aktie- og ejendomsavancer   realiserede og  

 urealiserede - indgår løbende i fradragsbegrænsningen.
Anvendelsen af lagerprincippet betyder, at der må  

 korrigeres i fradragsbegrænsningen, hvis fortjeneste (eller tab) er  

 skattepligtig, når aktier eller ejendomme sælges.
Opstår  

 der en skattepligtig fortjeneste, når aktier eller ejendomme  

 afstås, reducerer fortjenesten derfor fradragsbegrænsningen i  

 afståelsesåret.
Tilsvarende tillægges  

 fradragsbegrænsningen et fradragsberettiget tab.
Derved undgås,  

 at der sker beskatning/gives fradrag ved salget for beløb, som  

 allerede er beskattet/fradraget gennem lagerprincippet.
 Fradragsbegrænsningsreglerne skal sikre, at alt  

 afkast af aktier og ejendomme, som hensættes med fradragsret til de  

 forsikrede, bliver beskattet, og at beskatningen sker på det tidspunkt,  

 hvor afkastet opstår og   potentielt   kan hensættes til de  

 forsikrede.
 Det beløb, som hensættelser til  

 forsikringsmæssige forpligtelser begrænses med, er i to  

 tilfælde underlagt en kildeartsbegrænsning, således at  

 beløbet ikke påvirker indkomsten fuldt ud, men overføres  

 til anvendelse ved opgørelsen af fradragsbegrænsningen for det  

 efterfølgende indkomstår.
Det gælder for det første, når  

 fradragsbegrænsningsbeløbet er negativt.
Det kan eksempelvis  

 skyldes kursfald på aktiebeholdninger i løbet af året.
I  

 så fald kan det negative beløb ikke fradrages i den  

 skattepligtige indkomst, men alene fremføres til modregning i avancer  

 og udbytter i senere indkomstår, som ellers ville have begrænset  

 selskabets fradrag for hensættelser til de forsikrede, jf.  

 selskabsskattelovens § 13, stk. 12, 1. pkt.
For det andet gælder en kildeartsbegrænsning,  

 når fradragsbegrænsningsbeløbet er positivt og overstiger  

 fradraget for hensættelser til de forsikrede.
Det kan eksempelvis  

 skyldes meget store værdistigninger på aktiebeholdninger i  

 løbet af året.
Det overskydende beløb  

 indtægtsføres ikke, men fremføres og tillægges  

 fradragsbegrænsningsbeløb i efterfølgende  

 indkomstår, jf. § 13, stk. 12, 2. pkt.
 For skadeforsikringsselskaber gælder mere lempelige  

 fradragsbegrænsningsregler end for livsforsikringsselskaber.  

 Fradragsbegrænsningen for skadesforsikringsselskaber er maksimeret til  

 at udgøre den del af selskabets skattefrie afkast, der svarer til det  

 beløb, hvormed selskabets hensættelser mv. og øvrige  

 fradragsberettigede driftsomkostninger overstiger selskabets skattepligtige  

 præmieindtægter med tillæg af 50 pct. af den  

 forsikringstekniske rente.
 Baggrunden for de lempeligere regler for  

 skadesforsikringsselskaber er, at der ikke eksisterer den samme  

 sammenhæng mellem størrelsen af det skattefrie afkast og  

 størrelsen af de forsikringsmæssige hensættelser mv. for  

 et skadesforsikringsselskab som for et livsforsikringsselskab.
2.2. Lovforslaget Når livsforsikringsselskaberne oplever kraftige  

 kursfald på deres aktiebeholdninger, og der opstår et negativt  

 investeringsafkast, vil livsforsikringsselskaberne lade en del af kursfaldet  

 dække af en tilbageførsel af  

 bonusudjævningshensættelser.
Formålet med at opbygge  

 bonusudjævningshensættelser er netop at udjævne gode og  

 dårlige investeringsår mod hinanden, så det afkast, som  

 tilskrives de forsikrede, ikke fuldt ud følger kursudsvingene på  

 de finansielle markeder.
Når bonusudjævningshensættelserne  

 tilbageføres, skal det tilbageførte beløb medregnes til  

 den skattepligtige indkomst.
Denne indtægtsførsel modsvarer, at  

 hensættelserne tidligere har været fradraget ved  

 opgørelsen af den skattepligtige indkomst.
Dermed kan der opstå en betydelig skattepligtig  

 indkomst i indkomstår, hvor der er store tab på  

 livsforsikringsselskabernes aktiebeholdninger.
Det skyldes, at tabene  

 på aktiebeholdningerne ikke kan modregnes i den skattepligtige  

 indkomst, men i stedet vil figurere som et negativt  

 fradragsbegrænsningsbeløb, der som følge af  

 kildeartsbegrænsningen skal fremføres til modregning i udbytter  

 og avancer i efterfølgende indkomstår.
Dermed vil den  

 skattepligtige indkomst i princippet stige i takt med, at  

 livsforsikringsselskaberne har kursfald på deres aktiebeholdninger.  

 Selv om indkomsten skyldes regulering for »uberettigede« fradrag, er denne  

 konsekvens ikke hensigtsmæssig.
Det foreslås derfor at  

 ophæve kildeartsbegrænsningen delvist i relation til negative  

 fradragsbegrænsningsbeløb.
Det foreslås, at livsforsikringsselskaberne  

 får mulighed for at fratrække et negativt  

 fradragsbegrænsningsbeløb i selskabernes positive skattepligtige  

 indkomst.
Indkomsten kan ikke blive negativ derved.
Det negative  

 fradragsbegrænsningsbeløb skal fratrækkes (fuldt ud),  

 før underskud fra tidligere indkomstår fremføres til  

 modregning.
Hvis forslaget skal afbøde virkningerne af de  

 aktuelle kursfald, skal livsforsikringsselskaberne have mulighed for at  

 anvende reglerne fra indkomståret 2001. Da dette for nogle selskaber  

 kan indebære en skærpelse foreslås, at modregning af et  

 negativt fradragsbegrænsningsbeløb i positiv skattepligtig  

 indkomst for indkomståret 2001 kan ske helt eller delvist efter  

 selskabets valg.
Derved får selskaberne mulighed for i stedet at  

 udnytte fremførselsberettigede underskud.
Fra og med indkomståret 2002 er der efter forslaget  

 ikke længere valgfrihed.
Herefter skal et negativt  

 fradragsbegrænsningsbeløb fuldt ud udligne positiv skattepligtig  

 indkomst hos selskabet.
Udligningen sker før fremførsel af  

 uudnyttede underskud fra tidligere indkomstår.
Indkomsten kan ikke  

 blive negativ derved.
Et resterende negativt  

 fradragsbegrænsningsbeløb fremføres til modregning i  

 positiv fradragsbegrænsning eller positiv skattepligtig indkomst i  

 efterfølgende indkomstår.
 Når et negativt  

 fradragsbegrænsningsbeløb kan modregnes i  

 livsforsikringsselskabets positive skattepligtige indkomst, vil selskabet  

 kunne undgå en betydelig skattepligtig indkomst, hvis selskabet  

 på grund af kraftige kursfald må tilbageføre  

 hensættelser.
Når modregningen af et negativt  

 fradragsbegrænsningsbeløb ikke kan gøre indkomsten  

 negativ, kan tab på aktier m.v. ikke skabe underskud hos  

 forsikringsselskaberne, der eventuelt kan udnyttes til modregning i positiv  

 indkomst hos sambeskattede selskaber.
Det har samtidig den virkning, at den  

 forbedring af livsforsikringsselskabernes solvens, som blev indført  

 med lov nr. 925 af 23. oktober 2001, fastholdes i relation til et eventuelt  

 resterende negativt fradragsbegrænsningsbeløb.
 Kildeartsbegrænsningen vedrørende  

 overskydende fradragsbegrænsningsbeløb foreslås  

 ophævet fuldt ud fra og med indkomståret 2002. Det  

 indebærer, at overskydende fradragsbegrænsningsbeløb skal  

 medregnes til den skattepligtige indkomst i det indkomstår, hvor  

 beløbet opstår.
Der foreslås ingen ændringer for  

 skadesforsikringsselskaber, da disse ikke påvirkes på samme  

 måde som livsforsikringsselskaber af kraftige kursfald på  

 aktiemarkedet.
Forskellen i sammenhængen mellem afkast og  

 hensættelser i forhold til livsforsikringsselskaber er netop  

 begrundelsen for de mere lempelige fradragsbegrænsningsregler for  

 skadesforsikringsselskaber.
3. Ændring af reglerne i kursgevinstlovens § 31 om  

 begrænsninger i fradragsretten for tab på aktiebaserede  

 finansielle kontrakter 3.1. Gældende regler Efter de gældende regler i kursgevinstloven er der  

 visse begrænsninger for fradrag for tab på aktiebaserede  

 kontrakter.
Aktiebaserede kontrakter er kontrakter, der indeholder en ret  

 eller pligt til at afstå eller erhverve aktier m.v. omfattet af  

 aktieavancebeskatningsloven.
Begrænsningen indebærer, at tab  

 alene kan fradrages i gevinst på enten samme kontrakt eller andre  

 aktiebaserede kontrakter efter nærmere regler (såkaldt  

 tabsfradragsbegrænsning). Reglerne om tabsfradragsbegrænsning  

 gælder kun for kontrakter, der kan indebære salg af aktier  

 m.v.
Begrænsningerne omfatter f. eks. udstedte køberetter (dvs.  

 påtagne salgsforpligtelser) og erhvervede salgsretter til aktier samt  

 salg af aktier på termin.
Baggrunden for begrænsningen af fradrag for tab er  

 et ønske om at undgå de muligheder for skattearbitrage, der  

 ville kunne opstå ved samspillet mellem reglerne om finansielle  

 kontrakter og aktieavancebeskatningslovens regler om skattefrihed for  

 selskaber af fortjeneste ved salg af aktier efter 3 år.
Reglerne i  

 aktieavancebeskatningsloven indebærer således, at selskaber som  

 udgangspunkt ikke har fradragsret for tab på aktier ejet i mere end 3  

 år.
Selskaber, der driver næringsvirksomhed med aktier,  

 har fuld fradragsret for tab på aktiebaserede kontrakter.
Baggrunden  

 er, at disse selskaber har fradragsret for tab også på aktier  

 ejet i mere end 3 år.
3.2. Lovforslaget Det foreslås i nærværende lovforslag,  

 jf. pkt. 2 ovenfor, at et negativt fradragsbegrænsningsbeløb kan  

 modregnes i øvrig positiv skattepligtig indkomst i samme år (dog  

 kun ned til 0 den skattepligtige indkomst kan ikke blive negativ), og at  

 overskydende fradragsbegrænsningsbeløb beskattes i samme  

 år.
Herved bliver aktier reelt lagerbeskattet, og der indrømmes  

 hermed reelt fradrag for tab for aktier, herunder også for aktier ejet  

 i mere end 3 år.
Dermed falder begrundelsen for  

 kildeartsbegrænsning af tab for den aktiebaserede finansielle kontrakt  

 bort.
 Det foreslås på den baggrund, at disse  

 særlige regler for tabsfradragsbegrænsning for aktiebaserede  

 kontrakter ikke skal finde anvende for livsforsikringsselskaber, der er  

 omfattet af fradragsbegrænsningsreglerne i selskabsskattelovens  

 § 13. Dette svarer til det, der gælder for  

 næringsskattepligtige selskaber.
4. Større overensstemmelse mellem selskabsskatteloven og  

 pensionsafkastbeskatningsloven 4.1. Gældende regler Efter de gældende regler er livsforsikringsselskaber  

 skattepligtige efter såvel pensionsafkastbeskatningsloven som  

 selskabsskatteloven.
Selskabsbeskatningen tager sigte på at beskatte den  

 del af indkomsten, der ikke anvendes til forsikringsformål.
Der gives  

 derfor fradrag ved opgørelsen af den selskabsskattepligtige indkomst  

 for henlæggelser til dækning af forsikringsforpligtelser og  

 pensionsafkastskat, jf. selskabsskattelovens § 13, stk. 2.
Beskatningen efter pensionsafkastbeskatningsloven tager  

 derimod sigte på at beskatte den del af afkastet, der tilfalder de  

 forsikrede.
Der gives derfor nedsættelse efter  

 pensionsafkastbeskatningslovens § 14, stk. 1, ved opgørelsen  

 af beskatningsgrundlaget for pensionsafkastskatten for en del af den  

 skattepligtige indkomst efter fradrag af underskud for tidligere  

 indkomstår.
Nedsættelsen beregnes ud fra forholdet mellem den  

 pensionsafkastskattepligtige del af livsforsikringsselskabets formueafkast og  

 livsforsikringsselskabets samlede formueafkast.
 Reglerne i § 14, stk. 1, finder ifølge  

 § 14, stk. 3, tilsvarende anvendelse for hjælpe- og  

 understøttelsesfonde, der er skattepligtige efter  

 selskabsskatteloven.
 Efter de gældende regler i § 14, stk. 4,  

 2. pkt., kan nedsættelse af beskatningsgrundlaget efter reglerne i  

 stk. 1 og 3 ikke medføre, at beskatningsgrundlaget bliver  

 negativt.
4.2. Lovforslaget Forsikring & Pension har rejst  

 spørgsmålet om ophævelse af § 14, stk. 4, 2.  

 pkt., i forbindelse med høring over det den 10. oktober 2001 fremsatte  

 forslag om ændring af pensionsafkastbeskatningsloven,  

 aktieavancebeskatningsloven, selskabsskatteloven og andre skattelove  

 (Friholdelse for pensionsafkastskat, ejendomsdatterselskaber, akkumulerende  

 investeringsforeninger, opdeling af udloddende investeringsforeninger m.v.)  

 (L 37, folketingsåret 2001-2002, 1. samling).
 Anledningen er de store selskabsskattepligtige indkomster,  

 der forventes i indkomståret 2002 som følge af, at de  

 såkaldte realisationssaldi i selskabsskattemæssig henseende skal  

 indtægtsføres på én gang i 2002. I relation til  

 pensionsafkastbeskatningsloven indtægtsføres saldiene med 20  

 pct. i hvert af indkomstårene 2001-2005. Den manglende parallelitet  

 mellem beskatningstidspunktet efter pensionsafkastbeskatningsloven og  

 selskabsskatteloven kan medføre, at der betales pensionsafkastskat og  

 selskabsskat af samme indkomst, idet bestemmelsen indebærer, at hvis  

 der for et indkomstår er positiv selskabsskattepligtig indkomst, og  

 beskatningsgrundlaget efter pensionsafkastbeskatningsloven er negativt eller  

 positivt, men mindre end nedsættelsesbeløbet, så fortaber  

 livsforsikringsselskabet helt eller delvist værdien af  

 nedsættelsen for selskabsskattepligtig indkomst.
 Dette problem er i L 37, § 1, nr. 20, der er gentaget  

 i dette lovforslag som § 1, nr. 29, der er omtalt i pkt. 21, søgt  

 løst ved at tillade livsforsikringsselskaberne at fremrykke  

 indtægtsførelsen af realisationssaldiene ved opgørelsen  

 af beskatningsgrundlaget efter pensionsafkastbeskatningsloven.
Den i nærværende lovforslags § 2, nr. 4,  

 foreslåede ændring af fradragsbegrænsningsreglerne i  

 selskabsskattelovens § 13, stk. 12, herunder den gunstige  

 overgangsregel i lovforslagets § 7, stk. 5, og muligheden for at  

 fremrykke indtægtsførelsen af realisationssaldiene vil i vidt  

 omfang løse det af Forsikring & Pension påpegede problem,  

 fordi forskellen mellem den selskabsskattepligtige indkomst og  

 beskatningsgrundlaget efter pensionsafkastbeskatningsloven mindskes.
Det  

 må antages, at det vil være sjældent, at der vil kunne  

 opstå tilfælde med positiv selskabsskattepligtig indkomst og et  

 negativt eller positivt - men mindre - beskatningsgrundlag efter  

 pensionsafkastbeskatningsloven.
5. Ændring af pensionsbeskatningslovens § 30  

 - det forhold at et livsforsikringsselskabs forsikringsbestand eller en  

 pensionskasses bestand af pensionstilsagn tages under administration, skal  

 ikke ændre den skattemæssige behandling af forsikringstagere og  

 pensionskassemedlemmer 5.1. Gældende regler Ifølge pensionsbeskatningslovens kapitel 1 skal  

 pensionsordninger med løbende udbetaling udbetales fra enten en pensionskasse, der er omfattet af lov om tilsyn med  

 firmapensionskasser eller af lov om forsikringsvirksomhed, det vil sige en  

 pensionskasse, der har Finanstilsynets koncession til at drive  

 livsforsikringsvirksomhed, eller i henhold til en forsikring, der er oprettet i et  

 livsforsikringsselskab, der har hjemsted i Danmark eller udøver  

 livsforsikringsvirksomhed i Danmark gennem et fast driftssted, og som har  

 Finanstilsynets koncession til at drive livsforsikringsvirksomhed i Danmark,  

 eller i et livsforsikringsselskab, som efter koncession i et andet EU-land  

 eller et EØS-land udøver livsforsikringsvirksomhed i Danmark  

 gennem en filial.
 Rateforsikring og kapitalforsikring i  

 pensionsøjemed skal være oprettet i et livs- eller  

 pensionsforsikringsselskab, der har hjemsted i Danmark, eller udøver  

 livsforsikringsvirksomhed i Danmark gennem et fast driftssted, og som har  

 Finanstilsynets koncession til at drive livsforsikringsvirksomhed, eller i et  

 livs- eller pensionsforsikringsselskab, som efter koncession i et andet  

 EU-land eller et EØS-land udøver livsforsikringsvirksomhed i  

 Danmark gennem en filial.
 Ifølge pensionsbeskatningslovens § 30 skal der  

 ved overdragelse eller anden overførsel til eje eller pant samt ved  

 andre dispositioner m.v., der medfører, at en pensionsordning med  

 løbende udbetalinger, en rateforsikring eller en kapitalforsikring  

 ikke længere opfylder betingelserne i kapitel I, svares en afgift  

 på 60 pct. af det beløb, som på tidspunktet for  

 dispositionen m.v. kunne være udbetalt ved ordningens ophævelse,  

 eventuelt af kapitalværdien af fripolice eller lignende.
 Finanstilsynets beslutning om at tage et  

 livsforsikringsselskabs forsikringsbestand eller en pensionskasses bestand af  

 pensionstilsagn under administration og dermed tilbagekalde  

 livsforsikringsselskabets eller pensionskassens koncession vil kunne anses  

 for at være en disposition m.v., der medfører, at en  

 pensionsordning med løbende udbetalinger, en rateforsikring eller en  

 kapitalforsikring ikke længere opfylder betingelserne i  

 pensionsbeskatningslovens kapitel I.
 Efter de gældende regler udløser en  

 sådan disposition, jf. ovenfor, en afgift på 60 pct. af det  

 beløb, som på tidspunktet for dispositionen m.v. kunne  

 være udbetalt ved ordningens ophævelse, eventuelt af  

 kapitalværdien af fripolice eller lignende.
Efter de gældende regler i pensionsbeskatningslovens  

 § 53 A er der ikke fradragsret eller bortseelsesret ved  

 opgørelsen af ejerens skattepligtige indkomst for præmier eller  

 bidrag til livsforsikrings- eller pensionskasseordninger, der ikke omfattes  

 af kapitel 1, og afkast af sådanne livsforsikrings- eller  

 pensionskasseordninger skal medregnes ved opgørelsen af ejerens  

 skattepligtige indkomst   som kapitalindkomst.
Formueafkast, der kan  

 henføres til livsforsikrings- og pensionskasseordninger, der er  

 omfattet af pensionsbeskatningslovens § 53 A, er derimod ikke  

 skattepligtigt efter pensionsafkastbeskatningsloven.
5.2. Lovforslaget Det forekommer ikke hensigtsmæssigt, at en  

 beslutning truffet af Finanstilsynet eller en tilsvarende tilsynsmyndighed i  

 et andet EU-land eller et EØS-land om at tage et  

 livsforsikringsselskabs forsikringsbestand eller en pensionskasses bestand af  

 pensionstilsagn under administration skal have de ovenfor nævnte  

 konsekvenser.
Det foreslås derfor at indsætte en bestemmelse  

 i pensionsbeskatningslovens § 30, hvorefter en beslutning truffet af  

 Finanstilsynet eller en tilsvarende tilsynsmyndighed i et andet EU-land eller  

 et EØS-land om at tage et livsforsikringsselskabs forsikringsbestand  

 eller en pensionskasses bestand af pensionstilsagn under administration ikke  

 anses som en disposition mv., der medfører, at en pensionsordning med  

 løbende udbetalinger, en rateforsikring eller en kapitalforsikring  

 ikke længere opfylder betingelserne i pensionsbeskatningslovens kapitel  

 I.
De pågældende pensionsordninger forbliver således  

 omfattet af pensionsbeskatningslovens kapitel 1.
Det betyder, at f.eks.
Finanstilsynets beslutning om at  

 tage et livsforsikringsselskabs forsikringsbestand eller en pensionskasses  

 bestand af pensionstilsagn under administration ikke udløser 60  

 pct.-afgift, og at der fortsat vil være fradragsret eller  

 bortseelsesret for eventuelle præmier eller bidrag til livsforsikrings-  

 eller pensionskasseordninger, der er omfattet af administrationen.  

 Formueafkastet af den pensionsformue, der er under administration, vil med  

 gennemførelsen af de i afsnit 6 omtalte forslag fortsat være  

 skattepligtigt efter pensionsafkastbeskatningsloven.
6. Ændring af pensionsafkastbeskatningslovens  

 § 1   udvidelse af den tidsmæssige udstrækning af  

 livsforsikringsselskabers skattepligt efter  

 pensionsafkastbeskatningsloven 6.1. Gældende regler Pensionsafkastbeskatningslovens § 1 fastsætter,  

 at skattepligten bl.a. påhviler livsforsikringsselskaber, der har  

 hjemsted i Danmark eller udøver livsforsikringsvirksomhed i Danmark  

 gennem et fast driftssted, og som har Finanstilsynets koncession til at drive  

 livsforsikringsvirksomhed i Danmark, og livsforsikringsselskaber, der efter  

 koncession i et andet EU-land eller et EØS-land, udøver  

 livsforsikringsvirksomhed i Danmark gennem en filial.
 Skattepligten påhviler endvidere  

 forsikringsselskaber, der har hjemsted i Danmark eller udøver  

 forsikringsvirksomhed i Danmark gennem et fast driftssted, og som har  

 Finanstilsynets koncession til at drive forsikringsvirksomhed i Danmark, og  

 forsikringsselskaber, der efter koncession i et andet EU-land eller et  

 EØS-land udøver virksomhed i Danmark gennem en filial, i det  

 omfang de nævnte forsikringsselskaber har en lukket bestand af  

 livsforsikringer fra et likvideret livsforsikringsselskab.
De gældende regler indebærer, at et  

 livsforsikringsselskab i perioden fra stiftelsen eller oprettelsen af det  

 faste driftssted og indtil det tidspunkt, hvor selskabet opnår  

 koncession fra Finanstilsynet eller en tilsvarende tilsynsmyndighed i et  

 andet EU-land eller et EØS-land, vil være skattepligtigt efter  

 selskabsskatteloven.
Fra det tidspunkt, hvor livsforsikringsselskabet  

 opnår koncession, vil det være skattepligtigt efter  

 selskabsskatteloven af den del af indkomsten, der ikke anvendes til  

 forsikringsformål, og skattepligtigt efter  

 pensionsafkastbeskatningsloven af den del af afkastet, der tilfalder de  

 forsikrede.
De gældende regler indebærer, at skattepligten  

 efter pensionsafkastbeskatningsloven ophører fra og med det tidspunkt,  

 hvor Finanstilsynet (eller en tilsvarende myndighed i et andet EU-land eller  

 et EØS-land) tilbagekalder et livsforsikringsselskabs koncession, og  

 at der skal ske (ophørs)beskatning af selskabets formueafkast på  

 det tidspunkt, hvor koncessionen tilbagekaldes.
En eventuel uudnyttet negativ  

 skat, dog højst et beløb svarende til den skat og den  

 realrenteafgift, der er betalt for de 5 indkomstår umiddelbart forud  

 for det første af de år, for hvilket der foreligger uudnyttet  

 negativ skat, kan udbetales til livsforsikringsselskabet.
 Ophøret af skattepligten efter  

 pensionsafkastbeskatningsloven indebærer, at livsforsikringsselskabets  

 forsikringsbestand og de dertil hørende aktiver ikke kan overdrages  

 til et andet livsforsikringsselskab med succession, hvilket bl. a.  

 medfører, at afkast af faste ejendomme, der er skattefrit hos det  

 overdragende livsforsikringsselskab, ikke vil være skattefrit hos det  

 erhvervende livsforsikringsselskab.
6.2. Lovforslaget Efter forslaget skal livsforsikringsselskaber være  

 skattepligtige fra stiftelse til ophør.
Forslaget om, at livsforsikringsselskaber skal være  

 skattepligtige efter pensionsafkastbeskatningsloven allerede fra stiftelsen  

 eller oprettelsen af det faste driftssted, vil i princippet ikke få  

 nogen betydning for beskatningen af livsforsikringsselskabet, idet et  

 livsforsikringsselskab, der ikke har koncession, ikke må tegne  

 livsforsikringer.
Formueafkastet af de aktiver, som aktiekapitalen investeres  

 i, vil være skattepligtigt efter såvel  

 pensionsafkastbeskatningsloven som selskabsskatteloven, men denne  

 dobbeltbeskatning vil i princippet blive udlignet af reglerne om fradrag i  

 beskatningsgrundlaget efter pensionsafkastbeskatningsloven for  

 selskabsskattepligtig indkomst.
Hvis den selskabsskattepligtige indkomst er  

 nedsat f.eks. på grund af fradrag eller afskrivninger, vil fradraget  

 for selskabsskattepligtig indkomst være mindre end  

 beskatningsgrundlaget efter pensionsafkastbeskatningsloven, og der skal  

 betales pensionsafkastskat af differencen.
 Tilsvarende vil gælde i situationer, hvor  

 skattepligten efter pensionsafkastbeskatningsloven fortsætter, efter at  

 livsforsikringsselskabet ikke længere har en bestand af  

 livsforsikringer.
 Forslaget om, at livsforsikringsselskaber skal være  

 skattepligtige efter pensionsafkastbeskatningsloven frem til ophøret  

 med at være livsforsikringsselskab eller ophøret af det faste  

 driftssted, indebærer bl.a., at administrationsboet får mulighed  

 for at overdrage livsforsikringsselskabets forsikringsbestand og de dertil  

 hørende aktiver med succession, således at f.eks. afkast af  

 faste ejendomme, der er skattefrit hos det overdragende  

 livsforsikringsselskab, også vil være skattefrit hos det  

 erhvervende livsforsikringsselskab.
Det bemærkes i den forbindelse, at for  

 pensionskasser, der skal have koncession fra Finanstilsynet til at drive  

 livsforsikringsvirksomhed, er skattepligten efter  

 pensionsafkastbeskatningsloven ikke betinget af, at pensionskassen har  

 koncession.
Skattepligten består, så længe der er tale om  

 en pensionskasse.
 Udstrækningen af skattepligten skal ses i  

 sammenhæng med det i afsnit 5 omtalte forslag om, at Finanstilsynets  

 beslutning om at tage et livsforsikringsselskabs forsikringsbestand eller en  

 pensionskasses bestand af pensionstilsagn under administration - og  

 tilbagekalde koncessionen - ikke skal anses som en disposition mv., der  

 medfører, at en pensionsordning med løbende udbetalinger, en  

 rateforsikring eller en kapitalforsikring ikke længere opfylder  

 betingelserne i pensionsbeskatningslovens kapitel 1.
7. Ændring af pensionsafkastbeskatningsloven - et  

 administrationsbo skal indgive opgørelse over beskatningsgrundlaget og  

 hæfte for pensionsafkastskatten vedrørende den pensionsformue,  

 som boet administrerer 7.1. Gældende regler Livsforsikringsselskaber og pensionskasser m.v. skal  

 senest den 15. december i indkomståret (kalenderåret) indsende en  

 opgørelse over indkomstårets forventede beskatningsgrundlag, den  

 skattepligtige del heraf og skatten.
De skal samtidig indbetale den  

 forventede skat efter fradrag af renter for tiden fra 15. til 31. december i  

 indkomståret.
Livsforsikringsselskaber og pensionskasser m.v. skal  

 senest den 15. juli i året efter indkomståret indsende en endelig  

 opgørelse over indkomstårets beskatningsgrundlag, den  

 skattepligtige del heraf og af skatten for indkomståret.
Er den  

 endelige skat større end acontoskatten, skal de samtidig indbetale  

 differencen med tillæg af renter for tiden fra 1. januar i året  

 efter indkomståret, til betaling sker.
Er den endelige skat lavere end  

 acontoskatten, udbetales den overskydende skat med tillæg af  

 renter.
 Hvis den skattepligtige del af beskatningsgrundlaget  

 bliver negativt, beregnes der en negativ skat, der kan fremføres til  

 fradrag i positiv skat for senere indkomstår.
Når skattepligten efter  

 pensionsafkastbeskatningsloven for livsforsikringsselskaber og pensionskasser  

 m.v. ophører, skal der senest 3 måneder efter ophøret  

 indsendes en endelig opgørelse af beskatningsgrundlaget og den  

 skattepligtige del heraf samt af skatten for det løbende  

 indkomstår og det foregående indkomstår, hvis der endnu  

 ikke er indgivet endelig opgørelse for dette.
Samtidig skal skyldige  

 skattebeløb med tillæg af eventuelle renter indbetales.  

 Overskydende skattebeløb med tillæg af eventuelle renter  

 tilbagebetales.
En eventuel uudnyttet negativ skat, dog højst et  

 beløb svarende til den skat og den realrenteafgift, der er betalt for  

 de 5 indkomstår umiddelbart forud for det første af de år,  

 for hvilket der foreligger uudnyttet negativ skat, kan udbetales til  

 livsforsikringsselskabet, pensionskassen m.v.
Reglerne i lov om forsikringsvirksomhed og lov om tilsyn  

 med firmapensionskasser indebærer, at formueafkast af de aktiver, som  

 administrationsboet administrerer, ligesom aktiverne, udelukkende tjener til  

 fyldestgørelse af de forsikrede/pensionskassemedlemmerne, så  

 længe der mangler et beløb til dækning af de  

 forsikringsmæssige hensættelser/pensionshensættelserne.
Dog  

 kan honorarer til administratorerne og andre udgifter i forbindelse med  

 administrationen udredes af administrationsboet.
Pensionsafkastskatten  

 indgår i udgifterne i forbindelse med administrationen og går  

 dermed de facto forud for de forsikredes/pensionskassemedlemmernes krav.
7.2. Lovforslaget Efter lovforslaget indtræder administrationsboet ved  

 administrator i livsforsikringsselskabets eller pensionskassens forpligtelse  

 til at indgive foreløbig og endelig opgørelse over  

 beskatningsgrundlaget m.v.
Efter forslaget hæfter administrationsboet ved  

 administrator for livsforsikringsselskabets eller pensionskassens  

 pensionsafkastskat, herunder resterende skat og renter for tiden forud for  

 administrationen, der forfalder til betaling fra og med den dag, hvor der  

 træffes beslutning om administrationens iværksættelse.
Til  

 gengæld tilfalder overskydende skat og renter, der udbetales fra og med  

 den dag, hvor der træffes beslutning om administrationens  

 iværksættelse, også administrationsboet.
Ved  

 opgørelsen af den skat, som administrationsboet hæfter for, kan  

 negativ skat fra tidligere år fradrages.
Ophører  

 livsforsikringsselskabet eller pensionskassen med at være skattepligtig  

 efter pensionsafkastbeskatningsloven, medens det/den er under administration,  

 tilfalder værdien af en eventuel uudnyttet negativ skat  

 administrationsboet.
 Forslaget indebærer, at formueafkast af den  

 pensionsformue, der er under administration i administrationsboet, ligesom  

 efter de gældende regler - formueafkast af pensionsformuer, der ikke er  

 under administration, bliver beskattet efter pensionsafkastbeskatningslovens  

 regler.
Lovforslaget indebærer ikke nogen ændring af  

 skattepligten.
Det vil sige, at det fortsat er livsforsikringsselskabet  

 henholdsvis pensionskassen, der er skattepligtig af formueafkastet af den  

 pensionsformue, som administrationsboet administrerer.
Dette har betydning  

 bl.a. i relation til samspillet mellem beskatningen efter selskabsskatteloven  

 og beskatningen efter pensionsafkastbeskatningsloven af et  

 livsforsikringsselskab, der er taget under administration.
8. Ændring af pensionsafkastbeskatningslovens  

 § 1 - indførelse af skattepligt for et administrationsbo, der  

 administrerer en lukket bestand af livsforsikringer fra et likvideret  

 livsforsikringsselskab eller en lukket bestand af pensionstilsagn fra en  

 likvideret pensionskasse Det vil kunne forekomme, at et livsforsikringsselskab  

 eller en pensionskasse, hvis livsforsikringsbestand eller bestand af  

 pensionstilsagn er taget under administration, ophører ved likvidation  

 eller konkurs, uden at administrationsboet samtidig ophører med at  

 administrere livsforsikringsbestanden eller bestanden af pensionstilsagn.
 Det foreslås derfor, at et administrationsbo  

 ved administrator, der administrerer en lukket bestand af livsforsikringer  

 fra et likvideret livsforsikringsselskab eller en lukket bestand af  

 pensionstilsagn fra en likvideret pensionskasse, skal være  

 skattepligtigt efter pensionsafkastbeskatningsloven.
 Forslaget indebærer, at formueafkast af en  

 pensionsformue, der er under administration, også i den situation, hvor  

 livsforsikringsselskabet er ophørt, bliver beskattet efter  

 pensionsafkastbeskatningslovens regler, ligesom formueafkast af  

 pensionsformuer, der ikke er under administration.
9. Ændring af pensionsafkastbeskatningslovens  

 § 17   indførelse af mulighed for skattemæssig succession  

 når et skattepligtigt administrationsbo viderefører  

 administrationen af en lukket bestand af livsforsikringer fra et likvideret  

 livsforsikringsselskab eller en lukket bestand af pensionstilsagn fra en  

 likvideret pensionskasse 9.1. Gældende regler Pensionsafkastbeskatningsloven indeholder regler om  

 overdragelse mellem livsforsikringsselskaber, pensionskasser og pensionsfonde  

 med skattemæssig succession.
Efter de gældende regler i  

 pensionsafkastbeskatningslovens § 17 kan den fortsættende  

 institution indtræde (succedere) i den overdragende institutions  

 skattemæssige stilling, hvis 1)	en skattepligtig institution overdrager sine aktiver og passiver som  

 helhed til en anden skattepligtig institution, 2)	to eller flere skattepligtige institutioner sammensmeltes til en ny  

 skattepligtig institution (fusion), 3)	en skattepligtig institution spaltes i to eller flere  

 selvstændige skattepligtige institutioner (fission) eller 4)	en skattepligtig institution overdrager en livsforsikringsbestand  

 til en anden skattepligtig institution efter reglerne i kapitel 16 i lov om  

 forsikringsvirksomhed.
 Det er bl.a. en betingelse, at den første endelige  

 skatteopgørelse for det første indkomstår, der  

 påvirkes af successionen, er udformet under denne  

 forudsætning.
Datoen for den åbningsstatus, der udarbejdes for den  

 fortsættende institution i forbindelse med overdragelsen, anses i  

 skattemæssig henseende for overdragelsesdato.
Det er en betingelse for  

 anvendelsen af reglerne, at overdragelsesdatoen er sammenfaldende med  

 skæringsdatoen for den fortsættende institutions  

 regnskabsår.
 Sammen med den første endelige  

 skatteopgørelse for det første indkomstår, der  

 berøres af successionen, skal der indsendes genpart af de dokumenter,  

 der er udarbejdet i forbindelse med overdragelsen.
9.2. Lovforslaget Det foreslås, at reglerne om overdragelse med  

 pensionsafkastskattemæssig succession også skal kunne finde  

 anvendelse, når et skattepligtigt administrationsbo som omtalt i afsnit  

 8 viderefører administrationen af et livsforsikringsselskabs  

 forsikringsbestand eller en pensionskasses bestand af pensionstilsagn i  

 forbindelse med, at livsforsikringsselskabet eller pensionskassen  

 ophører ved likvidation eller konkurs.
 Forslaget indebærer bl.a., at formueafkast af faste  

 ejendomme, der er skattefrit hos livsforsikringsselskabet eller  

 pensionskassen, også vil kunne være skattefrit hos  

 administrationsboet, at formueafkast, der er friholdt for beskatning hos  

 livsforsikringsselskabet eller pensionskassen, f.eks. fordi formueafkastet  

 vedrører opsparing, der er foretaget før 1983, også vil  

 kunne være friholdt for beskatning hos administrationsboet, og at  

 negativ pensionsafkastskat, der henstår uudnyttet hos  

 livsforsikringsselskabet eller pensionskassen, vil kunne udnyttes af  

 administrationsboet til modregning i positiv pensionsafkastskat eller komme  

 til udbetaling, når administrationsboet ophører.
 Forslaget indebærer også, at  

 administrationsboet vil kunne anvende reglerne om overdragelse med  

 skattemæssig succession ved en eventuel videreoverdragelse af  

 forsikringsbestanden eller bestanden af pensionstilsagn.
10. Ændring af pensionsafkastbeskatningslovens § 16  

 friholdelse af livrenter uden ret til bonus for pensionsafkastskat  

 (genfremsættelse af L 37) 10.1. Livrenter uden ret til bonus Forsikringer vedrørende livrenter uden ret til  

 bonus kunne tegnes indtil 30. april 1982. For disse forsikringer blev retten  

 til bonus erstattet af en høj grundlagsrente, der var baseret på  

 markedsrenten.
Forsikringsselskaberne forpligtede sig til at betale en  

 årlig forsikringsydelse af en bestemt størrelse.
Denne ydelse  

 blev fastsat ved kontraktens indgåelse og beregnet ud fra en  

 grundlagsrente, som i højrenteperioden var på op til 20 pct.  

 Forsikringen kunne være straksbegyndende, eller udbetalingen kunne  

 være opsat i maksimalt 10 år.
Ifølge den dagældende  

 koncession kunne forsikringsselskabet og forsikringstageren på det  

 tidspunkt, hvor udbetalingen skulle påbegyndes, aftale en udskydelse af  

 udbetalingen i op til ét år ad gangen.
Også for denne  

 periode kunne der aftales en høj grundlagsrente.
Selv om udbetalingen  

 er opsat de 10 år - og der er aftalt udskydelse af udbetalingens  

 påbegyndelse - må det antages, at næsten alle disse  

 forsikringer nu er under udbetaling.
10.2. Gældende regler Livsforsikringsselskaber er ikke skattepligtige af den del  

 af formueafkastet, som kan henføres til hensættelser  

 vedrørende livrenter uden ret til bonus tegnet før den 1. maj  

 1982. Beskatningsgrundlaget nedsættes med den procentdel, der svarer  

 til forholdet mellem en beregnet hensættelse og passiverne  

 ifølge årsregnskabet med tillæg af betalt acontoskat og  

 fradrag af afsat tilgodehavende endelig skat.
For hver enkelt forsikring beregnes en  

 hensættelse med udgangspunkt i den række ydelser, som selskabet  

 har påtaget sig at udrede ifølge de garanterede kontrakter.  

 Disse ydelsesrækker beregnes ud fra de sikredes forventede restlevetid.  

 De således opgjorte forventede ydelser diskonteres tilbage til udgangen  

 af indkomståret med en rente, der svarer til den enkelte  

 institutions afkastprocent.
På denne måde findes en friholdt  

 hensættelse for den enkelte forsikring.
Da der er tale om individuelle  

 afkastprocenter bliver grundlaget for friholdelsen forskelligt fra selskab  

 til selskab.
 Da afkastprocenten ikke er sammenfaldende med  

 Finanstilsynets krav til diskonteringsfaktor, er den hensættelse, som  

 fritagelsen beregnes ud fra, ikke sammenfaldende med den  

 forsikringsmæssige præmiereserve/hensættelse.
Afkastprocenten beregnes ud fra de matematisk  

 regulerede anskaffelseskurser for selskabets beholdning af obligationer,  

 pantebreve og andre fordringer i danske kroner.
Beholdningen opgøres  

 ved udgangen af indkomståret.
Der beregnes en effektiv rente for hver fondskode på  

 grundlag af den regulerede anskaffelseskurs og amortisationsforløbet  

 efter opgørelsestidspunktet.
De effektive renter for de enkelte  

 fondskoder vejes herefter sammen til afkastprocenten, idet hver enkelt rente  

 gives en vægt der svarer til kursværdien for den  

 pågældende fondskode sat i forhold til kursværdien af  

 selskabets samlede obligationsbeholdning.
Reglen om matematisk reguleret anskaffelsessum  

 findes i pensionsafkastbeskatningslovens § 16, stk. 3. De  

 årlige urealiserede ændringer i kursværdien som  

 følge af forkortelse af restløbetiden på obligationer,  

 pantebreve og andre fordringer i danske kroner opgøres på  

 grundlag af anskaffelsessummen.
Anskaffelsessummen reguleres ved udgangen af  

 hvert indkomstår med den kursværdiændring, der ved konstant  

 effektiv rente fremkommer som følge af forkortelsen af  

 restløbetiden.
Indeholder værdipapiret en opsigelsesadgang for  

 kreditor, anses lånet i henseende til reguleringen for opsagt på  

 det tidligst mulige tidspunkt.
Anskaffelsessummen for de enkelte obligationer  

 i en serie beregnes efter forholdet mellem den samlede anskaffelsessum for  

 obligationerne i serien og den samlede nominelle værdi af  

 obligationerne.
Beregningen af den matematiske kursregulering foretages  

 for hver enkelt fondskode.
Ved alle transaktioner (køb, salg,  

 indfrielser) samt ved udgangen af indkomståret opskrives  

 anskaffelsessummen på grundlag af en opskrivningsfaktor, som findes i  

 et tabelværk, der udgives af Told- og Skattestyrelsen.
De store pensionsinstitutter skal indsende oplysninger til  

 Told- og Skattestyrelsen pr. fondskode om anskaffelsessummer og nominel  

 beholdning ved udgangen af et indkomstår.
På grundlag af disse  

 oplysninger beregnes i Told- og Skattestyrelsens edb-system, REAL-A, en  

 reguleret anskaffelseskurs.
Disse anskaffelseskurser »køres« sammen  

 med stamdata fra Københavns Fondsbørs.
Herved findes den  

 effektive forrentning for hver fondskode.
Vægtningen af den effektive  

 forrentning for den enkelte fondskode i forhold til den samlede  

 obligationsbeholdning ligger ligeledes i REAL-A, der beregner den  

 individuelle afkastprocent, for hver enkelt institution.
 Den individuelle afkastprocent anvendes desuden i  

 forbindelse med genforsikring som rentesats til beregning af forrentning af  

 ikke deponerede hensættelser, jf. pensionsafkastbeskatningslovens  

 § 6, stk. 1.
10.3. Baggrunden for lovforslaget Friholdelse på grundlag af afkastprocenten kan kun  

 bevares i sin nuværende form, hvis der fortsat foretages matematisk  

 kursregulering.
Hertil kræves, at der beregnes og udgives  

 tabelværker med opskrivningsfaktorer, og at selskaberne  

 fortsætter beregningen med matematisk kursopskrivning, uanset at  

 beskatningen fremover skal ske efter lagerprincippet.
Det må efter alt  

 foreliggende lægges til grund, at årsregnskabet fra og med 2002  

 skal aflægges til markedsværdier (lagerprincippet). Det vil  

 derfor kun være til brug for beregningen af afkastprocenten, at der i  

 givet fald skal foretages matematisk kursregulering, hvilket betyder, at  

 selskaberne skal arbejde med to værdisæt for den samme  

 beholdning.
10.4. Lovforslaget Efter forslaget ændres friholdelsen for  

 livrenter uden ret til bonus til en nedsættelse af  

 beskatningsgrundlaget med den procentdel, der svarer til forholdet mellem  

 livsforsikringshensættelserne vedrørende livrenter uden ret til  

 bonus og passiverne ifølge årsregnskabet med tillæg af  

 betalt acontoskat og fradrag af afsat tilgodehavende endelig skat.
 Det vil sige, at friholdelsen vedrørende livrenter  

 uden ret til bonus beregnes på grundlag af de forsikringsmæssige  

 hensættelser på samme måde som livsforsikringsselskabernes  

 øvrige friholdelser.
 Nedsættelsen skal ligesom efter de gældende  

 regler ske sideordnet med nedsættelserne efter §§ 7, 14 og 15.
 Efter de gældende regler beregnes de friholdte  

 hensættelser for hver kontrakt ud fra den eller de berettigedes alder  

 og den resterende ydelsesrække, der er aftalt inden den 1. juli 1983.  

 Hensættelser vedrørende aftaler om udskydelse af  

 betalingstidspunktet kan således friholdes, hvis aftalen er  

 indgået før 1. juli 1983. Hvis aftalen er indgået den 1.  

 juli 1983 eller senere, bliver afkastet af den forøgelse af selskabets  

 hensættelser, der er en følge af udskydelsen, ikke friholdt for  

 skat.
Efter forslaget sondres der ikke mellem, om aftale om  

 udskydelse af betalingstidspunktet er indgået før den 1. juli  

 1983 eller den 1. juli 1983 eller senere.
Forslaget indebærer  

 på dette punkt en lempelse i forhold til de gældende regler.
 Forslaget indebærer, at de gældende  

 regler i pensionsafkastbeskatningslovens § 16, stk. 2 og 3, det vil  

 sige reglerne om beregning af afkastprocent og om matematisk kursregulering,  

 ophæves.
 Forslaget indebærer derfor også, at det  

 nuværende edb-system til beregning af afkastprocenten vil kunne  

 afvikles.
11. Ændring af pensionsafkastbeskatningslovens  

 § 6   genforsikring (genfremsættelse af L 37) 11.1. Gældende regler Et livsforsikringsselskabs eller en pensionskasses  

 opsparingsforpligtelse udtrykkes via livsforsikringshensættelserne  

 henholdsvis pensionshensættelserne.
Disse hensættelser, som er et  

 passiv i årsregnskaberne, er udtryk for  

 livsforsikringsselskabets/pensionskassens forpligtelser over for  

 forsikringstagerne/pensionsopsparerne.
Passivet modsvares af  

 værdipapirer til dækning af disse forpligtelser.  

 Værdipapirerne er et aktiv i årsregnskabet.
 Når et livsforsikringsselskab eller en pensionskasse  

 indgår aftale med et genforsikringsselskab medfører det, at en  

 andel af livsforsikringshensættelserne/pensionshensættelserne  

 enten overdrages til genforsikringsselskabet, d.v.s. ikke deponeres, eller  

 deponeres helt eller delvist i det afgivende selskab.
Hvis hensættelserne deponeres i det afgivende  

 selskab, bevarer det afgivende selskab retten til de tilsvarende aktiver og  

 til afkastet af disse aktiver.
Genforsikringsselskabet »udlåner«  

 derimod et beløb svarende til aktiverne.
Dette beløb forrentes  

 sædvanligvis med en aftalt rente (depotrenten).
 Hvis hensættelserne ikke deponeres, vil disse  

 overgå til genforsikringsselskabet, der således vil have afkastet  

 af de med hensættelserne overdragne aktiver samt forpligtelsen til at  

 betale bonus og teknisk rente til det afgivende selskab vedrørende de  

 overdragne hensættelser.
 Pensionsafkastbeskatningslovens § 6 indeholder  

 regler, som regulerer beskatningsgrundlaget for livsforsikringsselskaber og  

 pensionskasser, der afgiver, og livsforsikringsselskaber, der modtager  

 forpligtelser i genforsikring.
 Efter de gældende regler skal et  

 livsforsikringsselskab eller en pensionskasse, der i genforsikring har  

 afgivet en hensættelse, som ikke er deponeret fuldt ud, til sit  

 beskatningsgrundlag medregne et beløb, der beregnes som  

 »afkastprocenten efter § 16, stk. 2,« af indkomstårets  

 gennemsnitlige ikke-deponerede hensættelse.
 Herved reguleres beskatningsgrundlaget i princippet for  

 afkastet af den del af hensættelserne (de modsvarende aktiver), der  

 ikke er deponeret i det afgivende selskab, og som ellers ville have  

 indgået i det afgivende selskabs beskatningsgrundlag.
 Bonus og teknisk rente, som det afgivende selskab modtager  

 fra genforsikringsselskabet vedrørende de ikke-deponerede  

 hensættelser, skal ikke medregnes i det afgivende selskabs  

 beskatningsgrundlag.
Modsvarende bestemmes, at et livsforsikringsselskab, der i  

 genforsikring har modtaget en hensættelse, som ikke er deponeret fuldt  

 ud, i sit beskatningsgrundlag kan fradrage bonus og teknisk rente  

 vedrørende den ikke deponerede hensættelse.
Der kan dog  

 højst fradrages et beløb svarende til det afgivende selskabs  

 afkastprocent ganget med indkomstårets gennemsnitlige ikke deponerede  

 hensættelse.
 Herved sikres, at genforsikringsselskabet ikke kan  

 fradrage et større beløb i sit beskatningsgrundlag end det  

 afgivende selskab skal medregne.
 Som teknisk rente anvendes grundlagsrenten af  

 indkomstårets gennemsnitlige ikke deponerede hensættelse.  

 Grundlagsrenten fastsættes af Finanstilsynet.
11.2. Lovforslaget Afkastprocenten efter § 16, stk. 2, er som  

 nævnt i afsnit 10.2. selskabets eller pensionskassens individuelle  

 afkastprocent for det pågældende år.
Med den i afsnit 10.4. foreslåede ændring af  

 reglerne for friholdelse vedrørende livrenter uden ret til bonus, vil  

 »afkastprocenten efter § 16, stk. 2,« alene skulle anvendes som  

 »rente« ved reguleringen af beskatningsgrundlaget i forbindelse med  

 genforsikring.
Det foreslås derfor, jf. afsnit 10.4., at  

 ophæve reglerne om beregning af afkastprocent.
I stedet for »afkastprocenten efter § 16,  

 stk. 2,« foreslås det som »rente« ved reguleringen af  

 beskatningsgrundlaget i forbindelse med genforsikring at anvende  

 »gennemsnittet af indkomstårets og de 4 forudgående  

 indkomstårs afkast før pensionsafkastskat«.
Et indkomstårs  

 afkast før pensionsafkastskat opgøres efter regler, der stort  

 set svarer til reglerne for opgørelse af nøgletallet »afkast  

 før realrenteafgift« i Finanstilsynets bekendtgørelse om  

 livsforsikringsselskabers og tværgående pensionskassers  

 årsregnskaber.
Herved opnås, at der beregnes et skematisk afkast,  

 der så præcist som muligt ligner det afkast, som  

 livsforsikringsselskabet eller pensionskassen har haft i forbindelse med de  

 ikke genforsikrede forsikringer.
Ved at anvende gennemsnittet af  

 indkomstårets og de 4 forudgående indkomstårs afkast  

 før pensionsafkastskat opnås en mere jævn udvikling i  

 »renten« end ved anvendelsen af indkomstårets afkast før  

 pensionsafkastskat.
12. Ændring af pensionsafkastbeskatningslovens  

 § 7   overgangsfradrag (genfremsættelse af L 37) 12.1. Gældende regler Opsparing foretaget før realrenteafgiftslovens  

 indførelse i 1983 er generelt fritaget for pensionsafkastskat.  

 Pensionsafkastbeskatningslovens § 7 indeholder regler om beregning af  

 det såkaldte overgangsfradrag med henblik på at friholde  

 opsparing fra før realrenteafgiftslovens ikrafttræden for  

 pensionsafkastskat.
For den sociale pensionsfond og hjælpe- og  

 understøttelsesfonde samt for statsgaranterede pensionskasser, der er  

 nævnt i § 36.22.11. på finansloven for 1995, fritages den  

 del af beskatningsgrundlaget, der svarer til forholdet mellem værdien  

 af formuen ved udgangen af 1982 og ved udgangen af indkomståret.  

 Værdien af formuen ved udgangen af 1982 nedsættes med 4 pct.  

 årligt af det oprindelige beløb.
Værdien af formuen ved  

 udgangen af 1982 opgøres til anskaffelsessummen, medens værdien  

 af formuen ved udgangen af indkomståret opgøres efter § 16,  

 stk. 3, d.v.s. på grundlag af en matematisk kursopskrivning.
For  

 værdipapirer, der ikke er omfattet af § 16, stk. 3, d.v.s.  

 andre værdipapirer end obligationer, pantebreve og andre fordringer i  

 danske kroner, anvendes dog handelsværdien ved udgangen af 1982 og ved  

 udgangen af indkomståret.
For Lønmodtagernes Dyrtidsfond,  

 kapitalpensionsfonde og tontineordninger fritages den del af  

 beskatningsgrundlaget, der svarer til forholdet mellem værdien af  

 formuen ved udgangen af 1982 og ved udgangen af indkomståret.
Ved  

 udbetaling efter den 31. december 1982 af indestående i fonden eller  

 ordningen formindskes den opgjorte værdi af formuen ved udgangen af  

 1982 med værdien af den pågældendes indestående  

 på dette tidspunkt.
Værdien af formuen i Lønmodtagernes  

 Dyrtidsfond ved udgangen af 1982 opgøres til anskaffelsessummen,  

 medens værdien af formuen ved udgangen af indkomståret  

 opgøres efter § 16, stk. 3, d.v.s. efter en matematisk  

 kursopskrivning.
For aktiver, der ikke er omfattet af § 16, stk. 3,  

 d.v.s. andre aktiver end obligationer, pantebreve og andre fordringer i  

 danske kroner, skal Lønmodtagernes Dyrtidsfond dog anvende  

 handelsværdien ved udgangen af 1982 og ved udgangen af  

 indkomståret.
Kapitalpensionsfonde og tontineordninger skal  

 opgøre værdien ved udgangen af 1982 henholdsvis ved udgangen af  

 indkomståret efter de regler der gælder for opsparingskonti i  

 pengeinstitutter.
Fast ejendom opgøres til den kontante  

 handelsværdi.
For opsparingskonti i pengeinstitutter fritages så  

 stor en del af beskatningsgrundlaget, som værdien af kontoens  

 indestående ved udgangen af 1982 udgør af værdien ved  

 udgangen af indkomståret.
Ved udgangen af 1982 opgøres  

 værdien af obligationer til en gennemsnitlig anskaffelseskurs.  

 Værdien af pantebreve opgøres til kurs 85. Værdien af  

 indeksobligationer, aktier og investeringsbeviser opgøres til  

 børskursen.
Ved udgangen af indkomståret opgøres  

 obligationer, pantebreve og andre fordringer i danske kroner efter § 16,  

 stk. 3, d.v.s. efter en matematisk kursopskrivning, medens  

 indeksobligationer, konvertible obligationer, aktier og investeringsbeviser  

 opgøres til børskursværdien.
12.2. Lovforslaget Efter realrenteafgiftsloven kunne realrenteafgiftspligtige  

 medregne urealiserede gevinster på obligationer, pantebreve og andre  

 fordringer i danske kroner efter et matematisk kursopskrivningsprincip.
Ved  

 indførelsen af pensionsafkastbeskatningsloven blev dette princip  

 videreført for indkomstårene 2000 og 2001, således at  

 gevinst og tab på obligationer, pantebreve og andre fordringer i danske  

 kroner først fra og med indkomståret 2002 skal medregnes efter  

 lagerprincippet, ligesom det allerede er tilfældet for andre  

 værdipapirer.
På denne baggrund foreslås det, at  

 værdien af obligationer, pantebreve og andre fordringer i danske kroner  

 fra og med indkomståret 2002 - ligesom det allerede er tilfældet  

 for aktier og andre værdipapirer - skal medregnes til  

 handelsværdien ved opgørelsen af formuen henholdsvis  

 værdien af værdipapirdepotet ved indkomstårets udgang.
Det  

 bemærkes i den forbindelse, at medregning af obligationer m.v. til  

 handelsværdien er mere retvisende end medregning efter de  

 gældende regler.
De gældende regler indebærer, at  

 værdiansættelsen ændres meget trægt, uanset at der  

 indtræffer store ændringer i markedsrenten.
13. Ændring af pensionsafkastbeskatningslovens  

 § 2, stk. 1, nr. 14 - justering af værnsregel  

 (genfremsættelse af L 37) 13.1. Gældende regler Efter de gældende regler i  

 pensionsafkastbeskatningslovens § 2, stk. 1, nr. 14, skal  

 skatterefusion, som et livsforsikringsselskab, der har et datterselskab, som  

 ikke selv er skattepligtigt efter pensionsafkastbeskatningsloven, modtager  

 for overførsel af underskud i forbindelse med sambeskatning efter  

 selskabsskattelovens § 31, medregnes ved opgørelsen af  

 livsforsikringsselskabets beskatningsgrundlag.
 Bestemmelsen, der tilsigter at neutralisere utilsigtede  

 skattefordele ved modtagelse af skatterefusion i forbindelse med  

 sambeskatning efter selskabsskattelovens § 31, blev indsat ved lov nr.  

 1294 af 20. december 2000 om ændring af pensionsafkastbeskatningsloven,  

 kursgevinstloven og selskabsskatteloven (Omlægning af beskatningen af  

 pensionsafkast).
13.2. Lovforslaget Det foreslås at indsnævre bestemmelsens  

 anvendelsesområde for så vidt angår  

 ejendomsdatterselskaber, der er omfattet af selskabsskattelovens § 3 A  

 (nu § 3, stk. 10).
 Efter de gældende regler, jf. foran, er det en  

 betingelse for at bringe bestemmelsen i anvendelse, at  

 livsforsikringsselskabet har et datterselskab, som ikke selv er  

 skattepligtigt efter pensionsafkastbeskatningsloven (d.v.s. et datterselskab,  

 som ikke er et livsforsikringsselskab).
 Efter forslaget finder bestemmelsen heller ikke  

 anvendelse, hvis datterselskabet er et ejendomsdatterselskab, der er omfattet  

 af beskatningen efter selskabsskattelovens § 3 A (nu § 3,  

 stk. 10).
 Samtidig med indsættelsen af bestemmelsen i  

 § 2, stk. 1, nr. 14, blev der som § 14, stk. 2, indsat en  

 bestemmelse, der tilsigter at neutralisere utilsigtede skattefordele ved  

 sambeskatning efter selskabsskattelovens § 31 mellem et  

 livsforsikringsmoderselskab og et livsforsikringsdatterselskab.
 Under behandlingen af lovforslaget lovede den  

 daværende skatteminister (L 71, folketingsåret 2000-2001, bilag  

 57), at Skatteministeriet ville overveje, hvorvidt bestemmelsen i § 14,  

 stk. 2, er for bred, og i givet fald foreslå bestemmelsen  

 ændret.
 Skatteministeriet er i forbindelse med disse overvejelser  

 blevet opmærksom på, at bestemmelserne i § 2, stk. 1,  

 nr. 14, og § 14, stk. 2, overlapper hinanden med deraf  

 følgende dobbeltbeskatning i tilfælde, hvor skatterefusionen  

 modtages fra et selskab, der selv er skattepligtig efter  

 pensionsafkastbeskatningsloven, d.v.s. et livsforsikringsselskab.
 Det foreslås derfor, at skatterefusion, der  

 modtages fra et selskab, der selv er skattepligtigt efter  

 pensionsafkastbeskatningsloven, ikke skal være omfattet af  

 skattepligten efter § 2, stk. 1, nr. 14.
 Spørgsmål fra Forsikring & Pension har  

 vist, at der er behov for at indsætte en definition af »datterselskab«  

 i § 2, stk. 1, nr. 14.
Efter forslaget anses et selskab, hvori  

 livsforsikringsselskabet ejer mindst 25 pct. af aktie- eller anpartskapitalen  

 som datterselskab.
En flerhed af livsforsikringsselskaber, der udøver  

 virksomhed på grundlag af fælles aftale, anses i denne relation  

 for at udgøre ét livsforsikringsselskab.
14. Ændring af pensionsafkastbeskatningsloven - justering af  

 § 14, stk. 1 (fremsættelse af L 37) 14.1. Gældende regler Livsforsikringsselskaber er skattepligtige efter  

 såvel pensionsafkastbeskatningsloven som selskabsskatteloven.
Selskabsbeskatningen tager sigte på at beskatte den  

 del af indkomsten, der ikke anvendes til forsikringsformål.
Der gives  

 derfor fradrag efter selskabsskattelovens § 13, stk. 2, ved  

 opgørelsen af den selskabsskattepligtige indkomst for  

 henlæggelser til dækning af forsikringsforpligtelser og  

 pensionsafkastskat.
Beskatningen efter pensionsafkastbeskatningsloven tager  

 derimod sigte på at beskatte den del af afkastet, der tilfalder de  

 forsikrede.
Der gives derfor fradrag efter § 14, stk. 1, ved  

 opgørelsen af beskatningsgrundlaget for pensionsafkastskatten for en  

 del af den skattepligtige indkomst efter fradrag af underskud for tidligere  

 indkomstår.
Forsikring & Pension har i forbindelse med tekniske  

 drøftelser af lovforslaget anført, at en negativ skattepligtig  

 indkomst i et livsforsikringsselskab   herunder, at et overliggende  

 skadesselskab kan udnytte dette underskud   for livsforsikringsselskabet  

 svarer til, at dette »forudbetaler« en fremtidig lempelse for  

 selskabsskattepligtig indkomst.
Hvis skattepligten efter § 2,  

 stk. 1, nr. 14, for skatterefusionen bibeholdes, bør den  

 bagvedliggende negative skattepligtige indkomst ikke samtidig skulle  

 fremføres som et underskud til anvendelse i efterfølgende  

 indkomstår.
14.2. Lovforslaget Det foreslås at ændre § 14,  

 stk. 1, således, at der gives fradrag ved opgørelsen af  

 beskatningsgrundlaget for pensionsafkastskatten for en del af den  

 skattepligtige indkomst efter fradrag af underskud fra tidligere år  

 bortset fra underskud, for hvilket der er er modtaget skatterefusion, der er  

 beskattet efter § 2, stk. 1, nr. 14.
15. Ændring af pensionsafkastbeskatningslovens  

 § 14, stk. 2 - justering af værnsregel (genfremsættelse  

 af L 37) 15.1. Gældende regler Pensionsafkastbeskatningslovens § 14, stk. 2,  

 bestemmer, at i tilfælde, hvor et livsforsikringsselskab er  

 sambeskattet efter selskabsskattelovens § 31 med et selskab, der selv er  

 skattepligtigt efter pensionsafkastbeskatningsloven, d.v.s. et  

 livsforsikringsselskab, opgøres den skattepligtige indkomst, jf.  

 stk. 1, som en forholdsmæssig del af summen af  

 livsforsikringsselskabets og det sambeskattede selskabs skattepligtige  

 indkomst.
 Bestemmelsen, der er indsat ved lov nr. 1294 af 20.  

 december 2000 om ændring af pensionsafkastbeskatningsloven,  

 kursgevinstloven og selskabsskatteloven (Omlægning af beskatningen af  

 pensionsafkast), tilsigter at neutralisere utilsigtede skattefordele ved  

 sambeskatning mellem et livsforsikringsmoderselskab og et eller flere  

 livsforsikringsdatterselskaber.
15.2. Lovforslaget Bestemmelsen har givet anledning til usikkerhed med hensyn  

 til spørgsmålet om, hvad der skal fradrages først, det  

 pågældende livsforsikringsselskabs egne underskud fra tidligere  

 år eller det andet/de andre livsforsikringsselskabers underskud fra det  

 pågældende år.
Det foreslås derfor fastsat, at underskud i  

 et eller flere af de sambeskattede livsforsikringsselskaber skal fordeles  

 forholdsmæssigt på de selskaber, som har overskud for det  

 pågældende indkomstår.
Uudnyttede underskud fra tidligere  

 år skal fortrinsvis fradrages i overskud hos det selskab, der har haft  

 underskuddet. Ældre underskud hos de sambeskattede  

 livsforsikringsselskaber fradrages dog forud for selskabets eget underskud  

 for senere år.
Et herudover uudnyttet underskud fra tidligere år  

 fremføres forholdsmæssigt til fradrag i de af sambeskatningen i  

 øvrigt omfattede livsforsikringsselskaber, som har overskud.  

 Uudnyttede underskud i et af selskaberne fra tiden inden sambeskatningen  

 efter selskabsskattelovens § 31 kan kun fradrages i overskud hos det  

 selskab, der har haft underskuddet, idet dog underskud fra de øvrige  

 sambeskattede selskaber for det pågældende år fradrages  

 først.
16. Ændring af pensionsafkastbeskatningslovens § 2,  

 stk. 3, nr. 6 - udvidelse af værnsregel (genfremsættelse af  

 L 37) 16.1. Gældende regler Efter de gældende regler medregnes tab på en  

 fordring ikke ved opgørelsen af beskatningsgrundlaget for  

 pensionsafkastskatten, såfremt renteindtægter af fordringen eller  

 gevinster på fordringen omfattet af pensionsafkastbeskatningsloven som  

 følge af en dobbeltbeskatningsoverenskomst ikke skal medregnes ved  

 opgørelsen af beskatningsgrundlaget.
 Bestemmelsen indebærer, at der ikke gives fradrag  

 for tab på en fordring, hvis en dobbeltbeskatningsoverenskomst  

 medfører, at renter eller kursgevinster på fordringen ikke kan  

 medregnes ved opgørelsen af beskatningsgrundlaget efter  

 pensionsafkastbeskatningsloven.
16.2. Lovforslaget Efter forslaget udvides bestemmelsen til at omfatte alle  

 former for værdipapirer, d.v.s. også f.eks. aktier,  

 investeringsbeviser og finansielle kontrakter.
Bestemmelsen indebærer,  

 at der f.eks. ikke gives fradrag for tab på en aktie, såfremt  

 udbytte af aktien eller gevinst på aktien ikke kan medregnes ved  

 opgørelsen af beskatningsgrundlaget efter  

 pensionsafkastbeskatningsloven.
Bestemmelsen vil f.eks. kunne komme til anvendelse, hvor  

 en person, der er skattepligtig efter pensionsafkastbeskatningslovens  

 § 1, stk. 2, af formueafkastet af en pensionsopsparing i et  

 pengeinstitut, flytter til udlandet.
Har denne person anbragt sin  

 pensionsopsparing bl.a. i aktier, vil en eventuel  

 dobbeltbeskatningsoverenskomst med det land, hvor personen bor, normalt  

 indebære, at dette land har beskatningsretten til gevinster på  

 aktier.
Danmark er således i princippet afskåret fra at medregne  

 en aktiegevinst i beskatningsgrundlaget.
Derimod er  

 dobbeltbeskatningsoverenskomsten ikke til hinder for, at et eventuelt  

 aktietab indgår som fradrag i det samlede beskatningsgrundlag.
17. Ændring af pensionsafkastbeskatningslovens § 4   »rene«  

 indeksobligationsafdelinger - aktier i administrationsselskabet  

 (genfremsættelse af L 37) 17.1. Gældende regler Efter de gældende regler er gevinst og tab på  

 investeringsbeviser skattepligtige.
Gevinst og tab på  

 investeringsbeviser i investeringsforeninger, der investerer i  

 indeksobligationer udstedt af danske realkreditinstitutter, Danmarks  

 Skibskreditfond og Kreditforeningen af kommuner i Danmark, er dog skattefri,  

 hvis investeringsforeningen ifølge sine vedtægter højst  

 må foretage anbringelser i kontanter og i finansielle kontrakter inden  

 for en ramme på 25 pct. af foreningens øvrige aktivmasse, og  

 foreningen i øvrigt - bortset fra foreningens administrationsbygning -  

 ikke må anbringe dele af aktivmassen i andet end indeksobligationer  

 udstedt af danske realkreditinstitutter, Danmarks Skibskreditfond og  

 Kreditforeningen af kommuner i Danmark, der er udstedt før den 1.  

 januar 1999.
17.2. Lovforslaget Efter forslaget skal investeringsforeningen  

 også kunne eje aktier i det administrationsselskab, der administrerer  

 investeringsforeningen, uden at dette medfører, at gevinst og tab  

 på investeringsbeviset bliver skattepligtigt.
Med forslaget sidestilles  

 de såkaldte »rene« indeksobligationsafdelinger på dette punkt med  

 »rene« obligationsafdelinger omfattet af aktieavancebeskatningslovens  

 § 2 d, stk. 3.
18. Ændring af pensionsafkastbeskatningslovens § 36  

 justering af overgangsbestemmelser (genfremsættelse af L 37) 18.1. Gældende regler Pensionsafkastbeskatningslovens § 36 indeholder  

 regler om indtægtsføring af engangsfortjeneste og særlige  

 saldi i forbindelse med overgangen fra realrenteafgiftslovens regler til  

 pensionsafkastbeskatningslovens regler fra og med indkomståret  

 2002.
 Henvendelser fra pengeinstitutter har vist, at de  

 gældende regler i pensionsafkastbeskatningslovens § 36,  

 stk. 1 og 2, om indtægtsføring af engangsfortjeneste  

 på obligationer, pantebreve og andre fordringer og om  

 indtægtsføring af de særlige 20 pct.-saldi ikke  

 umiddelbart kan anvendes i relation til pengeinstitutternes  

 puljeordninger.
18.2. Lovforslaget Der foreslås derfor indsat bestemmelser i  

 § 36, stk. 1 og 2, om opgørelse og  

 indtægtsføring af engangsfortjeneste på obligationer,  

 pantebreve og andre fordringer i danske kroner og de særlige 20  

 pct.-saldi vedrørende pengeinstitutternes puljeordninger.
 Det foreslås endvidere, at der  

 indsættes en bestemmelse i § 36, som stk. 8, hvorefter  

 livsforsikringsselskaber for indkomståret 2002 kan vælge at  

 medregne større beløb, end de er pligtige til efter  

 bestemmelserne i § 36, stk. 1 og 2. Herved får  

 livsforsikringsselskaberne mulighed for at udnytte bestemmelsen i § 14,  

 stk. 1, om nedsættelse for skattepligtig indkomst.
19. Ændring af selskabsskatteloven - justering af § 3,  

 stk. 10, om ejendomsdatterselskaber, der fuldt ud ejes af et  

 livsforsikringsselskab, en pensionskasse eller en pensionsfond og flytning af  

 bestemmelsens indhold til en ny § 3 A (genfremsættelse af L  

 37) 19.1. Gældende regler Ifølge selskabsskattelovens § 3, stk. 10,  

 anses indkomst, der i et indkomstår er indtjent af et  

 ejendomsdatterselskab, som fuldt ud direkte eller indirekte ejes af et  

 livsforsikringsselskab, en pensionskasse eller pensionsfond, for indtjent i  

 samme indkomstår af livsforsikringsselskabet, pensionskassen eller  

 pensionsfonden.
 Efter de gældende regler kan underskud i  

 ejendomsdatterselskabet fra tiden før beskatningen efter  

 selskabsskattelovens § 3, stk. 10, fradrages i overskud af  

 selskabets virksomhed efter fradrag af underskud for det  

 pågældende indkomstår i livsforsikringsselskabet m.v.
19.2. Lovforslaget Af hensyn til overskueligheden og læsevenligheden  

foreslås indholdet af selskabsskattelovens § 3,  

 stk. 10, flyttet til en ny § 3 A.
 Det foreslås præciseret, at det er det  

 livsforsikringsselskab, den pensionskasse eller den pensionsfond, der er  

 nærmeste ejer af ejendomsdatterselskabet, som skal betragtes som om,  

 det har indtjent datterselskabets indkomst.
 Den gældende underskudsbestemmelse har vist sig  

 uhensigtsmæssig, hvorfor det foreslås, at underskud i  

 ejendomsdatterselskabet fra tiden før beskatningen efter  

 selskabsskattelovens § 3, stk. 10, skal fradrages i  

 ejendomsdatterselskabets eventuelle overskud for det aktuelle år, inden  

 indkomsten føres til beskatning hos livsforsikringsselskabet.
 Der foreslås samtidig indsat en bestemmelse  

 om, at tab i ejendomsdatterselskabet fra tiden før beskatningen efter  

 selskabsskattelovens § 3, stk. 10, skal fradrages efter de herom  

 gældende regler i ejendomsdatterselskabets fortjeneste før  

 fradrag af tab for det pågældende år hos  

 livsforsikringsselskabet.
 Det foreslås, at der indsættes en  

 bestemmelse om, at livsforsikringsselskabet, pensionskassen eller  

 pensionsfonden hæfter for skatten af den indkomst, der kan  

 henføres til ejendomsdatterselskabet, og at ejendomsdatterselskabet  

 hæfter solidarisk for den skat, der kan henføres til dette.
20. Ændring af selskabsskatteloven - justering af § 1,  

 stk. 1, nr. 5 a, 3. og 4. pkt., om akkumulerende investeringsforeninger,  

 der udelukkende henvender sig til pensionsafkastskattepligtige  

 (genfremsættelse af L 37) 20.1. Gældende regler Efter de gældende regler er det en betingelse for,  

 at en akkumulerende investeringsforening kan beskattes efter reglerne i  

 selskabsskattelovens § 1, stk. 1, nr. 6, at foreningen udelukkende  

 optager medlemmer, der er skattepligtige efter  

 pensionsafkastbeskatningsloven.
Opfyldes betingelserne ikke, sker der fuld  

 selskabsbeskatning af investeringsforeningen.
20.2. Lovforslaget De gældende regler indebærer, at  

 pengeinstitutterne ikke kan have en handelsbeholdning af investeringsbeviser  

 udstedt af disse investeringsforeninger, men alene kan optræde som  

 formidlere af handel med investeringsbeviserne.
Det har imidlertid vist sig  

 nødvendigt, at pengeinstitutterne har en handelsbeholdning af disse  

 investeringsbeviser.
Ved oprettelse af en ny investeringsforening afgiver et  

 pengeinstitut typisk tegningsgaranti for et minimumsbeløb, og  

 herudover købes og sælges investeringsbeviser typisk gennem  

 pengeinstitutter.
Det foreslås derfor, at sådanne  

 investeringsforeninger tillige kan optage pengeinstitutter, der er  

 lagerbeskattede efter aktieavancebeskatningsloven, som medlemmer.
21. Justering af overgangsreglerne om opdeling af en udloddende  

 investeringsforening i en akkumulerende investeringsforening og en udloddende  

 investeringsforening (genfremsættelse af L 37) 21.1. Gældende regler Efter de gældende regler kan en eksisterende  

 udloddende investeringsforening i 2001 opdeles efter reglerne i  

 fusionsskattelovens kapitel 4 i en akkumulerende investeringsforening og en  

 udloddende investeringsforening.
21.2. Lovforslaget Det foreslås, at tidsfristen forlænges  

 til og med 2003, og at fusionsskattelovens betingelse om, at de udskilte  

 aktiver skal udgøre en gren af en virksomhed, ikke skal finde  

 anvendelse ved sådanne opdelinger.
22. Provenumæssige konsekvenser Forslaget er dels en opfølgning på lov nr.  

 925 af 23. oktober 2001 (Livsforsikringsselskabers solvens), dels en  

 genfremsættelse af lovforslag L 37, folketingsåret 2001-2002, 1.  

 samling (Friholdelse for pensionsafkastskat, ejendomsdatterselskaber,  

 akkumulerende investeringsforeninger, opdeling af udloddende  

 investeringsforeninger m.v.).
 22.1. Forslag fremsat som opfølgning på lov nr. 925 af 23.  

 oktober 2001.
22.1.1. Forslag vedrørende livsforsikringsselskabers fradrag Det foreslås, at livsforsikringsselskaber får  

 mulighed for at fratrække et negativt  

 fradragsbegrænsningsbeløb i selskabernes positive skattepligtige  

 indkomst.
Efter gældende regler fradrages sådanne  

 negative beløb først i senere års positive  

 fradragsbegrænsningsbeløb.
De gældende regler  

 indebærer, at fradrag for tab på aktier gives gennem modregning i  

 aktiegevinster opstået på et senere tidspunkt.
Dette vil i  

 år med meget store aktietab, herunder særligt i kombination med  

 en tilbageførsel af bonusudjævningshensættelser fra de  

 forsikrede, kunne medføre en meget betydelig skattepligtig indkomst,  

 som så modsvares af en reduktion af de skattepligtige indkomster i de  

 efterfølgende år.
Med forslaget fremrykkes fradraget for aktietab til  

 tabsåret i det omfang, der er positiv skattepligtig indkomst, hvori  

 fradraget kan foretages.
Dermed undgås, at selskaberne i år med  

 aktietab kan komme ud for at svare betydelige skattebeløb, som  

 herefter skal tilbageføres til selskaberne over en   ofte  

 længere   årrække.
Der foreligger ikke oplysninger, der kan danne grundlag  

 for et skøn over provenuvirkningen af forslaget i 2001, hvor der har  

 været store aktietab.
Reelt afhænger virkningen af selskabernes  

 tab på aktier opgjort med udgangspunkt i kurserne ultimo 2001,  

 størrelsen af fremførte underskud samt af hvorledes selskaberne  

 har valgt at hensætte til (eller tilbageført hensættelser  

 fra) de forsikrede med baggrund heri.
Ved et aktiekursniveau svarende til  

 det, der indtrådte efter 11. september, ville en videreførsel af  

 gældende regler have indebåret et skattetilsvar i 2001 af meget  

 betydelig størrelse og dermed et betydeligt   men midlertidigt -  

 dræn af likviditet fra selskaberne.
 Den reelle provenuvirkning af forslaget   også  

 på sigt   er et rentetab for staten.
Det foreslås endvidere, at overskydende positive  

 fradragsbegrænsningsbeløb medregnes til den skattepligtige  

 indkomst i det indkomstår, hvor beløbet opstår.
Der er  

 isoleret set tale om en stramning, der medfører et fremrykket  

 beskatningstidspunkt for aktiegevinster mv. i nogle antagelig meget  

 sjældent forekommende situationer.
Endelig foreslås for livsforsikringsselskaber en  

 ophævelse af reglen i kursgevinstloven om, at tab på  

 aktiebaserede kontrakter kun kan modregnes i gevinster på enten samme  

 kontrakt eller andre kontrakter vedrørende aktiesalg og   køb.  

 Sådanne kontrakter anvendes kun i begrænset omfang i dag, og den  

 gældende regel kan i sig selv   i et vist omfang - give anledning til,  

 at selskaberne afstår fra anvendelse af sådanne kontrakter til  

 afdækning af kursrisikoen på dele af aktiebeholdningen.
Forslaget  

 vil således medføre, at disse kontrakter i højere grad  

 vil vinde udbredelse, hvor forretningsmæssige hensyn måtte tale  

 herfor.
Der er ikke egentlige provenumæssige konsekvenser heraf, men  

 forslaget vil kunne medføre mindre udsving i selskabernes  

 skattepligtige indkomst over tid.
 22.1.2. Forslag vedrørende fastlæggelse af  

 pensionsafkastbeskatning og pensionsbeskatning, når Finanstilsynet  

 griber ind over for et livsforsikringsselskab eller en pensionskasse.
Efter lovforslaget skal det ikke have konsekvenser for  

 pensionsafkastskatten og pensionsbeskatningen, at forsikringsbestanden m.v. i  

 et livsforsikringsselskab eller i en pensionskasse tages under administration  

 af Finanstilsynet.
Overgangen til administrationsbo skal således ikke  

 ændre den skattemæssige behandling af sådanne  

 forsikringsbestande, og der udløses således heller ikke  

 ændringer i skatteprovenuet som følge af overgangen.
I forhold til gældende regler indebærer  

 forslaget formelt set en række ændringer, som overvejende er  

 lettelser.
Imidlertid er de gældende regler ikke udformet med henblik  

 på en situation, hvor livsforsikringsselskaber m.v. tages under  

 administration af Finanstilsynet.
Reglerne indebærer derfor i disse  

 situationer en række utilsigtede virkninger, som afbødes med  

 forslaget.
Provenuvirkningen af forslaget har derfor karakter af, at der  

 gives afkald på et utilsigtet merprovenu af de gældende  

 regler.
 22.1.3. Samlet virkning af forslag fremsat som opfølgning  

 på lov nr. 925 af 23. oktober 2001.
De forslag, der fremsættes som opfølgning  

 på ovennævnte lov, vedrører alene  

 livsforsikringsselskaber.
Forslagene vedrørende selskabernes fradrag  

 sikrer, at der fra og med 2001 bliver bedre overensstemmelse mellem det  

 tidspunkt, hvor et tab på aktier eller på aktiebaserede  

 kontrakter opstår, og det skattemæssige fradragstidspunkt for  

 tabet.
Dermed undgår selskaberne betydelige skattebetalinger, der kan  

 opstå i år med store aktietab, og som i efterfølgende  

 år føres tilbage til selskaberne igen, ligesom selskabernes  

 skattepligtige indkomster vil undergå mindre udsving over tid.
 I det omfang 2001 måtte resultere i store  

 aktiekurstab undgås med forslaget, at selskaberne   som en utilsigtet  

 konsekvens af gældende regler - får store skattepligtige  

 indkomster og dermed en betydelig selskabsskat vedrørende  

 indkomståret 2001 - som i 2002 og efterfølgende år  

 gradvist vil blive ført tilbage til selskaberne igen.
 22.2. Genfremsættelse af lovforslag L 37, folketingsåret  

 2001-2002, 1. samling (Friholdelse for pensionsafkastskat,  

 ejendomsdatterselskaber, akkumulerende investeringsforeninger, opdeling af  

 udloddende investeringsforeninger m.v.).
22.2.1. Forslag vedrørende pensionssektorens overgang til  

 markedsværdiansættelse Friholdelse for pensionsafkastskat - Livrenter Forslaget om at ændre reglerne for den skematiske  

 friholdelse af livrenter uden ret til bonus for pensionsafkastskat  

 vedrører et meget begrænset antal livsforsikringsselskaber.  

 Forslaget vurderes med udgangspunkt i statistiske oplysninger for 1999 at  

 medføre formindsket pensionsafkastbeskatning for disse selskaber under  

 et, idet der dog vil kunne være enkelte selskaber, hvis beskatning  

 forøges.
 Forslaget skønnes med nogen usikkerhed at  

 medføre et provenutab på 10 - 15 mill. kr. i 2002. Provenutabet  

 falder i de følgende år i takt med, at forsikringerne kommer til  

 udbetaling.
Beløbet skal ses på baggrund af, at der  

 ultimo 1999 var hensat ca. 17 mia. kr. til kontrakter vedrørende  

 livrenter uden bonus i selskaberne, og at selskabernes afgiftsgrundlag i 1999  

 var godt 1,8 mia. kr., hvoraf godt 1,5 mia. kr. var friholdt for  

 pensionsafkastskat.
Ca. 0,1 mia. kr. yderligere ville være blevet  

 friholdt efter de foreslåede regler, svarende til en skattebesparelse  

 på ca.15 mill. kr. ved den gældende skattesats på 15  

 pct.
Friholdelse for pensionsafkastskat   Opsparing foretaget før  

 1983 Forslaget om at benytte handelsværdier ved beregning  

 af formuen/passiverne ved udgangen af indkomståret i forbindelse med  

 beregning af overgangsfradraget skønnes ved det nuværende  

 renteniveau at indebære forøget beskatning.
Dette skyldes, at  

 handelsværdien af pensionssektorens obligationsbeholdning aktuelt  

 skønnes at være større end værdien af beholdningen  

 opgjort efter gældende regler, dvs. som den gennemsnitlige  

 anskaffelsessum med tillæg af matematisk kursopskrivning.
Dermed  

 øges nævneren i det forholdstal, som bestemmer  

 overgangsfradraget, hvorved fradraget reduceres.
 Der er tale om meget beskedne effekter, og ved det  

 nuværende renteniveau anslås forslaget med betydelig usikkerhed  

 at indebære et merprovenu på 5 - 10 mill. kr. i 2002.  

 Merprovenuet falder i de følgende år i takt med, at  

 overgangsfradraget gradvist falder væk.
Ved et højere renteniveau vil provenugevinsten  

 reduceres eller vendes til en skattelettelse, hvis obligationsbeholdningens  

 handelsværdi falder til et niveau, der er mindre end værdien  

 opgjort efter gældende regler.
Overgangsfradraget i 2002 skønnes  

 at have en skatteværdi i størrelsesordenen 1 mia. kr.
Ny rente i forbindelse med genforsikring Forslaget om at indføre en »rente« beregnet som  

 gennemsnittet af det aktuelle og de 4 forudgående indkomstårs  

 afkast før pensionsafkastskat til erstatning for afkastprocenten vil  

 indebære en øget beskatning for de selskaber, der i  

 genforsikring har afgivet hensættelser, som ikke er deponeret fuldt ud,  

 og som derfor skal beskattes af et skematisk opgjort afkast.  

 Afkastmålet afspejler efter de gældende regler alene  

 obligationsafkastet, mens det foreslåede afkastmål også  

 indeholder aktieafkastet.
Aktier antages at give et højere afkast end  

 obligationer.
Derfor vil det skematisk beregnede afkast, der skal beskattes,  

 blive større.
 For selskaber, der modtager hensættelser i  

 genforsikring, som ikke er deponeret fuldt ud, vil der tilsvarende kunne  

 være tale om reduceret beskatning, idet loftet for fradrag for bonus og  

 teknisk rente ligeledes vil øges som følge af forslaget.  

 Forslaget vil dog også kunne resultere i øget beskatning for  

 genforsikringsselskaberne i det omfang det foreslåede 5-års  

 gennemsnit i de afgivende selskaber undergår større udsving over  

 tid end gældende reglers afkastprocent, og dette resulterer i, at  

 maksimeringsreglen for genforsikringsselskabernes fradrag oftere kommer i  

 anvendelse.
Forslaget skønnes på sigt at medføre  

 et beskedent merprovenu.
Skematisk beregnet afkast såvel som fradrag  

 har i de senere år ligget i størrelsesordenen godt 100 mill. kr.  

 årligt.
Ovennævnte forslag vedrørende  

 pensionssektorens overgang til markedsværdiansættelse  

 skønnes ved det nuværende renteniveau til en meget beskeden  

 lettelse set under ét.
Ved det nuværende renteniveau  

 skønnes et mindreprovenu på ca. 5 mill. kr. i indkomståret  

 2002 og et aftagende mindreprovenu de følgende år.
Ved et lavere  

 renteniveau vil mindreprovenuet vende til et merprovenu, der ligeledes vil  

 aftage over tid.
22.2.2. Øvrige forslag Lovforslaget indeholder en række justeringer, der  

 først og fremmest vedrører regler gennemført i  

 forbindelse med omlægningen af beskatningen af pensionsafkast fra  

 december 2000.
 Forslagene om justering af værnsreglerne  

 vedrørende refusion af selskabsskat, behandling af  

 selskabsskattemæssige underskud i relation til § 14, stk. 2,  

 samt fradrag for tab på fordringer er mindre ændringer af teknisk  

 art med det formål at fastholde beskatningen på det tilsigtede  

 niveau og har ikke provenumæssige konsekvenser.
 Forslaget vedrørende indeksobligationsbaserede  

 investeringsforeningers mulighed for at eje aktier i egne  

 administrationsselskaber er en teknisk justering, der ikke har  

 provenumæssige konsekvenser.
Forslagene om ændring af overgangsbestemmelserne  

 vedrørende indtægtsføring af engangsfortjeneste og  

 særlige saldi, har for det første til formål at sikre, at  

 bestemmelserne kan anvendes i relation til pengeinstitutternes  

 puljeordninger.
Dette har ikke provenumæssige konsekvenser.
 Dernæst sikres det, at livsforsikringsselskaber i  

 2002 kan få nedsættelse i pensionsafkastbeskatningsgrundlaget for  

 positiv selskabsindkomst opstået som følge af, at resterende  

 realisationssaldi mv. indtægtsføres i selskabsindkomsten i 2002.  

 Ved vurderingen af de provenumæssige konsekvenser af lovforslag L 93 ,  

 folketingsåret 1999-2000, Opfølgning på Pinsepakken,  

 vedtaget som lov nr. 959 af 20. december 1999, lagdes til grund, at der ville  

 være fradrag i pensionsafkastbeskatningsgrundlaget i 2002 i det omfang,  

 at denne indtægtsførsel af resterende realisationssaldi m.v.  

 måtte indebære forøget skattepligtig indkomst for  

 selskaberne i 2002. Med nærværende forslag fastholdes  

 pensionsafkastbeskatningen af selskaberne på det niveau, der  

 tilsigtedes med L 93.
 Forslaget om justering af reglerne om  

 ejendomsdatterselskaber, der ejes fuldt ud af pensionsafkastskattepligtige  

 pensionsinstitutter, omfatter præciseringer, justeringer af  

 uhensigtsmæssige forhold m.v., der ikke har provenumæssige  

 konsekvenser.
 Forslaget om justering af reglerne om akkumulerende  

 investeringsforeninger, der udelukkende henvender sig til  

 pensionsafkastskattepligtige, hvorefter et pengeinstitut, der er  

 lagerbeskattet, kan optages som medlem af sådanne foreninger og dermed  

 tillades at eje en handelsbeholdning af beviser i disse, har ikke  

 provenumæssige konsekvenser.
 Forslaget om at forlænge tidsfristen til og med  

 indkomståret 2003 for opdeling af en eksisterende udloddende  

 investeringsforening i en akkumulerende forening, der udelukkende henvender  

 sig til pensionsafkastskattepligtige investorer, og en udloddende, der  

 henvender sig til andre investorer, skønnes ikke at have  

 provenumæssige konsekvenser.
Forslaget om, at grenkravet ikke skal finde anvendelse,  

 vil gøre det muligt for foreningerne at foretage grenopdelinger som  

 alternativ til en fuldstændig opdeling.
Dette skønnes at  

 medføre et meget beskedent mindreprovenu.
Det skyldes, at bortfaldet  

 af aktietabssaldi ved en fuldstændig opdeling hovedsagelig ville  

 indebære, at realisationer af gevinster på aktier ejet under tre  

 år, som kunne være modregnet i disse saldi, ville blive udskudt  

 til aktierne har været ejet i tre år.
 Set under et skønnes ovennævnte forslag at  

 medføre et meget beskedent mindreprovenu, der kan henføres til  

 de to sidstnævnte forslag vedrørende investeringsforeninger.
22.2.3. Samlet virkning af genfremsættelse af lovforslag L 37 Genfremsættelsen af lovforslag L 37 indeholder en  

 række mindre justeringer i forbindelse med pensionssektorens overgang  

 til markedsværdiansættelse samt en række justeringer af  

 reglerne gennemført i forbindelse med omlægningen af  

 beskatningen af pensionsafkast fra december 2000.
 Denne del af lovforslaget anslås under ét at  

 indebære et provenutab på ca. 5 mill. kr. i indkomståret  

 2002. I de efterfølgende år vil provenutabet aftage for efter en  

 længere årrække helt at forsvinde.
Finansårsvirkningen i 2002 skønnes til et  

 provenutab på 5 mill. kr.
Der er ikke kommunevirkning af forslaget.
23. Administrative konsekvenser for stat, kommuner og amtskommuner Gennemførelsen af de foreslåede  

 ændringer af pensionsafkastbeskatningsloven skønnes at  

 medføre engangsudgifter i Told·  

 Skat på 0,3 mill. kr. til edb-tilretning og information.
De løbende driftsomkostninger skønnes at  

 kunne reduceres med 0,4 mill. kr. årligt.
Denne besparelse kan dog  

 tidligst realiseres i 2003 som følge af opsigelsesvarsler i forhold  

 til eksterne leverandører.
Gennemførelsen af de øvrige foreslåede  

 ændringer skønnes at medføre engangsudgifter i Told·  

 Skat på 150.000 kr. til edb-tilretning.
Derudover skønnes  

 forslagene ikke at få nævneværdige administrative  

 konsekvenser.
24. Økonomiske konsekvenser for erhvervslivet Forslaget indeholder en opfølgning på lov nr.  

 925 af 23 oktober 2001. Denne del af lovforslaget har positive  

 erhvervsøkonomiske konsekvenser, idet den fjerner utilsigtede  

 virkninger for selskabernes skattebetalinger, der kan opstå i  

 tilknytning til store aktiekurstab.
Hermed forbedres selskabernes likviditet,  

 ligesom der fjernes skattemæssige incitamenter til at undlade  

 anvendelse af aktiebaserede kontrakter, hvor denne anvendelse i øvrigt  

 kan begrundes forretningsmæssigt.
Forslaget afbøder dermed  

 også virkningerne af de aktuelle kursfald i 2001.
 Den del af lovforslaget, der er en genfremsættelse  

 af lovforslag L 37, folketingsåret 2001-2002, 1. samling skønnes  

 ikke at have væsentlige erhvervsøkonomiske konsekvenser.
25. Administrative konsekvenser for erhvervslivet Lovforslaget vedrører livsforsikringsselskaber,  

 pensionskasser og  fonde, ejendomsselskaber, der udelukkende ejes af  

 livsforsikringsselskaber, pensionskasser og fonde, investeringsforeninger og  

 pengeinstitutter.
 De foreslåede ændringer i  

 pensionsafkastbeskatningsloven som følge af afskaffelsen af den  

 såkaldte matematiske kursopskrivning må anses for at  

 indebære en lettelse af de administrative byrder ved administrationen  

 af denne lov for livsforsikringsselskaber, pensionskasser og  fonde og  

 pengeinstitutter.
 Forslaget indebærer, at der ikke mere skal indsendes  

 oplysninger pr. fondskode til Told- og Skattestyrelsen til brug for  

 beregningen af de matematisk regulerede anskaffelsessummer for selskabernes  

 beholdninger af obligationer, pantebreve og andre fordringer i danske kroner  

 og selskabernes individuelle afkastprocent, jf. beskrivelsen af de  

 gældende regler i afsnit 10.2.
 Forslaget indebærer, at der ikke mere skal foretages  

 en individuel beregning af friholdelse for den enkelte livsforsikring uden  

 ret til bonus, men at friholdelsen beregnes på grundlag af de  

 forsikringsmæssige hensættelser på samme måde som  

 livsforsikringsselskabernes øvrige friholdelser.
 Det må efter alt foreliggende lægges til  

 grund, at årsregnskabet for livsforsikringsselskaber, pensionskasser og  

  fonde fra og med 2002 skal aflægges til markedsværdier  

 (lagerprincippet). Forslaget om afskaffelse af den såkaldte matematiske  

 kursopskrivning indebærer, at pensionsinstitutterne slipper for at  

 operere med to værdisæt for samme beholdning af obligationer,  

 pantebreve og andre fordringer i danske kroner.
 Lovforslaget skønnes ikke i øvrigt at have  

 væsentlige administrative konsekvenser for erhvervslivet.
Da forslaget hovedsageligt vedrører en del af  

 erhvervslivet, der udgøres af investeringsforeninger, pengeinstitutter  

 og pensionsinstitutter, og for en større dels vedkommende  

 imødekommer ønsker fra disse, har man for så vidt  

 angår vurderingen af de administrative konsekvenser valgt at  

 forelægge forslaget for brancherne.
Dette er sket i forbindelse med den  

 eksterne høring.
26. Miljømæssige konsekvenser Lovforslaget har ingen miljømæssige  

 konsekvenser.
27. Administrative konsekvenser for borgerne Lovforslaget har ingen administrative konsekvenser for  

 borgerne.
28. Forholdet til EU-retten Ved lov nr. 387 af 2. juni 1999 (L 213,  

 folketingsåret 1998-99) blev reglerne om forsikringsselskabers fradrag  

 justeret, hvilket bl.a.. indebar, at skadesforsikringsselskaberne fik  

 lempeligere regler.
Denne justering er begrundet i, at der for  

 skadesforsikringsselskaberne ikke eksisterer den samme sammenhæng  

 mellem det finansielle afkast og størrelsen af de  

 forsikringsmæssige hensættelser.
Af lovforslagets bemærkninger fremgik, at lempelsen  

 rejste det spørgsmål, om lempelsen var en sådan  

 sektorspecifik skatteordning, at forslaget kunne være i konflikt med  

 EU-rettens regler om statsstøtte.
Der blev derfor rettet henvendelse  

 til Kommissionen.
Henvendelsen har ikke affødt nogen kritik af  

 ordningen fra Kommissionen.
Nærværende justering af  

 fradragsbegrænsningsreglerne skal forhindre den situation, at et  

 selskab kan have en stor skattepligtig indkomst, samtidig med at selskabet  

 har tilsvarende store kurstab på aktier.
Denne situation kan  

 opstå efter gældende regler, fordi  

 fradragsbegrænsningsreglerne i visse tilfælde ikke giver mulighed  

 for, at selskabet kan fradrage tabet på aktierne.
Selskabet kan alene  

 fremføre tabet til fradrag i senere skattefrie indtægter.
Den manglende fradragsret i år med store aktietab  

 indebærer, at beskatningen for livsforsikringsselskaber er mere  

 fremrykket, end det er tilfældet for pengeinstitutter m.v., der  

 medregner urealiseret fortjeneste og tab på aktier ved  

 opgørelsen af den skattepligtige indkomst (lagerprincippet). Når  

 der ved lovforslaget gives mulighed for, at selskaberne kan fradrage et  

 negativt fradragsbegrænsningsbeløb i den skattepligtige  

 indkomst, er virkningen heraf i vidt omfang den samme som for andre  

 selskaber, der skal medregne fortjeneste og tab på aktier ved  

 indkomstopgørelsen, og som opgør fortjeneste og tab efter  

 lagerprincippet.
Der er således tale om, at der med lovforslaget sker  

 en tilnærmelse af indkomstopgørelsen til almindeligt  

 gældende principper.
Det er på den baggrund ikke opfattelsen, at  

 ordningen udgør en sektorspecifik skattemæssig ordning, der skal  

 notificeres i EU.
 Lovforslaget skønnes heller ikke i øvrigt at  

 have EU-retlige aspekter.
29. Høringer Lovforslaget er for så vidt angår forslaget om  

 at ændre skattereglerne for livsforsikringsselskaberne, således  

 at disse regler i større omfang end nu tager højde for en  

 situation med kraftige kursfald, en opfølgning på lov nr.  

 925 af 23. oktober 2001 (L 6, folketingsåret 2001-2002). Under  

 behandlingen af L 6 blev det oplyst, at Skatteministeriet ville indlede  

 drøftelser med branchen med henblik på at finde en  

 hensigtsmæssig løsning på problemer med de gældende  

 regler, når der er store kursfald på aktier m.v.  

 Nærværende lovforslag er på dette punkt i vidt omfang  

 udslag af drøftelser med Forsikring & Pension.
På grund af  

 den korte tidsfrist   hvis forslaget skulle gavne livsforsikringsselskaberne  

 i den aktuelle situation   har det imidlertid ikke været mulig at  

 gennemføre en normal høringsprocedure.
 Lovforslaget er for så vidt angår reglerne,  

 der fastlægger de pensionsafkastskattemæssige og  

 pensionsbeskatningsmæssige virkninger af, at Finanstilsynet griber  

 ind over for livsforsikringsselskaber  m.v. ved, at forsikringsbestanden  

 tages under administration og koncessionen til at drive livsforsikrngsselskab  

 m.v. tilbagekaldes, ligeledes en opfølgning på lov nr. 925 af  

 23. oktober 2001 (L 6, folketingsåret 2001-2002). Forsikring &  

 Pension er orienteret om forslaget på dette punkt, men har ikke haft  

 forslaget til egentlig høring.
 De øvrige ændringer af  

pensionsafkastbeskatningsloven (der er en genfremsættelse af L  

 37) har ud over statsadministrationen været til høring hos  

 Advokatsamfundet, Arbejdsmarkedets Tillægspension, den sociale  

 pensionsfond, Erhvervenes Skattesekretariat, Finansrådet, Foreningen af  

 Firmapensionskasser, Foreningen Registrerede Revisorer, Foreningen af  

 Statsautoriserede Revisorer, Forsikring & Pension, Frederiksberg Kommune  

 (Skattedirektoratet), InvesteringsForeningsRådet, Kommunernes  

 Landsforening, Københavns Kommune (Skatteforvaltningen) og  

 Lønmodtagernes Dyrtidsfond.
 Der er indkommet bemærkninger til forslaget fra  

 Advokatsamfundet, Forsikring & Pension og Lønmodtagernes  

 Dyrtidsfond, jf. nedenfor.
En del af de foreslåede ændringer  

 vedrørende ejendomsdatterselskaber, der ejes fuldt ud af  

 livsforsikringsselskaber, pensionskasser eller pensionsfonde, (der er en  

 genfremsættelse af L 37) har særskilt været forelagt  

 Forsikring&Pension, der ikke har haft bemærkninger til disse  

 forslag.
Forsikring&Pension har i sit høringssvar stillet en  

 række spørgsmål om den praktiske anvendelse af  

 bestemmelsen om ejendomsdatterselskaber.
Skatteministeriet har været  

 opmærksom på, at der er behov for en afklaring af disse og en  

 række andre spørgsmål vedrørende  

 ejendomsdatterselskaber, men har   med en enkelt undtagelse, jf. nedenfor -  

 ikke ment, at en sådan afklaring forudsætter ny lovgivning.  

 Skatteministeriet har udarbejdet en meddelelse, der er offentliggjort.
 De foreslåede ændringer vedrørende  

opdeling af investeringsforeninger (der er en genfremsættelse af  

 L 37) har udover statsadministrationen været til høring hos  

 Advokatrådet, Arbejderbevægelsens Erhvervsråd, Erhvervenes  

 Skattesekretariat, InvesteringsForeningsRådet, Finansrådet,  

 Forsikring og Pension, Foreningen af Registrerede Revisorer, Foreningen af  

 Statsautoriserede Revisorer, Frederiksberg Kommune, Københavns  

 Kommune, Kommunernes Landsforening, Skattechefforeningen,  

 Skatterevisorforeningen og Den Danske Skatteborgerforening.
 Der er indkommet bemærkninger til forslaget fra  

 Finansrådet, InvesteringsForeningsRådet og Foreningen af  

 Statsautoriserede Revisorer, jf. nedenfor.
 Forslaget om ændring af skattepligtsbestemmelsen  

 for akkumulerende investeringsforeninger, der udelukkende henvender sig  

 til pensionsafkastskattepligtige, har været til en kort høring  

 hos Finansrådet, InvesteringsForeningsRådet og  

 Finanstilsynet.
 Der er indkommet bemærkninger til forslaget fra  

 Finansrådet og InvesteringsForeningsrådet, jf. nedenfor.
Gengivelse af bemærkninger i høringssvar og  

 Skatteministeriets kommentarer hertil Organisation Bemærkninger i høringssvar Kommentar til høringssvar Advokatsamfundet Ad § 1, nr. 1 (nu § 1, nr. 6) Efter Advokatrådets opfattelse, kan   og måske bør  

 ordvalget i den nugældende PAL § 2, stk. 1, nr. 14,  

 såvel efter sin ordlyd som efter sit formål fortolkes  

 således, at skatterefusion fra et selskab, der er skattepligtigt efter  

 PAL, ikke indgår i beskatningsgrundlaget i PAL § 2. Det  

 foreslås derfor, at det i bemærkningerne anføres, at  

 tilføjelsen er en præcisering, uden at der herved er taget  

 stilling til, om tilføjelsen allerede følger af en fortolkning  

 af den hidtidige lovtekst.
 Efter skatteministeriets opfattelse indebærer tilføjelsen af  

 »bortset fra et selskab, der er skattepligtigt efter denne lov« en lempelse.  

 Med den gældende affattelse af bestemmelsen indebærer det  

 forhold, at livsforsikringsselskabet har et datterselskab, der ikke er  

 omfattet af skattepligten efter PAL, at livsforsikringsselskabet skal  

 beskattes af skatterefusion fra et sambeskattet  

 livsforsikringsdatterselskab.
Forsikring & Pension Ad § 1, nr. 1 (nu § 1, nr. 6) F&P henviser til, at man tidligere har argumenteret for, at  

 bestemmelsen om skattepligt af skatterefusion i PAL § 2, stk. 1,  

 nr. 14, efter de gældende regler er for bredt affattet under  

 hensyntagen til, at bestemmelsen er en værnsregel, der skal ramme ved  

 overkapitalisering af datterselskaber.
Lovforslaget er efterfølgende på teknisk plan drøftet  

 med repræsentanter for F&P.
F&P har herunder anført, at  

 skatterefusion til et livsforsikringsselskab ikke bør være  

 PAL-pligtigt for livsforsikringsselskabet, når underskuddet i  

 livsforsikringsselskabet f.eks. er en konsekvens af  

 fradragsbegrænsningsreglerne i SEL § 13, og skatterefusionen ydes  

 af livsforsikringsselskabets moderselskab, der ikke selv er et  

 livsforsikringsselskab.
 En lovgivning, der sondrer mellem årsagerne til, at  

 moderselskabet har haft underskud og modtaget skatterefusion, vil blive meget  

 omfattende og kompliceret, hvorfor der ikke findes grundlag for en  

 sådan lovgivning.
F&P har endvidere anført, at 90 pct.-kravet i SEL  

 § 3, stk. 10, vedrørende ejendomsdatterselskaber bør  

 ophæves, således at bestemmelsen udvides til at omfatte alle  

 datterselskaber, der direkte eller indirekte ejes fuldt ud af f.eks. et  

 livsforsikringsselskab.
Herved opnås skattemæssig neutralitet,  

 uanset koncernstruktur.
Dette spørgsmål er behandlet i forbindelse med  

 fremsættelsen af forslaget til SEL § 3, stk. 10, jf.  

 betænkningen til L 71, folketingsåret 2000-2001 og i svaret, L 71  

   bilag 29, på F&P s henvendelse til Skatteudvalget, L 71   bilag  

 5. Som det fremgår heraf, kan spørgsmålet om  

 skattemæssig neutralitet anskues fra flere vinkler. Èn vinkel  

 er, som anført af F&P, at der skal være skattemæssig  

 neutralitet uanset koncernstruktur.
En anden er, at der skal være  

 neutralitet mellem at eje aktier i et datterselskab og ethvert andet selskab.  

 Det er vanskeligt at se begrundelsen for, at det skal være mere  

 fordelagtigt at have aktier i ens eget bank-datterselskab end aktier i et  

 andet bank-aktieselskab.
Der fandtes imidlertid at gøre sig  

 sådanne særlige forhold gældende for  

 ejendomsdatterselskaber, at der i SEL § 3, stk. 10, blev fastsat en  

 særlig ordning for disse, der indebærer, at ejendommene beskattes  

 som om, de var ejet direkte.
 F&P mener bl.a., at der kun bør være  

 skattepligt i et tilfælde, hvor der er et datterselskab, der  

ikke er omfattet af SEL § 3, stk. 10.
Skatteministeriet er enig ned F&P i, at eksistensen af et  

 ejendomsdatterselskab, der er omfattet af SEL § 3, stk. 10, ikke  

 bør indebære, at bestemmelsen i PAL § 2, stk. 1, nr.  

 14, finder anvendelse.
Bestemmelsen er derfor ændret på dette  

 punkt.
 F&P mener, at der også efter bestemmelsen i  

 lovudkastet eksisterer samspilsproblemer i relation til PAL § 14, der  

 bør afklares for at imødegå  

 dobbeltbeskatning.
 F&P har under de tekniske drøftelser  

 anført, at en negativ skattepligtig indkomst i et  

 livsforsikringsselskab   herunder, at et overliggende skadesselskab kan  

 udnytte dette underskud   for livsforsikringsselskabet svarer til, at dette  

 »forudbetaler« en fremtidig lempelse for selskabsskattepligtig indkomst, jf.  

 PAL § 14, stk. 2. Hvis skattepligten for skatterefusionen  

 bibeholdes, bør den bagvedliggende negative skattepligtige indkomst  

 ikke samtidig skulle fremføres som et underskud til anvendelse i  

 efterfølgende indkomstår (= reduktion af fremtidig lempelse for  

 selskattepligtig indkomst).
 Lovforslaget er ændret på dette punkt, jf. lovforslagets  

 § 1, nr. 16.
Ad § 1, nr. 4 (nu § 1, nr.10) Ifølge forslaget skal indkomsten iflg.
PAL § 6, stk. 1,  

 opgøres efter et markedsværdiprincip, mens det korresponderende  

 fradrag efter § 6, stk. 2, skal opgøres efter et  

 gennemsnitsrenteprincip, og ydermere er fradraget maksimeret til  

 beløbet ifølge stk. 1. Denne asymmetri i  

 opgørelsesmetoden for henholdsvis indkomst og fradrag fører til  

 en urimelig stramning af beskatningen.
Den skattepligtige indkomst  

 ifølge stk. 1 og fradraget ifølge stk. 2 bør  

 være identiske (alternativt bør indkomsten ifølge  

 stk. 1 opgøres på grundlag af et gennemsnitsrenteprincip,  

 f.eks. som gennemsnittet af de seneste 5 års  

 nøgletal).
Den nævnte asymmetri har eksisteret siden indførelsen af RAL.  

 Det fremgår af forarbejderne (L 183, Folketingsåret 1982-83) til  

 den tilsvarende bestemmelse i RAL § 7, stk. 1, at det er det  

 direkte tegnende livsforsikringsselskab eller pensionskassen, der skal betale  

 realrenteafgift af opsparingsforpligtelsen, selv om en del af denne  

 forpligtelse er genforsikret i et andet selskab.
Når  

 præmiereserven ikke er deponeret, gennemføres dette ved, at der  

 beregnes afkast af den ikke deponerede reserve.
Derved sikres, at  

 afgiftspligten ikke kan udskydes ved at afgive en deponeret reserve til et  

 ikke afgiftspligtigt genforsikringsselskab.
 Der ses ikke at være grundlag for at fravige det hidtil  

 gældende princip i PAL § 6, stk. 1.
Derimod er lovforslaget ændret i overensstemmelse med F&P s  

 alternative forslag.
Herefter beregnes indkomsten ifølge stk. 1  

 som gennemsnittet af indkomstårets og de 4 forudgående  

 indkomstårs afkast før pensionsafkastskat, af  

 indkomstårets gennemsnitlige ikke deponerede hensættelse Ad § 1, nr. 11 (nu § 1, nr. 17) Lovteksten er ifølge F&P i modstrid med  

 sambeskatningscirkulæret.
F&P foreslår, at det  

 præciseres, at opgørelsen skal ske efter de almindelige  

 principper i sambeskatningscirkulæret mellem sambeskattede selskaber.  

 Dermed opnås overensstemmelse med selskabsbeskatningen og de velkendte  

 sambeskatningsregler.
 Bestemmelsen om over- eller fremførsel af underskud er affattet med  

 udgangspunkt i afsnit 1-3 i sambeskatningsvilkår 2.4.
F&P henviser til, at man tidligere har gjort  

 opmærksom på, at bestemmelsen i PAL § 14, stk. 2, dels  

 er formuleret for bredt, dels er uklar i sin formulering.
Den daværende  

 skatteminister oplyste i sin tid, at han ikke fandt, at der var grundlag for  

 at foreslå formuleringen i bestemmelsen ændret, men at der var  

 iværksat en kortlægning af de situationer, hvor bestemmelsen vil  

 kunne få betydning.
Hvis denne kortlægning skulle føre til  

 en konklusion om, at bestemmelsen er for bred, ville skatteministeren  

 være indstillet på at foreslå bestemmelsen ændret.  

 F&P ser fortsat problemer i affattelsen af § 14, stk. 2,  

 herunder visse overgangsproblemer.
F&P hører på den baggrund  

 meget gerne, hvad skatteministeriets kortlægning er resulteret i.
 Skatteministeriets kortlægning har vist det overlap med  

 bestemmelsen i PAL § 2, stk. 1, nr. 14, der foreslås  

 imødegået med ændringen under § 1, nr. 6.
Ad § 1, nr. 12 Den foreslåede formulering bør ændres til:
 »Nedsættelsen af beskatningsgrundlagene efter stk. 1 og 3 - 4  

 kan ikke medføre, at beskatningsgrundlagene bliver negative«.
 Fradraget ifølge stk. 2 bør ikke være omfattet af  

 den pågældende begrænsning.
 Tilsvarende gør sig gældende efter stk. 5 for  

 udenlandske filialer.
 Den i F&P s bemærkninger omhandlede bestemmelse er taget ud af  

 lovforslaget, idet bestemmelsen er overflødig med den nu  

 foreslåede affattelse af PAL § 16.
Ad § 1, nr. 13, stk. 1 (nu § 1, nr. 19) F&P er enig i, at bestemmelserne om friholdelse for beskatning  

 vedrørende livrenter uden ret til bonus tegnet før den 1. maj  

 1982 bør ændres i forbindelse med overgangen til  

 værdiansættelse til markedsværdi af  

 obligationer.
 Lovforslaget er ændret på dette punkt.
 Men som bestemmelsen er formuleret, synes den at afspejle en  

 misforståelse med hensyn til de garanterede forrentninger, der knytter  

 sig til de omhandlede livrenter uden ret til bonus.
Ad § 1, nr. 13, stk. 3 § 16, stk. 3 er unødigt hård i forhold til det  

 ønskede formål - at forhindre, at fradraget i henhold til  

 stk. 1 forøges med »nye« garantirenter.
Det burde være  

 tilstrækkeligt med følgende bestemmelse:
 Denne bestemmelse er taget ud af forslaget under hensyn til, at der efter  

 det oplyste på nuværende tidspunkt alene er ca. 50 livrenter uden  

 ret til bonus, der ikke er under udbetaling.
»Stk. 3. Stk. 1 finder ikke anvendelse på den  

 del af den garanterede rente, der hidrører fra aftaler om udskydelse  

 af udbetalingens påbegyndelse, såfremt aftalen er indgået  

 efter den xxxx 2001 eller senere.« Nyt nr:
 F&P forslår, at 2. punktum i § 14, stk 4  

 (»Nedsættelsen af et beskatningsgrundlag efter reglerne i stk. 1  

 og 3 kan ikke medføre, at beskatningsgrundlaget bliver negativt)« skal  

 udgå, idet reglen ifølge F&P fører til  

 dobbeltbeskatning.
F&P henviser i den forbindelse til et regneeksempel.
I  

 eksemplet har der over en 2-årsperiode været et samlet  

 finansafkast på i alt 100 mill. kr., der er henlagt til egenkapitalen.  

 Totalt for 2-årsperioden burde der således alene betales  

 selskabsskat med i alt 30 mill. kr.
De samlede skatter udgør  

 imidlertid 30 mill. kr. i selskabsskat og 15 mill. kr. i PAL-skat, svarende  

 til, at der både er betalt selskabsskat og PAL-skat af de samme  

 penge.
 For at undgå denne dobbeltbeskatning bør §14, stk. 4,  

 sidste punktum udgå.
F&P foreslog ved fornyet høring en tilføjelse til PAL  

 § 14, der på den ene side kunne afbøde problemet med  

 dobbeltbeskatning, og som på den anden side ikke foregreb de mere  

 grundlæggende overvejelser om de komplekse regelsæt og samspillet  

 mellem dem, som skatteministeriet havde bebudet.
F&P foreslog, at der  

 indsættes et stk. 5: »Stk. 5. Et eventuelt uudnyttet  

 nedsættelsesbeløb efter stk. 1 til 3, der kan  

 henføres til indtægtsførsel af en resterende  

 realisationssaldo i 2002, jf. kursgevinstbeskatningslovens § 41,  

 stk. 19, 3. pkt., eller til fremførsel af en negativ sum af  

 udbytter og avancer til efterfølgende år, jf.  

 selskabsskattelovens § 13, stk. 12, 1. pkt., kan anvendes til  

 nedsættelse af beskatningsgrundlaget for efterfølgende  

 år.«.
 Resultatet i F&P s eksempel kan ikke entydigt  

 henføres til reglen i PAL § 14, stk. 4, men må ses i  

 lyset af det krydsfelt, der er mellem de komplekse regelsæt, der  

 regulerer området.
Den i nærværende lovforslags § 2, nr. 4, foreslåede  

 ændring af fradragsbegrænsningsreglerne i selskabsskattelovens  

 § 13, stk. 12 , herunder den gunstige overgangsregel i  

 lovforslagets § 7, stk. 5, og den i lovforslagets § 1, nr. 29,  

 foreslåede mulighed for at fremrykke indtægtsførelsen af  

 realisationssaldiene vil i vidt omfang løse det af Forsikring &  

 Pension påpegede problem, fordi forskellen mellem den  

 selskabsskattepligtige indkomst og beskatningsgrundlaget efter  

 pensionsafkastbeskatningsloven mindskes.
Det må antages, at det vil  

 være sjældent, at der vil kunne opstå tilfælde med  

 positiv selskabsskattepligtig indkomst og et negativt eller positivt - men  

 mindre - beskatningsgrundlag efter pensionsafkastbeskatningsloven.
 Der findes derfor ikke grundlag for at ophæve § 14,  

 stk. 4, 2. pkt. eller for at indsætte et stk. 5 som  

 foreslået af F&P.
Herved opnås, at der også gives mulighed for  

 »overførsel til følgende år« for de store skattepligtige  

 indkomster, der kan forventes i 2002 vedrørende  

 indtægtsførsel af realisationssaldi.
F&P's forslag om en  

 tilføjelse til § 14 imødegår dermed den  

 dobbeltbeskatning, der ellers ville blive en konsekvens af den lovbestemte  

 asymmetriske beskatning af aktiekurstab og realisationssaldi  

 (overgangsordningen for overgang til lagerbeskatning) i PAL- og  

 selskabsskattemæssig henseende.
 F&P anfører videre, at det følger af  

 ovenstående, at de generelle begrænsninger i nedslagsbestemmelser  

 til, at afkastgrundlaget ikke kan blive negativt   herunder også i  

 relation til § 1, nr. 10   bør overvejes.
 Den i F&P s bemærkninger omhandlede bestemmelse er  

 taget ud af lovforslaget, idet bestemmelsen er overflødig med den nu  

 foreslåede affattelse af PAL § 16.
Lønmodtagernes Dyrtidsfond Ad § 1, nr. 7 (nu § 1, nr 13) LD hilser forslaget om afkaffelse af pligten til indberetning af  

 anskaffelsesværdierne og nominelle beholdninger på  

 obligationsbeholdningen ved udgangen af indkomståret velkommen.
Der  

 ligger en rationalisering af de administrative rutiner indbygget i dette  

 forslag.
Det er også et område, som LD tidligere har formuleret  

 som et ønske overfor Skatteministeriet.
For så vidt angår ændringen i  

 opgørelsen af den friholdte andel af aktiverne ved opgørelse af  

 beskatningsgrundlaget foreslås det, at opgørelsen af  

 friholdelsesbrøken ved udgangen af indkomståret opgøres  

 ved hjælp af markedsværdierne på obligationsbeholdningerne.  

 Derimod har indgangsværdien i denne beregning været opgjort som  

 anskaffelsespriserne på beholdningerne mens den gældende §7  

 bestemmer, at der skal benyttes matematisk opskrivning af  

 anskaffelsespriserne. Ændringen af opgørelsesmetoden vil med  

 udgangspunkt i værdierne ved udgangen af 2000 medføre, at den  

 friholdte andel af beskatningsgrundlaget vil falde med en ekstraudgift i 2000  

 på mere end 1,6 mill. kr. i beskatning af obligationsafkastet.
Det  

 kunne overvejes, om opgørelsen af den friholdte andel alternativt  

 skulle fremkomme som en lineær amortisering af forskellen mellem  

 bogførte værdier og markedsværdierne for  

 obligationsbeholdningen over den gennemsnitlige restløbetid for  

 obligationerne.
 I betragtning af størrelsen af Lønmodtagernes  

 Dyrtidsfonds samlede årlige pensionsafkastskat forekommer en  

 ekstraudgift i 2002 på 1,6 mill. kr. at være en meget lille  

 udgift for at gå over til at benytte markedsværdierne fra og med  

 indkomståret 2002 frem for den af LD foreslåede overgangsordning.  

 Der findes derfor ikke grundlag for at gennemføre en sådan  

 overgangsordning.
Finansrådet Ad § 2, nr. 1, § 3 og § 4 (nu § 5, nr.  

 1) Finansrådet finder det positivt, at Skatteministeriet løser  

 de af InvesteringsForeningsRådet og Finansrådet påpegede  

 problemer, således at pengeinstitutter kan have en handelsbeholdning af  

 investeringsbeviser i akkumulerende investeringsforeninger, der udelukkende  

 henvender sig til PAL-pligtige.
 Finansrådet gør opmærksom på, at loven af  

 praktiske hensyn bør have virkning fra og med 1. januar 2001, idet  

 akkumulerende investeringsforeninger allerede på dette tidspunkt under  

 visse betingelser kan være skattepligtige efter selskabsskattelovens  

 § 1, stk. 1, nr. 6.
 Som det fremgår af lovforslagets ikrafttrædelsesbestemmelse,  

 foreslås lovforslagets § 2, nr. 1, og de deraf følgende  

 konsekvensændringer i § 3 og § 5, nr. 1, at skulle have  

 virkning fra og med indkomståret 2001.
InvesteringsForeningsRådet Ad § 2, nr. 1, § 3 og § 4 (nu § 5, nr.  

 1) InvesteringsForeningsRådet udtrykker sin store tilfredshed med  

 forslaget, idet det skaber den nødvendige hjemmel for at  

 pengeinstitutterne kan have en handelsbeholdning af investeringsbeviser i  

 akkumulerende PAL- afdelinge/foreninger.
Ad § 5 (nu § 6) Da adskillige investeringsforeninger allerede er gået i gang med at  

 etablere akkumulerende investeringsforeninger eller afdelinger, der  

 udelukkende henvender sig til PAL-pligtige, anmoder  

 InvesteringsForeningsRådet om, at § 4 (nu § 6) i lovforslaget  

 ændres, således at lovforslaget får tilbagevirkende kraft  

 fra 1. januar 2001.
 Som det fremgår af lovforslagets ikrafttrædelsesbestemmelse,  

 foreslås lovforslagets § 6 at skulle have virkning fra og med  

 indkomståret 2001.
Foreningen af Statsautoriserede Revisorer Ad § 5 (nu § 6) FSR har anført, at den skattefri spaltning alene har betydning for  

 medlemmer, der investerer for frie midler.
Muligheden for spaltning af  

 aktiver i en akkumulerende investeringsforening har imidlertid navnlig  

 betydning for medlemmer, der er omfattet af PAL.
Der bør derfor  

 indsættes hjemmel til en tilsvarende skattefri spaltningsmulighed i PAL  

 med virkning fra den 1. januar 2001.
 Muligheden for skattefri spaltning af en udloddende investeringsforening  

 blev indsat ved § 7, stk. 9, i lov nr. 1294 af 20. december 2000,  

 som er en overgangsbestemmelse til loven, og bestemmelsen er således  

 ikke en ændring af fusionsskatteloven eller  

 pensionsafkastbeskatningsloven.
 Det er anført i § 7, stk. 9, at bestemmelserne i kapitel  

 4 i fusionsskatteloven finder anvendelse på disse opdelinger, hvilket  

 medfører, at principperne i fusionsskattelovens kapitel 4 generelt  

 finder anvendelse på investeringsforeningen og dens medlemmer.  

 Bestemmelsens anvendelsesområde er ikke begrænset til alene at  

 gælde medlemmer, der er omfattet af selskabsskatteloven, idet reglen  

 netop er en særregel om de skattemæssige konsekvenser af disse  

 særlige omdannelser.
Vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for stat, kommuner og  

 amtskommuner Opfølgning på lov nr. 425. af 23. oktober  

 2001:
 Det undgås, at selskaberne i 2001 som utilsigtet konsekvens af  

 gældende regler får store skattepligtige indkomster i forbindelse  

 med store aktiekurstab.
 Genfremsættelse af lovforslag L 37:
Indkomstårsvirkning: 5 mill. kr. for staten Finansårsvirkning: 5 mill. kr. i 2002 for staten.
 Forslaget har ingen virkning for kommuner og amtskommuner.
Administrative konsekvenser for stat, kommuner og amtskommuner De løbende driftsomkostninger skønnes at kunne reduceres med  

 0,4 mill. kr. årligt.
Denne besparelse kan dog tidligst realiseres i  

 2003 som følge af opsigelsesvarsler i forhold til eksterne  

 leverandører.
 0,45 mill. kr. til edb-tilretning og information.
Økonomiske konsekvenser for erhvervslivet Forbedring af selskabernes likviditet i år med store aktiekursfald  

 samt fjernelse af skattemæssige incitamenter til at undlade at anvende  

 aktiebaserede kontrakter til afdækning af aktierisici.
Ingen Administrative konsekvenser for erhvervslivet De foreslåede ændringer som følge af afskaffelsen af  

 den såkaldte matematiske kursopskrivning indebærer en lettelse af  

 de administrative byrder ved administrationen af  

 pensionsafkastbeskatningsloven.
Lovforslaget skønnes ikke i  

 øvrigt at have væsentlige administrative konsekvenser for  

 erhvervslivet.
Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skønnes ikke at have EU-retlige aspekter.
Bemærkninger til de enkelte  

 bestemmelser Til § 1 Til nr. 1 Efter de gældende regler i  

 pensionsafkastbeskatningslovens § 1, stk. 1, nr. 1, påhviler  

 skattepligten livsforsikringsselskaber, der har hjemsted her i landet eller  

 udøver forsikringsvirksomhed her i landet gennem et fast driftssted,  

 og som har Finanstilsynets koncession til at drive livsforsikringsvirksomhed  

 her i landet, og livsforsikringsselskaber, der efter koncession i et land  

 inden for De Europæiske Fællesskaber eller et andet land, som har  

 gennemført Rådets 3. skadesforsikringsdirektiv og 3.  

 livsforsikringsdirektiv, udøver livsforsikringsvirksomhed her i landet  

 gennem en filial, jf. § 211 i lov om forsikringsvirksomhed.
 Efter forslaget skal skattepligten påhvile  

 livsforsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, medens det ikke  

 længere skal være afgørende, om livsforsikringsselskabet  

 har koncession.
Skattepligten skal således påhvile  

 livsforsikringsselskaber, der er indregistreret her i landet.  

 Livsforsikringsselskaber, der bliver indregistreret her i landet, er  

 skattepligtige fra stiftelsen.
Skattepligten skal gælde så  

 længe, der er tale om et livsforsikringsselskab, uanset om  

 livsforsikringsselskabet har koncession fra Finanstilsynet til at foretage  

 nytegning af livsforsikringer, om livsforsikringsselskabet er under frivillig  

 likvidation, om livsforsikringsselskabets forsikringsbestand er taget under  

 administration og dermed følgende afvikling efter reglerne i lov om  

 forsikringsvirksomhed, kapitel 15, eller om livsforsikringsselskabet er under  

 konkurs.
Det bemærkes i den forbindelse, at administrationsboets  

 administration af livsforsikringsselskabets forsikringsbestand ikke  

 berøres af, at livsforsikringsselskabet tages under konkurs.
Skattepligten skal endvidere påhvile udenlandske  

 livsforsikringsselskaber, der udøver forsikringsvirksomhed her i  

 landet gennem et fast driftssted.
Fast driftssted forstås i dansk ret i  

 overensstemmelse med OECD-modellen, hvorefter begrebet »et fast driftssted«  

 også omfatter »en filial«.
Skattepligten skal gælde så  

 længe, der er et fast driftssted her i landet, uanset om det faste  

 driftssted har Finanstilsynets koncession eller koncession fra et andet  

 EU-land eller et EØS-land.
Udstrækningen af skattepligten til at omfatte  

 perioden forud for det tidspunkt, hvor livsforsikringsselskabet eller det  

 faste driftssted opnår koncession, vil i princippet ikke få nogen  

 betydning for beskatningen af livsforsikringsselskabet eller det faste  

 driftssted, idet et livsforsikringsselskab, der ikke har koncession, ikke  

 må tegne livsforsikringer.
Formueafkastet af de aktiver, som  

 aktiekapitalen investeres i, vil være skattepligtigt efter såvel  

 pensionsafkastbeskatningsloven som selskabsskatteloven, men denne  

 dobbeltbeskatning vil i princippet blive udlignet af reglerne i § 14 om  

 fradrag i beskatningsgrundlaget efter pensionsafkastbeskatningsloven for  

 selskabsskattepligtig indkomst.
Hvis den selskabsskattepligtige indkomst er  

 nedsat f.eks. på grund af fradrag eller afskrivninger, vil fradraget  

 for selskabsskattepligtig indkomst være mindre end  

 beskatningsgrundlaget efter pensionsafkastbeskatningsloven, og der skal  

 betales pensionsafkastskat af differencen.
 Tilsvarende vil gælde i situationer, hvor  

 skattepligten efter pensionsafkastbeskatningsloven fortsætter, efter at  

 livsforsikringsselskabet ikke længere har en bestand af  

 livsforsikringer.
 Udstrækningen af skattepligten til at omfatte  

 perioden efter det tidspunkt, hvor livsforsikringsselskabet eller det faste  

 driftssted ophører med at have koncession, indebærer, at  

 livsforsikringsselskabet eller det faste driftssted er skattepligtigt af  

 formueafkast af pensionsformuen, indtil det ophører med at være  

 livsforsikringsselskab, hvad enten dette sker ved, at selskabet  

 opløses, eller det sker ved, at selskabet går over til at drive  

 anden virksomhed end livsforsikringsvirksomhed.
 Forslaget indebærer, at i tilfælde, hvor et  

 livsforsikringsselskabs forsikringsbestand er taget under administration  

 efter reglerne i lov om forsikringsvirksomhed, kapitel 15, får  

 administrationsboet mulighed for at overdrage forsikringsbestanden med dertil  

 hørende aktiver med succession efter reglerne i  

 pensionsafkastbeskatningslovens § 17, således at f.eks. afkast af  

 faste ejendomme, der er skattefrit hos livsforsikringsselskabet efter  

 reglerne i pensionsafkastbeskatningslovens § 2, stk. 3, nr. 7, 8, 9  

 eller 10, også vil være skattefrit hos erhververen.
Til nr. 2 Efter de gældende regler i  

 pensionsafkastbeskatningslovens § 1, stk. 1, nr. 2, påhviler  

 skattepligten forsikringsselskaber, der har hjemsted her i landet eller  

 udøver forsikringsvirksomhed her i landet gennem et fast driftssted,  

 og som har Finanstilsynets koncession til at drive forsikringsvirksomhed her  

 i landet, og forsikringsselskaber, der efter koncession i et land inden for  

 De Europæiske Fællesskaber eller et andet land, som har  

 gennemført Rådets 3. skadesforsikringsdirektiv og 3.  

 livsforsikringsdirektiv, udøver virksomhed her i landet gennem en  

 filial, jf. § 211 i lov om forsikringsvirksomhed, i det omfang de  

 nævnte forsikringsselskaber har en lukket bestand af livsforsikringer  

 fra et likvideret livsforsikringsselskab.
 Efter forslaget skal skattepligten påhvile  

 forsikringsselskaber, der har hjemsted her i landet eller udøver  

 forsikringsvirksomhed her i landet gennem et fast driftssted, i det omfang de  

 nævnte forsikringsselskaber har en lukket bestand af livsforsikringer  

 fra et likvideret livsforsikringsselskab.
 Den foreslåede ændring svarer til den i  

 lovforslagets § 1, nr. 1, foreslåede ændring af lovens  

 § 1, stk. 1, nr. 1. Der henvises til bemærkningerne til  

 lovforslagets § 1, nr. 1.
Til nr. 3 og 4 Der er tale om redaktionelle ændringer som  

 følge af ændringen under nr. 5.
Til nr. 5 Det foreslås, at administrationsboer ved  

 administrator, der er omfattet af kapitel 15 i lov om forsikringsvirksomhed  

 eller kapitel 8 i lov om tilsyn med firmapensionskasser eller tilsvarende  

 tilsynslovgivning i et andet EU-land eller et EØS-land, og som  

 administrerer en lukket bestand af livsforsikringer fra et likvideret  

 livsforsikringsselskab eller en lukket bestand af pensionstilsagn fra en  

 likvideret pensionskasse, skal være omfattet af skattepligten efter  

 pensionsafkastbeskatningsloven.
 Forslaget indebærer, at formueafkast af en  

 pensionsformue, der er under administration i et administrationsbo,  

 også i den situation, hvor administrationsboet fortsætter, efter  

 at livsforsikringsselskabet eller pensionskassen er ophørt ved  

 likvidation eller konkurs, bliver beskattet efter  

 pensionsafkastbeskatningslovens regler, ligesom formueafkast af  

 pensionsformuer, der ikke er under administration.
Til nr. 6 Pensionsafkastbeskatningslovens § 2, stk. 1, nr.  

 14, fastsætter, at skatterefusion, som et livsforsikringsselskab, der  

 har et datterselskab, som ikke selv er skattepligtigt efter  

 pensionsafkastbeskatningsloven, modtager for overførsel af underskud i  

 forbindelse med sambeskatning efter selskabsskattelovens § 31, skal  

 medregnes ved opgørelsen af livsforsikringsselskabets  

 beskatningsgrundlag.
 Efter de gældende regler, jf. ovenfor, er det en  

 betingelse for at bringe bestemmelsen i anvendelse, at  

 livsforsikringsselskabet har et datterselskab, som ikke selv er  

 skattepligtigt efter pensionsafkastbeskatningsloven, det vil sige ikke er et  

 livsforsikringsselskab.
 Efter forslaget begrænses bestemmelsens  

 anvendelsesområde, idet bestemmelsen heller ikke finder anvendelse,  

 hvis datterselskabet er et ejendomsdatterselskab, der er omfattet af  

 selskabsskattelovens § 3, stk. 10, der efter lovforslagets  

 § 2, nr. 2 og 3, bliver § 3 A.
 Bestemmelsen, der tilsigter at neutralisere utilsigtede  

 skattefordele ved modtagelse af skatterefusion i forbindelse med  

 sambeskatning efter selskabsskattelovens § 31, blev indsat ved lov nr.  

 1294 af 20. december 2000 om ændring af pensionsafkastbeskatningsloven,  

 kursgevinstloven og selskabsskatteloven (Omlægning af beskatningen af  

 pensionsafkast). Den nærmere baggrund herfor fremgår af  

 bemærkningerne til bestemmelsen i L 71, folketingsåret 2000-2001,  

 bilag 58, ændringsforslag nr. 25.
 Samtidig med indsættelsen af bestemmelsen i  

 § 2, stk. 1, nr. 14, blev der som § 14, stk. 2, indsat en  

 bestemmelse, der tilsigter at neutralisere utilsigtede skattefordele ved  

 sambeskatning efter selskabsskattelovens § 31 mellem et  

 livsforsikringsmoderselskab og et eller flere livsforsikringsdatterselskaber.  

 Den nærmere baggrund herfor fremgår af bemærkningerne til  

 bestemmelsen i L 71, folketingsåret 2000-2001, bilag 55,  

 ændringsforslag nr. 10.
 Under behandlingen af lovforslaget lovede den  

 daværende skatteminister (L 71, folketingsåret 2000-2001, bilag  

 57), at Skatteministeriet ville overveje, hvorvidt bestemmelsen i § 14,  

 stk. 2, er for bred, og i givet fald foreslå bestemmelsen  

 ændret.
 Skatteministeriet er i forbindelse med disse overvejelser  

 blevet opmærksom på, at bestemmelserne i § 2, stk. 1,  

 nr. 14, og § 14, stk. 2, overlapper hinanden med deraf  

 følgende dobbeltbeskatning i tilfælde, hvor skatterefusionen  

 modtages fra et selskab, der selv er skattepligtigt efter  

 pensionsafkastbeskatningsloven, d.v.s. et livsforsikringsselskab.
 Det foreslås derfor, at skatterefusion, der  

 modtages fra et selskab, der selv er skattepligtigt efter  

 pensionsafkastbeskatningsloven, ikke skal være omfattet af  

 skattepligten efter § 2, stk. 1, nr. 14.
 Spørgsmål fra Forsikring & Pension har  

 vist, at der er behov for at indsætte en definition af »datterselskab«  

 i § 2, stk. 1, nr. 14.
Det foreslås derfor tilføjet, at et  

 selskab, hvori livsforsikringsselskabet ejer mindst 25 pct. af aktie- eller  

 anpartskapitalen, anses som datterselskab.
En flerhed af  

 livsforsikringsselskaber, der udøver virksomhed på grundlag af  

 fælles aftale, anses i denne relation for at udgøre ét  

 livsforsikringsselskab.
 Bestemmelsen om, at en flerhed af  

 livsforsikringsselskaber, der udøver virksomhed på grundlag af  

 fælles aftale, i denne relation anses som ét  

 livsforsikringsselskab, indebærer, at et selskab anses som  

 datterselskab, når flerheden af livsforsikringsselskaber ejer 25 pct.  

 eller mere af aktie- eller anpartskapitalen i selskabet, selv om det enkelte  

 livsforsikringsselskab ejer mindre end 25 pct. af aktiekapitalen.
 Udtrykket »at udøve virksomhed på grundlag af  

 fælles aftale«, er omtalt i bemærkningerne til  

 pensionsafkastbeskatningslovens § 8, stk. 2 , (L 93,  

 folketingsåret 1999-2000, § 1, nr. 13).
 Det hedder her bl.a.:
»Den fælles aftale kan være mundtlig eller  

 skriftlig.
Det er uden betydning, om aftalen betegner sig som  

 aktionæroverenskomst eller ikke.
Aftalen skal gælde det selskab, der med den  

 fælles aftale anses som datterselskab for de selskaber, der  

 indgår den fælles aftale.
Aftalen behøver ikke at  

 være specifik omkring hensigten om, hvordan selskabet i  

 fællesskab skal drives.
Aftalen skal dog på en eller anden  

 måde være relevant for driften af selskabet.
Visse aktionæroverenskomster indeholder bestemmelser  

 om forkøbsret ved salg og bestemmelser om begrænsninger i  

 pantsætningsadgangen.
Sådanne bestemmelser medfører ikke i  

 sig selv, at der udøves virksomhed på grundlag af en  

 fælles aftale.
Hvis flere skattepligtige under ét udpeger  

 bestyrelsesmedlemmer, er det et moment, der peger i retning af, at der drives  

 virksomhed efter fælles aftale.
Det taler også for fælles  

 aftale, hvis en aktionæroverenskomst generelt bestemmer, at flere  

 skattepligtige stemmer under ét på generalforsamlingen efter  

 fælles forudgående aftale«.
 Definitionen af datterselskab i § 2, stk. 1, nr.  

 14, svarer til definitionen af datterselskab i § 2, stk. 4, der  

 fritager et moderselskab for beskatning af afkast af et datterselskab, der  

 selv er skattepligtigt efter pensionsafkastbeskatningsloven.
Til nr. 7 Efter de gældende regler i  

 pensionsafkastbeskatningslovens § 2, stk. 3, nr. 6, medregnes tab  

 på en fordring ikke ved opgørelsen af beskatningsgrundlaget,  

 såfremt renteindtægter af fordringen eller gevinster på  

 fordringen omfattet af pensionsafkastbeskatningsloven som følge af en  

 dobbeltbeskatningsoverenskomst ikke skal medregnes ved opgørelsen af  

 beskatningsgrundlaget.
 Den gældende bestemmelse indebærer, at der  

 ikke gives fradrag for tab på en fordring, hvis en  

 dobbeltbeskatningsoverenskomst medfører, at renter eller kursgevinster  

 på fordringen ikke kan medregnes ved opgørelsen af  

 beskatningsgrundlaget efter pensionsafkastbeskatningsloven.
 Efter forslaget medregnes tab på et  

 værdipapir ikke ved opgørelsen af beskatningsgrundlaget,  

 såfremt afkast af værdipapiret eller gevinster på  

 værdipapiret omfattet af pensionsafkastbeskatningsloven som  

 følge af en dobbeltbeskatningsoverenskomst ikke skal medregnes ved  

 opgørelsen af beskatningsgrundlaget.
 Med den foreslåede affattelse omfatter bestemmelsen  

 tab på alle former for værdipapirer, hvoraf afkast eller  

 gevinster er omfattet af pensionsafkastbeskatningsloven, jf. lovens § 2,  

 stk. 1.
 Gevinst og tab på værdipapirer opgøres  

 efter lagerprincippet, jf. pensionsafkastbeskatningslovens § 13,  

 stk. 3. Dette gælder også ved opgørelsen af, hvorvidt  

 der i et indkomstår har været et tab, der er omfattet af den  

 foreslåede affattelse af pensionsafkastbeskatningslovens § 2,  

 stk. 3, nr. 6.
 Bestemmelsen indebærer, at der f.eks. ikke gives  

 fradrag for tab på en aktie, såfremt udbytte af aktien eller  

 gevinst på aktien som følge af en dobbeltbeskatningsoverenskomst  

 ikke kan medregnes ved opgørelsen af beskatningsgrundlaget efter  

 pensionsafkastbeskatningsloven.
Bestemmelsen vil f.eks. kunne komme til anvendelse, hvor  

 en person, der er skattepligtig efter pensionsafkastbeskatningslovens  

 § 1, stk. 2, af formueafkastet af en pensionsopsparing i et  

 pengeinstitut, flytter til udlandet.
Har denne person anbragt sin  

 pensionsopsparing bl.a. i aktier, vil en eventuel  

 dobbeltbeskatningsoverenskomst med det land, hvor personen bor, normalt  

 indebære, at dette land har beskatningsretten til gevinster på  

 aktier.
Danmark er således i princippet afskåret fra at medregne  

 en aktiegevinst i beskatningsgrundlaget.
Derimod er  

 dobbeltbeskatningsoverenskomsten ikke til hinder for, at et eventuelt  

 aktietab indgår som fradrag i det samlede beskatningsgrundlag.
Til nr. 8 og 9 Efter de gældende regler i  

 pensionsafkastbeskatningslovens § 2, stk. 1, nr. 8, skal udbytte,  

 gevinst og tab på investeringsbeviser medregnes ved opgørelsen  

 af beskatningsgrundlaget for pensionsafkastskatten.
 Ifølge § 2, stk. 3, nr. 2, skal der ikke  

 medregnes en skattefri del af udbytte samt gevinst og tab, jf. § 4.
 Ifølge § 4, stk. 1, 1. pkt., er gevinst  

 og tab på investeringsbeviser i investeringsforeninger, der investerer  

 i indeksobligationer udstedt af danske realkreditinstitutter, Danmarks  

 Skibskreditfond og Kreditforeningen af kommuner i Danmark skattefri, hvis  

 investeringsforeningen ifølge sine vedtægter højst  

 må foretage anbringelser i kontanter og i finansielle kontrakter inden  

 for en ramme på 25 pct. af foreningens øvrige aktivmasse, og  

 foreningen iøvrigt - bortset fra foreningens administrationsbygning -  

 ikke må anbringe dele af aktivmassen i andet end indeksobligationer  

 udstedt af danske realkreditinstitutter, Danmarks Skibskreditfond og  

 Kreditforeningen af kommuner i Danmark før 1. januar 1999.
 Efter forslaget under nr. 8 skal  

 investeringsforeningen også kunne eje aktier i det  

 administrationsselskab, der administrerer investeringsforeningen, uden at  

 dette medfører, at gevinst og tab på investeringsbeviset bliver  

 skattepligtigt.
Ifølge § 4, stk. 1, 3. pkt., anses  

 udbytte af foreninger, der opfylder betingelserne i 1. pkt., for fortrinsvis  

 at hidrøre fra afkast af foreningens kontanter, finansielle kontrakter  

 og administrationsbygning.
Denne del af udbyttet er skattepligtigt efter  

 § 2, stk. 1, nr. 8. Den resterende del af udbyttet - der anses for  

 at hidrøre fra indeksobligationerne - er skattefri.
 Som konsekvens af den under nr. 8 foreslåede  

 ændring foreslås under nr.9 at udvide den del af udbyttet,  

 der er skattepligtigt efter § 2, stk. 1, nr. 8, til også at  

 omfatte afkast af foreningens aktier i det administrationsselskab, der  

 administrerer investeringsforeningen.
Til nr. 10 Pensionsafkastbeskatningslovens § 6 indeholder  

 regler, som regulerer beskatningsgrundlaget for livsforsikringsselskaber og  

 pensionskasser, der afgiver forpligtelser i genforsikring, og  

 livsforsikringsselskaber, der modtager forpligtelser i genforsikring.
Der  

 henvises til de almindelige bemærkninger, afsnit 11.
 Efter de gældende regler i § 6, stk. 1,  

 skal et livsforsikringsselskab eller en pensionskasse, der i genforsikring  

 har afgivet en hensættelse, som ikke er deponeret fuldt ud, til sit  

 beskatningsgrundlag medregne et beløb, der beregnes som  

 afkastprocenten efter § 16, stk. 2, af indkomstårets  

 gennemsnitlige ikke deponerede hensættelse.
Modsvarende bestemmes i § 6, stk. 2, at et  

 livsforsikringsselskab, der i genforsikring har modtaget en  

 hensættelse, som ikke er deponeret fuldt ud, i sit beskatningsgrundlag  

 kan fradrage bonus og teknisk rente vedrørende den ikke deponerede  

 hensættelse.
Der kan dog højst fradrages et beløb  

 beregnet efter stk. 1.
 Forslaget under nr. 20 om ophævelse af  

 pensionsafkastbeskatningslovens § 16, stk. 2 og 3, indebærer,  

 at der ikke mere skal beregnes en afkastprocent.
 I stedet for »afkastprocenten efter § 16,  

 stk. 2,« foreslås det som »rente« ved reguleringen af  

 beskatningsgrundlaget i forbindelse med genforsikring at anvende  

 »gennemsnittet af indkomstårets og de 4 forudgående  

 indkomstårs afkast før pensionsafkastskat«.
 I tilfælde, hvor f.eks. et nystiftet  

 livsforsikringsselskab eller en nystiftet pensionskasse ikke har været  

 omfattet af skattepligten efter pensionsafkastbeskatningsloven i alle de 4  

 indkomstår forud for det aktuelle indkomstår, foreslås det,  

 at det gennemsnitlige afkast før pensionsafkastskat skal beregnes  

 på grundlag af afkastet før pensionsafkastskat i det aktuelle  

 indkomstår og de (mindre end 4) forudgående indkomstår,  

 hvor livsforsikringsselskabet eller pensionskassen har været omfattet  

 af skattepligten efter pensionsafkastbeskatningsloven.
For en pensionskasse, der er etableret i 1999, vil  

 indkomståret 2002 være det 4. indkomstår.
Det vil sige, at  

 for indkomståret 2002 beregnes det gennemsnitlige afkast før  

 pensionsafkastskat på grundlag af afkastet før  

 pensionsafkastskat for det aktuelle indkomstår, 2002, og de tre  

 forudgående indkomstår, 1999, 2000 og 2001.
For en pensionskasse, der etableres i 2002, vil  

 indkomståret 2002 være det første indkomstår.
Det  

 vil sige, at for indkomståret 2002 svarer det gennemsnitlige afkast  

 før pensionsafkastskat til afkastet før pensionsafkastskat for  

 indkomståret 2002.
 Et indkomstårs afkast før pensionsafkastskat  

 opgøres som forholdet mellem på den ene side det samlede afkast  

 før skat og på den anden side aktivernes værdi med fradrag  

 af halvdelen af det samlede afkast efter skat.
Aktivernes værdi opgøres som gennemsnittet af  

 de bogførte værdier i livsforsikringsselskabets eller  

 pensionskassens balance ved begyndelsen og slutningen af det  

 regnskabsår, der svarer til indkomståret.
Det samlede afkast  

 før skat opgøres som det bogførte investeringsafkast i  

 resultatopgørelsen for det nævnte regnskabsår.
Det samlede  

 afkast efter skat opgøres som afkastet før skat med fradrag af  

 indkomstårets skat efter pensionsafkastbeskatningsloven, idet der ses  

 bort fra nedsættelsen af beskatningsgrundlaget efter lovens  

 § 14.
Til nr. 11 Pensionsafkastbeskatningslovens § 7, stk. 1, 2.  

 pkt., og § 15, stk. 1, 2. pkt., stk. 3, 2. pkt., og  

 stk. 4, 2. pkt., og § 16, stk. 1, 2. pkt., indeholder regler  

 om nedsættelse af beskatningsgrundlaget.
Beskatningsgrundlaget  

 nedsættes med en procentdel, der svarer til forholdet mellem nogle  

 nærmere angivne hensættelser og »passiverne ifølge  

 årsregnskabet med tillæg af betalt acontoskat, jf. § 20,  

 stk. 1, og fradrag af afsat tilgodehavende endelig skat, jf. § 22,  

 stk. 1«.
 Bestemmelserne fik deres nugældende affattelse ved  

 lov nr. 959 af 20. december 1999 om ændring af  

 pensionsafkastbeskatningsloven, kursgevinstloven, ligningsloven og  

 selskabsskatteloven (Opfølgning på Pinsepakken m.v.). Man var  

 herved ikke opmærksom på, at der i forbindelse med ophør  

 af skattepligt for et livsforsikringsselskab, en pensionskasse eller  fond  

 også kan forekomme tilgodehavende endelig skat efter lovens § 24,  

 stk. 1.
 Forslaget går ud på at berigtige denne  

 fejl i § 7, stk. 1, 2. pkt., og § 15, stk. 1, 2. pkt.,  

 stk. 3, 2. pkt., og stk. 4, 2. pkt.
 I forslaget under nr. 19 om nyaffattelse af § 16,  

 stk. 1, er fejlen i § 16, stk. 1, 2. pkt., berigtiget.
Til nr. 12-14 Der henvises til de almindelige bemærkninger, afsnit  

 12.
 Forslaget under nr. 12 vedrører den sociale  

 pensionsfond, hjælpe- og understøttelsesfonde samt  

 statsgaranterede pensionskasser, der er nævnt i § 36.22.11.  

 på finansloven for 1995.
 Det foreslås, at ved opgørelsen af  

 værdien af formuen ved udgangen af 1982 medregnes obligationer,  

 pantebreve og andre fordringer i danske kroner - som nu - til  

 anskaffelsessummen, medens andre aktiver medregnes til handelsværdien  

 ved udgangen af 1982. Ved opgørelsen af værdien af formuen ved  

 udgangen af indkomståret medregnes samtlige aktiver til  

 handelsværdien ved udgangen af indkomståret.
 Forslaget indebærer, at obligationer,  

 pantebreve og andre fordringer i danske kroner ved udgangen af  

 indkomståret skal medregnes til handelsværdien ved udgangen af  

 indkomståret i stedet for - som nu - værdien efter en matematisk  

 kursopskrivning.
Den gældende bestemmelse fastsætter, at andre  

 værdipapirer end obligationer, pantebreve og andre fordringer i danske  

 kroner skal værdiansættes til handelsværdien ved udgangen  

 af 1982 og udgangen af indkomståret.
De gældende regler  

 indeholder således ikke bestemmelser om værdiansættelse af  

 andre aktiver end værdipapirer.
 Forslaget indebærer, at andre aktiver end  

 værdipapirer   ligesom nu andre værdipapirer end obligationer,  

 pantebreve og andre fordringer i danske kroner - skal  

 værdiansættes til handelsværdien ved udgangen af 1982 og  

 udgangen af indkomståret.
 Forslaget under nr. 13 vedrører  

 Lønmodtagernes Dyrtidsfond, kapitalpensionsfonde og  

 tontineordninger.
 Forslaget indebærer, at obligationer,  

 pantebreve og andre fordringer i danske kroner ved udgangen af  

 indkomståret skal medregnes til handelsværdien ved udgangen af  

 indkomståret i stedet for - som nu - værdien efter en matematisk  

 kursopskrivning.
 De foreslåede ændringer er i øvrigt  

 alene af redaktionel karakter.
 Forslaget under nr. 14 vedrører  

 opsparingsordninger i pengeinstitutter.
 Forslaget indebærer, at obligationer og  

 pantebreve i danske kroner ved udgangen af indkomståret skal medregnes  

 til handelsværdien ved udgangen af indkomståret i stedet for -  

 som nu - værdien efter en matematisk kursopskrivning.
Til nr. 15 Forslaget indebærer, at affattelsen af  

 pensionsafkastbeskatningslovens § 7, stk. 9, 1. pkt., kommer til at  

 svare til den tidligere gældende bestemmelse i realrenteafgiftslovens  

 § 9, stk. 11, 1. pkt.
Med forslaget bringes bestemmelsen i  

 overensstemmelse med bemærkningerne til bestemmelsen, jf.
L 97,  

 folketingsåret 1997-98, 2. samling, § 8, stk. 9.
Til nr. 16 Livsforsikringsselskaber er skattepligtige efter  

 såvel pensionsafkastbeskatningsloven som selskabsskatteloven.
Selskabsbeskatningen tager sigte på at beskatte den  

 del af indkomsten, der ikke anvendes til forsikringsformål.
Der gives  

 derfor fradrag efter selskabsskattelovens § 13, stk. 2, ved  

 opgørelsen af den selskabsskattepligtige indkomst for  

 henlæggelser til dækning af forsikringsforpligtelser og  

 pensionsafkastskat.
Beskatningen efter pensionsafkastbeskatningsloven tager  

 derimod sigte på at beskatte den del af afkastet, der tilfalder de  

 forsikrede.
Der gives derfor fradrag efter pensionsafkastbeskatningslovens  

 § 14, stk. 1, ved opgørelsen af beskatningsgrundlaget for  

 pensionsafkastskatten.
 Ifølge § 14, stk. 1, nedsættes  

 beskatningsgrundlaget med en procentdel af den skattepligtige indkomst efter  

 fradrag af underskud fra tidligere indkomstår, jf. ligningslovens  

 § 15.
Forsikring & Pension har i forbindelse med tekniske  

 drøftelser af lovforslaget anført, at en negativ skattepligtig  

 indkomst i et livsforsikringsselskab   herunder, at et overliggende  

 skadesselskab kan udnytte dette underskud   for livsforsikringsselskabet  

 svarer til, at dette »forudbetaler« en fremtidig lempelse for  

 selskabsskattepligtig indkomst.
Hvis skattepligten efter § 2,  

 stk. 1, nr. 14, for skatterefusionen bibeholdes, bør den  

 bagvedliggende negative skattepligtige indkomst ikke samtidig skulle  

 fremføres som et underskud til anvendelse i efterfølgende  

 indkomstår.
 Efter pensionsafkastbeskatningslovens § 2,  

 stk. 1, nr. 14, er livsforsikringsselskaber i visse tilfælde  

 skattepligtige af skatterefusion, der er modtaget for overførsel af  

 underskud i forbindelse med sambeskatning efter selskabsskattelovens  

 § 31, jf. bemærkningerne til ændringen under nr. 1.
 Efter forslaget ændres § 14,  

 stk. 1, 1. pkt., således, at der gives fradrag ved  

 opgørelsen af beskatningsgrundlaget for pensionsafkastskatten for en  

 del af den skattepligtige indkomst efter fradrag af underskud fra tidligere  

 år, jf. ligningslovens § 15, »bortset fra underskud, for hvilket  

 der er er modtaget skatterefusion, der er beskattet efter § 2,  

 stk. 1, nr. 14«.
 Det vil sige, at underskud, for hvilket der er modtaget  

 skatterefusion, der er skattepligtig efter § 2, stk. 1, nr. 14,  

 ikke skal medregnes til det underskud fra tidligere år, der skal  

 fradrages ved opgørelsen af livsforsikringsselskabets skattepligtige  

 indkomst efter § 14, stk. 1, 1. pkt.
Til nr. 17 § 14, stk. 2, bestemmer, at i tilfælde,  

 hvor et livsforsikringsselskab er sambeskattet efter selskabsskattelovens  

 § 31 med et selskab, der selv er skattepligtigt efter  

 pensionsafkastbeskatningsloven, d.v.s. et livsforsikringsselskab,  

 opgøres den skattepligtige indkomst, jf. stk. 1, som en  

 forholdsmæssig del af summen af livsforsikringsselskabets og det  

 sambeskattede selskabs skattepligtige indkomst.
 Bestemmelsen har givet anledning til usikkerhed med hensyn  

 til spørgsmålet om, hvad der skal fradrages først, det  

 pågældende livsforsikringsselskabs egne underskud fra tidligere  

 år eller det andet/de andre livsforsikringsselskabers underskud fra det  

 pågældende eller tidligere år.
Det foreslås derfor, at hvis der er  

 underskud i et eller flere af de sambeskattede  

 livsforsikringsselskaber, skal disse underskud fordeles forholdsmæssigt  

 på de selskaber, som har overskud for det pågældende  

 indkomstår.
Underskud, der ikke kan indeholdes i de øvrige  

 selskabers overskud for dette år, skal fordeles forholdsmæssigt  

 mellem de underskudsgivende selskaber til fradrag i de sambeskattede  

 livsforsikringsselskabers samlede indkomst for de efterfølgende  

 år.
Uudnyttede underskud fra tidligere år fradrages efter  

 ligningslovens § 15 fortrinsvis i overskud hos det selskab, der har haft  

 underskuddet.
Dog fradrages ældre underskud hos de sambeskattede  

 livsforsikringsselskaber forud for selskabets eget underskud for senere  

 år.
Et herudover uudnyttet underskud fra tidligere år  

 fremføres forholdsmæssigt til fradrag i de af sambeskatningen i  

 øvrigt omfattede livsforsikringsselskaber, som har overskud.  

 Uudnyttede underskud i et af selskaberne fra tiden inden sambeskatningen  

 efter selskabsskattelovens § 31 kan kun fradrages i overskud hos det  

 selskab, der har haft underskuddet, idet dog underskud fra de øvrige  

 sambeskattede selskaber for det pågældende år fradrages  

 først.
Den foreslåede bestemmelse svarer i udgangspunktet  

 til de tre første afsnit i sambeskatningscirkulærets pkt. 2.4.,  

 jf.
TSS-cirkulære nr. 44 af 21. december 2000 om sambeskatning af  

 selskaber m.v.
Underskud, der er fradraget i et livsforsikringsselskabs  

 eget overskud eller et andet livsforsikringsselskabs overskud, anses ikke i  

 relation til § 14, stk. 2, for uudnyttet.
Det vil sige, at et  

 sådant underskud ikke skal fremføres til efterfølgende  

 indkomstår, hvor bestemmelsen i § 14, stk. 2, anvendes.
Til nr. 18 Der er tale om en redaktionel rettelse.
Til nr. 19 og 20 Efter de gældende regler i  

 pensionsafkastbeskatningslovens § 16 er livsforsikringsselskaber ikke  

 skattepligtige af den del af formueafkastet, som kan henføres til  

 hensættelser vedrørende livrenter uden ret til bonus tegnet  

 før den 1. maj 1982. Beskatningsgrundlaget nedsættes med den  

 procentdel, der svarer til forholdet mellem en beregnet hensættelse og  

 passiverne ifølge årsregnskabet med tillæg af betalt  

 acontoskat, jf. § 20, stk. 1, og fradrag af afsat tilgodehavende  

 endelig skat, jf. § 22, stk. 1.
 Om de gældende regler og baggrunden for forslaget  

 henvises til de almindelige bemærkninger, afsnit 10.
 Det foreslås dels under nr. 19 at  

 nyaffatte § 16, stk. 1, dels under nr. 20 at ophæve de  

 gældende regler i § 16, stk. 2 og 3, hvorefter de  

 gældende bestemmelser i stk. 4 og 5 bliver stk. 2 og 3.
 Efter forslaget under nr. 19 nedsættes  

 beskatningsgrundlaget med den procentdel, der svarer til forholdet mellem  

 livsforsikringshensættelserne vedrørende livrenter uden ret til  

 bonus og passiverne ifølge årsregnskabet med tillæg af  

 betalt acontoskat, jf. § 20, stk. 1, og fradrag af afsat  

 tilgodehavende endelig skat, jf. § 22, stk. 1, og § 24,  

 stk. 1.
Det vil sige, at beregningen af friholdelsen   i stedet  

 for som hidtil at ske på grundlag af en særlig, beregnet  

 hensættelse   foreslås at skulle ske på grundlag af  

 de  forsikringsmæssige hensættelser vedrørende  

 livrenter uden ret til bonus.
I forvejen beregnes friholdelserne efter  

 pensionsafkastbeskatningslovens §§ 7 og 15 vedrørende  

 livsforsikringsselskaber på grundlag af  

 livsforsikringshensættelserne.
 For så vidt angår tilføjelsen i  

 § 16, stk. 1, 2. pkt., af en henvisning til  

 pensionsafkastbeskatningslovens § 24, stk. 1, henvises til  

 bemærkningerne til de under nr. 6 foreslåede tilsvarende  

 tilføjelser.
 Nedsættelsen skal ligesom efter de gældende  

 regler ske sideordnet med nedsættelserne efter §§ 7, 14 og 15.
 Ligesom efter de gældende regler kan den samme  

 hensættelse alene anvendes til nedsættelse af  

 beskatningsgrundlaget én gang.
 Efter de gældende regler i § 16, stk. 2,  

 beregnes de friholdte hensættelser for hver kontrakt ud fra den eller  

 de berettigedes alder og den resterende ydelsesrække, der er aftalt  

 inden den 1. juli 1983. Hensættelser vedrørende aftaler om  

 udskydelse af betalingstidspunktet kan således friholdes, hvis aftalen  

 er indgået før 1. juli 1983. Hvis aftalen er indgået den  

 1. juli 1983 eller senere, bliver afkastet af den forøgelse af  

 selskabets hensættelser, der er en følge af udskydelsen, ikke  

 friholdt for skat.
Efter forslaget sondres der ikke mellem, om en aftale om  

 udskydelse af betalingstidspunktet er indgået før den 1. juli  

 1983 eller den 1. juli 1983 eller senere.
Forslaget indebærer på  

 dette punkt en lempelse i forhold til de gældende regler.
Til nr. 21 og 22 Der er tale om redaktionelle ændringer som  

 følge af ændringen under nr. 23.
Til nr. 23 Bestemmelsen indeholder forslaget om, at reglerne om  

 overdragelse med pensionsafkastskattemæssig succession også skal  

 kunne finde anvendelse, når et administrationsbo, der er skattepligtigt  

 efter den under nr. 5 foreslåede nye bestemmelse i § 1,  

 stk. 1, nr. 10, viderefører administrationen af et  

 livsforsikringsselskabs forsikringsbestand eller en pensionskasses bestand af  

 pensionstilsagn, efter at livsforsikringsselskabet eller pensionskassen er  

 ophørt ved likvidation eller konkurs.
Der henvises til de almindelige  

 bemærkninger, afsnit 9.
Til nr. 24 Ændringen er af redaktionel karakter, idet lovens  

 kapitel 3 er ophævet ved lov nr. 1294 af 20. december 2000 om  

 ændring af pensionsafkastbeskatningsloven, kursgevinstloven og  

 selskabsskatteloven (Omlægning af beskatningen af pensionsafkast) med  

 virkning fra og med indkomståret 2001.
Til nr. 25 Det foreslås at indsætte et nyt kapitel  

 6 a i pensionsafkastbeskatningsloven om skattepligtige institutioner  

 under administration med en ny § 34 a, der indeholder regler for det  

 tilfælde, hvor Finanstilsynet eller en tilsvarende tilsynsmyndighed i  

 et andet EU-land eller et EØS-land træffer beslutning om, at et  

 livsforsikringsselskabs forsikringsbestand eller en pensionskasses bestand af  

 pensionstilsagn skal tages under administration efter kapitel 15 i lov om  

 forsikringsvirksomhed eller kapitel 8 i lov om tilsyn med  

 firmapensionskasser.
 Der henvises til omtalen af de gældende regler og  

 reglerne i lov om forsikringsvirksomhed og lov om tilsyn med  

 firmapensionskasser i de almindelige bemærkninger, afsnit 7.1.
 Efter forslaget skal administrationsboet ved  

 administrator indtræde i livsforsikringsselskabets eller  

 pensionskassens forpligtelser i henhold til lovens kapitel 6 til at indgive  

 foreløbig og endelig opgørelse over beskatningsgrundlaget, den  

 skattepligtige del heraf og af skatten og i øvrigt oplysninger, som  

 livsforsikringsselskabet eller pensionskassen skal give Told- og  

 Skattestyrelsen.
 Efter forslaget skal administrationsboet ved  

 administrator hæfte for livsforsikringsselskabets eller pensionskassens  

 pensionsafkastskat, herunder også resterende skat og renter for tiden  

 forud for administrationen, der forfalder til betaling fra og med den dag,  

 hvor der træffes beslutning om administrationens  

 iværksættelse.
Det vil f.eks. kunne komme på tale i det  

 tilfælde, hvor administrationen iværksættes i perioden  

 mellem 15. december i indkomståret og 15. juli i året efter  

 indkomståret.
I så fald hæfter administrationsboet for  

 betalingen af en eventuel difference mellem acontoskatten, der blev betalt  

 den 15. december i indkomståret, og den endelige skat, der skal betales  

 med renter senest den 15. juli i året efter indkomståret.
 Til gengæld skal overskydende skat og renter, der  

 udbetales fra og med den dag, hvor der træffes beslutning om  

 administrationens iværksættelse, tilfalde administrationsboet.  

 Det gælder både overskydende skat vedrørende tiden  

 før administrationens iværksættelse og overskydende skat  

 under administrationen.
 Ved opgørelsen af den skat, som administrationsboet  

 hæfter for, kan negativ skat fra tidligere år, der  

 fremføres efter reglerne i pensionsbeskatningslovens § 18,  

 fradrages.
 Ophører livsforsikringsselskabet eller  

 pensionskassen med at være skattepligtig efter  

 pensionsafkastbeskatningsloven, medens det/den er under administration,  

 tilfalder værdien af en eventuel uudnyttet negativ skat, jf. reglerne i  

 pensionsafkastbeskatningslovens § 25, administrationsboet.
Forslaget indebærer ikke nogen ændring af  

 skattepligten.
Det vil sige, at det fortsat er livsforsikringsselskabet  

 henholdsvis pensionskassen, der er skattepligtig af formueafkastet af den  

 pensionsformue, som administrationsboet administrerer.
Dette har bl.a.  

 betydning i relation til samspillet mellem beskatningen efter  

 selskabsskatteloven og beskatningen efter pensionsafkastbeskatningsloven af  

 et livsforsikringsselskab, der er taget under administration.
Reglerne i  

 pensionsafkastbeskatningslovens § 14 om fradrag for  

 selskabsskattepligtig indkomst finder også anvendelse ved  

 opgørelsen af beskatningsgrundlaget for den skat, som  

 administrationsboet hæfter for.
Ligeledes finder reglerne i  

 selskabsskattelovens § 13, stk. 2, om fradrag for  

 hensættelser til dækning af forsikringsforpligtelser og  

 pensionsafkastskat fortsat anvendelse.
 Forslaget indebærer således, at formueafkast  

 af den pensionsformue, der er under administration i administrationsboet,  

 bliver beskattet efter pensionsafkastbeskatningslovens regler på samme  

 måde som formueafkast af pensionsformuer, der ikke er under  

 administration.
Til nr. 26 Der er tale om konsekvensændringer som følge  

 af ændringen under nr. 29.
Til nr. 27 og 28 Pensionsafkastbeskatningslovens § 36 indeholder  

 regler om indtægtsføring af engangsfortjeneste og særlige  

 saldi i forbindelse med overgangen fra realrenteafgiftslovens regler til  

 pensionsafkastbeskatningslovens regler.
Efter realrenteafgiftsloven kunne realrenteafgiftspligtige  

 medregne urealiserede gevinster på obligationer, pantebreve og andre  

 fordringer i danske kroner efter et matematisk kursopskrivningsprincip.
Ved  

 indførelsen af pensionsafkastbeskatningsloven blev dette princip  

 videreført for indkomstårene 2000 og 2001, således at  

 gevinst og tab på obligationer, pantebreve og andre fordringer i danske  

 kroner først fra og med indkomståret 2002 skal medregnes efter  

 lagerprincippet.
Overgangen fra realrenteafgiftslovens regler til  

 pensionsafkastbeskatningslovens regler antages at ville indebære en  

 engangsfortjeneste.
 Ifølge pensionsafkastbeskatningslovens § 36,  

 stk. 1, skal et beløb svarende til 20 pct. af denne  

 engangsfortjeneste, opgjort som forskellen mellem den skattemæssige  

 værdi ved udgangen af indkomståret 2001 opgjort efter  

 realrenteafgiftslovens regler og den skattemæssige værdi ved  

 udgangen af indkomståret 2001 opgjort efter  

 pensionsafkastbeskatningslovens regler, medregnes ved opgørelsen af  

 gevinst og tab på obligationer, pantebreve og andre fordringer i hvert  

 af indkomstårene 2001, 2002, 2003, 2004 og 2005.
Efter realrenteafgiftsloven blev kursgevinster og  tab ved  

 salg af obligationer, pantebreve og andre fordringer i danske kroner ikke  

 medregnet direkte ved opgørelsen af afgiftsgrundlaget.
De nævnte  

 kursgevinster og  tab blev medregnet på en særlig saldo.
Ved  

 udgangen af hvert afgiftsår blev 20 pct. af saldoen tillagt henholdsvis  

 fradraget ved opgørelsen af afgiftsgrundlaget for det  

 pågældende år.
Ved indførelsen af  

 pensionsafkastbeskatningsloven blev dette princip også  

 videreført til og med indkomståret 2001.
 Ifølge § 36, stk. 2, skal et beløb  

 svarende til 20 pct. af saldoen ved udgangen af indkomståret 2001  

 medregnes ved opgørelsen af gevinst og tab på obligationer,  

 pantebreve og andre fordringer for hvert af indkomstårene 2001, 2002,  

 2003, 2004 og 2005.
 Det har vist sig, at reglerne i § 36, stk. 1 og  

 2, giver anledning til problemer i relation til pensionsopsparing, der er  

 placeret i pengeinstitutternes puljeordninger.
 Opsparingskonti i pengeinstitutter har indkomstår  

 fra 1. december i året forud for det tilsvarende kalenderår til  

 30. november i kalenderåret, jf. § 10. Indkomståret 2001  

 udløber således den 30. november 2001.
 For opsparingskonti i pengeinstitutter opgøres  

 renteindtægterne som de i indkomståret forfaldne renter.
 Puljeordninger i pengeinstitutter er kontantkonti med en  

 variabel rente, hvor renten beregnes på grundlag af afkastet fra en  

 værdipapirbeholdning, som tilhører pengeinstituttet, jf.  

 § 2, stk. 2. For puljeordninger, der har kalenderårsregnskab,  

 tilskrives renten traditionelt i januar måned umiddelbart efter  

 udløbet af regnskabsåret.
Dette har givet anledning til spørgsmål fra  

 pengeinstitutter om, hvorvidt reguleringen til markedsværdi i henhold  

 til § 36, stk. 1, og opgørelsen af saldoen i henhold til  

 § 36, stk. 2, skal ske pr. den 30. november i kalenderåret,  

 hvor opsparingskontoens indkomstår udløber, eller pr. den 31.  

 december i kalenderåret, hvor puljeordningens regnskabsår  

 udløber.
Dette har endvidere givet anledning til  

 spørgsmål om, i hvilke indkomstår medregningen skal ske,  

 idet puljeordningens regnskabsår 2001 udløber i  

 opsparingskontoens indkomstår 2002.
Det er oplyst, at den enkelte pensionsopsparers andel af  

 en puljes gevinst eller tab ved realisation af obligationer m.v. i  

 kalenderåret medregnes på pensionsopsparerens individuelle  

 særlige saldo før beregningen af de 20 pct., der skal medtages  

 til beskatning for det pågældende indkomstår.
Det vil sige,  

 at en pensionsopsparers andel af en puljes gevinst eller tab ved realisation  

 af obligationer m.v. i kalenderåret 2000 medregnes ved  

 opgørelsen af pensionsopsparerens individuelle særlige saldo  

 før beregningen af de 20 pct., der skal medtages ved beskatningen for  

 indkomståret 2001.
Det forhold, at puljeordningerne har  

 kalenderårsregnskab, siger ikke noget om, hvornår reguleringen  

 til markedsværdi efter § 36, stk. 1, og opgørelsen af  

 saldoen efter § 36, stk. 2, skal foretages.
Reguleringen til  

 markedsværdi efter § 36, stk. 1, og opgørelsen af  

 saldoen efter § 36, stk. 2, følger de regler, der  

 gælder for pensionsopsparerens opsparingskonto.
Derfor skal reguleringen til markedsværdi efter  

 § 36, stk. 1, og opgørelsen af saldoen efter § 36,  

 stk. 2, for så vidt angår den del af pensionsopsparingen,  

 der er placeret i en puljeordning, i overensstemmelse med ordlyden af  

 § 36, stk. 1 og 2, ske ved udgangen af opsparingskontoens  

 indkomstår 2001, det vil sige pr. 30. november 2001, lige som for  

 så vidt angår den del af pensionsopsparingen, der er placeret i  

 obligationer m.v. i et individuelt depot.
Efter lovforslaget  

 præciseres dette.
 Derfor skal afkast af den del af pensionsopsparingen, der  

 er placeret i en puljeordning, for perioden fra 1. til 31. december 2001  

 opgøres efter lagerprincippet, jf. pensionsafkastbeskatningslovens  

 § 13, stk. 3, jf. § 35, stk. 4, nr. 1, ligesom afkast af  

 den del af pensionsopsparingen, der er anbragt i obligationer m.v. i et  

 individuelt depot.
For regnskabsåret 2001 skal puljeordningernes afkast  

 opdeles i et afkast for perioden fra 1. januar til 30. november 2001, der  

 opgøres efter de hidtil gældende bestemmelser i  

 realrenteafgiftsloven.
Pr. 30. november 2001 sker overgangen til  

 lagerprincippet.
Det vil sige, at puljeordningerne skal foretage reguleringen  

 til markedsværdi efter § 36, stk. 1, pr. 30. november 2001 og  

 opgøre de gevinster eller tab, som skal overføres til den  

 særlige saldo pr. 30. november 2001.
 Afkast for perioden fra 1. til 31. december 2001  

 opgøres efter lagerprincippet i pensionsafkastbeskatningslovens  

 § 13, stk. 3.
 Puljeafkastet vedrørende overgangsåret 2001  

 bliver tilskrevet opsparingskontoen i indkomståret 2002.
 Det foreslås derfor, at den del af  

 puljeafkastet, der vedrører overgangsbestemmelserne i § 36,  

 stk. 1 henholdsvis stk. 2, skal tillægges den enkelte  

 pensionsopsparers overgangssaldi efter § 36, stk. 1 henholdsvis  

 stk. 2, i det indkomstår, hvori puljeafkastet tilskrives  

 pensionsopsparerens opsparingskonto i henhold til § 13, stk. 1, og  

 at puljeafkastet efter § 36, stk. 1 og 2, herefter skal medregnes  

 med lige store beløb over den resterende del af overgangsperioden, det  

 vil sige i indkomstårene 2002, 2003, 2004 og 2005.
Til nr. 29 For så vidt angår reglerne i § 36,  

 stk. 1 og 2, henvises til bemærkningerne til nr. 27 og 28.
 Det foreslås at indsætte en bestemmelse  

 som § 36, stk. 8, hvorefter et livsforsikringsselskab for  

 indkomståret 2002 kan vælge at medregne et beløb, der er  

 større end det, som selskabet er pligtig at medregne efter § 36,  

 stk. 1 og 2.
 Bestemmelsen indebærer, at et livsforsikringsselskab  

 ved opgørelsen af beskatningsgrundlaget for indkomståret 2002  

 ud over det beløb, det er pligtig at medregne efter § 36,  

 stk. 1 og 2, - kan vælge også at medregne en del af eller  

 hele det beløb, som skulle have været medregnet ved  

 opgørelsen af beskatningsgrundlagene for indkomstårene 2003,  

 2004 og 2005.
 Vælger livsforsikringsselskabet alene at medregne en  

 del af hele det beløb, som skulle have været medregnet ved  

 opgørelsen af beskatningsgrundlagene for indkomstårene 2003,  

 2004 og 2005, medregnes det resterende beløb med lige store  

 beløb til beskatningsgrundlagene for den resterende del af  

 perioden.
 Baggrunden for forslaget er, at livsforsikringsselskaber  

 er skattepligtige efter såvel pensionsafkastbeskatningsloven som  

 selskabsskatteloven.
Selskabsbeskatningen tager sigte på at beskatte den  

 del af indkomsten, der ikke anvendes til forsikringsformål.
Der gives  

 derfor fradrag efter selskabsskattelovens § 13, stk. 2, ved  

 opgørelsen af den selskabsskattepligtige indkomst for  

 henlæggelser til dækning af forsikringsforpligtelser og  

 pensionsafkastskat.
Beskatningen efter pensionsafkastbeskatningsloven tager  

 derimod sigte på at beskatte den del af afkastet, der tilfalder de  

 forsikrede.
Der gives derfor fradrag efter pensionsafkastbeskatningslovens  

 § 14, stk. 1, ved opgørelsen af beskatningsgrundlaget for  

 pensionsafkastskatten.
Ifølge § 14, stk. 1, nedsættes  

 beskatningsgrundlaget med en procentdel af den skattepligtige indkomst efter  

 fradrag af underskud fra tidligere indkomstår.
 Ifølge pensionsafkastbeskatningslovens § 14,  

 stk. 4, 2. pkt., kan nedsættelsen af beskatningsgrundlaget efter  

 stk. 1 ikke medføre, at beskatningsgrundlaget bliver  

 negativt.
 For indkomståret 2002 forventes  

 livsforsikringsselskaberne at få store selskabsskattepligtige  

 indkomster bl.a. som følge af, at de i 2002 skal  

 indtægtsføre en resterende realisationssaldo i henhold til  

 reglerne i kursgevinstlovens § 41, stk. 19. Dette kan  

 indebære, at muligheden for nedsættelse af beskatningsgrundlaget  

 efter pensionsafkastbeskatningslovens § 14, stk. 1, ikke kan  

 udnyttes.
 Med forslaget får livsforsikringsselskaberne  

 mulighed for at forøge beskatningsgrundlaget for indkomståret  

 2002, således at muligheden for nedsættelse af  

 beskatningsgrundlaget efter pensionsafkastbeskatningslovens § 14,  

 stk. 1, kan udnyttes i videre omfang end uden denne bestemmelse.
Til § 2 Til nr. 1 Akkumulerende investeringsforeninger fik ved lov nr. 1294  

 af 20. december 2000 om ændring af pensionsafkastbeskatningsloven og  

 andre skattelove (Omlægning af beskatningen af pensionsafkast) mulighed  

 for under visse betingelser at være skattepligtige efter  

 selskabsskattelovens § 1, stk. 1, nr. 6. Sådanne foreninger  

 er reelt ikke selskabsskattepligtige af indtægterne, og der sker  

 således alene beskatning af selve formueafkastet af  

 investeringsbeviset.
 Der foreslås en ændring af den  

 medlemskreds, som disse investeringsforeninger kan have.
 Efter den gældende bestemmelse i  

 selskabsskattelovens § 1, stk. 1, nr. 5 a, 3. og 4. pkt., kan en  

 akkumulerende investeringsforening alene være omfattet af  

 selskabsskattelovens § 1, stk. 1, nr. 6, såfremt foreningen  

 udelukkende optager medlemmer, der er skattepligtige efter  

 pensionsafkastbeskatningslovens § 1, stk. 1, eller medlemmer, der  

 er skattepligtige efter pensionsafkastbeskatningslovens § 1,  

 stk. 2, i hvis pensionsopsparing investeringsbeviset  

 indlægges.
I forbindelse med 2. behandlingen af forslaget til  

 bestemmelsen, L 71, folketingsåret 2000-2001, bilag 60, gjorde  

 InvesteringsForeningsRådet Folketingets Skatteudvalg opmærksom  

 på, at det var vigtigt, at pengeinstitutter kunne eje og omsætte  

 investeringsbeviser i sådanne investeringsforeninger, idet de typisk  

 vil have en handelsbeholdning af hensyn til deres »market maker« rolle.
Af  

 skatteministerens besvarelse til Folketingets Skatteudvalg (L 71, bilag 67)  

 fremgår det, at det var tanken, at pengeinstitutter   der ikke er  

 omfattet af pensionsafkastbeskatningsloven   alene skulle kunne formidle  

 handel, og at det ikke var tanken, at pengeinstitutter skulle kunne ligge med  

 en beholdning af investeringsbeviser.
Skulle ordningen imidlertid vise sig  

 ikke at være tilstrækkelig fleksibel, ville skatteministeren dog  

 tage pengeinstitutternes stilling op til fornyet overvejelse.
 Efter fornyet henvendelse fra  

 InvesteringsForeningsRådet og fra Finansrådet har  

 Skatteministeriet taget spørgsmålet op til fornyet overvejelse.  

 InvesteringsForeningsRådet har henvist til, at en fastholdelse af  

 pengeinstitutternes rolle som formidler vil vanskeliggøre selve  

 omsætningen, hvortil kommer, at eksisterende praksis ved oprettelse af  

 en ny investeringsforening, hvor et pengeinstitut typisk afgiver en  

 tegningsgaranti for et minimumsbeløb, ikke er forenelig med de  

 gældende betingelser for skattepligt.
 Det foreslås derfor, at en akkumulerende  

 investeringsforening skal kunne være omfattet af selskabsskattelovens  

 § 1, stk. 1, nr. 6, hvis foreningen i overensstemmelse med et  

 vedtægtsmæssigt krav herom udelukkende optager medlemmer, der er  

 omfattet af den nugældende medlemskreds, eller pengeinstitutter, der  

 er omfattet af aktieavancebeskatningslovens § 3, stk. 4. Herved  

 får pengeinstitutter mulighed for at have en handelsbeholdning af de  

 pågældende investeringsbeviser, uden at investeringsforeningen  

 selskabsbeskattes.
 Betingelsen om lagerbeskatning af pengeinstitutter sikrer,  

 at der alene kan ske skattefritagelse, hvor der sker en løbende  

 beskatning efter lagerprincippet af gevinst og tab på  

 investeringsbeviser i foreningen, således at der ikke er mulighed for  

 at udskyde beskatningen af afkastet til tidspunktet for afståelse af  

 investeringsbeviset.
Det er endvidere en betingelse, at investeringsforeningen  

 eller pengeinstituttet alene sælger investeringsbeviser til  

 livsforsikringsselskaber, pensionskasser og pensionsfonde, der er  

 skattepligtige efter pensionsafkastbeskatningslovens § 1, stk. 1,  

 personer, der er skattepligtige efter pensionsafkastbeskatningslovens  

 § 1, stk. 2, og i hvis pensionsopsparing investeringsbeviset  

 indlægges, eller pengeinstitutter, der har valgt at være  

 lagerbeskattet efter aktieavancebeskatningslovens § 3, stk. 4.  

 Såfremt investeringsforeningen eller et pengeinstitut sælger  

 investeringsbeviser til andre, f.eks. til pengeinstitutter, der har valgt  

 ikke at være lagerbeskattet efter aktieavancebeskatningslovens  

 § 3, stk. 4, er betingelserne for skattepligt efter § 1,  

 stk. 1, nr. 6, ikke længere opfyldt.
Investeringsforeningen vil  

 dog fortsat være skattepligtig efter § 1, stk. 1, nr. 6,  

 såfremt en investor foretager en disposition, der medfører, at  

 et investeringsbevis ikke længere ejes af de nævnte  

 skattesubjekter.
Den nye ejer bliver i så fald beskattet efter reglerne  

 i aktieavancebeskatningslovens § 2 f.
Ifølge selskabsskattelovens § 1, stk. 1,  

 nr. 5 a, 4. pkt., er det tillige en betingelse, at det fremgår af  

 investeringsforeningens vedtægter, at investeringsbeviser i  

 foreningen skal være forsynet med en klausul om, at den udstedende  

 forening alene må sælge investeringsbeviser til den i 3. pkt.  

 nævnte medlemskreds, og at medlemmet alene må sælge  

 investeringsbeviserne til den i 3. pkt. nævnte medlemskreds og til den  

 udstedende forening.
Det har imidlertid vist sig, at der i praksis som  

 hovedregel ikke udstedes fysiske investeringsbeviser.
Skatteministeriets departement har meddelt, at betingelsen  

 i selskabsskattelovens § 1, stk. 1, nr. 5 a, om at  

 investeringsbeviset skal være forsynet med den nævnte klausul kan  

 opfyldes ved, at udtrykket »PAL« indgår i navnet på  

 investeringsforeningsafdelingen.
For at bringe bestemmelsens ordlyd i  

 overensstemmelse med den anførte fortolkning, foreslås det nu at  

 ændre ordlyden, således at det fremgår direkte af  

 bestemmelsen, at udtrykket »PAL« skal indgå i navnet på  

 investeringsforeningsafdelingen.
»PAL« er den almindeligt anvendte forkortelse for  

 pensionsafkastbeskatningsloven, og herved sikres, at investeringsbeviserne  

 ikke   udover salg til pengeinstitutter - sælges til investorer, der  

 ikke er omfattet af pensionsafkastbeskatningsloven.
Det vil være op til  

 den enkelte afdeling, om kravet opfyldes ved, at der i navnet indgår  

 udtrykket »PAL«, »(PAL)«, »PAL-PLIGTIG« eller »PAL-SKATTEPLIGTIG«.
 Som følge af de ved lov nr. 1294 af 20. december  

 2000 vedtagne regler om akkumulerende investeringsforeninger, der udelukkende  

 henvender sig til PAL-pligtige, har skatteministeren til hensigt  

 administrativt at fastsætte nærmere regler om  

 indberetningspligt.
Til nr. 2 og 3 Den gældende bestemmelse i selskabsskattelovens  

 § 3, stk. 10, blev indsat ved lov nr. 1294 af 20. december 2000.  

 Der henvises til bemærkningerne til bestemmelsen i betænkningen  

 og tillægsbetænkningen til L 71, Folketingsåret 2000-2001,  

 L 71   bilag 55 og 69.
 Det foreslås rent redaktionelt at flytte  

 bestemmelsen i § 3, stk. 10, til en ny § 3 A, hvorved det  

 bliver muligt at opdele bestemmelsen i flere stykker   til gavn for  

 overskueligheden og læsevenligheden.
 § 3 A, stk. 1, svarer til den  

 gældende § 3, stk. 10, 1., 2. og 5. pkt.
 § 3 A, stk. 2, svarer til den  

 gældende § 3, stk. 10, 3. og 4. pkt.
 § 3 A, stk. 3, svarer til den  

 gældende § 3, stk. 10, 6. pkt.
 § 3 A, stk. 4, 1. pkt., svarer i  

 udgangspunktet til den gældende § 3, stk. 10, 7. pkt.
Det foreslås dog at præcisere, at det  

 er det livsforsikringsselskab, den pensionskasse eller den pensionsfond, der  

 er nærmeste ejer af det ejendomsdatterselskab, som beskattes efter  

 selskabsskattelovens § 3 A, der skal betragtes som om, det har indtjent  

 ejendomsdatterselskabets indkomst.
Uden en sådan bestemmelse kan der  

 være tvivl om, hvor indkomsten skal føres hen i de  

 tilfælde, hvor f.eks. et livsforsikringsselskab ejer et andet  

 livsforsikringsselskab, som ejer et ejendomsdatterselskab, da det i  

 selskabsskattelovens § 3 A, stk. 1, 2. pkt., er bestemt, at fuldt  

 indirekte ejerskab via et livsforsikringsselskab, en pensionskasse eller en  

 pensionsfond sidestilles med fuldt direkte ejerskab.
 Med udtrykket nærmeste direkte eller indirekte ejer  

 tages højde for de situationer, hvor der er et mellemliggende  

 ejendomsdatterselskab mellem ejendomsdatterdatterselskabet og  

 livsforsikringsselskabet, pensionskassen eller pensionsfonden.
Der tages højde for de situationer, hvor f.eks. et  

 livsforsikringsmoderselskab og dets livsforsikringsdatterselskab hver ejer en  

 andel af et ejendomsdatterselskab.
I det tilfælde fordeles  

 ejendomsdatterselskabets indkomst mellem livsforsikringsmoderselskabet og  

 livsforsikringsdatterselskabet efter ejerandele i ejendomsdatterselskabet,  

 jf. selskabsskattelovens § 3 A, stk. 4, 2. pkt.
 § 3 A, stk. 4, 2. pkt., svarer til den  

 gældende § 3, stk. 10, 8. pkt.
 I § 3 A, stk. 5, foreslås en ny  

 bestemmelse om hæftelse for ejendomsdatterselskabets skat.
Indkomst, der i indkomståret er indtjent af  

 ejendomsdatterselskabet, skal betragtes som indtjent i samme indkomstår  

 af det livsforsikringsselskab, den pensionskasse eller den pensionsfond, der  

 er den nærmeste direkte eller indirekte ejer af aktieselskabet.
Der  

 skal uagtet dette indsendes selvangivelse for ejendomsdatterselskabet.
 Hvis ejendomsdatterselskabet ejes af et  

 livsforsikringsselskab, medregnes ejendomsdatterselskabets indkomst ved  

 opgørelsen af livsforsikringsselskabets indkomst, og hvis det ejes af  

 en pensionskasse eller pensionsfond, der er undtaget fra skattepligt, vil  

 ejendomsdatterselskabets indkomst også være undtaget fra  

 skattepligt.
 På samme måde som ved sambeskatning findes det  

 mest hensigtsmæssigt, at den samlede skat påhviler  

 livsforsikringsselskabet, således at livsforsikringsselskabet  

 hæfter for skattebetalingen af den samlede indkomst indtjent af  

 selskabet selv og datterselskabet.
Det foreslås derfor, at  

 livsforsikringsselskabet, pensionskassen eller pensionsfonden hæfter  

 for skatten af den indkomst, der efter § 3 A, stk. 4,  

 henføres til ejendomsdatterselskabet.
Såfremt  

 ejendomsdatterselskabet ejes af en flerhed af livsforsikringsselskaber,  

 pensionskasser eller pensionsfonde, skal der ske en forholdsmæssig  

 fordeling af skatten.
Hæftelsen gælder tillige for restskat,  

 tillæg og renter.
Overskydende skat tilkommer tilsvarende  

 livsforsikringsselskabet, pensionskassen eller pensionsfonden.
 Det foreslås endvidere, at  

 ejendomsdatterselskabet skal hæfte solidarisk for den skat, der kan  

 henføres til indkomst optjent i dette selskab.
Såfremt et livsforsikringsselskab indgår i en  

 sambeskatning, påhviler den samlede selskabsskat for de sambeskattede  

 selskaber dog moderselskabet i sambeskatningen, jf. selskabsskattelovens 31,  

 stk. 3. Der kan ikke ske sambeskatning mellem et ejendomsdatterselskab  

 og et livsforsikringsselskab, såfremt selskaberne er omfattet af reglen  

 i selskabsskattelovens § 3 A, men et livsforsikringsselskab kan godt  

 indgå i en sambeskatning med andre selskaber.
I så fald  

 opgøres først livsforsikringsselskabets indkomst efter  

 selskabsskattelovens § 3 A, og herefter indgår denne indkomst i  

 opgørelsen af sambeskatningsindkomsten.
 Når et livsforsikringsselskab og et  

 ejendomsdatterselskab bliver omfattet af ordningen i selskabsskattelovens  

 § 3 A, vil de ordinære acontoskatter for selskaberne ikke svare  

 til den forventede skattebetaling for indkomståret.
Ejendomsdatterselskabet kan i denne situation anmode om at  

 få nedsat de ordinære acontoskatterater efter  

 selskabsskattelovens § 29 C, når selskaberne tidligt i  

 indkomståret konstaterer, at betingelserne for at være omfattet  

 af ordningen i selskabsskattelovens § 3 A er tilstede.
Har selskabet  

 allerede indbetalt acontoskattebeløb, kan selskabet, efter anmodning,  

 få tilbagebetalt acontoskattebeløbet efter selskabsskattelovens  

 § 29 D, når selskabet sandsynliggør, at det indbetalte  

 beløb vil overstige indkomstårets indkomstskat.
Anmodningen skal  

 være indgivet inden fristen for indgivelse af selvangivelse.
 Livsforsikringsselskabet har tilsvarende mulighed for  

 inden den 20. november i indkomståret at indbetale yderligere frivillig  

 acontoskat efter selskabsskattelovens § 29 A, stk. 6, for at  

 undgå, at den overførte indkomst fra ejendomsdatterselskabet  

 resulterer i restskat og restskattetillæg.
 For pensionskasser, der ikke er skattepligtige,  

 opstår der ikke behov for at indbetale yderligere frivillig acontoskat,  

 og ejendomsdatterselskabet vil her tilsvarende kunne benytte sig af adgangen  

 til at få nedsat den ordinære acontoskat efter § 29 C  

 henholdsvis anmode om tilbagebetaling af allerede indbetalt acontoskat efter  

 § 29 D.
 I § 3 A, stk. 6, foreslås en  

 nyaffatning af den gældende bestemmelse i § 3, stk. 10, 9.  

 pkt., om fremførsel af underskud.
Efter de gældende regler kan underskud i et  

 ejendomsdatterselskab omfattet af selskabsskattelovens § 3,  

 stk. 10, der henstår uudnyttet ved overgang til beskatning efter  

 selskabsskattelovens § 3, stk. 10, fradrages i medfør af  

 ligningslovens § 15 i overskud af aktieselskabets virksomhed  

efter fradrag af underskud for det pågældende  

 indkomstår i livsforsikringsselskabet m.v. eller andre aktieselskaber  

 som omhandlet i 1. pkt.
Denne bestemmelse har vist sig at være  

 uhensigtsmæssig.
Det foreslås derfor, at et  

 ejendomsdatterselskab, der er omfattet af selskabsskattelovens § 3 A,  

 skal fradrage underskud fra tiden inden overgang til beskatning efter  

 selskabsskattelovens § 3 A, i et eventuelt overskud i det aktuelle  

 år.
Ejendomsdatterselskabets eventuelle resterende overskud for det  

 aktuelle år anses for indtjent af livsforsikringsselskabet,  

 pensionskassen eller pensionsfonden i forhold til den gennemsnitlige  

 ejerandel, jf. stk. 4. Fradraget skal foretages før fradrag for  

 et eventuelt underskud for det pågældende indkomstår i  

 livsforsikringsselskabet eller andre selskaber omfattet af § 3 A.
 Der tages i de følgende eksempler udgangspunkt i en  

 situation, hvor 3 livsforsikringsselskaber (LIV) hver ejer 1/3 af et  

 ejendomsdatterselskab (EJD).
 Eksempel 1:
 Underskuddet i år 0 kan rummes i overskuddet fra  

 år 1:
År 0(før) År 1 (under) LIV1 -100 LIV2 -100 LIV3 +100 EJD -100 +400 Først fremføres EJD s underskud  

 fra tidligere år.
Herefter har EJD et selskabsskattepligtigt resultat  

 på +300, som beskattes hos de PAL-pligtige ejere.
De 300 fordeles med  

 1/3 til hvert LIV-selskab, hvorefter den selskabsskattepligtige indkomst  

 bliver:
År 0(før) År 1 (under) LIV1 0 LIV2 0 LIV3 +200 EJD 0 Eksempel 2:
 En del af underskuddet fra år 0 kan rummes i  

 overskuddet fra år 1:
År 0(før) År 1 (under) LIV1 -100 LIV2 -100 LIV3 +100 EJD -100 +50 Først fremføres EJD s underskud  

 fra tidligere år.
Da EJD s resultat fra år 1 er +50, er det kun  

 muligt at fremføre 50 af underskuddet fra år 0 i EJD.
Resultatet  

 bliver herefter:
År 0(før) År 1 (under) LIV1 -100 LIV2 -100 LIV3 +100 EJD -50 0 Der føres altså ikke noget til  

 beskatning i moderselskaberne, da EJD s resultat efter modregning af  

 underskud fra år 0 bevirker, at resultatet går i nul.
 Eksempel 3:
 Ingen fremførsel af underskuddet fra år 0, da  

 der ikke er overskud i år 1:
År 0(før) År 1 (under) LIV1 -100 LIV2 -100 LIV3 +100 EJD -100 -50 Da der ikke er mulighed for at  

 fremføre underskuddet fra år 0, bliver resultatet fra år 1  

 herefter fordelt ud på moderselskaberne.
Da resultatet er negativt,  

 nedsættes LIV-selskabernes skattepligtige resultat med det, der svarer  

 til den gennemsnitlige ejerandel af EJD s resultat.
Resultatet bliver  

 herefter:
År 0(før) År 1 (under) LIV1 -100+(-16,67)=-116,67 LIV2 -100+(-16,67)=-116,67 LIV3 +100+(-16,67)= 83,33 EJD -100 0 I Efter de gældende regler beskattes indkomst, der i  

 indkomståret er indtjent af ejendomsdatterselskabet, som om det var  

 indtjent i samme indkomstår i livsforsikringsselskabet, pensionskassen  

 eller pensionsfonden.
Dette gælder også for gevinst og tab ved  

 afståelse af ejendomsdatterselskabets aktiver.
 Det foreslås at indsætte en bestemmelse  

 om, at tab fra tiden inden overgang til beskatning efter selskabsskattelovens  

 § 3 A skal fradrages efter de herom gældende regler i  

 ejendomsdatterselskabets fortjeneste for det aktuelle år.  

 Ejendomsdatterselskabets eventuelle resterende fortjeneste for det aktuelle  

 år anses for indtjent af livsforsikringsselskabet, pensionskassen eller  

 pensionsfonden i forhold til den gennemsnitlige ejerandel, jf. stk. 4.  

 Fradraget skal foretages før fradrag for eventuelle tab for det  

 pågældende indkomstår i livsforsikringsselskabet eller  

 andre selskaber omfattet af § 3 A.
 Der tages i de følgende eksempler udgangspunkt i  

 tab på handel med fast ejendom, men princippet gælder for alle  

 typer kildeartsbegrænsede tab.
 Eksempel 4:
 Underskuddet i år 0 kan rummes i overskuddet fra  

 år 1 (incl. kildeartsbegrænset tab):
År 0(før) År 1 (under) LIV1 -100 LIV2 -100 LIV3 +100 EJD -100* +400** *År 0 er der herudover et tab på ejendom på  

 50.
 ** Heraf gevinst på ejendom 25.
 Det kildeartsbegrænsede tab fra  

 år 0 skal fremføres, hvis det kan rummes i en ejendomsgevinst i  

 år 1. Af tabet på 50 kan de 25 fremføres til modregning i  

 år 1's ejendomsgevinst på 25. Herefter skal det almindelige  

 underskud fremføres:
År 0(før) År 1 (under) LIV1 -100 LIV2 -100 LIV3 +100 EJD 0* +400-(25+100)=275 *Resterende ejendomstab 25.
 Herefter skal resultatet fordeles efter den  

 gennemsnitlige ejerandel:
År 0(før) År 1 (under) LIV1 100+91,67=- 8,33 LIV2 100+91,67=- 8,33 LIV3 +100+91,67=191,67 EJD 0* 0 *Resterende ejendomstab 25.
 Eksempel 5:
 Det kildeartsbegrænsede tab i år 0 er mindre  

 end en tilsvarende gevinst i år 1:
År 0(før) År 1 (under) LIV1 -100 LIV2 -100 LIV3 +100 EJD -100* +400** *År 0 er der herudover et tab på ejendom på  

 50.
 **Heraf gevinst på ejendom 100.
 Ejendomstabet fra år 0 fremføres  

 til nedbringelse af gevinsten fra år 1:
År 0(før) År 1 (under) LIV1 -100 LIV2 -100 LIV3 +100 EJD -100* +350** *Resterende ejendomstab 0.
 **Heraf gevinst på ejendom 50.
Herefter fremføres det  

 skattemæssige underskud.
Resultatet til fordeling mellem  

 LIV-selskaberne bliver herefter på +250, hvoraf 50 udgør gevinst  

 på ejendom.
 Til sidst fordeles resultatet mellem  

 LIV-selskaberne:
År 0(før) År 1 (under) LIV1 -100+83,33=- 16,66 LIV2 -100+83,33=-16,66 LIV3 +100+83,33=183,33 EJD 0* 0 *Resterende ejendomstab 0.
 Eksempel 6:
 Ingen mulighed for at fremføre ejendomstab fra  

 år 0:
År 0(før) År 1 (under) LIV1 -100 LIV2 -100 LIV3 +100 EJD -100* +400** *År 0 er der herudover et tab på ejendom på  

 100.
 ** År 1 er der herudover et tab på ejendom på  

 50.
 Da der er et ejendomstab i år 1, er der  

 ikke mulighed for at fremføre ejendomstabet fra år 0.
 Herefter er der kun mulighed for at fremføre det  

 skattemæssige underskud fra år 0 til nedbringelse af overskuddet  

 fra år 1.
År 0(før) År 1 (under) LIV1 -100 LIV2 -100 LIV3 +100 EJD 0* +300** *År 0 er der herudover et tab på ejendom på  

 100.
 ** År 1 er der herudover et tab på ejendom på  

 50.
 Resultatet fordeles herefter ud til  

 LIV-selskaberne.
År 0(før) År 1 (under) LIV1 -100+100= 0** LIV2 -100+100= 0** LIV3 +100+100=200** EJD 0* 0 *År 0 er der herudover et tab på ejendom på  

 100.
 **EJD s ejendomstab år 1 på 50 fordeles med 16.67 til LIV1,  

 LIV 2 og LIV3 til modregning i disses egne gevinster eller fremførsel  

 til senere år.
Herefter har LIV-selskaberne hver et  

 ejendomstab på 16,67, som kan fremføres til år 2. Det  

 forudsættes herefter, at LIV-selskaberne ikke kan udnytte disse tab i  

 år 1. Herudover forudsættes det, at ejendomstabet fra år 0  

 i EJD oprindelig er fremført fra tidligere år og er  

 forældet i år 2, således at det ikke kan fremføres  

 yderligere.
LIV 1 har i år 2 realiseret en ejendomsgevinst på  

 +10, og LIV 2 har i år 2 realiseret et ejendomstab på  

 -5.
År 1(under) År 2 (under) LIV1 -100+100=0* +100*** LIV2 -100+100=0* +200**** LIV3 +100+100=200* +50 EJD 0** +300***** *Herudover ejendomstab overført fra EJD på  

 16,67.
 **Resterende ejendomstab 0.
 ***Heraf gevinst på ejendom 10.
 ****Herudover ejendomstab på 5.
 *****Heraf gevinst på ejendom 50.
Der er ikke noget underskud/tab at  

 fremføre fra tidligere år til EJD s resultat for år 2.  

 Herefter kan EJD s resultat fordeles til LIV-selskaberne.
Resultatet på  

 300 fordeles med 100 til hvert af LIV-selskaberne.
Heraf udgør  

 ejendomsgevinst 16,67 til hver.
 Resultatet inden LIV-selskabernes fremførsel af  

 ejendomstab fra år 1 bliver:
År 1(under) År 2 (under) LIV1 -100+100=0* +100+100=200*** LIV2 -100+100=0* +200+ 95=295**** LIV3 +100+100=200* +50 +100= 150***** EJD 0** 0 *Herudover ejendomstab overført fra EJD på  

 16,67.
 **Resterende ejendomstab 0.
 ***Heri ejendomsgevinst 10+overført fra EJD 16,67=26,67.
 **** Heri ejendomsgevinst overført fra EJD 16,67- ejendomstab 5 =  

 ejendomsgevinst 11,67.
 ***** Heri ejendomsgevinst overført fra EJD 16,67.
Herefter kan LIV-selskabernes tab/underskud  

 fra år 1 fremføres.
Der er ikke noget fremførbart  

 underskud i noget af LIV-selskaberne fra år 1; men derimod er der  

 ejendomstab overført fra EJD.
 Resultatet i år 2 bliver i alt:
År 1(under) År 2 (under) LIV1 -100+100=0 +200-16,67=183,33* LIV2 -100+100=0 +295-11,67=283,33** LIV3 +100+100=200 +150-16,67=133,33*** EJD 0 0 *Heri ejendomsgevinst fra år 2, 26,67-16,67=10.
 ** Herudover ejendomstab fra år 2 16,67-11,67=5.
 ***Heri ejendomsgevinst 16,67-16,67=0.
Til nr. 4 De foreslåede ændringer af  

 fradragsbegrænsningsreglerne sker ved en ny affattelse af  

 selskabsskattelovens § 13, stk.12.
 Med 1. og 2. pkt. fastholdes den gældende  

 kildeartsbegrænsning for skadesforsikringsselskaber.
Det foreslåede 3. pkt. indebærer, at  

 kildeartsbegrænsningen vedrørende overskydende  

 fradragsbegrænsningsbeløb ophæves for  

 livsforsikringsselskaber.
Det betyder, at overskydende  

 fradragsbegrænsningsbeløb skal medregnes til den skattepligtige  

 indkomst i det indkomstår, hvor beløbet opstår.
Det foreslås dernæst, at et negativt  

 fradragsbegrænsningsbeløb skal udligne positiv skattepligtig  

 indkomst hos et livsforsikringsselskab.
Udligningen sker før  

 fremførsel af uudnyttede underskud fra tidligere indkomstår.  

 Indkomsten kan ikke blive negativ derved.
Et resterende negativt  

 fradragsbegrænsningsbeløb fremføres til modregning i  

 positiv fradragsbegrænsning eller positiv skattepligtig indkomst i  

 efterfølgende indkomstår.
Dette følger af 4.-6.  

 pkt.
7.-8. pkt. indeholder særlige regler for  

 arbejdsmarkedsrelaterede livsforsikringsselskaber, der overgår til  

 skattefrihed.
Efter de gældende regler kan disse selskaber  

 fratrække et negativt fradragsbegrænsningsbeløb i den  

 skattepligtige indkomst for det sidste indkomstår, hvor selskaberne er  

 skattepligtige.
Bliver den skattepligtige indkomst derved negativ, kan  

 underskuddet ikke udnyttes i sambeskattede selskaber.
I stedet udbetales  

 skatteværdien af underskuddet kontant til selskabet.
 Da der nu foreslås en generel regel om, at et  

 negativt fradragsbegrænsningsbeløb skal modregnes i selskabets  

 positive skattepligtige indkomst, fastsætter reglerne i 7.-8. pkt.  

 blot, at skatteværdien af et eventuelt resterende  

 fradragsbegrænsningsbeløb udbetales skattefrit til  

 livsforsikringsselskabet ved overgangen til skattefrihed.
Reglerne ved arbejdsmarkedsrelaterede  

 livsforsikringsselskabers overgang til skattefrihed finder tilsvarende  

 anvendelse for livsforsikringsselskaber for det indkomstår, hvor  

 selskabet får taget livsforsikringsbestanden under administration efter  

 kapitel 15 i lov om forsikringsvirksomhed.
Der gælder dog den forskel,  

 at et resterende negativt fradragsbegrænsningsbeløb  

 tillægges (det vil sige, at beløbet bliver yderligere negativt)  

 uudnyttede fradragsberettigede tab efter aktieavancebeskatningsloven og  

 ejendomsavancebeskatningsloven, som har påvirket opgørelsen af  

 fradragsbegrænsningsbeløbet.
Disse tab vil herefter ikke kunne  

 udnyttes efter reglerne i disse love.
Dette følger af det  

 foreslåede 9.-10. pkt., som dermed viderefører de regler  

 til forbedring af livsforsikringsselskabernes solvens, som blev  

 indført med lov nr. 925 af 23. oktober 2001.
Til § 3 Ændringen skal ses i sammenhæng med den i  

 lovforslagets § 2, nr. 1, foreslåede ændring af  

 skattepligtsbestemmelsen for akkumulerende investeringsforeninger omfattet af  

 selskabsskattelovens § 1, stk. 1, nr. 6, hvorefter  

 pengeinstitutter, der er omfattet af aktieavancebeskatningslovens § 3,  

 stk. 4, skal kunne optages som medlemmer i investeringsforeningen.
 Efter de gældende regler beskattes pengeinstitutter,  

 der kommer i besiddelse af investeringsbeviser i akkumulerende  

 investeringsforeninger omfattet af selskabsskattelovens § 1,  

 stk. 1, nr. 6, af fortjeneste på beviset opgjort efter  

 lagerprincippet i aktieavancebeskatningslovens § 3, stk. 4,  

 hvorimod tab ikke er fradragsberettiget.
 Den foreslåede ændring indebærer, at  

 pengeinstitutter, der er omfattet af lagerbeskatningen efter  

 aktieavancebeskatningslovens § 3, stk. 4, for så vidt  

 angår investeringsbeviser i akkumulerende investeringsforeninger  

 omfattet af selskabsskattelovens § 1, stk. 1, nr. 6, også kan  

 medregne tab efter lagerprincippet i aktieavancebeskatningslovens § 3,  

 stk. 4.
Til § 4 Den foreslåede ændring af kursgevinstloven har  

 til formål at ophæve den gældende regel om, at tab på  

 aktiebaserede kontrakter kun kan modregnes i gevinster på enten samme  

 kontrakt eller andre kontrakter vedrørende aktiesalg og  

 aktiekøb.
Det sker ved at indsætte et nyt 4. pkt. i  

 kursgevinstlovens § 31, stk. 1.
 Forslaget går ud på, at kursgevinstlovens  

 § 31, stk. 1, 1. og 2. pkt., ikke finder anvendelse for  

 livsforsikringsselskaber omfattet af selskabsskattelovens § 13,  

 stk. 8 - 13. Efter kursgevinstlovens § 31, stk. 1, 1. og 2.  

 pkt., kan skattepligtige omfattet af kursgevinstlovens § 2 (selskaber)  

 kun fradrage tab på kontrakter, der indeholder ret eller pligt til at  

 afstå aktier i det omfang, det angives i stk. 2   4. Gevinst og  

 tab på kontrakter, der vedrører aktier omfattet af  

 aktieavancebeskatningslovens § 2 a, kan dog ikke indgå i  

 opgørelsen over nettogevinsterne efter § 31, stk. 2 og  

 3.
 Herefter skal livsforsikringsselskaber opgøre  

 gevinst og tab på kontrakter efter reglerne i kursgevinstlovens  

 § 33. Kursgevinstlovens § 33 indebærer, at gevinst og tab  

 skal opgøres efter lagerprincippet, hvilket indebærer, at  

 gevinsten eller tabet opgøres som forskellen mellem kontraktens  

 værdi ved indkomstårets begyndelse og ved indkomstårets  

 udløb.
Er kontrakten anskaffet i indkomståret,  

 opgøres gevinst eller tab som forskellen mellem kontraktens  

 anskaffelsessum og kontraktens værdi ved udgangen af  

 indkomståret.
Tilsvarende gælder for kontrakter, der er  

 realiseret i indkomståret, at gevinst eller tab opgøres som  

 forskellen mellem værdien ved årets begyndelse og værdien  

 ved realiseringen.
 Virkningen af den foreslåede nye regel er, at hvis  

 livsforsikringsselskabet får et tab på den aktiebaserede kontrakt  

 opgjort efter kursgevinstlovens § 33, kan dette tab fratrækkes i  

 anden positiv skattepligtig indkomst.
Til § 5 Til nr. 1 Ændringen skal ses i sammenhæng med den i  

 lovforslagets § 2, nr. 1, foreslåede ændring af  

 skattepligtsbestemmelsen for akkumulerende investeringsforeninger omfattet af  

 selskabsskattelovens § 1, stk. 1, nr. 6, hvorefter  

 pengeinstitutter, der er omfattet af aktieavancebeskatningslovens § 3,  

 stk. 4, skal kunne optages som medlemmer i investeringsforeningen.
 Efter de gældende regler må  

 investeringsbeviser i akkumulerende investeringsforeninger omfattet af  

 selskabsskattelovens § 1, stk. 1, nr. 6, alene kunne udleveres fra  

 ordningen med henblik på indløsning over for udstedende forening  

 eller salg til medlemmer, der er skattepligtige efter  

 pensionsafkastbeskatningslovens § 1, stk. 1, eller medlemmer, der  

 er skattepligtige efter pensionsafkastbeskatningslovens § 1,  

 stk. 2, i hvis pensionsopsparing investeringsbeviset  

 indlægges.
 I konsekvens af lovforslagets § 2, nr. 1,  

 foreslås, at investeringsbeviser i akkumulerende investeringsforeninger  

 omfattet af selskabsskattelovens § 1, stk. 1, nr. 6, også  

 må udleveres fra ordningen med henblik på salg til  

 pengeinstitutter, der er omfattet af aktieavancebeskatningslovens § 3,  

 stk. 4.
Til nr. 2 For så vidt angår de gældende regler  

 henvises til de almindelige bemærkninger, afsnit 5.1.
 Efter forslaget skal en beslutning truffet af  

 Finanstilsynet eller en tilsvarende tilsynsmyndighed i et andet EU-land eller  

 et EØS-land om at tage et livsforsikringsselskabs forsikringsbestand  

 eller en pensionskasses bestand af pensionstilsagn under administration ikke  

 medføre, at en pensionsordning med løbende udbetaling, en  

 rateforsikring eller en kapitalforsikring, der er oprettet i det  

 pågældende livsforsikringsselskab eller pensionskassen, ikke  

 længere opfylder betingelserne i pensionsbeskatningslovens kapitel 1.  

 Virkningen heraf bliver, at den skattemæssige behandling af  

 forsikringstagere, pensionskassemedlemmer og pensionsberettigede ikke  

 påvirkes af, at pensionsordningen kommer under administration.
Forslaget indebærer således, at en beslutning  

 truffet af Finanstilsynet eller en tilsvarende tilsynsmyndighed i et andet  

 EU-land eller et EØS-land (i modsætning til en beslutning  

 truffet af en tilsynsmyndighed i et land uden for EU eller EØS) om at  

 tage et livsforsikringsselskabs forsikringsbestand eller en pensionskasses  

 bestand af pensionstilsagn under administration ikke udløser 60  

 pct.-afgift, og at der fortsat vil være fradragsret eller  

 bortseelsesret for eventuelle præmier eller bidrag til en  

 livsforsikrings- eller pensionskasseordning, der er omfattet af  

 administrationen.
Formueafkastet af den pensionsformue, der er under  

 administration, vil med gennemførelsen af den foreslåede  

 bestemmelse i lovforslagets § 2, nr. 1 og 2, fortsat være  

 skattepligtigt efter pensionsafkastbeskatningsloven.
Til § 6 Til nr. 1 Ved lov nr. 1294 af 20.december 2000 om ændring af  

 pensionsafkastbeskatningsloven og andre skattelove (Omlægning af  

 beskatningen af pensionsafkast) blev der indført en ny  

 skattepligtsbestemmelse for akkumulerende investeringsforeninger, der  

 udelukkende henvender sig til pensionsafkastskattepligtige medlemmer.
I  

 forbindelse hermed viste der sig behov for at kunne opdele eksisterende  

 udloddende investeringsforeninger i en del, der udelukkende henvender sig til  

 pensionsafkastskattepligtige investorer, og en del, der henvender sig til  

 andre investorer.
Der blev derfor indsat en bestemmelse, hvorefter en  

 eksisterende udloddende investeringsforening i 2001 kan opdeles efter  

 bestemmelserne i fusionsskattelovens kapitel 4, bortset fra pro rata-reglen i  

 § 15 a, stk. 2, i en ny akkumulerende investeringsforening, der  

 udelukkende henvender sig til pensionsafkastskattepligtige investorer, og i  

 en ny udloddende investeringsforening, jf. ikrafttrædelsesbestemmelsen  

 i lovens § 7, stk. 9.
 Ved udformningen af denne bestemmelse var det forudsat, at  

 opdeling af eksisterende investeringsforeninger skulle ske ved  

 fuldstændig opdeling, dvs. opløsning af den eksisterende  

 investeringsforening og overførsel af foreningens aktiver og passiver  

 til to eller flere nye, modtagende investeringsforeninger.
 Det har vist sig, at opdelingen også bør  

 kunne ske efter reglerne i fusionsskattelovens § 15 a, stk. 3, hvor  

 den eksisterende forening ikke ophører, idet en fuldstændig  

 opdeling undertiden vil være en ulempe, dels på grund af en  

 væsentlig meradministration, dels fordi eventuelle aktietabssaldi  

 fortabes.
Det er normalt en betingelse ved spaltning efter  

 fusionsskattelovens § 15 a, stk. 3, at de aktiver og passiver, der  

 overføres til den modtagende investeringsforening, udgør en  

 gren af en virksomhed.
Ved en gren af en virksomhed forstås alle  

 aktiver og passiver i en afdeling af et selskab, som ud fra et  

 organisationsmæssigt synspunkt udgør en selvstændig  

 bedrift, dvs. en samlet enhed, der kan fungere ved hjælp af egne  

 midler.
Det beror på en konkret vurdering, om betingelsen om  

 »en gren af en virksomhed« er opfyldt.
Som udgangspunkt vil en  

 investeringsforening, der ønskes opdelt uden ophør af det  

 indskydende selskab, ikke kunne opfylde grenkravet, idet aktiver og passiver  

 typisk fordeles forholdsmæssigt i forhold til medlemmerne og ikke ud  

 fra en organisationsmæssig synsvinkel.
 Det foreslås derfor, at betingelsen i  

 fusionsskattelovens § 15 a, stk. 3, om »en gren af en virksomhed«  

 ikke skal finde anvendelse ved en opdeling af en eksisterende udloddende  

 investeringsforening efter § 7, stk. 9, i lov nr. 1294 af 20.  

 december 2000 om ændring af pensionsafkastbeskatningsloven og andre  

 skattelove (Omlægning af beskatningen af pensionsafkast).
Til nr. 2 Reglerne om opdeling af en eksisterende udloddende  

 investeringsforening i en akkumulerende investeringsforening, der udelukkende  

 henvender sig til pensionsafkastskattepligtige investorer, og i en udloddende  

 investeringsforening gælder alene, når opdelingen foretages i  

 2001.
 Det har vist sig, at investeringsforeningerne har behov  

 for at kunne foretage sådanne opdelinger også i  

 indkomstårene 2002 og 2003, og det foreslås derfor at  

 forlænge perioden, hvori der kan foretages opdelinger, til og med  

 indkomståret 2003.
Til nr. 3 Der er tale om en konsekvensrettelse som følge af  

 den under nr. 1 foreslåede ændring, hvorefter det er muligt at  

 opdele en eksisterende udloddende investeringsforening efter reglerne i  

 fusionsskattelovens § 15 a, stk. 3, om grenspaltning, således  

 at den ene af de to fortsættende investeringsforeninger ikke  

 behøver at være en ny investeringsforening.
Til nr. 4 Med den under nr. 1 foreslåede ændring bliver  

 det muligt at opdele en eksisterende udloddende investeringsforening efter  

 reglerne i fusionsskattelovens § 15 a, stk. 3, om grenspaltning,  

uden at grenkravet skal være opfyldt.
Ved en sådan  

 grenspaltning indskyder den eksisterende udloddende investeringsforening (den  

 indskydende forening) en del af sine aktiver og passiver i den nye  

 akkumulerende investeringsforening (den modtagende forening).
 Ved en grenspaltning ophører den indskydende  

 forening således ikke, og eventuelle uudnyttede tab efter  

 aktieavancebeskatningslovens § 2, stk. 2, kursgevinstlovens  

 § 31, stk. 3, og ejendomsavancebeskatningslovens § 6,  

 stk. 5, kan normalt fortsat fremføres til fradrag i det  

 indskydende selskab, men ikke i det modtagende selskab, jf.  

 fusionsskattelovens § 8, stk. 8. Ved en fuldstændig spaltning  

 kan ingen af selskaberne anvende eventuelle uudnyttede tab, da begge  

 selskaber er modtagende selskaber.
Ved opdeling af en investeringsforening efter § 7,  

 stk. 9, i lov nr. 1294 af 20. december 2000 om ændring af  

 pensionsafkastbeskatningsloven og andre skattelove (Omlægning af  

 beskatningen af pensionsafkast) skal aktiv- og passivposter fordeles mellem  

 de to investeringsforeninger efter forholdet mellem antallet af andele i de  

 to foreninger.
Fravigelsen af pro rata-kravet ved tildeling af  

 investeringsbeviser i den nye forening medfører imidlertid, at  

 uudnyttede tab som nævnt i aktieavancebeskatningslovens § 2,  

 stk. 2, kursgevinstlovens § 31, stk. 3, og  

 ejendomsavancebeskatningslovens § 6, stk. 5, i den indskydende  

 investeringsforening ikke kommer de medlemmer, der får beviser i den  

 modtagende investeringsforening, til gode.
Omvendt får de enkelte  

 medlemmer i den indskydende forening et større uudnyttet tab, der kan  

 anvendes til modregning i fremtidige gevinster, end efter de sædvanlige  

 regler.
Det foreslås derfor, at en sådan  

 indskydende forening, der ikke ophører, alene kan anvende den del af  

 eventuelle uudnyttede tab fra tidligere år, som svarer til antallet af  

 investeringsforeningens andele efter opdelingen i forhold til det samlede  

 antal andele i de to investeringsforeninger.
Herved stilles den indskydende  

 investeringsforening i relation til fordelingen af uudnyttede tab som efter  

 de gældende regler, jf. fusionsskattelovens § 8, stk. 8,  

 modsætningsvist.
Da ændringen under nr. 2 er af begunstigende  

 karakter, idet mulighederne for at kunne opdele en eksisterende udloddende  

 investeringsforening udvides, anses ændringen under nr. 4 ikke for at  

 være af skærpende karakter.
Der er alene tale om en  

 begrænsning af et begunstigende forslag.
Til § 7 Til stk. 1 Det foreslås, at loven skal træde i kraft  

 dagen efter bekendtgørelsen i Lovtidende.
Til stk. 2 De ved § 1, nr. 1-5, 21-23 og 25, foreslåede  

 ændringer af pensionsafkastbeskatningsloven og den ved § 5, nr. 2,  

 foreslåede ændring af pensionsbeskatningsloven foreslås at  

 skulle have virkning allerede fra fremsættelsesdagen.
Forslaget om, at lovens § 1, nr. 1 og 2, skal have  

 virkning fra og med fremsættelsesdagen, indebærer, at  

 livsforsikringsselskaber og forsikringsselskaber, der stiftes på denne  

 dag eller senere, og faste driftssteder, der etableres på denne dag  

 eller senere, bliver skattepligtige efter pensionsafkastbeskatningsloven  

 allerede fra stiftelsen henholdsvis etableringen.
For  

 livsforsikringsselskaber og forsikringsselskaber, der er stiftet før  

 denne dag, og faste driftssteder, der er etableret før denne dag, og  

 som endnu ikke har opnået koncession til at drive  

 livsforsikringsvirksomhed eller forsikringsvirksomhed, indtræder  

 skattepligten efter pensionsafkastbeskatningsloven som hidtil først  

 ved koncessionen.
 Forslaget om, at lovens § 1, nr. 1 og 2, skal have  

 virkning fra og med fremsættelsesdagen, indebærer, at  

 livsforsikringsselskaber og forsikringsselskaber, der opgiver eller får  

 tilbagekaldt koncessionen til at drive livsforsikringsvirksomhed eller  

 forsikringsvirksomhed på denne dag eller senere, forbliver  

 skattepligtige efter pensionsafkastbeskatningsloven indtil ophøret  

 eller ophøret af det fast driftssted.
 Forslaget om, at lovens § 1, nr. 5, (og  

 konsekvensændringerne i nr. 3 og 4) samt lovforslagets § 1, nr.  

 23, (og konsekvensændringerne i nr. 21 og 22) skal have virkning fra  

 fremsættelsesdagen, indebærer, at administrationsboets  

 skattepligt og det skattepligtige administrationsbos mulighed for  

 skattemæssig succession har virkning for tilfælde, hvor et  

 administrationsbo på fremsættelsesdagen eller senere kommer i den  

 situation, at det administrerer en lukket bestand af livsforsikringer fra et  

 likvideret livsforsikringsselskab eller en lukket bestand af pensionstilsagn  

 fra en likvideret pensionskasse.
 Forslaget om, at lovens § 1, nr. 25, skal have  

 virkning fra og med fremsættelsesdagen, indebærer, at  

 administrationsboets pligt til at indgive opgørelse over  

 beskatningsgrundlag m.v. og administrationsboets hæftelse for  

 pensionsafkastskat har virkning for tilfælde, hvor Finanstilsynet eller  

 en tilsvarende tilsynsmyndighed i et andet EU-land eller et EØS-land  

 denne dag eller senere træffer beslutning om at tage et  

 livsforsikringsselskabs forsikringsbestand eller en pensionskasses bestand af  

 pensionstilsagn under administration.
 Forslaget om, at lovens § 5, nr. 2, skal have  

 virkning fra og med fremsættelsesdagen, indebærer, at en  

 beslutning truffet af Finanstilsynet eller en tilsvarende tilsynsmyndighed i  

 et andet EU-land eller et EØS-land denne dag eller senere om at tage  

 et livsforsikringsselskabs forsikringsbestand eller en pensionskasses bestand  

 af pensionstilsagn under administration ikke anses for at være  

 en disposition m.v., der medfører, at en livsforsikrings- eller  

 pensionsordning ikke længere opfylder betingelserne i  

 pensionsbeskatningslovens kapitel 1.
Til stk. 3 De ved § 1, nr. 6 og 17, foreslåede  

 ændringer af pensionsafkastbeskatningslovens § 2, stk. 1, nr.  

 14, og § 14, stk. 2, foreslås at skulle have virkning fra og  

 med indkomståret 2001. Bestemmelserne er indsat ved lov nr. 1294 af 20.  

 december 2000 om ændring af pensionsafkastbeskatningsloven og andre  

 skattelove (Omlægning af beskatningen af pensionsafkast) med virkning  

 fra og med indkomståret 2001, hvorfor de nu foreslåede  

 justeringer af bestemmelserne, der som helhed er af lempende karakter, og som  

 i øvrigt har baggrund i ønsker fra Forsikring & Pension,  

 ligeledes foreslås at skulle have virkning fra og med  

 indkomståret 2001.
 Den ved § 1, nr. 16, foreslåede ændring  

 af pensionsafkastbeskatningslovens § 14, stk. 1, der er af lempende  

 karakter, og som har baggrund i ønsker fra Forsikring & Pension,  

 foreslås også at skulle have virkning fra og med  

 indkomståret 2001.
Den ved § 2, nr. 2 og 3, foreslåede flytning af  

 selskabsskattelovens § 3, stk. 10, til en ny § 3 A og de  

 samtidig foreslåede justeringer af bestemmelsen foreslås  

 ligeledes at skulle have virkning fra og med indkomståret 2001.  

 Bestemmelsen i § 3, stk. 10, er indsat ved lov nr. 1294 af 20.  

 december 2000 om ændring af pensionsafkastbeskatningsloven og andre  

 skattelove (Omlægning af beskatningen af pensionsafkast) med virkning  

 fra og med indkomståret 2001. De nu foreslåede justeringer, der  

 som helhed ikke er bebyrdende, skaber klaring på en række  

 spørgsmål fra bl.a.
Forsikring & Pension om  

 forståelsen og anvendelsen af bestemmelsen.
De valgte løsninger  

 og ikrafttrædelsestidspunktet har ikke ved høringen givet  

 anledning til bemærkninger fra Forsikring & Pension.
Det  

 bemærkes herved, at såfremt de foreslåede justeringer  

 først skulle have virkning fra og med indkomståret 2002, ville  

 dette efterlade livsforsikringsselskaber og pensionskasser m.v. såvel  

 som skattemyndigheder med en række uløste spørgsmål  

 for så vidt angår indkomståret 2001.
 De ved § 1, nr. 8 og 9, foreslåede  

 ændringer af pensionsafkastbeskatningslovens § 4, den ved  

 § 2, nr. 1, foreslåede ændring af selskabsskattelovens  

 § 1, stk. 1, nr. 5 a, den ved § 3 foreslåede  

 ændring af aktieavancebeskatningslovens § 2 f, den ved § 5,  

 nr. 1, foreslåede ændring af pensionsbeskatningslovens § 12,  

 stk. 1, og de ved § 6 foreslåede ændringer i § 7,  

 stk. 9, i lov nr. 1294 af 20. december 2000 om ændring af  

 pensionsafkastbeskatningsloven og andre skattelove (Omlægning af  

 beskatningen af pensionsafkast) vedrører alle regler om  

 investeringsforeninger, der er gennemført ved den nævnte lov nr.  

 1294 af 20. december 2000 med virkning fra og med indkomståret 2001. De  

 nu foreslåede ændringer, der som helhed er af lempende karakter,  

 foreslås   som ønsket af InvesteringsForeningsRådet  

 ligeledes at skulle have virkning fra og med indkomståret 2001.
Det foreslåede virkningstidspunkt for  

 ændringen af kursgevinstlovens § 31, stk. 1, jf.  

 lovforslagets § 4, har sammenhæng med det tidspunkt, hvor  

 ændringerne af fradragsbegrænsningsreglerne i selskabsskatteloven  

 foreslås tillagt virkning.
Baggrunden er, at når selskabet kan  

 udligne et negativt fradragsbegrænsningsbeløb i positiv  

 skattepligtig indkomst, vil der reelt være fradrag for tab på  

 aktier ejet i mere end 3 år.
Derfor skal forslaget om ophævelse  

 af tabsfradragsbegrænsningen for aktiebaserede kontrakter have virkning  

 fra det tidspunkt, hvor det efter forslaget vil gælde, at et negativt  

 fradragsbegrænsningsbeløb modregnes i livsforsikringsselskabets  

 positive skattepligtige indkomst.
Det vil reelt være tilfældet  

 fra og med indkomståret 2001, jf. stk. 5. Den foreslåede  

 ændring er af lempende karakter.
Til stk. 4 § 1, nr. 7,10-14, 19, 20 og 26, foreslås at  

 skulle have virkning fra og med indkomståret 2002.
 Den ved § 2, nr. 4, foreslåede nyaffattelse af  

 selskabsskattelovens § 13, stk. 12, foreslås tillagt virkning  

 fra og med indkomståret 2002.
Til stk. 5 Det foreslås, at livsforsikringsselskaber skal have  

 mulighed for helt eller delvist at modregne negative  

 fradragsbegrænsningsbeløb efter reglerne, som følger af  

 den foreslåede affattelse af selskabsskattelovens § 13,  

 stk. 12, 4.-6. pkt., allerede for indkomståret 2001.
Livsforsikringsselskaberne kan vælge, i hvilket  

 omfang de vil anvende disse regler.
Valgfriheden er begrundet i, at en  

 obligatorisk modregning af et negativt fradragsbegrænsningsbeløb  

 i positiv skattepligtig indkomst for indkomståret 2001 for nogle  

 selskaber kan indebære en skærpelse.
Valgfriheden giver  

 selskaberne mulighed for at udnytte eventuelle uudnyttede  

 fremførselsberettigede underskud.
De regler, som selskaberne kan vælge at anvende for  

 indkomståret 2001, adskiller sig på et enkelt punkt fra de  

 regler, som vil være gældende fra og med indkomståret 2002.  

 Selskaberne får således mulighed for at nøjes med at  

 anvende en del af et negativt fradragsbegrænsningsbeløb til  

 modregning i positiv indkomst i 2001, jf. ordlyden »helt eller delvist«.  

 Derved vil selskaberne i 2001 kunne opnå en positiv skattepligtig  

 indkomst, hvori eventuelle uudnyttede underskud kan modregnes.
Fra og med  

 indkomståret 2002 skal beløbet i størst muligt omfang  

 fradrages i positiv skattepligtig indkomst.
Den særlige begunstigelse, som muligheden for en  

 delvis anvendelse af de foreslåede regler indebærer, er begrundet  

 i samspillet mellem den skattepligtige indkomst og opgørelsen af  

 beskatningsgrundlaget efter pensionsafkastbeskatningsloven, jf.  

 pensionsafkastbeskatningslovens § 14, stk. 4, 2. pkt., og dette  

 lovforslags almindelige bemærkninger pkt. 4. Uden denne særlige  

 mulighed ville selskaber, der ønskede at anvende  

 fremførselsberettigede underskud, kunne have en positiv skattepligtig  

 indkomst, der ikke ville have fuld værdi ved nedsættelsen af  

 beskatningsgrundlaget efter pensionsafkastningsloven på grund af reglen  

 i § 14, stk. 4, 2. pkt.
Med den foreslåede mulighed vil  

 livsforsikringsselskaberne alt andet lige kunne udnytte  

 fremførselsberettigede underskud og samtidig undgå en positiv  

 skattepligtig indkomst for indkomståret 2001. Dermed risikerer  

 selskaberne heller ikke helt eller delvist at miste værdien af  

 nedsættelsen for skattepligtig indkomst ved opgørelsen af  

 beskatningsgrundlaget efter pensionsafkastbeskatningsloven for  

 indkomståret 2001.
Nogle livsforsikringsselskaber har indbetalt (frivillig)  

 acontoskat den 20. november 2001 på baggrund af de gældende  

 fradragsbegrænsningsregler for at undgå/mindske en restskat for  

 selskabet.
Disse selskaber vil, når loven er vedtaget, hvis de anmoder  

 derom og kan sandsynliggøre, at de indbetalte beløb reguleret  

 for tillæg med de herefter gældende regler overstiger  

 indkomstårets skat, kunne få tilbagebetalt det overskydende  

 beløb efter reglerne i selskabsskattelovens § 29 D.
Bilag Lovforslaget sammenholdt med gældende lov Gældende formulering Lovforslaget § 1 I lov om beskatning af visse pensionskapitaler m.v.  

 (pensionsafkastbeskatningsloven), jf. lovbekendtgørelse nr. 60 af 30.  

 januar 2001, foretages følgende ændringer:
§ 1. Pligt til at betale skat efter denne lov  

 påhviler 1. § 1, stk. 1, nr. 1, affattes  

 således:
1)	livsforsikringsselskaber, der har hjemsted her i landet eller  

 udøver forsikringsvirksomhed her i landet gennem et fast driftssted,  

 og som har Finanstilsynets koncession til at drive livsforsikringsvirksomhed  

 her i landet, og livsforsikringsselskaber, der efter koncession i et land  

 inden for De Europæiske Fællesskaber eller et andet land, som har  

 gennemført Rådets 3. skadesforsikringsdirektiv og 3.  

 livsforsikringsdirektiv, udøver livsforsikringsvirksomhed her i landet  

 gennem en filial, jf. § 211 i lov om forsikringsvirksomhed, »1)	livsforsikringsselskaber, der har hjemsted her i landet eller  

 udøver forsikringsvirksomhed her i landet gennem et fast  

 driftssted,«.
 2. § 1, stk. 1, nr. 2, affattes  

 således:
2)	forsikringsselskaber, der har hjemsted her i landet eller  

 udøver forsikringsvirksomhed her i landet gennem et fast driftssted,  

 og som har Finanstilsynets koncession til at drive forsikringsvirksomhed her  

 i landet, og forsikringsselskaber, der efter koncession i et land inden for  

 De Europæiske Fællesskaber eller et andet land, som har  

 gennemført Rådets 3. skadesforsikringsdirektiv og 3.  

 livsforsikringsdirektiv, udøver virksomhed her i landet gennem en  

 filial, jf. § 211 i lov om forsikringsvirksomhed, i det omfang de  

 nævnte forsikringsselskaber har en lukket bestand af livsforsikringer  

 fra et likvideret livsforsikringsselskab, »2)	forsikringsselskaber, der har hjemsted her i landet eller  

 udøver forsikringsvirksomhed her i landet gennem et fast driftssted, i  

 det omfang de nævnte forsikringsselskaber har en lukket bestand af  

 livsforsikringer fra et likvideret livsforsikringsselskab,«.
3)	pensionskasser og pensionsfonde, 4)	den sociale pensionsfond, 5)	Arbejdsmarkedets Tillægspension, 6)	Lønmodtagernes Dyrtidsfond, 7)	hjælpe- og understøttelsesfonde, der er godkendt efter  

 pensionsbeskatningslovens § 52, og andre hjælpe- og  

 understøttelsesfonde med pensionslignende formål, 8)	kapitalpensionsfonde, der er godkendt efter  

 pensionsbeskatningslovens §§ 11 A eller 12, og 3. I § 1, stk. 1, nr. 8, ændres »§§ 11  

 A eller 12, og« til: »§§ 11 A eller 12,«.
 9)	tontineordninger som nævnt i pensionsbeskatningslovens  

 § 7, stk. 1, 2. pkt.
 4. I § 1, stk. 1, nr. 9, ændres »§ 7,  

 stk. 1, 2. pkt.« til: »§ 7, stk. 1, 2. pkt., og«.
 5. I § 1, stk. 1, indsættes efter nr.  

 9 som nr. 10:
 »10)	administrationsboer ved administrator omfattet af kapitel 15 i lov  

 om forsikringsvirksomhed, kapitel 8 i lov om firmapensionskasser eller  

 tilsvarende tilsynslovgivning i et land inden for Den Europæiske Union  

 eller et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, der administrerer en  

 lukket bestand af livsforsikringer fra et likvideret livsforsikringsselskab,  

 eller en lukket bestand af pensionstilsagn fra en likvideret  

 pensionskasse.«.
Stk. 2. - - - § 2. Af de livsforsikringsselskaber, pensionskasser,  

 pensionsfonde samt opsparings- og pensionsordninger, der er nævnt i  

 § 1, betales en skat til staten på 15 pct. af alle former  

 for formueafkast, der ikke er undtaget efter stk. 3 og 4, jf. dog  

 § 12, herunder 1)-13) - - - 6. § 2, stk. 1, nr. 14, affattes  

 således:
 14)	skatterefusion, som et livsforsikringsselskab, der har et  

 datterselskab, som ikke selv er skattepligtigt efter denne lov, modtager for  

 overførsel af underskud i forbindelse med sambeskatning efter  

 selskabsskattelovens § 31.
»14)	skatterefusion, som et livsforsikringsselskab, der har et  

 datterselskab, som ikke selv er skattepligtig efter denne lov, eller som er  

 omfattet af selskabsskattelovens § 3 A, modtager for overførsel  

 af underskud i forbindelse med sambeskatning efter selskabsskattelovens  

 § 31, bortset fra skatterefusion fra et selskab, der er skattepligtigt  

 efter denne lov.
Som datterselskab anses et selskab, hvori  

 livsforsikringsselskabet ejer mindst 25 pct. af aktie- eller  

 anpartskapitalen.
En flerhed af livsforsikringsselskaber, der udøver  

 virksomhed på grundlag af fælles aftale, anses i denne relation  

 for at udgøre ét livsforsikringsselskab,«.
Stk. 2. - - - Stk. 3. Ved opgørelsen af beskatningsgrundlaget  

 medregnes ikke 7. § 2, stk. 3, nr. 6, affattes  

 således:
1)-5) 6)	tab på en fordring, såfremt renteindtægter af  

 fordringen eller gevinster på fordringen omfattet af denne lov som  

 følge af en dobbeltbeskatningsoverenskomst ikke skal medregnes ved  

 opgørelsen af beskatningsgrundlaget, »6)	tab på et værdipapir, såfremt afkast af  

 værdipapiret eller gevinster på værdipapiret omfattet af  

 denne lov som følge af en dobbeltbeskatningsoverenskomst ikke skal  

 medregnes ved opgørelsen af beskatningsgrundlaget,«.
7)-10) Stk. 4.
§ 4. Hvis en investeringsforening ifølge sine  

 vedtægter højst må foretage anbringelser i kontanter samt  

 anbringelser på sikret basis i aktiver som nævnt i § 2,  

 stk. 1, nr. 4, og i kontanter i tilknytning hertil inden for en samlet  

 ramme på 25 pct. af foreningens øvrige aktivmasse og i  

 øvrigt ikke må anbringe dele af aktivmassen i andre aktiver end  

 indeksobligationer som nævnte i § 2, stk. 3, nr. 1, bortset  

 fra foreningens administrationsbygning, er gevinst eller tab skattefri.  

 Anbringelse på anfordringskonto sidestilles med kontanter.
Udbytte  

 anses fortrinsvis for at hidrøre fra afkastet fra foreningens aktiver  

 som nævnt i § 2, stk. 1, nr. 1, 4 og 12. Denne del af  

 udbyttet er omfattet af bestemmelsen i § 2, stk. 1, nr. 8. Den  

 resterende del er skattefri.
 8. I § 4, stk. 1, 1. pkt., ændres »bortset  

 fra foreningens administrationsbygning« til: », aktier i det  

 administrationsselskab, der forestår investeringsforeningens  

 administration, og foreningens administrationsbygning«.
 9. I § 4, stk. 1, 3. pkt., ændres »§ 2,  

 stk. 1, nr. 1, 4 og 12« til: »§ 2, stk. 1, nr. 1, 4, 5, 6 og  

 12«.
 § 6. Et livsforsikringsselskab eller en pensionskasse, der i  

 genforsikring har afgivet en hensættelse, som ikke er deponeret fuldt  

 ud, skal i sit beskatningsgrundlag medregne et beløb, der beregnes som  

 afkastprocenten efter § 16, stk. 2, af indkomstårets  

 gennemsnitlige ikke deponerede hensættelse.
 10. § 6, stk. 1, affattes således:
»Et livsforsikringsselskab eller en pensionskasse, der i genforsikring har  

 afgivet en hensættelse, som ikke er deponeret fuldt ud, skal i sit  

 beskatningsgrundlag medregne et beløb, der beregnes som gennemsnittet  

 af indkomstårets og de 4 forudgående indkomstårs afkast  

 før pensionsafkastskat, jf. 2. og 3. pkt., af indkomstårets  

 gennemsnitlige ikke deponerede hensættelse.
Har et  

 livsforsikringsselskab eller en pensionskasse ikke været omfattet af  

 § 1, stk. 1, i alle de 4 forudgående indkomstår,  

 beregnes det gennemsnitlige afkast før pensionsafkastskat, jf. 1.  

 pkt., på grundlag af afkastet før pensionsafkastskat i  

 indkomståret og de forudgående indkomstår, hvor  

 livsforsikringsselskabet eller pensionskassen har været omfattet af  

 § 1, stk. 1. Et indkomstårs afkast før  

 pensionsafkastskat opgøres som forholdet mellem på den ene side  

 det samlede afkast før skat og på den anden side aktivernes  

 værdi med fradrag af halvdelen af det samlede afkast efter skat.
I  

 denne forbindelse opgøres aktivernes værdi som gennemsnittet af  

 de bogførte værdier i livsforsikringsselskabets eller  

 pensionskassens balance ved begyndelsen og slutningen af det til  

 indkomståret svarende regnskabsår, det samlede afkast før  

 skat som det bogførte investeringsafkast i resultatopgørelsen  

 for det nævnte regnskabsår og det samlede afkast efter skat som  

 afkastet før skat med fradrag af indkomstårets skat efter denne  

 lov, idet der ses bort fra nedsættelsen af beskatningsgrundlaget efter  

 § 14.«.
 § 7.   Beskatningsgrundlaget efter §§ 2-6 nedsættes  

 med den procentdel, der svarer til forholdet mellem de i 1. pkt. nævnte  

 hensættelser og passiverne ifølge årsregnskabet med  

 tillæg af betalt acontoskat, jf. § 20, stk. 1, og fradrag af  

 afsat tilgodehavende endelig skat, jf. § 22, stk. 1.
 Stk. 2-10.
 11. I § 7, stk. 1, 2. pkt., og § 15,  

 stk. 1, 2. pkt, stk. 3, 2. pkt., og stk. 4, 2. pkt.,  

indsættes efter »jf. § 22, stk. 1«: »,og § 24,  

 stk. 1«.
 § 15.   Beskatningsgrundlaget nedsættes med den  

 procentdel, der svarer til forholdet mellem  

 livsforsikringshensættelserne henholdsvis pensionshensættelserne  

 til de pågældende livsforsikringer og pensionsordninger og  

 passiverne ifølge årsregnskabet med tillæg af betalt  

 acontoskat, jf. § 20, stk. 1, og fradrag af afsat tilgodehavende  

 endelig skat, jf. § 22, stk. 1.
 Stk. 2.
 Stk. 3 . Beskatningsgrundlaget nedsættes med den  

 procentdel, der svarer til forholdet mellem passiverne for de  

 pågældende forsikrings- og pensionsaftaler, og passiverne  

 ifølge årsregnskabet med tillæg af betalt acontoskat, jf.  

 § 20, stk. 1, og fradrag af afsat tilgodehavende endelig skat, jf.  

 § 22, stk. 1. Stk. 2 finder tilsvarende anvendelse.
 Stk. 4   Livsforsikringsselskabers beskatningsgrundlag  

 nedsættes med den procentdel, der svarer til forholdet mellem  

 livsforsikringshensættelserne til børneopsparingsordninger  

 omfattet af pensionsbeskatningslovens § 51 og passiverne ifølge  

 årsregnskabet med tillæg af betalt acontoskat, jf. § 20,  

 stk. 1, og fradrag af afsat tilgodehavende endelig skat, jf. § 22,  

 stk. 1. Stk. 2 finder tilsvarende anvendelse.
 Stk. 5-7.
§ 7. Stk. 1-3 Stk. 4. For den sociale pensionsfond og hjælpe- og  

 understøttelsesfonde samt for statsgaranterede pensionskasser, der er  

 nævnt i § 36.22.11. på finansloven for 1995, fritages den  

 del af beskatningsgrundlaget, der svarer til forholdet mellem værdien  

 af formuen ved udgangen af 1982 og ved udgangen af indkomståret.  

 Værdien af formuen ved udgangen af 1982 nedsættes med 4 pct.  

 årligt af det oprindelige beløb.
Værdien af formuen ved  

 udgangen af 1982 opgøres til anskaffelsessummen, mens værdien af  

 formuen ved udgangen af indkomståret opgøres efter § 16,  

 stk. 3. For værdipapirer, der ikke er omfattet af § 16,  

 stk. 3, anvendes dog handelsværdien ved udgangen af 1982 og ved  

 udgangen af indkomståret.
 Stk. 5.
 12. § 7, stk. 4, 3. og 4. pkt., affattes  

 således:
 »Ved opgørelsen af værdien af formuen ved udgangen af 1982  

 medregnes obligationer, pantebreve og andre fordringer i danske kroner til  

 anskaffelsessummen, medens andre aktiver medregnes til handelsværdien  

 ved udgangen af 1982. Ved opgørelsen af værdien af formuen ved  

 udgangen af indkomståret medregnes samtlige aktiver til  

 handelsværdien ved udgangen af indkomståret.«.
Stk. 6. For Lønmodtagernes Dyrtidsfond,  

 kapitalpensionsfonde og tontineordninger fritages den del af  

 beskatningsgrundlaget, der svarer til forholdet mellem værdien af  

 formuen ved udgangen af 1982 og ved udgangen af indkomståret.
Ved  

 udbetaling efter 31. december 1982 af et indestående i fonden eller  

 ordningen formindskes den opgjorte værdi af formuen ved udgangen af  

 1982 med værdien af den pågældendes indestående  

 på dette tidspunkt.
Værdien af formuen i Lønmodtagernes  

 Dyrtidsfond ved udgangen af 1982 opgøres til anskaffelsessummen, mens  

 værdien af formuen ved udgangen af indkomståret opgøres  

 efter § 16, stk. 3. For aktiver, der ikke er omfattet af § 16,  

 stk. 3, skal Lønmodtagernes Dyrtidsfond dog anvende  

 handelsværdien ved udgangen af 1982 og ved udgangen af  

 indkomståret.
Kapitalpensionsfonde og tontineordninger skal  

 opgøre værdien af formuen efter reglerne i stk. 7, idet dog  

 pantebreve og andre fordringer opgøres til handelsværdien ved  

 udgangen af 1982 og til den ifølge § 16, stk. 3, regulerede  

 værdi ved udgangen af indkomståret.
Fast ejendom opgøres  

 til den kontante handelsværdi.
 13. § 7, stk. 6, 3.-6. pkt., affattes  

 således:
»Ved opgørelsen af værdien af formuen i Lønmodtagernes  

 Dyrtidsfond ved udgangen af 1982 medregnes obligationer, pantebreve og andre  

 fordringer i danske kroner til anskaffelsessummen, medens andre aktiver  

 medregnes til handelsværdien ved udgangen af 1982. Ved  

 opgørelsen af værdien af formuen i Lønmodtagernes  

 Dyrtidsfond ved udgangen af indkomståret medregnes samtlige aktiver til  

 handelsværdien ved udgangen af indkomståret.
Kapitalpensionsfonde  

 og tontineordninger skal opgøre værdien af formuen efter  

 reglerne i stk. 7, idet dog pantebreve og andre fordringer medregnes til  

 handelsværdien ved udgangen af 1982 og ved udgangen af  

 indkomståret.
Fast ejendom medregnes til den kontante  

 handelsværdi.«.
Stk. 7. For de i § 1, stk. 2, nævnte  

 opsparingsformer fritages en så stor del af beskatningsgrundlaget efter  

 §§ 2-5a, som værdien af kontoens indestående ved udgangen af  

 1982 udgør af værdien af indeståendet ved udgangen af  

 indkomståret.
For værdipapirdepoter udgør værdien af  

 indeståendet følgende beløb:
1) 14. § 7, stk. 7, nr. 2, affattes  

 således:
 2)	Ved udgangen af indkomståret den ifølge § 16,  

 stk. 3, regulerede værdi af obligationer og pantebreve samt  

 børskursværdien af indeksobligationer, konvertible obligationer,  

 aktier og investeringsforeningscertifikater.
 Stk. 8.
 »2)	Ved udgangen af indkomståret handelsværdien af  

 obligationer og pantebreve samt børskursværdien af  

 indeksobligationer, konvertible obligationer, aktier og  

 investeringsbeviser.«.
Stk. 9. Ved overførsel af en forsikrings- eller  

 pensionsordning efter pensionsbeskatningslovens § 41 danner  

 kontantværdien af den del af opsparingen, der kan fradrages efter  

 stk. 1, 3, 6, 7 og 8, grundlag for fradrag i den nye ordning.
Det  

 beløb, der danner grundlag for fritagelse i den nye ordning, kan dog  

 aldrig overstige det faktisk overførte beløb.
Stk. 8, 1.  

 pkt., finder tilsvarende anvendelse.
Ved overførsel af forsikrings-  

 eller pensionsporteføljer mellem forsikringsselskaber eller  

 pensionskasser finder tilsvarende regler anvendelse.
 15. I § 7, stk. 9, 1. pkt., ændres »der kan  

 fradrages efter stk. 1, 3, 6, 7 og 8, grundlag for fradrag i den nye  

 ordning« til: »der er fritaget efter stk. 1, 3, 6, 7 og 8, grundlag for  

 fritagelse i den nye ordning«.
 § 14. For livsforsikringsselskaber, der er skattepligtige  

 efter selskabsskatteloven, nedsættes beskatningsgrundlaget efter denne  

 lov med en procentdel af den skattepligtige indkomst for det  

 indkomstår, der svarer til indkomståret efter denne lov efter  

 fradrag af underskud fra tidligere indkomstår, jf. ligningslovens  

 § 15. Ved opgørelsen af den skattepligtige indkomst tages ikke  

 hensyn til indkomst hos selskaber, som livsforsikringsselskabet er  

 sambeskattet med, jf. selskabsskattelovens § 31, jf. dog stk. 2.
 16. I § 14, stk. 1, 1. pkt., indsættes efter  

 «,jf. ligningslovens § 15«: »bortset fra underskud, for hvilket der er  

 modtaget skatterefusion, der er beskattet efter § 2, stk. 1, nr.  

 14«.
 Stk. 2 I tilfælde, hvor et livsforsikringsselskab er  

 sambeskattet, jf. selskabsskattelovens § 31, med et selskab, der selv er  

 skattepligtigt efter denne lov, opgøres den skattepligtige indkomst,  

 jf. stk. 1, som den forholdsmæssige andel af summen af  

 livsforsikringsselskabets og det sambeskattede selskabs skattepligtige  

 indkomst.
 Stk. 3. .
 17. I § 14, stk. 2, indsættes efter 1.  

 pkt.:
»Er der underskud i et eller flere af de i 1. pkt. omhandlede  

 sambeskattede selskaber, fordeles disse underskud forholdsmæssigt  

 på de selskaber, som har overskud for det pågældende  

 indkomstår.
Underskud, der ikke kan indeholdes i de øvrige  

 selskabers overskud for dette år, fordeles forholdsmæssigt mellem  

 de underskudsgivende selskaber til fradrag i de sambeskattede selskabers  

 samlede indkomst for de efterfølgende år.
Uudnyttede underskud  

 fra tidligere år fradrages i medfør af ligningslovens § 15  

 fortrinsvis i overskud hos det selskab, der har haft underskuddet, idet  

 ældre underskud hos de sambeskattede selskaber dog fradrages forud for  

 selskabets eget underskud for senere år.
Et herudover uudnyttet  

 underskud fra tidligere år fremføres forholdsmæssigt til  

 fradrag i de af sambeskatningen i øvrigt omfattede selskaber, som har  

 overskud.
Uudnyttede underskud i et af selskaberne fra tiden inden  

 sambeskatningen efter selskabsskattelovens § 31 kan kun fradrages i  

 overskud hos det selskab, der har haft underskuddet, idet dog underskud fra  

 de øvrige sambeskattede selskaber for det pågældende  

 år fradrages først.«.
 Stk. 4 Nedsættelse af beskatningsgrundlaget efter  

 stk. 1 og 3 foretages sideløbende med nedsættelse af  

 beskatningsgrundlagene efter §§ 7, 15 og 16. Nedsættelse af et  

 beskatningsgrundlag efter reglerne i stk. 1 og 3 kan ikke  

 medføre, at beskatningsgrundlaget bliver negativt.
 18. I § 14, stk. 4, 1. pkt., ændres  

 »sideløbende« til: »sideordnet«.
 § 16. Skattepligtige omfattet af § 1, stk. 1, er  

 ikke skattepligtige af den del af formueafkastet, som kan henføres til  

 hensættelser vedrørende livrenter uden ret til bonus tegnet  

 før den 1. maj 1982. Beskatningsgrundlaget nedsættes med den  

 procentdel, der svarer til forholdet mellem hensættelser  

 vedrørende livrenter uden ret til bonus, jf. stk. 2, og  

 passiverne ifølge årsregnskabet med tillæg af betalt  

 acontoskat, jf. § 20, stk. 1, og fradrag af afsat tilgodehavende  

 endelig skat, jf. § 22, stk. 1.
 19. § 16, stk. 1, affattes således:
 »Skattepligtige omfattet af § 1, stk. 1, er ikke skattepligtige  

 af den del af formueafkastet, som kan henføres til hensættelser  

 vedrørende livrenter uden ret til bonus tegnet før den 1. maj  

 1982. Beskatningsgrundlaget nedsættes med den procentdel, der svarer  

 til forholdet mellem livsforsikringshensættelserne vedrørende  

 livrenter uden ret til bonus og passiverne ifølge årsregnskabet  

 med tillæg af betalt acontoskat, jf. § 20, stk. 1, og fradrag  

 af afsat tilgodehavende endelig skat, jf. § 22, stk. 1, og  

 § 24, stk. 1.«.
Stk. 2. Hensættelser vedrørende livrenter uden  

 ret til bonus beregnes for hver kontrakt ud fra den eller de berettigedes  

 alder og den resterende ydelsesrække, der er aftalt inden 1. juli 1983.  

 Denne ydelsesrække diskonteres tilbage til udgangen af  

 indkomståret med en rente svarende til den gennemsnitlige afkastprocent  

 af livsforsikringsselskabets obligationsbeholdning.
Afkastprocenten beregnes  

 ud fra kurserne på selskabets børsnoterede obligationer, bortset  

 fra indeksobligationer, konvertible obligationer og præmieobligationer,  

 ved udgangen af indkomståret, idet kurserne reguleres efter  

 stk. 3. For hver obligationsserie beregnes en effektiv rente svarende  

 til kursen og det resterende amortisationsforløb.
De således  

 fundne effektive renter vejes sammen til et totalt gennemsnit, idet  

 selskabets kursværdier i hver serie ved udgangen af indkomståret  

 anvendes som vægte.
 20. § 16, stk. 2 og 3, ophæves.
Stk. 3. De årlige urealiserede ændringer i  

 kursværdien som følge af forkortelse af restløbetiden  

 på obligationer, pantebreve og andre fordringer i danske kroner  

 opgøres på grundlag af anskaffelsessummen.
Anskaffelsessummen  

 reguleres ved udgangen af hvert indkomstår med den  

 kursværdiændring, der ved konstant effektiv rente fremkommer som  

 følge af forkortelsen af restløbetiden.
Indeholder  

 værdipapiret en opsigelsesadgang for kreditor, anses lånet i  

 henseende til reguleringen for opsagt på det tidligst mulige tidspunkt.  

 Anskaffelsessummen for de enkelte obligationer i en serie beregnes efter  

 forholdet mellem den samlede anskaffelsessum for obligationerne i serien og  

 den samlede nominelle værdi af obligationerne.
 Stk. 4. § 7, stk. 2, finder tilsvarende anvendelse  

 ved opgørelsen af de i stk. 1 nævnte hensættelser og  

 passiver.
 Stk. 4 og 5 bliver herefter stk. 2 og 3.
 Stk. 5. Nedsættelse af beskatningsgrundlaget efter  

 stk. 1 foretages sideordnet med nedsættelse af  

 beskatningsgrundlagene efter §§ 7, 14 og 15. Den samme hensættelse  

 kan dog alene anvendes til nedsættelse af beskatningsgrundlaget  

 én gang.
§ 17. Reglerne i stk. 2-4 gælder, hvis 1)	en skattepligtig institution overdrager sine aktiver og passiver som  

 helhed til en anden skattepligtig institution, 2)	to eller flere skattepligtige institutioner sammensmeltes til en ny  

 skattepligtig institution (fusion), 3)	en skattepligtig institution spaltes i to eller flere  

 selvstændige skattepligtige institutioner (fission) eller 21. I § 17, stk. 1, nr. 3, ændres »(fission)  

 eller« til: »(fission),«.
 4)	en skattepligtig institution overdrager en livsforsikringsbestand  

 til en anden skattepligtig institution efter reglerne i kapitel 16 i lov om  

 forsikringsvirksomhed.
 22. I § 17, stk. 1, nr. 4, ændres  

 »forsikringsvirksomhed.« til: »forsikringsvirksomhed eller«.
 23. I § 17, stk. 1, indsættes efter nr.  

 4 som nr. 5:
 »5)	et administrationsbo som omhandlet i § 1, stk. 1, nr. 10,  

 viderefører administrationen af et livsforsikringsselskabs  

 forsikringsbestand eller en pensionskasses bestand af  

 pensionstilsagn.«.
 Stk. 2-5.
 § 23. Ved ophævelse af en af de i § 1, stk. 2,  

 nævnte opsparingsordninger i løbet af indkomståret skal  

 pengeinstituttet foretage en endelig opgørelse af  

 beskatningsgrundlaget og den skattepligtige del heraf efter kapitel 2  

 henholdsvis kapitel 3.  .
 Stk. 2-3.
 24. I § 23, stk. 1, 1. pkt., udgår »efter  

 kapitel 2 henholdsvis kapitel 3«.
 25. Efter Kapitel 6 indsættes:
»Kapitel 6 a Skattepligtige institutioner under  

 administration § 34 a.
Træffer Finanstilsynet eller en tilsvarende  

 tilsynsmyndighed i et land inden for Den Europæiske Union eller et  

 andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, beslutning om, at et  

 livsforsikringsselskabs forsikringsbestand eller en pensionskasses bestand af  

 pensionstilsagn tages under administration, indtræder  

 administrationsboet ved administrator i livsforsikringsselskabets eller  

 pensionskassens forpligtelse til at indgive opgørelser over  

 beskatningsgrundlaget m.v., jf. bestemmelserne i kapitel 6.  

 Administrationsboet hæfter for livsforsikringsselskabets eller  

 pensionskassens skat efter denne lov, herunder resterende skat og renter, der  

 forfalder til betaling den dag, hvor der træffes beslutning om  

 administrationens iværksættelse, eller senere.
Overskydende skat  

 og renter, herunder beløb svarende til uudnyttet negativ skat, jf.  

 § 25, der forfalder til udbetaling den dag, hvor der træffes  

 beslutning om administrationens iværksættelse, eller senere,  

 tilfalder administrationsboet.«.
 § 36. Ved opgørelsen af de i § 2, stk. 1, nr.  

 2, nævnte gevinster og tab på værdipapirer medregnes for  

 hvert af indkomstårene 2001, 2002, 2003, 2004 og 2005 et beløb  

 svarende til 20 pct. af et beløb, der opgøres som differencen  

 mellem på den ene side den skattemæssige værdi ved udgangen  

 af indkomståret 2001 opgjort efter de hidtil gældende regler i  

 § 4, stk. 3, i realrenteafgiftsloven af de i § 2, stk. 1,  

 nr. 1, nævnte værdipapirer bortset fra konvertible obligationer  

 og på den anden side den skattemæssige værdi ved udgangen  

 af indkomståret 2001 af de samme værdipapirer opgjort efter  

 reglerne i nærværende lovs § 13, stk. 3, jf. dog  

 stk. 4. Ophører skattepligten efter denne lov inden  

 udløbet af den nævnte periode, medregnes et resterende  

 beløb ved opgørelsen af beskatningsgrundlaget for  

 ophørsåret.
 26. I § 36, stk. 1, 1. pkt., og stk. 2, 1.  

 pkt., indsættes efter »jf. dog stk. 4«: »og stk. 8«.
 27. I § 36, stk. 1, indsættes efter 1.  

 pkt.:
 »For pengeinstitutternes puljeordninger, jf. § 2,  

 stk. 2, skal det i 1. pkt. nævnte differencebeløb  

 opgøres pr. 30. november 2001, jf. § 10, og medregnes med lige  

 store andele i hvert af indkomstårene 2002, 2003, 2004 og 2005.«.
 Stk. 2. Ved opgørelsen af de i § 2, stk. 1,  

 nr. 2, nævnte gevinster og tab på værdipapirer medregnes  

 for hvert af indkomstårene 2001, 2002, 2003, 2004 og 2005 et  

 beløb svarende til 20 pct. af saldoen ved udgangen af  

 indkomståret 2001 på den efter de hidtil gældende regler i  

 § 4, stk. 4, i realrenteafgiftsloven nævnte særlige  

 saldo, jf. dog stk. 4. Ophører skattepligten efter denne lov  

 inden udløbet af den nævnte periode, medregnes et resterende  

 beløb ved opgørelsen af beskatningsgrundlaget for  

 ophørsåret.
 Stk. 3-7.
 28. I § 36, stk. 2, indsættes efter 1.  

 pkt.:
 »For pengeinstitutternes puljeordninger, jf. § 2,  

 stk. 2, skal den i 1. pkt. nævnte saldo opgøres pr. 30.  

 november 2001, jf. § 10, og medregnes med lige store andele i hvert af  

 indkomstårene 2002, 2003, 2004 og 2005.«.
 29. I § 36 indsættes efter stk. 7:
 »Stk. 8. Et livsforsikringsselskab kan ved  

 indkomstopgørelsen for indkomståret 2002 vælge at medregne  

 et beløb, der er større end det, selskabet er pligtig at  

 medregne i henhold til stk. 1 og 2. Et herefter resterende beløb  

 efter stk. 1 og 2 medregnes med lige store beløb til  

 beskatningsgrundlaget for den resterende del af perioden.«.
§ 2 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 299 af 27. april 2000, som ændret  

 senest ved § 1 i lov nr. 925 af 23. oktober 2001, foretages  

 følgende ændring:
 § 1. Skattepligt i henhold til denne lov påhvilker  

 følgende selskaber og foreninger m.v., der er hjemmehørende her  

 i landet:
1)-5) 1. § 1, stk. 1, nr. 5 a, 3. og 4. pkt.,  

 affattes således:
5 a)	investeringsforeninger, der udsteder omsættelige beviser for  

 medlemmernes indskud.
Udloddende investeringsforeninger, jf. ligningslovens  

 § 16 C, stk. 1, omfattes af nr. 6. Akkumulerende  

 investeringsforeninger omfattes af nr. 6, hvis foreningen i overensstemmelse  

 med et vedtægtsmæssigt krav herom udelukkende optager medlemmer,  

 der er skattepligtige efter pensionsafkastbeskatningslovens § 1,  

 stk. 1, eller medlemmer, der er skattepligtige efter  

 pensionsafkastbeskatningslovens § 1, stk. 2, i hvis  

 pensionsopsparing investeringsbeviset indlægges.
Det er en betingelse,  

 at investeringsbeviserne i henhold til vedtægterne skal være  

 forsynet med en klausul om, at den udstedende forening alene må  

 sælge disse til den i 1. pkt. nævnte medlemskreds, og medlemmet  

 alene må sælge disse til den i 1. pkt. nævnte medlemskreds  

 og til den udstedende forening, »Akkumulerende investeringsforeninger omfattes af nr. 6,  

 hvis foreningen i overensstemmelse med et vedtægtsmæssigt krav  

 herom udelukkende optager medlemmer, der er skattepligtige efter  

 pensionsafkastbeskatningslovens § 1, stk. 1, medlemmer, der er  

 skattepligtige efter pensionsafkastbeskatningslovens § 1, stk. 2, i  

 hvis pensionsopsparing investeringsbeviset indlægges, eller  

 pengeinstitutter, der er omfattet af aktieavancebeskatningslovens § 3,  

 stk. 4. Det er en betingelse, at investeringsforeningen eller  

 pengeinstituttet alene sælger investeringsbeviser til den i 3. pkt.  

 nævnte medlemskreds, og at udtrykket »PAL« indgår i navnet  

 på investeringsforeningsafdelingen,«.
§ 3. stk. 1-9 2. § 3, stk. 10, ophæves.
Stk. 10. For et aktieselskab som nævnt i § 1,  

 stk. 1, hvis kapital i hele indkomståret fuldt ud direkte ejes af  

 et livsforsikringsselskab, en pensionskasse eller en pensionsfond, der er  

 skattepligtig efter pensionsafkastbeskatningslovens § 1, stk. 1, og  

 hvis aktiver i gennemsnit over indkomståret for mindst 90 pct.s  

 vedkommende består af fast ejendom, gælder reglerne i 7.-9. pkt .  

 Med fuldt direkte ejerskab sidestilles fuldt indirekte ejerskab via et  

 livsforsikringsselskab, en pensionskasse eller en pensionsfond, der er  

 skattepligtig efter pensionsafkastbeskatningsloven eller et aktieselskab som  

 nævnt i 1. pkt.
Ved bedømmelsen af, om et aktieselskabs aktiver  

 for mindst 90 pct.s vedkommende består af fast ejendom, ses bort fra  

 værdi af aktier i et andet aktieselskab, der fuldt ud direkte eller  

 indirekte ejes af et livsforsikringsselskab, en pensionskasse eller en  

 pensionsfond, der er skattepligtig efter pensionsafkastbeskatningsloven.
I  

 stedet inddrages aktiverne i det andet aktieselskab.
En flerhed af  

 skattepligtige efter pensionsafkastbeskatningslovens § 1, stk. 1,  

 der udøver virksomhed på grundlag af fælles aftale, anses  

 i denne relation for at udgøre ét selskab.
Det er en  

 betingelse, at det i 1. pkt. omhandlede aktieselskab har samme  

 regnskabsår som livsforsikringsselskabet, pensionskassen henholdsvis  

 pensionsfonden.
Ejes det i 1. pkt. omhandlede aktieselskab fuldt ud af et  

 livsforsikringsselskab, en pensionskasse eller en pensionsfond, skal  

 indkomst, der i indkomståret er indtjent af aktieselskabet, betragtes  

 som indtjent i samme indkomstår af livsforsikringsselskabet,  

 pensionskassen henholdsvis pensionsfonden.
Ejes det i 1. pkt. omhandlede  

 aktieselskab fuldt ud af en flerhed af skattepligtige efter  

 pensionsafkastbeskatningslovens § 1, stk. 1, jf. 2. pkt., skal en  

 til den gennemsnitlige ejerandel svarende del af indkomst, der i  

 indkomståret er indtjent af aktieselskabet, betragtes som indtjent i  

 samme indkomstår af hver af ejerne.
Underskud i et aktieselskab som  

 omhandlet i 1. pkt., der henstår uudnyttet ved overgang til beskatning  

 efter dette stykke, kan fradrages i medfør af ligningslovens § 15  

 i overskud af aktieselskabets virksomhed efter fradrag af underskud for det  

 pågældende indkomstår i livsforsikringsselskabet m.v. eller  

 andre aktieselskaber som omhandlet i 1. pkt.
 3. Efter § 3 indsættes i afsnit I som § 3  

 A:
»§ 3 A.
For et aktieselskab som nævnt i § 1,  

 stk. 1, hvis kapital i hele indkomståret fuldt ud direkte ejes af  

 et livsforsikringsselskab, en pensionskasse eller en pensionsfond, der er  

 skattepligtig efter pensionsafkastbeskatningslovens § 1, stk. 1, og  

 hvis aktiver i gennemsnit over indkomståret for mindst 90 pct.s  

 vedkommende består af fast ejendom, gælder reglerne i  

 stk. 2-7. Med fuldt direkte ejerskab sidestilles fuldt indirekte  

 ejerskab via et livsforsikringsselskab, en pensionskasse eller en  

 pensionsfond, der er skattepligtig efter pensionsafkastbeskatningsloven eller  

 et aktieselskab som nævnt i 1. pkt.
En flerhed af skattepligtige efter  

 pensionsafkastbeskatningslovens § 1, stk. 1, der udøver  

 virksomhed på grundlag af fælles aftale, anses i denne relation  

 for at udgøre ét selskab.
Stk. 2. Ved bedømmelsen af, om et aktieselskabs aktiver  

 for mindst 90 pct.s vedkommende består af fast ejendom, ses bort fra  

 værdi af aktier i et andet aktieselskab, der fuldt ud direkte eller  

 indirekte ejes af et livsforsikringsselskab, en pensionskasse eller en  

 pensionsfond, der er skattepligtig efter pensionsafkastbeskatningsloven.
I  

 stedet inddrages aktiverne i det andet aktieselskab.
 Stk. 3. Det er en betingelse, at det i stk. 1, 1. pkt.,  

 omhandlede aktieselskab har samme regnskabsår som  

 livsforsikringsselskabet, pensionskassen henholdsvis pensionsfonden.
Stk. 4. Ejes det i stk. 1, 1. pkt., omhandlede  

 aktieselskab fuldt ud af et livsforsikringsselskab, en pensionskasse eller en  

 pensionsfond, skal indkomst, der i indkomståret er indtjent af  

 aktieselskabet, betragtes som indtjent i samme indkomstår af det  

 livsforsikringsselskab, den pensionskasse henholdsvis den pensionsfond, der  

 er nærmeste direkte eller indirekte ejer af aktieselskabet.
Ejes  

 aktieselskabet fuldt ud af en flerhed af skattepligtige efter  

 pensionsafkastbeskatningslovens § 1, stk. 1, jf. stk. 1, 3.  

 pkt., skal en til den gennemsnitlige ejerandel svarende del af indkomst, der  

 i indkomståret er indtjent af aktieselskabet, betragtes som indtjent i  

 samme indkomstår af hver af ejerne.
 Stk. 5. Livsforsikringsselskabet, pensionskassen eller  

 pensionsfonden hæfter for skatten, herunder restskat, tillæg og  

 renter, af den indkomst, der efter stk. 4 henføres til det i  

 stk. 1, 1. pkt., omhandlede aktieselskab, jf. dog § 31,  

 stk. 3, og aktieselskabet hæfter solidarisk for denne skat.
Stk. 6. Underskud i et aktieselskab som omhandlet i  

 stk. 1,1. pkt., der henstår uudnyttet ved overgang til beskatning  

 efter denne paragraf, skal fradrages i medfør af ligningslovens  

 § 15 i overskud af aktieselskabets virksomhed.
Fradraget foretages  

 før fradrag af underskud for det pågældende  

 indkomstår i livsforsikringsselskabet eller andre aktieselskaber som  

 omhandlet i stk. 1,1. pkt.
Stk. 7. Tab i et aktieselskab som omhandlet i stk. 1, 1.  

 pkt., der henstår uudnyttet ved overgang til beskatning efter denne  

 paragraf, skal fradrages efter de herom gældende regler i  

 aktieselskabets fortjeneste.
Fradraget foretages før fradrag af tab  

 for det pågældende indkomstår i livsforsikringsselskabet  

 eller andre aktieselskaber som omhandlet i stk. 1,1. pkt.«.
 § 13. Stk. 1-11.
 4. § 13, stk. 12, affattes således:
Stk. 12. Hvis summen af udbytter og avancer som opgjort efter  

 stk. 8, 10 og 11 er negativ, fragår beløbet ved  

 opgørelsen af de pågældende udbytter og avancer for  

 efterfølgende indkomstår.
Overstiger summen udbetalinger,  

 hensættelser og skat efter pensionsafkastbeskatningsloven, som  

 nævnt i stk. 8, 1. pkt., medregnes det overskydende beløb i  

 efterfølgende indkomstår.
Ved undtagelse fra beskatning efter  

 § 3 kan et forsikringsselskab fradrage et negativt sumbeløb efter  

 1. pkt. ved opgørelsen af selskabets skattepligtige indkomst for det  

 sidste indkomstår, hvor selskabet er skattepligtigt.
Tilsvarende skal  

 overskydende beløb efter 2. pkt. medregnes ved opgørelsen af  

 selskabets skattepligtige indkomst for det sidste indkomstår, hvor  

 selskabet er skattepligtigt.
Udviser den skattepligtige indkomst efter  

 fradrag af et negativt sumbeløb som nævnt i 3. pkt. underskud,  

 kan den del af underskuddet, der kan henføres til fradrag for et  

 negativt sumbeløb, ikke udnyttes i sambeskattede selskaber.  

 Skatteværdien af underskuddet beregnet med den i § 17,  

 stk. 1, nævnte procent udbetales i stedet kontant til selskabet.  

 Det udbetalte beløb er ikke skattepligtigt.
»Stk. 12. Hvis summen af udbytter og avancer opgjort efter  

 stk. 8, 10 og 11 er negativ for et skadesforsikringsselskab,  

 fragår beløbet ved opgørelsen af de  

 pågældende udbytter og avancer for efterfølgende  

 indkomstår.
Overstiger summen udbetalinger og hensættelser, som  

 nævnt i stk. 8, 1. pkt., for et skadeforsikringsselskab, medregnes  

 det overskydende beløb i efterfølgende indkomstår.
Hvis  

 summen af udbytter og avancer opgjort efter stk. 8, 10 og 11 for et  

 livsforsikringsselskab overstiger udbetalinger, hensættelser og skat  

 efter pensionsafkastbeskatningsloven, som nævnt i stk. 8, 1. pkt.,  

 medregnes det overskydende beløb til selskabets skattepligtige  

 indkomst.
Hvis summen er negativ for livsforsikringsselskabet, fradrages  

 beløbet ved opgørelse af selskabets skattepligtige indkomst.  

 Fradraget foretages før fremførsel af eventuelle uudnyttede  

 underskud vedrørende tidligere indkomstår og kan ikke  

 gøre selskabets skattepligtige indkomst negativ.
Et eventuelt  

 resterende negativt sumbeløb fragår i udbytter og avancer som  

 opgjort efter stk. 8, 10 og 11 for efterfølgende  

 indkomstår.
Ved undtagelse fra beskatning efter § 3 kan selskabet  

 få udbetalt skatteværdien beregnet med den i § 17,  

 stk. 1, nævnte procent af et resterende negativt sumbeløb  

 efter 6. pkt. vedrørende det sidste indkomstår, hvor selskabet  

 er skattepligtigt.
Det udbetalte beløb er ikke skattepligtigt. 7.-8.  

 pkt. finder tilsvarende anvendelse for livsforsikringsselskaber for det  

 indkomstår, hvor selskabet får taget livsforsikringsbestanden  

 under administration efter kapitel 15 i lov om forsikringsvirksomhed, idet et  

 resterende negativt sumbeløb efter 6. pkt. dog tillægges  

 uudnyttede fradragsberettigede tab, som efter stk. 8, 3. pkt., har  

 påvirket opgørelsen af sumbeløbet.
Disse uudnyttede tab  

 kan herefter ikke anvendes efter reglerne i aktieavancebeskatningsloven eller  

 ejendomsavancebeskatningsloven.«.
§ 3 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 796 af 10.  

 september 2001, foretages følgende ændring:
§ 2 f.
Fortjeneste og tab på investeringsbeviser udstedt  

 af akkumulerende investeringsforeninger omfattet af selskabsskattelovens  

 § 1, stk. 1, nr. 6, medregnes ved opgørelsen af den  

 skattepligtige indkomst.
For skattepligtige, der ikke er omfattet af  

 pensionsafkastbeskatningslovens § 1, stk. 1, nr. 1, 2 eller 7,  

 medregnes kun fortjeneste.
Fortjeneste og tab opgøres efter reglerne i  

 § 3, stk. 4 (lagerprincippet). I øvrigt finder  

 bestemmelserne i §§ 2 - 8 og 11 ikke anvendelse.
 1. I § 2 f indsættes efter  

 »pensionsafkastbeskatningslovens § 1, stk. 1, nr. 1, 2 eller 7« :  

 »og som ikke er pengeinstitutter omfattet af denne lovs § 3,  

 stk. 4,«.
§ 4 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 901 af 11. oktober 2001, foretages  

 følgende ændring:
 § 31. Skattepligtige omfattet af § 2, jf. § 9, kan  

 fradrage tab på kontrakter, der indeholder ret eller pligt til at  

 afstå aktier i det omfang, det angives i stk. 2-4. De i  

 stk. 2-4 nævnte nettoindtægter omfatter ikke gevinst  

 på en kontrakt, som vedrører aktier omfattet af  

 aktieavancebeskatningslovens § 2 a. 1. og 2. pkt. gælder dog ikke  

 selskaber m.v., der er omfattet af aktieavancebeskatningslovens  

 § 3.
 1. I § 31, stk. 1, indsættes som 4.  

 pkt.:
 »1. og 2. pkt. gælder endvidere ikke for livsforsikringsselskaber  

 omfattet af selskabsskattelovens § 13, stk. 8   13.«.
§ 5 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 865 af 1.  

 oktober 2001, foretages følgende ændring:
 § 12. stk. 1, nr. 1, 1-4. pkt.
 Investeringsbeviser i akkumulerende investeringsforeninger omfattet af  

 selskabsskattelovens ' 1,  

 stk. 1, nr. 6, må alene kunne udleveres fra ordningen med henblik  

 på salg til den udstedende forening, til medlemmer, der er  

 skattepligtige efter pensionsafkastbeskatningslovens ' 1, stk. 1, eller til medlemmer, der er  

 skattepligtige efter pensionsafkastbeskatningslovens ' 1, stk. 2, i hvis pensionsopsparing  

 investeringsbeviset indlægges.
 nr. 2-4.
 Stk. 2-3.
 1. § 12, stk. 1, nr. 1, 5. pkt., affattes  

 således:
 »Investeringsbeviser i akkumulerende investeringsforeninger omfattet af  

 selskabsskattelovens § 1, stk. 1, nr. 6, kan kun udleveres fra  

 ordningen med henblik på indløsning overfor udstedende forening  

 eller salg til medlemmer, der er skattepligtige efter  

 pensionsafkastbeskatningslovens § 1, stk. 1, medlemmer, der er  

 skattepligtige efter pensionsafkastbeskatningslovens § 1, stk. 2, i  

 hvis pensionsopsparing investeringsbeviset indlægges, eller  

 pengeinstitutter, der er omfattet af aktieavancebeskatningslovens § 3,  

 stk. 4.«.
§ 30. Ved overdragelse eller anden overførsel til eje  

 eller pant samt ved andre dispositioner m.v., der medfører, at en  

 pensionsordning med løbende udbetalinger, en rateforsikring eller  

 rateopsparing i pensionsøjemed eller en kapitalforsikring eller  

 opsparing i pensionsøjemed ikke længere opfylder betingelserne i  

 kapitel 1, svares en afgift på 60 pct. af det beløb, som  

 på tidspunktet for dispositionen m.v. kunne være udbetalt ved  

 ordningens ophævelse, eventuelt af kapitalværdien af fripolice  

 eller lignende.
Samme afgift svares ved ændring af  

 udbetalingsvilkårene for en rateforsikring eller rateopsparing i  

 pensionsøjemed efter det aftalte tidspunkt for første  

 udbetaling.
Foretages dispositionen m.v. efter den tidligere ejers  

 død, udgør afgiften 40 pct. af det afgiftspligtige  

 beløb.
Af dispositioner m.v. som nævnt i 1. pkt. over en  

 indeksordning svares en afgift på 40 pct. af det beløb, som  

 på tidspunktet for dispositionen m.v. kunne være udbetalt ved  

 ordningens ophævelse.
 Stk. 2-8.
 2. I § 30 indsættes som nyt stykke:
 »Stk. 9. En beslutning truffet af Finanstilsynet eller en  

 tilsvarende tilsynsmyndighed i et land inden for Den Europæiske Union  

 eller et andet land, som har gennemført Rådets 3.  

 skadesforsikringsdirektiv og 3. livsforsikringsdirektiv, om at tage et  

 livsforsikringsselskabs forsikringsbestand eller en pensionskasses bestand af  

 pensionstilsagn under administration anses ikke for at være en  

 disposition m.v., der medfører, at en pensionsordning med  

 løbende udbetalinger, en rateforsikring eller en kapitalforsikring  

 ikke længere opfylder betingelserne i kapitel 1.«.
§ 6 I lov nr. 1294 af 20. december 2000 om ændring af  

 pensionsafkastbeskatningsloven og andre skattelove (Omlægning af  

 beskatningen af pensionsafkast) foretages følgende  

 ændringer:
 § 7, stk. 1-8.
Stk. 9. Bestemmelserne i kapitel 4 i fusionsskatteloven,  

 bortset fra bestemmelserne i ' 15  

 a, stk. 2, finder tilsvarende anvendelse ved en opdeling, der foretages  

 i indkomståret 2001, af en i henhold til selskabsskattelovens ' 1, stk. 1, nr. 6, beskattet  

 udloddende investeringsforening i en i henhold til selskabsskattelovens ' 1, stk. 1, nr. 6, beskattet  

 akkumulerende investeringsforening og en i henhold til selskabsskattelovens  

' 1, stk. 1, nr. 6, beskattet  

 udloddende investeringsforening.
Det er en betingelse, at samtlige  

 aktivposter og samtlige gældsposter fordeles mellem de to nye  

 investeringsforeninger efter forholdet mellem antallet af andele i de to  

 foreninger.
Er fordeling af en aktivpost eller en gældspost på  

 den i 2 pkt. anførte måde ikke muligt, kan skatteministeren  

 tillade en anden fordeling.
 1. I § 7, stk. 9, 1. pkt., ændres »§ 15  

 a, stk. 2« til: »§ 15 a, stk. 2 og 3«.
 2. I § 7, stk. 9, 1. pkt., ændres »i  

 indkomståret 2001« til: »inden udgangen af indkomståret  

 2003«.
 3. I § 7, stk. 9, 2. pkt., udgår »nye«.
 4. I § 7, stk. 9, indsættes efter 2.  

 pkt. som nyt punktum:
 »Ophører den indskydende forening ikke ved opdelingen, og  

 foreligger der uudnyttede tab fra tidligere år, kan den indskydende  

 forening uanset aktieavancebeskatningslovens § 2, stk. 2,  

 kursgevinstlovens § 31, stk. 3, og ejendomsavancebeskatningslovens  

 § 6, stk. 5, alene fremføre en del af tabet svarende til  

 forholdet mellem antallet af andele i foreningen efter opdelingen og andele i  

 alt i de to foreninger«.
