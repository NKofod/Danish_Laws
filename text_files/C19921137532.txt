 Ang.: Største tilladte påhængskøretøj for-bil med tilladt totalvægt på  

 over 3500 kg.
 Det meddeles hermed, at Detailforskrifter for Køretøjer 1993 vil indeholde  

 følgende ændrede bestemmelser om tilladte vægte for »lette  

 vogntog«.
»3.01.200 VOGNTOG IKRAFTTRÆDELSE Detailforskrifter for Køretøjer 1993 træder i kraft den 1. april 1993 og  

 gælder for køretøjer, der registreres, godkendes eller tages i brug første  

 gang på ikrafttrædelsesdatoen eller senere.
 De nye bestemmelser træder dog allerede i kraft den 1. oktober  

 1992,  og vil fra denne dato tillige være gældende for ældre køretøjer.
BAGGRUND De ændrede bestemmelser gennemføres i overensstemmelse med Rådets direktiv  

 nr. 92/21/EØF om masse og dimensioner for køretøjer af klasse M1.
BEMÆRKNINGER ADMINISTRATION Der vil tidligst muligt inden ikrafttrædelsen blive udsendt nærmere  

 retningslinier om administration.
 Det kan dog oplyses, at ændring af største tilladte påhængskøretøjsvægt  

 for registrerede biler vil blive betinget af syn ved Statens Bilinspektion.
KØREKORT Udnyttelse af de større tilladte vægte vil ofte medføre, at føreren skal  

 have kørekort af kategori B/E, da kørekortbekendtgørelsen for kategori B har  

 følgende ændrede begrænsning for største tilladte tilkoblede påhængskøretøj:  

 »Det er en betingelse, at påhængskøretøjets tilladte totalvægt ikke  

 overstiger bilens egenvægt med et tillæg på 50 kg.« (Ved fastsættelse af  

 tilladt totalvægt anvendes enten påhængskøretøjets tilladte totalvægt eller  

 den evt. lavere fastsatte koblingsvægt i bilens registreringsattest.) Denne ændrede bestemmelse træder ligeledes i kraft den 1. oktober 1992.
DEFINITION AF TERRÆNGÅENDE BIL Til orientering vedlægges Rådets direktiv nr. 87/403/EØF om terrængående  

 (off-road) køretøjer.
P.
M.
V.
 E.B.
J.
Rasmussen BILAG I »bemærkningerne« i bilag I indsættes efter litra b) følgende  

 punkt:
 4. Køretøjer af ovennævnte klasse M og N, der  

 betragtes som ter- rængående (off-road) køretøjer under de belastnings- og  

 kontrolbetingelser, der er anført i punkt 4.4, og i henhold til de  

 definitioner og skitser, der er anført i punkt 4.5.
4.1. Ethvert køretøj af klasse N1 med en totalmasse på indtil 2 tons samt  

 ethvert køretøj af klasse M1 betragtes som et terrængående køretøj, såfremt  

 det er forsynet med: - mindst een foraksel og mindst een bagaksel, som er  

 konstrue- ret til at trække samtidig, herunder køretøjer, hvor driv- kraften  

 på den ene aksel kan frakobles. - mindst een differentialspærre eller mindst  

 een anordning, der sikrer en lignende virkning, og såfremt det kan gennem-  

 føres en hældning på 30 % beregnet for det enkelte køretøj.
Endvidere skal  

 det opfylde mindst fem af følgende seks krav: - en mindst forreste  

 frigangsvinkel på 25 grader, - en mindste bageste frigangsvinkel på 20  

 grader, - en mindste rampevinkel på 20 grader, - en mindste frihøjde under  

 forakslen på 180 mm, - en mindste frihøjde under bagakslen på 180 mm, - en  

 mindste frihøjde mellem akslerne på 200 mm.
 4.2. Ethvert køretøj af klasse N1 med en totalmasse på over 2 tons, klasse  

 N2 og M2 samt klasse M3 med en totalmasse på indtil 12 tons betragtes som et  

 terrængående køretøj, såfremt det er forsynet med hjul, der er konstrueret  

 til at trække samtidig, herunder køretøjer, hvor drivkraften på den ene aksel  

 kan fra- kobles, eller hvis det opfylder følgende tre krav: - det har mindst  

 een foraksel og mindst een bagaksel, der er konstrueret til at trække  

 samtidig, herunder nær driv- kraften på den ene aksel kan frakobles; - det er  

 udstyret med mindst een differentialspærreanordning eller mindst een  

 anordning, der sikrer en lignende virkning; - det kan gennemkøre en hældning  

 på 25 % beregnet for det enkelte køretøj.
 4.3. Ethvert køretøj af klasse M1 med en totalmasse på over 12 tons og af  

 klasse N3 betragtes som et terrængående køretøj, såfremt det er forsynet med  

 hjul, der er konstrueret til at trække samtidig, herunder når drivkraften på  

 den ene aksel kan fra- kobles, eller hvis det opfylder følgende krav: -  

 mindst halvdelen af hjulene er drivhjul - det er udstyret med mindst een  

 differentialspærre eller mindst een anordning, der sikrer en lignende  

 virkning, - det kan gennemkøre en hældning på 25 % beregnet for det en- kelte  

 køretøj, - det opfylder mindst fire af følgende seks krav: - en mindste  

 forreste frigangsvinkel på 25 grader, - en mindste bageste frigangsvinkel på  

 25 grader, - en mindste rampevinkel på 25 grader, - en mindste frihøjde under  

 forakslen på 250 mm, - en mindste frihøjde mellem akslerne på 300 mm, - en  

 mindste frihøjde under bagakslen på 250 mm.
4.4. Belastnings- og kontrolbetingelser 4.4.1. Køretøjer af klasse N1 med en totalmasse på indtil 2 tons og  

 køretøjer af klasse M1 skal være i køreklar stand, dvs. med kølevæske,  

 smøreolie, brændstof, værktøj, reservehjul og fører, hvis masse fastsættes  

 til 75 kg.
 4.4.2. Andre køretøjer end de i punkt 4.4.1. nævnte skal være læsset til  

 den teknisk tilladte maksimalmasse, som konstruktøren har opgivet.
4.4.3. Kontrollen af gennemkørslen af de beskrevne hældninger (25 % og 30  

 %) foregår ved simple beregninger.
I grænsetilfælde kan den tekniske instans  

 imidlertid anmode om at få stillet et køretøj af den pågældende type til  

 rådighed med henblik på en faktisk afprøvning.
 4.4.4. Ved målingerne af forreste frigangsvinkel, bageste frigangs- vinkel  

 og rampevinkel tages afskærmningsanordningerne ikke i betragtning.
4.5. Definitioner og skitser af forreste frigangsvinkel, bageste  

 frigangsvinkel og rampevinkel samt frihøjde 4.5.1. Ved »forreste frigangsvinkel« forstås den maksimale  

 vinkel mellem horisontalplanet og de planer, der tangerer de statisk  

 belastede dæk på forhjulene, således at intet punkt på køre- tøjet foran den  

 forreste aksel ligger under disse planer, og ingen fast del af køretøjet, med  

 undtagelse af eventuelle trinbræt, ligger under disse planer.
 4.5.2. Ved »bageste frigangsvinkel« forstås den maksimale vinkel  

 mellem horisontalplanet og de planer, der tangerer de statisk belastede dæk  

 på baghjulene, således at intet punkt på køre- tøjet bag den bageste aksel  

 ligger under disse planer, og ingen fast del af køretøjet ligger under disse  

 planer.
 4.5.3. Ved »rampevinkel« forstås den minimale spidse vinkel  

 mellem to planer, vinkelrette på køretøjets midterplan i længderet- ningen,  

 tangerende henholdsvis forhjulenes og baghjulenes statisk belastede dæk, og  

 hvis skæring rører den nederste faste del af køretøjet uden for hjulene.  

 Denne vinkel bestemmer den største rampe, på hvilken køre- tøjet kan køre.
 4.5.4. - Ved »frihøjde mellem akslerne« forstås den mindst  

 afstand mellem horisontalplanet og det laveste faste punkt på køre- tøjet.  

 Flerhjulsæt betragtes som værende en enkelt aksel.
- Ved »frihøjde under en aksel« forstås  

 den afstand, der be- stemmes af det højeste punkt på en cirkulbue, der går  

 gennem midten af den bærende flade på en aksels hjul (de indvendige hjul i  

 tilfælde af tvillingdæk), og som rører det laveste faste punkt på køretøjet  

 mellem hjulene.
Ingen fast del af køretøjet må rage ind i den skraverede del  

 af tegningen.
Frihøjden for flere aksler angives i givet fald i henhold til  

 disses placering, f.eks. 280/250/250.
