Tillægsbetænkning afgivet af Klima-, Energi- og Forsyningsudvalget den 29. april 2021 Tillægsbetænkning over Forslag til lov om ændring af lov om fremme af vedvarende energi, biobrændstofloven, lov om naturgasforsyning og forskellige andre love (Gennemførelse af dele af direktiv om fremme af anvendelsen af energi fra vedvarende energikilder, herunder bestemmelser om oprindelsesgarantier, tilladelsesprocesser, VE-fællesskaber, bæredygtighedskriterier og kriterier for drivhusgasemissionsbesparelser for biobrændstoffer, biomassebrændsler og flydende biobrændsler, m.v.) [af klima-, energi- og forsyningsministeren (Dan Jørgensen)]:
1. Indstillinger Et flertal i udvalget (udvalget med undtagelse af EL) indstiller lovforslaget til vedtagelse i den affattelse, hvori det foreligger efter 2. behandling.
 Et mindretal i udvalget (EL) vil ved 3. behandling redegøre for sin stilling til lovforslaget.
 Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved afgivelsen af tillægsbetænkningen ikke medlemmer i udvalget og dermed ikke adgang til at komme med indstillinger eller politiske bemærkninger i tillægsbetænkningen.
 En oversigt over Folketingets sammensætning er optrykt i tillægsbetænkningen.
2. Politiske bemærkninger Enhedslisten Enhedslistens medlemmer af udvalget bemærker, at VE-loven ikke i den nuværende udformning er en tilfredsstillende implementering af EUs VE-direktiv, idet den reelt ikke giver den befordrende ramme for at fremme og lette udviklingen af VE-fællesskaber og VE-egetforbrug, som EUs VE-direktiv angiver, og som bør gennemføres.
 Sidestillingen af VE-fællesskaber med borgerenergifællesskaber skaber ikke de gunstige vilkår for borgernes lokale inddragelse, for lokale energiløsninger og for, at VE-fællesskaber kan give fordele for deres lokalområder, som må være en central del af den fortsatte energiomstilling i Danmark, og som er foreskrevet i EUs VE-direktiv.
Med udformningen af borgerenergifællesskabsbekendtgørelsen finder EL også, at elforsyningsloven sammen med høringsudkastet til bekendtgørelsen ikke i tilstrækkelig grad sikrer et klart retsgrundlag og et regelsæt for etableringen af de nye former for energifællesskaber.
Konkret er det et problem, at det overlades til en økonomisk interessent, netselskaberne, reelt at stå for at fastlægge en række af de vilkår, der vil være for etablering og drift af energifællesskaber.
Det er derfor afgørende vigtigt, at det igangsatte analysearbejde tager spørgsmålene op om både barrierer og en befordrende ramme for VE-fællesskaber, og at arbejdet afsluttes hurtigst muligt, så der kan skabes et bedre beslutningsgrundlag for en kommende revision af både elforsyningsloven og VE-loven.
Herunder bør det undersøges, hvordan man sikrer, at den befordrende ramme også omfatter nettilslutning og samarbejde med netselskaber.
3. Udvalgsarbejdet Lovforslaget blev fremsat den 27. januar 2021 og var til 1. behandling den 26. februar 2021. Lovforslaget blev efter 1. behandling henvist til behandling i Klima-, Energi- og Forsyningsudvalget.
Udvalget afgav betænkning den 22. april 2021. Lovforslaget var til 2. behandling den 27. april 2021, hvorunder det blev delt i to lovforslag: L 148 A og L 148 B, hvorefter lovforslag nr.
L 148 A blev henvist til fornyet behandling i udvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
Bilag Efter udvalgets afgivelse af betænkning er der omdelt 3 bilag på lovforslaget.
Skriftlige henvendelser Udvalget har efter afgivelsen af betænkning modtaget 1 skriftlig henvendelse om lovforslaget.
Deputationer Udvalget har under det fornyede udvalgsarbejde modtaget 1 deputation, der mundtligt har redegjort for sin holdning til lovforslaget.
Spørgsmål Udvalget har efter afgivelsen af betænkning stillet 6 spørgsmål til klima-, energi- og forsyningsministeren til skriftlig besvarelse, som ministeren har besvaret.
Anders Kronborg (S) Bjørn Brandenborg (S) Bjarne Laustsen (S) Kasper Roug (S) Ida Auken (S) Jesper Petersen (S) Jens Joel (S) Orla Hav (S) Andreas Steenberg (RV) Zenia Stampe (RV) Rasmus Helveg Petersen (RV) fmd.
Signe Munk (SF) Torsten Gejl (ALT) Rasmus Nordqvist (SF) Søren Egge Rasmussen (EL) Peder Hvelplund (EL) Thomas Danielsen (V) nfmd.
Christoffer Aagaard Melson (V) Lars Christian Lilleholt (V) Karsten Lauritzen (V) Tommy Ahlers (V) Carsten Kissmeyer (V) Morten Messerschmidt (DF) Jens Henrik Thulesen Dahl (DF) Mona Juul (KF) Niels Flemming Hansen (KF) Katarina Ammitzbøll (KF) Peter Seier Christensen (NB) Alex Vanopslagh (LA) Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
