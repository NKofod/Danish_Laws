Supplerende meddelelse om afskaffelse af »Kopi til Toldvæsenet«  

 (jfr. meddelelse af 11. december 1990, j.nr. 5a 562-149-0/90) Til samtlige eksportautoriserede svine- og kreaturslagterier,  

 fjerkræslagterier, frysehuse, dyrefodervirksomheder, samt til dyrlægerne ved  

 disse.
 Veterinærdirektoratet meddelte ved skrivelse af 11. december 1990 (j.nr.  

 5a 562-149-0/90) generel dispensation fra visse bestemmelser i diverse  

 udførselsbekendtgørelser for så vidt angår kravet om udstedelse af kopier til  

 Toldvæsenet af visse veterinære udførselsattester.
 På given foranledning skal meddeles, at samme generelle dispensation gives  

 fra følgende bestemmelser:
- § 8, stk. 2, i Landbrugsministeriets bekendtgørelse nr. 544 af 14.  

 september 1988 om udførsel af fersk kød, samt § 10,  stk. 2, i Landbrugsministeriets bekendtgørelse  

 nr. 887 af 8. december 1988 om slagtning af fjerkræ samt engrosfor- handling  

 og udførsel af fersk fjerkrækød.
 Den i de nævnte bekendtgørelser anførte attestation til Toldvæsenet kræves  

 altså ikke fremover.
 Til orientering for virksomheder og dyrlæger, som ikke har modtaget den  

 anførte meddelelse af 11. december 1990, vedlægges denne.
 P.V.V.
