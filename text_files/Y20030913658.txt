Tilbagebetaling  

 af moms på salg af sportsaktiviteter (pool og billard, squash, tennis, gokart  

 og golf) Indledning Ved Østre Landsrets dom af 26. januar 2000 (TfS  

 2000, 161) fik to bowlingcentre, der var drevet erhvervsmæssigt, medhold i,  

 at  

 de var fritaget for moms efter den hidtidige bestemmelse i momslovens § 13,  

 stk. 1, nr. 5 om sportsaktiviteter.
 På grund af dommen udsendte Told- og  

 Skattestyrelsen TSS-cirkulære 2001-27 af 22. august 2001 om  

 tilbagebetaling af moms på salg af sportsaktiviteter i form af udlejning af  

 bowlingbaner og salg af andre sportsaktiviteter.
I henhold til cirkulærets pkt.
C.15 ville ToldSkat  

 ved behandlingen af anmodninger om tilbagebetaling af moms af salg af andre  

 sportsaktiviteter end bowling være opmærksom på, om der for bestemte grupper  

 af  

 betalingskrav måtte vise sig at gælde samme forhold som for bowlingcentrenes  

 tilbagebetalingskrav.
Hvis dette måtte være tilfældet, ville  

 Skatteministeriet  

 for sådanne grupper af tilbagebetalingskrav overveje, om der kunne ske  

 tilbagebetaling, uden det i hvert enkelt tilfælde blev undersøgt, om momsen  

 helt eller delvist måtte anses for overvæltet på næste omsætningsled.
Overvæltningsproblematikken Efter grundige undersøgelser af  

 konkurrencesituationen for de momspligtige udbydere af pool, billard, squash,  

 tennis, gokart og golf har Skatteministeriet truffet beslutning om at  

 imødekomme krav om tilbagebetaling af den ulovligt opkrævede moms hos disse  

 virksomheder.
 Skatteministeriet vil således for disse  

 virksomheders vedkommende ikke gøre tilbagebetalingen betinget af, at det i  

 hvert enkelt tilfælde undersøges, om momsen helt eller delvist må anses for  

 overvæltet på næste omsætningsled.
 Ministeriet har ved denne beslutning blandt andet  

 lagt vægt på udbydernes helt særlige konkurrencesituation, herunder især den  

 betydelige konkurrence fra helt tilsvarende momsfrie aktiviteter, og på  

 misforholdet mellem de ressourcer, som individuelle undersøgelser af  

 overvæltningsspørgsmålet ville kræve, og de resultater, som man kan forvente  

 af  

 sådanne undersøgelser.
 Betragtningerne gælder specifikt for de omhandlede  

 virksomheder og kan ikke generaliseres eller overføres til andre sager om  

 overvæltning.
Tilbagebetaling  

 af moms til udbydere af pool og billard, squash, tennis, gokart, golf Der vil alene ske tilbagebetaling af moms på  

 sportsaktiviteterne.
Der kan således ikke ske tilbagebetaling af moms  

 for så vidt angår momspligtige aktiviteter som undervisning, bespisning, bar,  

 salg af udstyr mv.
Ligeledes kan moms af omsætningen på aktiviteter som  

 automater, reklameindtægter mv. ikke medregnes i opgørelsen af kravet.
Er der  

 tale om sammensatte ydelser, det vil sige momspligtige ydelser i tilknytning  

 til en sportsaktivitet, kan kravet kun omfatte moms af den del af vederlaget,  

 der kan henføres til sportsaktiviteten.
 I kravet skal endvidere fradrages de besparelser,  

 som virksomheden har opnået på grund af den urigtige afgiftsmæssige  

 behandling.  

 Dette indebærer, at købsmoms, moms af reguleringsforpligtelser,  

 lønsumsafgift,  

 energiafgifter og andre afgifter, der påhviler ikke-momspligtige  

 virksomheder,  

 skal fratrækkes i kravet.
 ToldSkat København, der behandler anmodninger om  

 tilbagebetaling i 1. instans, vil nu hurtigst muligt påbegynde  

 sagsbehandlingen  

 af de modtagne tilbagebetalingskrav.
