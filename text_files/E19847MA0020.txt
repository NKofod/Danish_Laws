 Et selskab rejste spørgsmål om, hvorvidt merværdiafgiften, der var betalt  

 til vognmænd for buskørsel, kunne medregnes til selskabets indgående afgift.
Selskabet havde i forbindelse med anlægsarbejder inviteret forskellige  

 persongrupper og virksomheder på rundvisning ved disse anlægsarbejder for  

 derigennem at udbrede kendskabet til selskabets aktiviteter og om muligt at  

 formå flere til at gå med i licitationen.
Rundvisningerne havde et rent  

 kommercielt sigte, idet de skulle fremme selskabets afsætning af varer og  

 afgiftspligtige ydelser.
Nævnet fandt, at den omstændighed, at rundvisningerne havde et kommercielt  

 sigte, ikke i sig selv kunne medføre, at der indrømmedes fradragsret.
Nævnet  

 lagde herved vægt på, at erhvervsvirksomheders anvendelse af indkøb til  

 formål som nævnt i lovens § 16, stk 3, punkt e (repræsentation og gaver), for  

 hvilke der nægtes fradragsret, normalt direkte eller indirekte har et  

 kommercielt sigte.
Nævnet traf derfor afgørelse om, at afgiften af den  

 omhandlede buskørsel ikke kunne medregnes til den indgående afgift.
 Se også Mn.987, Mn.1020, Mn.1044 og Mn.1125.
