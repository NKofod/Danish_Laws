Skriftlig fremsættelse (3. oktober  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 udstationering af lønmodtagere. (Forlængelse af revisionsfrist  

 og tilføjelse af arbejdstidsloven).
(Lovforslag nr.
L 27).
Med det foreliggende forslag ønsker regeringen at  

 tilføje arbejdstidsloven til de nævnte love i § 5, som en  

 udenlandsk virksomhed skal følge ved udstationering af  en  

 arbejdstager  til Danmark.
Da udstationeringsloven blev vedtaget, var  

 arbejdstid og mindsteløn alene reguleret i arbejdsmarkedets parters  

 overenskomster.
Siden er der gennemført en lov om arbejdstidslov, og  

 det foreslås, at loven medtages i oplistningen  i § 5.
Udstationeringsloven har en revisionsbestemmelse, som blev  

 sat ind i loven efter drøftelse med arbejdsmarkedets parter.  

 Formålet med bestemmelsen var, at man senere kunne at anvende de  

 kollektive overenskomster på udstationerede lønmodtagere, hvis  

 der opstod problemer med social dumping med hensyn til arbejdstid og  

 mindsteløn.
Efter arbejdstidslovens ikrafttræden er det kun  

 reglerne om mindsteløn, der alene er fastsat i den enkelte  

 overenskomst.
Arbejdsmarkedets parter har oplyst, at der kun har været  

 få sager i forhold til mindsteløn.
Sagerne er blevet løst  

 og der er enighed om, at der ikke er behov for ændringer på  

 nuværende tidspunkt.
I lyset af de ganske få sager, der har  

 været efter lovens ikrafttræden, foreslår regeringen at  

 opretholde lovens revisionsbestemmelse, således at  

 spørgsmålet om revision tages op igen senest den 1. januar  

 2006.
 Lovforslaget træder i kraft den 1. januar 2003.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale lovforslaget til Tingets  

 velvillige behandling.
