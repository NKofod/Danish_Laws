Øl Indhold Forord Klagevejledning Afgiftspligtigt vareområde Afgiftens størrelse Afgiftslettelse (moderation) Registrering Krav til lokaler og produktionsanlæg Lagre Ændringer i og ophør af bryggeriet Opgørelse af den afgiftspligtige mængde Afgiftspligtig udlevering Afgiftsfri udlevering Godtgørelse af afgift Udførsel fra depot Regnskab Fremstillingsregnskabet Salgsregnskabet Årsanmeldelse Oversigt over hvidtøls- og skibsølsbrygning Faktura Regnskabsmateriale Opbevaring Aflevering Indførsel Registrerede virksomheder Andre Afgiftslettelse (moderation) Afgiftsfri indførsel Emballage Etiketter Aftapning og salg Afregning af afgift Afgiftsangivelse Indbetaling af afgift Hæftelse for afgift Kontrolregler Toldvæsenets kontrolrettigheder Bryggeriets pligter Efterbetalinger og skønsmæssige ansættelser Straffebestemmelser Momsnævnet Bilag 1. Lov om afgift af øl 2. Fortegnelse over blanketter mv Forord Vejledningen er til brug for virksomheder, der er registreret hos  

 toldvæsenet, fordi de fremstiller øl.
 Vejledningen er endvidere til brug for virksomheder, der importerer øl.
 Vejledningen erstatter vejledningen fra oktober 1986.
Vejledningen indeholder de vigtigste regler om ølafgiften.
Hvis De behøver  

 yderligere oplysninger, beder vi Dem henvende Dem til toldvæsenet - dvs det  

 distriktstoldkammer, som bryggeriet hører under.
Deres distriktstoldkammers  

 adresse og telefonnummer står bag på vejledningen.
 Hvis De - skriftligt eller mundtligt - vil henvende Dem til toldvæsenet,  

 beder vi Dem om at gøre det til distriktstoldkamret.
Klagevejledning Toldkamrets afgørelser kan indbringes for Direktoratet for Toldvæsenet,  

 som træffer endelig administrativ afgørelse, medmindre det drejer sig om en  

 sag, der kan indbringes for Momsnævnet, se side 24.
 Afgørelser, der er truffet af direktoratet i 1. instans, kan indbringes  

 for Ministeriet for Skatter og Afgifter, Departementet for Told- og  

 Forbrugsafgifter.
 En eventuel klage bedes af praktiske grunde sendt gennem det lokale  

 toldkammer.
Afgiftspligtigt vareområde Afgiftspligten omfatter øl, der fremstilles her i landet eller indføres  

 fra udlandet.
 Overgæret øl af almindelig hvidtølstype (hvidtøl og skibsøl) er undtaget  

 fra afgiftspligten, hvis øllet indeholder under 2,25 vægtprocent alkohol  

 (pct. mas). Desuden er det en betingelse, at øllet forhandles som hvidtøl  

 eller skibsøl.
Afgiftens størrelse Øl opdeles afgiftsmæssigt i 2 grupper efter alkoholindholdet udtrykt i  

 vægtpct (pct. mas). Den ene gruppe omfatter øl med et alkoholindhold på 2,25  

 pct. mas og derover og den anden øl med et alkoholindhold på under 2,25 pct.  

 mas.
Afgiften for øl med et alkoholindhold på 2,25 pct. mas og derover er  

 gradueret efter øllets oprindelige ekstraktindhold (indbrygningsprocent), dvs  

 for øl af samme beskaffenhed, som det færdige øl, uanset dette er nedbrygget  

 eller blandet under fremstillingen.
Ved indbrygningsprocent, det oprindelige  

 ekstraktindhold, der udtrykkes i pct.
Plato, forstås den mængde kulhydrater  

 og andre ekstraktstoffer, der findes i ølurten, dvs inden gæren tilsættes.
Indbrygning i pct.
Plato beregnes efter EBC-analyseforskriften i  

 ANALYTICA-EBC udgivet af European Brewery Convention.
 Afgiftens størrelse fremgår af oversigten:
 Afgiften for øl med et alkoholindhold på under 2,25 pct. mas er uafhængig  

 af øllets oprindelige ekstraktindhold, indbrygningsprocent.
 Hvis øl med forskelligt ekstraktindhold blandes, fastsættes skatteklassen  

 ved beregning af det ekstraktindhold, som tilsvarende øl er indbrygget på.
Afgiftslettelse (moderation) Formålet med afgiftslettelsen er at styrke de mindre bryggeriers  

 konkurrenceevne over for de større bryggerier.
Det kommer til udtryk ved, at  

 afgiftslettelsen nedsættes i takt med en større udlevering af  

 moderationsberettiget øl.
Der gives kun afgiftslettelse for øl, som virksomheden selv har  

 fremstillet, og for indført øl, der er fremstillet i et andet EF-land.
Der  

 gives derimod ikke afgiftslettelse for indført øl, der er fremstillet i  

 lande, der ikke er medlem af EF.
Der gives afgiftslettelse for øl af skatteklasse I og for luksusøl, klasse  

 A og B, men kun til bryggerier, som siden 1 november 1940 har fremstillet øl  

 med et alkoholindhold på 2,25 pct. mas og derover.
Tilsvarende gælder for  

 indført øl, fremstillet af bryggerier i et andet EF-land.
Beregning af afgiftslettelse Afgiftslettelsen beregnes for et kalenderår på grundlag af den samlede  

 mængde øl (I, A og B), som bryggeriet har fremstillet og udleveret i det  

 foregående kalenderår. Øl, der udleveres afgiftsfrit eller ubeskattet, fx  

 udført øl, drikkeøl og øl, der er overført til andre registrerede  

 virksomheder, skal således medregnes til den samlede udlevering af hensyn til  

 en eventuel reduktion af moderationssatsen.
Der gives kun afgiftslettelse for øl, der angives til beskatning. Øl, der  

 udleveres afgiftsfrit eller ubeskattet, er dermed ikke berettiget til  

 afgiftslettelse.
Disse medregnes kun, når satsen for afgiftslettelsen skal  

 beregnes for det følgende år.
Afgiftslettelsen gives løbende som et nedslag i den afgift, der betales i  

 det følgende år.
Det betyder, at den samlede moderation skal fordeles med et  

 beløb pr hl beskattet øl.
 Afgiftslettelsen bliver således givet med det beregnede beløb pr hl på  

 afgiftsangivelsen hver måned i det følgende år, uanset om den mængde, der  

 beskattes, er større eller mindre end i det foregående år.
 Nedenstående oversigt viser afgiftslettelsen pr hl ved forskellig  

 udleveret mængde:
Udleveret mængde i hl (x) Afgiftslettelse pr hl Indtil 1 890 134,80 kr 254 395 1 891-2 835 ------- kr x 254 395 254 395 Over 2 885 ------- kr - ------- kr x 114 000 Eksempel:
Fremstillet og udleveret mængde i det foregående år: 25 800 hl Afgiftslettelse pr hl i det følgende år:
254 395 254 395 ------- kr. - ------- kr = 9,86 - kr 2,23 kr = 7,63 kr 25 800 114 000 Beløbet forhøjes til nærmeste hele ørebeløb, der er deleligt med 5.
 Dvs 7,63 kr forhøjes til 7,65 kr.
 Afgiftslettelsen bortfalder ved en udlevering på 114 000 hl eller derover.
 De bryggerier, der er berettigede til afgiftslettelse (dvs bryggerier med  

 en fremstilling og udlevering under 114 000 hl årligt), vil i januar måned  

 fra toldvæsenet modtage underretning om, hvilken afgiftslettelse pr hl, der  

 er gældende for det pågældende kalenderår.
Registrering Virksomheder, der erhvervsmæssigt fremstiller øl, skal anmelde sig til  

 registrering hos toldvæsenet.
Det gælder også virksomheder, der kun  

 fremstiller afgiftsfrit hvidtøl og skibsøl.
 Inden registrering kan foretages, skal virksomhedens lokaler og  

 produktionsanlæg godkendes af toldvæsenet.
 Virksomheder, der registreres, får et registreringsbevis fra toldvæsenet.
Krav til lokaler og produktionsanlæg Bryggeriets lokaler og anlæg til fremstilling, behandling, aftapning og  

 opbevaring af øl, skal godkendes af toldvæsenet.
Lokalerne skal have en sådan indretning og størrelse, at der kan holdes  

 rimelig orden.
Beholdninger af ubeskattet øl skal holdes adskilt fra  

 beholdninger af beskattet øl.
Afgiftsfrit hvidtøl og skibsøl skal endvidere  

 holdes adskilt fra afgiftspligtigt øl.
 Godkendelse af anlæggene kan tilbagekaldes, hvis anlæggene anvendes eller  

 ændres på en sådan måde, at toldvæsenets kontrol ikke kan udføres på rimelig  

 og betryggende måde.
 Toldvæsenet skal have adgang til plantegning over bryggeriets  

 installationer mv samt tegninger over virksomhedens produktionsanlæg mv.
Lagre Bryggeriet kan få tilladelse til at oprette lagre med beholdninger af  

 ubeskattet øl uden for bryggeriets område.
 Sådanne tilladelser kan fx gives, når bryggeriet ikke har tilstrækkelig  

 lagerkapacitet, eller hvis det er nødvendigt af ekspeditions- eller  

 transportmæssige grunde.
 Tilladelsen gives kun, hvis lageret ligger i nærheden af bryggeriet.
 I ekstraordinære tilfælde er der dog mulighed for, at virksomheden kan få  

 tilladelse til at oprette et lager, der ikke ligger i nærheden af bryggeriet.  

 En sådan tilladelse er betinget af, at der ikke fra lagrene udleveres øl  

 direkte til detailhandlere, restauratører mv.
Ændringer i og ophør af bryggeriet Enhver ændring i bryggeriets forhold skal straks anmeldes skriftligt til  

 toldvæsenet.
 Det gælder fx følgende ændringer:
- virksomheden holder op med at fremstille øl - virksomheden sælges - ejerforholdene ændres - ansvarlige ledelse ændres - godkendte lokaler eller produktionsapparatet ændres.
 Hvis et bryggeri hører op, skal der betales afgift af beholdninger af  

 ubeskattet øl.
Opgørelse af den afgiftspligtige mængde Bryggeriet skal opgøre den afgiftspligtige mængde i hl, dvs den mængde øl,  

 som bryggeriet skal betale afgift af, for hver afregningsperiode  

 (kalendermåned).
 Opgørelsen foretages på grundlag af den samlede udlevering af øl fra  

 bryggeriet.
 Opgørelsen deles op i afgiftspligtig udlevering og afgiftsfri udlevering.
 Opgørelsen foretages efter reglerne i afsnittet »Regnskab«.
Afgiftspligtig udlevering Den afgiftspligtige udlevering er den mængde øl, der i månedens løb er  

 udleveret fra bryggeriet til forbrug her i landet.
 Til den afgiftspligtige udlevering skal også medregnes øl, der udleveres  

 som gaver, udskænkes til fremmede (herunder besøgende, fremmede håndværkere,  

 chauffører m fl), samt øl, der leveres til medarbejderne til brug i deres  

 husholdning.
Den afgiftspligtige mængde opgøres på grundlag af det nominelle indhold  

 (volumen), af de emballager, i hvilke øllet udleveres til forbrug, dvs den  

 faktisk udleverede mængde.
Se i øvrigt under afsnittet »Emballage«.
Afgiftsfri udlevering Øl kan udleveres mv ubeskattet i følgende omfang:
Ubeskattet overførsel Øl kan overføres ubeskattet til andre registrerede virksomheder  

 (bryggerier). Dette gælder såvel uaftappet som aftappet øl.
 Som dokumentation for leverancen skal bryggeriet kunne fremlægge  

 fakturakopi, der tydeligt oplyser, at der er tale om øl, der er overført uden  

 ølafgift, jf reglerne i afsnittet »Regnskab«.
Udførsel Afgiftspligtigt øl kan udføres ubeskattet til udlandet, Færøerne og  

 Grønland samt Københavns Frihavn, når der kan fremlægges dokumentation for  

 udførslen.
Der skal dog mindst udføres 48 flasker a 33 cl eller en tilsvarende mængde  

 på anden emballage for at få afgiftsfritagelse.
Hvis der samtidig udføres  

 både øl og mineralvand, gives afgiftsfritagelse, når der tilsammen udføres  

 mindst 48 flasker.
 Som dokumentation for udførslen skal bryggeriet kunne fremlægge:
- fakturakopi over det udførte øl og - skriftlig ordre, korrespondance med køberen, - bankafregning eller tilsvarende samt - udførselsangivelsens eksportørblanket I attesteret af den  

 udførselskontrollerende myndighed.
Til provianteringsvirksomheder Afgiftspligtigt øl kan leveres ubeskattet til kiosker i toldlufthavne og provianteringsvirksomheder, der har bevilling  

 til told- og afgiftsfritagelse efter toldlovens § 80.
Der skal dog mindst leveres 48 flasker a 33 cl eller en tilsvarende mængde  

 på anden emballage for at få afgiftsfritagelse.
Hvis der samtidig udføres  

 både øl og mineralvand, gives afgiftsfritagelse, når der tilsammen udføres  

 mindst 48 flasker.
 Som dokumentation for leverancen skal bryggeriet kunne fremlægge  

 udførselsangivelsens eksportørblanket I, der skal være attesteret af  

 toldvæsenet, samt fakturakopi, skriftlig ordre mv.
Til diplomater Øl kan leveres ubeskattet til diplomatiske repræsentationer,  

 internationale institutioner mv og til de personer, der er knyttet til dem.  

 Disse grupper er nærmere præciseret i toldlovens § 22.
Før øllet leveres, skal bryggeriet have tilladelse af toldvæsenet.
Den  

 fås, når bryggeriet giver toldvæsenet en Tolddeklaration for Diplomater (F  

 2035), som repræsentationen mv har udfærdiget.
Toldvæsenet påtegner  

 blanketten og sender et eksemplar tilbage til bryggeriet.
Drikkeøl »Drikkeøl«, dvs øl, som udleveres gratis til medarbejderne til  

 forbrug i bryggeriet, kan udleveres ubeskattet.
 Øl, som udskænkes til fremmede, samt øl, der leveres til medarbejderne til  

 brug i husholdningen eller til brug ved sammenkomster mv for medarbejderne  

 uden for den sædvanlige arbejdstid, kan derimod ikke leveres ubeskattet.
Indbrud, brand mv Bryggeriet kan søge om afgiftsfritagelse hos toldvæsenet, hvis der er gået  

 øl tabt ved indbrud eller brand i bryggeriet eller under transport til eller  

 fra bryggeriet.
 Det er en betingelse, at bryggeriet over for toldvæsenet kan dokumentere,  

 at øllet er gået tabt eller er ødelagt, fx ved at fremlægge politirapport.
 Det er også en betingelse, at bryggeriet kan dokumentere, hvor meget der  

 er gået tabt eller ødelagt, fx i form af lageroptællinger.
Der gives kun afgiftsfritagelse i forbindelse med tyveri, hvis det drejer  

 sig om indbrud fra lokaler, der er forsvarligt aflåst, eller om tyveri under  

 transport til eller fra bryggeriet.
Som tyveri under transport regnes i denne  

 forbindelse indbrud fra forsvarligt aflåste lokaler hos fx fragtmænd, hvor  

 øllet i kortere tid opbevares som led i transporten.
 Der kan derfor ikke gives afgiftsfritagelse for øl, som er bortkommet ved  

 hustyveri eller fjernet fra uaflåste lokaler, køretøjer, containere o lign.  

 Køretøjer mm, der alene er forsynet med plombe eller lignende forsegling,  

 regnes i denne forbindelse ikke for at være aflåst.
 Der kan heller ikke gives afgiftsfritagelse for øl, der er gået tabt ved  

 indbrud eller brand på depot eller under transport fra depot til kunderne.
I ansøgningen om afgiftsfritagelse skal bryggeriet oplyse, hvor stort  

 tabet er, og specificere øllets art og mængde.
I forbindelse med indbrud  

 eller brand skal bryggeriet desuden oplyse, om tabet er eller vil blive meldt  

 til politiet.
Borthældning og brækage mv Øl, som borthældes i bryggeriet, er fritaget for afgift.
Det samme gælder  

 øl, som går tabt ved brækage mv i bryggeriet samt returvarer og såkaldte  

 »byttere« (øl, der returneres til bryggeriet og ombyttes gratis, fx  

 fordi øllet har været forurenet, eller fordi der er sket brud på emballagen  

 før eller under oplukningen).
 Ved større borthældninger eller brækager skal bryggeriet underrette  

 toldvæsenet.
Godtgørelse af afgift Udførsel fra depot Bryggeriet kan få godtgjort afgiften af beskattet øl, der udføres som  

 proviant til skibe og fly fra bryggeriets depoter mv.
Der skal dog mindst udføres 48 flasker a 33 cl eller en tilsvarende mængde  

 på anden emballage for at få afgiftsgodtgørelse.
Hvis der samtidig udføres  

 både øl og mineralvand, gives afgiftsgodtgørelse, når der tilsammen udføres  

 mindst 48 flasker.
Godtgørelsesbeløbet opgøres månedsvis for hver skatteklasse.
Opgørelsen  

 foretages på blanket N 8, »Specifikation over udført beskattet Øl«.  

 Beløbet overføres til afgiftsangivelsen, hvor det modregnes i det  

 afgiftsbeløb, der skal betales for den pågældende måned.
Som dokumentation for udførslen skal bryggeriet kunne fremlægge  

 udførselsangivelsens eksportørblanket I, der er attesteret af toldvæsenet,  

 samt fakturakopi over det udførte øl.
Udførselsangivelsen skal afgives i  

 bryggeriets navn, men kan underskrives af depotindehaveren efter fuldmagt fra  

 bryggeriet.
 Bryggerier, der har tilladelse til at afgive periodisk udførselsangivelse,  

 skal indtil videre opgøre den udførte mængde på grundlag af hver enkelt  

 udførselsangivelse, der i periodens løb er afgivet efter den forenklede  

 udførselsprocedure.
Regnskab Registrerede bryggerier skal føre et regnskab, der kan danne grundlag for  

 opgørelsen af den afgiftspligtige mængde og for toldvæsenets kontrol.
 Regnskabet skal omfatte fremstilling og udlevering af både afgiftspligtigt  

 og afgiftsfrit øl.
Fremstillingsregnskabet Fremstillingsregnskabet skal omfatte de anvendte brygmaterialer og den  

 fremstillede mængde øl.
 Regnskabet skal - særskilt for hver skatteklasse og øltype - mindst  

 indeholde oplysning om:
- bryg nr - indmæskningsdato - benyttede materialer angivet i kg, specificeret efter materialets art - ølurtens ekstraktindhold i pct Plato - fremstillet mængde i hl.
 For eventuelle blandinger skal fremstillingsregnskabet indeholde de  

 nødvendige oplysninger om blandingens art og de anvendte materialer mv.
Regnskabet kan føres i bryggeriets almindelige forretningsregnskab.
Hvis  

 ovennævnte krav til regnskabet ikke er opfyldt, skal regnskabet føres i et  

 særligt regnskabshæfte Fremstillingsbog for Øl, N 1, der udleveres af  

 toldvæsenet.
 Regnskabet skal afsluttes ved udgangen af hvert bryggeriår.
Salgsregnskabet Salgsregnskabet skal omfatte afgiftspligtigt øl, der udleveres mv fra  

 bryggeriets ubeskattede lager, samt udlevering mv af afgiftsfrit hvidtøl og  

 skibsøl.
 Regnskabet skal føres dagligt og skal - særskilt for hver skatteklasse og  

 øltype - indeholde oplysning om:
1. Udlevering af øl til forbrug her i landet 2. Returvarer 3. Udførsel 4. Ubeskattet overførsel 5. Drikkeøl 6. Borthældning og brækage af ubeskattet øl.
 Posteringerne foretages med antal fustager, flasker og dåser inden for  

 hver emballagestørrelse.
 Under de enkelte punkter skal føres følgende posteringer:
Ad 1. Udlevering - Udlevering af øl til forbrug her i landet.
 - Returvarer, for hvilke der udstedes kreditnota, og som skal fratrækkes  

 den udleverede mængde.
 - Øl, der på bryggeriet udskænkes til fremmede m fl.
 - Øl, der leveres til medarbejdernes husholdning.
 Posteringerne kan foretages med daglige summer på grundlag af en intern  

 dagsopgørelse.
Ad 2. Returvarer - Returvarer (herunder »byttere«), når der ikke udstedes  

 kreditnota.
Posteringerne foretages på grundlag af følgeseddel, intern  

 opgørelse eller lignende.
- Godtgørelsesberettiget brækage under transport fra bryggeriet til depot  

 eller bryggeriets kunde.
Posteringerne foretages på grundlag af en intern  

 opgørelse.
 Øl, der straks borthældes efter at være modtaget retur, samt øl, der  

 modtages i ituslået stand (»halse«), skal også posteres som  

 borthældning mm under punkt 6.
Ad 3. Udførsel - Ubeskattet øl, der udføres direkte fra bryggeriet.
Posteringerne  

 foretages på grundlag af salgsfaktura og udførselsangivelsens  

 eksportørblanket I.
- Returvarer, der tidligere er udført ubeskattet.
Returvarerne skal  

 fratrækkes ved opgørelsen af den udførte mængde.
Posteringerne foretages på  

 grundlag af fortoldningsbegæringens debetnota (advisblanket II).
 Øl, der straks borthældes efter at være modtaget retur, samt øl, der  

 modtages i ituslået stand (»halse«), skal endvidere posteres som  

 borthældning mm under punkt 6.
Ad 4. Ubeskattet overførsel - Ubeskattet øl, der overføres til en anden registreret virksomhed  

 (bryggeri). Posteringerne foretages på grundlag af faktura, hvoraf det  

 tydeligt fremgår, at øllet er overført ubeskattet.
Leverandøren skal sikre sig, at modtageren er registreret efter  

 ølafgiftsloven.
Hvis leverandøren ikke kan få dokumenteret  

 registreringsforholdet ved, at registreringsbeviset fremlægges, kan  

 toldvæsenet give oplysning herom.
Ad 5. Drikkeøl - »Drikkeøl«, der udleveres til medarbejderne til forbrug i  

 bryggeriet.
Posteringerne foretages på grundlag af en intern opgørelse.
Ad 6. Borthældning mm - Borthældning og brækage mv af ubeskattet øl.
Posteringerne foretages på  

 grundlag af posteringerne under punkt 2 og 3 eller på grundlag af en intern  

 opgørelse.
Afslutning Salgsregnskabet afsluttes ved udgangen af hver måned, og sluttallene  

 overføres til Salgsoversigt, N 9, som sendes til toldvæsenet sammen med  

 afgiftsangivelsen.
Regnskabsførelsen Salgsregnskabet føres i det almindelige forretningsregnskab, der skal være  

 tilrettelagt på en sådan måde, at toldvæsenet kan sammenholde posteringerne i  

 regnskabet med de tilhørende bilag.
 Regnskabet kan dog - helt eller delvist - føres i Salgsbog for Øl, der er  

 sammensat af løsblade (N 2- N 7) samt N 14, som udleveres af toldvæsenet.
 Bryggerier, der udelukkende fremstiller afgiftsfrit øl, skal føre regnskab  

 over udleveringen i det almindelige forretningsregnskab.
 Dog skal hvidtølsbryggerier, der får tilført afgiftspligtigt øl i  

 ubeskattet stand, i forbindelse med beskatning og udlevering føre et  

 salgsregnskab, som omhandlet ovenfor.
Årsanmeldelse Bryggerier, der fremstiller afgiftspligtigt øl, skal indsende en  

 årsanmeldelse til toldvæsenet.
I årsanmeldelsen, der afgives på blanket N 10,  

 skal bryggeriet ved udløbet af bryggeriåret (1 oktober - 30 september) - oplyse størrelsen af beholdningen af afgiftspligtigt og afgiftsfrit øl  

 pr 30 september - opgøre svindet - redegøre for beholdning og forbrug af brygmaterialer, specificeret for  

 hver skatteklasse - oplyse størrelsen af den udleverede mængde øl til forbrug her i landet,  

 specificeret for hver skatteklasse og øltype.
Sammen med anmeldelsen skal sendes en specifikation over beholdningen af  

 aftappet og uaftappet øl.
Specifikationen skal afgives enten på bryggeriets  

 egne optællingsbilag eller på særlige blanketter (Øltælleliste, N 11, og  

 Ølspecifikation, N 12), som udleveres af toldvæsenet.
 Dette gælder også de hvidtølsbryggerier, der har modtaget afgiftspligtigt  

 øl i ubeskattet stand.
Oversigt over hvidtøls- og skibsølsbrygning Bryggerier, der kun fremstiller afgiftsfrit øl, og der ikke har modtaget  

 afgiftspligtigt øl i ubeskattet stand, skal indsende en oversigt over  

 hvidtøls- og skibsølsbrygning til toldvæsenet på blanket N 13. I oversigten  

 skal oplyses mængden af de anvendte råstoffer og den fremstillede mængde  

 afgiftsfrit øl i det forløbne bryggeriår.
Faktura Bryggerierne skal ved hver udlevering af afgiftspligtigt øl udstede en  

 faktura i mindst 2 eksemplarer med oplysning om udstedelsesdato,  

 leverandørens og modtagerens navn og adresse samt varernes art, mængde og  

 pris.
 På fakturaer over varer, der udleveres ubeskattet, skal der tydeligt  

 skrives, at der er tale om afgiftspligtige varer, der leveres uden afgift,  

 eller anden tilsvarende oplysning.
Regnskabsmateriale En fortegnelse over de særlige regnskabsblanketter mv, som kan eller skal  

 bruges, findes i bilag 2.
Opbevaring Regnskaberne med tilhørende bilag skal opbevares i bryggeriet og være  

 tilgængelige for toldvæsenet.
 Regnskabsmateriale, der ikke skal afleveres til toldvæsenet, skal  

 opbevares i mindst 5 år efter udløbet af det pågældende regnskabsår.
Aflevering Bryggerier, der fremstiller afgiftspligtigt øl, skal sende Salgsoversigt,  

 N 9, til toldvæsenet, sammen med afgiftsangivelsen senest den 15. i den  

 måned, der følger efter afgiftsperioden.
 Hvis et hvidtølsbryggeri, der kun fremstiller afgiftsfrit øl, har fået  

 tilført afgiftspligtigt øl i ubeskattet stand, skal bryggeriet ligeledes  

 sende Salgsoversigt, N 9, til toldvæsenet, sammen med en afgiftsangivelse  

 senest den 15. i den måned, der følger efter afgiftsperioden.
 Årsanmeldelse, N 10, med tilhørende bilag, respektive Oversigt over  

 hvidtøls- og skibsølsbrygning, N 13, skal sendes til toldvæsenet inden  

 udgangen af oktober måned.
Indførsel Registrerede virksomheder Registrerede virksomheder (bryggerier) kan indføre afgiftspligtigt øl mod  

 senere beskatning.
Ved indførslen skal det angives i fortoldningsbegæringen, at varerne er  

 afgiftspligtige ved anførsel af afgiftsområde eller afgiftskode.
Desuden  

 markeres det ved afkrydsning, at varerne tilføres en registreret  

 punktafgiftsvirksomhed.
I rubrikken »Særlige bemærkninger og  

 oplysninger« angives den afgiftspligtige mængde og afgiftskode.
Andre Indføres afgiftspligtigt øl af andre, skal afgiften afregnes i forbindelse  

 med indførslen efter reglerne i toldlovens kap 8.
Afgiftslettelse (moderation) Der kan gives afgiftslettelse (moderation) for øl, der indføres fra  

 EF-lande.
Der kan derimod ikke gives afgiftslettelse for øl, der indføres fra  

 andre lande end EF-lande.
 Reglerne om afgiftslettelse for indført øl er beskrevet i afsnittet  

 »Afgiftens størrelse«.
Afgiftsfri indførsel Der indrømmes afgiftsfrihed i samme omfang og under tilsvarende  

 betingelser som fastsat for afgiftsfrihed efter momslovens § 29, stk 3.
Emballage Øl må kun udleveres til forbrug her i landet i returemballager, der er  

 godkendt af miljøstyrelsen.
 Der er ikke fastsat særlige krav for emballager til øl, der udføres til  

 udlandet.
 Nedenfor er anført godkendte emballager og disses nominelle volumen  

 (afgiftspligtige indhold).
Godkendte Nominel volumen emballager (afgiftspligtigt indhold) Runyonflaske 25 cl Dansk Standard 33 cl Euroflaske 50 cl Dansk Standard 70 cl Faxe ølflaske 33 cl Fustager til markedsføring af øl skal have et nominelt indhold (volumen)  

 på 10 liter eller derover.
Godkendelsen gælder kun fustager af en sådan  

 sværhed og konstruktion, at de bliver genpåfyldt.
 Hvis bryggeriet ønsker at udlevere øl i andre emballager, skal bryggeriet  

 søge om godkendelse af disse hos miljøstyrelsen.
Etiketter Øl til forbrug her i landet skal inden udleveringen forsynes med  

 etiketter, der indeholder oplysning om:
- bryggeriets eller importørens navn - varens art - skatteklasse - nominelle indhold De korrekte betegnelser for skatteklassen er:
- skatteklasse I - luksusøl, klasse A - luksusøl, klasse B - skatteklasse II.
Etiketter, hvorpå der foruden angivelse af bryggeriets navn ønskes angivet  

 navnet på forhandleren, skal fremtræde på en sådan måde, at det klart  

 fremgår, hvem der har fremstillet øllet.
Det kan ske ved, at bryggeriets navn  

 er anført med mindst 3 mm høje typer og i en farve, der klart afviger fra  

 baggrundsfarven (bundfarven).
 For emballager (flasker), der ikke er forsynet med  

 fremstillingsbryggeriets etiketter, skal der foretages særlig mærkning på  

 etiketten (evt kode), der gør det muligt for toldvæsenet at identificere  

 fremstillingsbryggeriet.
Særlige regler for afgiftsfrit øl Afgiftsfrit øl skal forhandles med ordet »Hvidtøl« eller  

 »Skibsøl« tydeligt anbragt som artsbetegnelse på hovedetiketten.  

 Der må ikke anvendes betegnelser eller udstyr af en sådan art, at øllet kan  

 antages for at være afgiftspligtig øl.
Derfor må ordene »Hvidtøl«  

 og »Skibsøl« ikke anføres i to linier eller som to ord, men skal  

 anføres tydeligt i et ord og i en farve, der klart afviger fra  

 baggrundsfarven (bundfarven).
 Afgiftsfrit øl må heller ikke forhandles under betegnelser, hvor fx ordene  

 »Bayer« eller »Bayersk« indgår.
 Derimod kan bryggeriet på visse betingelser få tilladelse til at benytte  

 topdekoration (fx svøb) på afgiftsfrit øl.
Aftapning og salg Øl, der skal sælges her i landet, må ikke uden toldvæsenets tilladelse  

 behandles eller aftappes på andre emballager efter udleveringen fra  

 bryggeriet.
Det samme gælder for øl, der er indført fra udlandet på  

 detailsalgsemballager.
Hvis øllet er indført på fustager, kan importøren  

 derimod aftappe øllet uden en særlig tilladelse.
Afregning af afgift Afgiftsangivelse Bryggeriet skal gøre den afgiftspligtige mængde op for hver  

 afgiftsperiode, dvs kalendermåneden.
 Efter udløbet af hver måned og senest den 15. i den efterfølgende måned  

 skal bryggeriet for hver af de 4 skatteklasser angive den afgiftspligtige  

 mængde, som der skal betales afgift af.
Angivelsen afgives på en særlig blanket (N 21), som toldvæsenet sender til  

 bryggeriet.
Hvis bryggeriet ikke modtager blanketten, skal bryggeriet  

 henvende sig til toldvæsenet.
Angivelsen skal underskrives af bryggeriets  

 ansvarlige ledelse.
 Selv om der ikke er udleveret øl fra bryggeriet, skal angivelsen alligevel  

 afgives.
 Hvis der ikke afgives angivelse inden den nævnte frist, kan toldvæsenet  

 inddrage bryggeriets registrering, indtil den manglende angivelse er  

 toldvæsenet i hænde.
Indbetaling af afgift Afgiften skal indbetales inden udgangen af den måned, der følger efter  

 afgiftsperioden.
Til brug ved indbetalingen sender toldvæsenet et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til toldvæsenet, skal bryggeriet vedlægge eller medbringe girokortet.  

 Modtager bryggeriet ikke girokortet, skal bryggeriet henvende sig til  

 toldvæsenet.
 Hvis afgiften ikke betales i rette tid, skal bryggeriet betale 1,3 pct i  

 månedlig rente for hver påbegyndt måned fra den 1. i den måned, i hvilken  

 beløbet skal betales af bryggeriet, dog mindst 10 kr.
 Hvis afgiften ikke er betalt senest den 14. dag, efter at fristen er  

 udløbet, kan toldvæsenet inddrage bryggeriets registrering, indtil afgiften  

 er betalt.
 Så længe registreringen er inddraget, må bryggeriet ikke udlevere  

 afgiftspligtige varer.
Hvis et bryggeri ikke betaler afgiften i rette tid, kan toldvæsenet  

 pålægge bryggeriet at afgive afgiftsangivelsen for en kortere periode end en  

 måned.
Toldvæsenet kan også pålægge sådanne bryggerier en kortere  

 betalingsfrist end den normale og kan kræve, at bryggeriet stiller sikkerhed  

 for betaling af afgiften.
 Hvis der er sket en forkortelse af afgiftsperioden eller betalingsfristen,  

 og bryggeriet ikke betaler afgiften i rette tid, kan registreringen inddrages  

 straks efter betalingsfristens udløb.
Hæftelse for afgift For betaling af afgift hæfter den, der som ejer, forpagter eller lignende  

 driver bryggeriet for egen regning.
Kontrolregler Toldvæsenets kontrolrettigheder Toldvæsenet har ret til at foretage eftersyn i lokaler, der bruges af  

 registrerede bryggerier (dvs fremstillings-, lager- og kontorlokaler o lign).  

 Toldvæsenet kan kræve at se bryggeriets varebeholdning, forretningsbøger og  

 andet regnskabsmateriale samt korrespondance mv.
Toldvæsenet har også ret til at foretage eftersyn af varebeholdninger og  

 regnskaber mv hos ikke-registrerede erhvervsdrivende, som har  

 handelsforbindelser med registrerede bryggerier.
Toldvæsenet kan forlange at  

 få oplysninger fra disse erhvervsdrivende om deres salg til eller køb fra  

 registrerede bryggerier.
 Eftersyn i bryggeriet sker normalt i bryggeriets sædvanlige  

 forretningstid, men toldvæsenet kan kræve at få adgang til bryggeriet også  

 uden for denne tid.
Bryggeriets pligter Bryggeriets indehaver og de personer, der er ansat i bryggeriet, skal  

 hjælpe og vejlede toldvæsenet ved eftersynene, fx ved udtagelse af prøver,  

 optælling af beholdningerne, samt ved gennemgang af forretningsbøger,  

 regnskabsmateriale og korrespondance mv.
Bryggeriet skal, når toldvæsenet ønsker det, udlevere eller indsende sine  

 forretningsbøger, regnskabsbilag og andet regnskabsmateriale samt  

 korrespondance til toldvæsenet.
Denne bestemmelse gælder også i de tilfælde,  

 hvor materialet er hos tredjemand (fx revisor).
Efterbetalinger og skønsmæssige ansættelser Hvis det konstateres, at et bryggeri har angivet den afgiftspligtige  

 mængde urigtigt og derved betalt for lidt i afgift, skal bryggeriet betale  

 det skyldige beløb senest 14 dage efter, at toldvæsenet har fremsat kravet.
Hvis det skyldige afgiftsbeløb ikke kan gøres op på grundlag af  

 bryggeriets regnskab, kan toldvæsenet skønsmæssigt ansætte den  

 afgiftspligtige omsætning.
Virksomheden kan anke ansættelsen til momsnævnet.
 Hvis afgiften ikke betales i rette tid, skal bryggeriet betale 1,3 pct i  

 månedlig rente for hver påbegyndt måned fra den 1. i den måned, i hvilken  

 beløbet skal betales af bryggeriet, dog mindst 10 kr.
Straffebestemmelser Forsætlige eller groft uagtsomme overtrædelser af afgiftsloven eller de  

 forskrifter, som er udstedt i henhold til loven, kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel i indtil 2 år.
 For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges selskabet som sådant et  

 bødeansvar.
Momsnævnet Det nævn, der er nedsat efter momsloven, har den endelige administrative  

 afgørelse af:
- spørgsmål om varers afgiftspligt - spørgsmål om hvilken afgiftssats, der skal benyttes - spørgsmål om den afgiftspligtige mængde - spørgsmål om, hvorvidt betegnelser, etiketter, reklamer mv anvendt ved  

 forhandling af afgiftsfrit øl er i strid med bestemmelserne - klager over toldvæsenets skønsmæssige ansættelser.
Nævnet består af 6 medlemmer: 2 repræsenterer Ministeriet for Skatter og  

 Afgifter og 4 erhvervslivet.
Ministeren for skatter og afgifter udpeger  

 formanden for nævnet.
 Man kan henvende sig til nævnet enten direkte eller gennem toldvæsenet.
 Hvis en virksomhed ønsker at indbringe en skønsmæssig ansættelse for  

 nævnet, skal den anmode toldvæsenet om det senest 4 uger efter, at  

 virksomheden har fået skriftlig meddelelse om ansættelsen.
 Virksomheden kan fremstille sin sag mundtligt for nævnet.
 Nævnets adresse er:
