1. Indledning Miljøministeren har som et led i Folketingets beslutning af 30. april 1987  

 i bekendtgørelse nr. 785 af 10. december 1987 fastsat grænseværdier for visse  

 stoffer ved udledninger til vandløb, søer eller havet fra kommunale  

 spildevandsanlæg.
 Bekendtgørelsen fastsætter grænseværdier for spildevandets indhold af  

 organisk stof, kvælstof, og fosfor.
 Bekendtgørelsen træder i kraft den 19. december 1987.
2. Bekendtgørelsens område Bekendtgørelsens saglige område er fastsat i § 1 i bekendtgørelsen, der  

 ligeledes indeholder en række for bekendtgørelsens administration relevante  

 definitioner, der svarer til definitionerne i spildevandsbekendtgørelsen af  

 15. maj 1986.
Det enkelte anlægs kapacitet er afgørende for om bekendtgørelsens regler  

 finder umiddelbart anvendelse på anlægget.
Fastlæggelsen af kapaciteten  

 opgøres ved den spildevandsmængde, som amtsrådet/Hovedstadsrådet har godkendt  

 afledt fra det pågældende spildevandsanlægs opland.
I det omfang der til det godkendte opland i forbindelse med de godkendte  

 spildevandsplaner ikke er angivet en kapacitet i form af en opgørelse af  

 antallet af personækvivalenter, skal en sådan kapacitetsfastlæggelse finde  

 sted i overensstemmelse med Miljøbeskyttelseslovens regler herom.
I disse  

 tilfælde skal bestemmelserne i bekendtgørelsens § 1, stk. 5, lægges til  

 grund.
2.1. Nye udledningstilladelser Bekendtgørelsens regler finder anvendelse ved meddelelse af  

 udledningstilladelser i henhold til § 18 i Miljøbeskyttelsesloven, der  

 meddeles efter bekendtgørelsens ikrafttræden til anlæg med en kapacitet over  

 5.000 personækvivalenter.
Dette indebærer, at der i en udledningstilladelse  

 ikke kan fastsættes højere grænseværdier for organisk stof, kvælstof og  

 fosfor end bekendtgørelsens bestemmelser i § 2 angiver.
Derimod kan lavere  

 grænseværdier fastsættes i en udledningstilladelse under hensyn til  

 opfyldelsen af målsætningen for recipienten.
 Reglerne finder også anvendelse i tilfælde af ændring af tidligere  

 meddelte udledningstilladelser, når et anlægs samlede kapacitet derved kommer  

 op over den fastsatte grænse på 5.000 personækvivalenter.
2.2. Bestående anlæg Bekendtgørelsens bestemmelser finder som hovedregel anvendelse på  

 eksisterende anlæg, dvs. anlæg der er meddelt udledningstilladelse til før  

 bekendtgørelsens ikrafttræden.
Bestemmelserne finder dog ikke anvendelse på  

 anlæg med en kapacitet på under 5.000 personækvivalenter.
Der er yderligere  

 den begrænsning, at bekendtgørelsens grænseværdier for organisk stof og  

 kvælstof kun finder anvendelse på eksisterende anlæg med en kapacitet mellem  

 5.000 personækvivalenter og 15.000 personækvivalenter, såfremt den meddelte  

 udledningstilladelse ikke er udnyttet før bekendtgørelsens ikrafttræden.  

 Dette indebærer, at bekendtgørelsens grænseværdier finder anvendelse på alle  

 anlæg større end 5.000 personækvivalenter, der er under opførelse.
3. Kontrolmetoden Hovedsigtet i Folketingets beslutning af 30. april 1987 er en reduktion af  

 de udledte regulerede stofmængder.
Bekendtgørelsen fastlægger derfor i  

 princippet, at overholdelsen af de fastsatte minimumskrav skal ske ved  

 kontrol af de årligt udledte mængder.
 Kontrollen skal således finde sted ved målinger af udledte døgnmængder med  

 mindst 12 prøveudtagninger jævnt fordelt over kontrolperioden (1 år).  

 Døgnmængden bestemmes ved multiplum af den registrerede døgnvandmængde og den  

 målte koncentration fra en vandføringsvægtet døgnprøve i renseanlæggets afløb  

 for samme døgn.
Det påhviler kommunalbestyrelsen i samarbejde med  

 amtsrådet/Hovedstadsrådet at tilvejebringe de fornødne data samt den nærmere  

 fastlæggelse af tidsfølgen for prøvetagningen.
I det omfang amtsrådet via sin  

 tilsynsfunktion får foretaget tilsvarende målinger indgår disse på lige fod  

 med kommunens resultater i kontrollen.
 Vurderingen af om bekendtgørelsens grænseværdier er overholdt skal ske ved  

 anvendelse af reglerne for transportkontrol i DIF's anvisning om  

 vandforureningskontrol, 1. udgave maj 1981 (skærpet kontrol og uden  

 modifikation af beregningsreglen ved årstidsvariation). Ved  

 kontrolberegningen kan benyttes det som bilag til vejledningen angivne skema.
 Kravværdien, K, fastlægges ved gennemsnittet af de målte døgnvandmængder  

 for de aktuelle prøveudtagningsdøgn multipliceret med bekendtgørelsens  

 grænseværdier.
Som anført ovenstående kan antallet af prøver der indgår i kontrollen  

 aldrig fastsættes til under 12 for så vidt angår de i bekendtgørelsens § 2  

 nævnte parametre.
Justering af prøveantallet sker i øvrigt i henhold til  

 nævnte anvisnings regler.
Opmærksomhed skal særlig rettes mod situationer,  

 hvor værdien af den beregnede spredning for kontroldataene overstiger 50 pct.  

 af den beregnede middelværdi for kontroldataene.
4. Administrative bestemmelser 4.1. Det er hovedreglen, at der ikke skal søges en ny udledningstilladelse  

 som følge af bekendtgørelsens regler.
Dette indebærer, at den fornødne  

 udbygning af rensningsanlæggene for at opfylde de fastsatte grænseværdier kan  

 finde sted umiddelbart.
 4.2. Såfremt der i øvrigt skal foretages ændringer i spildevandsanlægget  

 f.eks. nyt udledningssted eller fastsættes supplerende bestemmelser af hensyn  

 til gennemførelse af den nødvendige kontrol med bekendtgørelsens  

 overholdelse, jf. pkt. 2 i vejledningen, skal der indhentes en ny §  

 18-tilladelse.
 Kommunalbestyrelsen skal endvidere indhente en ny udledningstilladelse i  

 den situation, der er beskrevet i § 3 i bekendtgørelsen, hvor der til  

 anlæggets udløbsledning er tilslutning af spildevand fra virksomheder  

 omfattet af Miljøministeriets bekendtgørelse nr. 784 af 10. december 1987 om  

 begrænsning af udledning af kvælstof og fosfor til vandløb, søer og havet fra  

 industrielle virksomheder m.v.
 Amtsrådet/Hovedstadsrådet meddeler, dels en udledningstilladelse i medfør  

 af § 18, stk. 1, eller § 41, stk. 3, i miljøbeskyttelsesloven til  

 virksomheden på grundlag af ovennævnte bekendtgørelse nr. 784 af 10. december  

 1987 med et kontrolpunkt, der fastlægges før tilslutningen til den fælles  

 udløbsledning, dels en udledningstilladelse til kommunalbestyrelsen, med et  

 kontrolpunkt, der ligger før virksomhedens spildevand tilsluttes  

 udløbsledningen.
 Amtsrådet/Hovedstadsrådet fastsætter endvidere i medfør af § 18, stk. 1 i  

 miljøbeskyttelsesloven de nødvendige tekniske funktionskrav for den fælles  

 udløbsledning bl.a. for at opnå den nødvendige fortynding i recipienten.
 Opmærksomheden henledes på, at der for så vidt angår den i § 3 beskrevne  

 situation er tale om en fravigelse af reglen i § 13 Miljøministeriets  

 bekendtgørelse nr. 248 af 15. maj 1986 om tilførsel af spildevand til  

 vandløb, søer eller havet m.v. (spildevandsbekendtgørelsen).
 4.3. Kommunalbestyrelsen kan i medfør af bestemmelserne i § 25 i  

 Miljøbeskyttelsesloven meddele virksomheder påbud om forrensning af  

 spildevand, der tilledes det kommunale spildevandsanlæg.
5. Straf og ikrafttræden Efter bestemmelserne i § 5 i bekendtgørelsen skal alle  

 spildevandsudledninger inden den 1. januar 1993 være udbygget, således at de  

 i § 2 fastsatte grænseværdier er overholdt.
 Efter indstilling fra amtsrådet/Hovedstadsrådet kan Miljøstyrelsen i  

 ganske særlige tilfælde fravige den fastsatte tidsfrist (1. januar 1993).  

 Ansøgning om dispensation indgives til amtsrådet/Hovedstadsrådet, der  

 videresender ansøgningen til Miljøstyrelsen med sin indstilling.
 En dispensation kan f.eks. komme på tale i den situation hvor et  

 rensningsanlæg under udbygning bliver omfattet af de i bekendtgørelsen  

 fastsatte grænseværdier, jf. punkt 2.2. i vejledningen.
Miljøstyrelsen, den 11. januar 1988 JENS KAMPMANN /Poul Erik Sørensen Bilag UDLEDNINGSKONTROL Rensningsanlæg: Kommune: Variable Kravværdi k Prøveantal Kontrol  

 Acceptkriterium Bemærkninger størrelse C 1. BI5 2. Total N 3. Total P I kontrolstørrelsen indgår  

 analyseresultaternes middelværdi  M  og standardafvigelsen  S .
 Principperne for kontrollen er beskrevet i DIF's anvisning for  

 vandforureningskontrol, 1. udgave maj 1981.
