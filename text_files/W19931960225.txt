Rekonstruktion af datterselskab - Nødlidende datterselskab, rekonstruktion og  

 underskudsbegrænsning.
 Ligningsrådet blev anmodet om bindende  

 forhåndsbesked om følgende:
 1. Vil den af M A-S påtænkte forhøjelse  

 af aktiekapitalen i datterselskabet D A/S med nom. 10 mio. kr., der tegnes  

 til overkurs, ved kontant indbetaling af 80.587.000 kr. pr. 31/1 1993 med  

 henblik på en efterfølgende indfrielse af en gæld  

 80.087.000 kr. til moderselskabet, blive anset for omfattet af ligningslovens  

 § 15, stk. 3, jf. stk. 2, om underskudsbegrænsning vedfrivillig  

 akkord.
 2. Vil M A/S have fradrag for tab ved et  

 efterfølgende salg af aktierne i D A/S, jf.  

 aktieavancebeskatningslovens § 3.
 Sagens omstændigheder var følgende:
Pengeinstituttet M A/S var, efter opkøb af bl.a. en  

 realkreditfordring på ca. 36 mio. kr., enekreditor i selskabet D A/S  

 med et forventet samlet tilgodehavende pr. 31/1 1993 på ca. 80.087.000  

 kr.
D A/S havde på statustidspunktet pr. 30/4 1992 en negativ  

 egenkapital på 35.469.000 kr., heraf en aktiekapital på nom.  

 300.000 kr., der fuldt ud havde ligget til sikkerhed for M A/S's  

 tilgodehavende.
D A/S havde tillige et uudnyttet skattemæssigt  

 underskud på ca. 36 mio. kr.
 Med henblik på i videst muligt omfang at  

 begrænse tabet på engagementet med D A/S påtænkte M  

 A/S at foretage følgende rekonstruktion af D A/S med en tidshorisont  

 på 6 til 9 måneder:
Ultimo oktober 1992 køber M A/S aktierne, nom.  

 300.000 kr., i D A/S for 1 kr.
Kort tid herefter, og inden 31/1 1993,  

 sælges virksomheden i D A/S, herunder fast ejendom, maskiner og  

 inventar.
Såfremt dette salg til tredjemand kunne indbringe en  

 forventet salgssum på ca. 12 mio. kr., ville dette i sig selv  

 påføre D A/S et tab på ca. 40 mio. kr. i forhold til de  

 bogførte værdier pr. 30/4 1992.
Efter gennemførelsen af disse salg samt afviklingen  

 af medarbejderstaben i D A/S ville M A/S foretage en forhøjelse af  

 aktiekapitalen i D A/S på f.eks. nom. 10 mio. kr.
Denne  

 forhøjelse skulle tegnes til overkurs ved, at M A/S kontant skulle  

 indbetale 80.587.000 kr. til D A/S.
En tid efter kapitalforhøjelsens  

 gennemførelse skulle D A/S indfri sin gæld til M A/S, der  

 på dette tidspunkt forventedes at udgøre 80.087.000 kr.
Herefter  

 skulle aktiekapitalen i D A/S nedskrives til nom. 500.000 kr., svarende til  

 egenkapitalen i selskabet.
Efter at dette var gennemført, ville M A/S  

 sælge aktierne i D A/S til højest bydende køber.
Ifølge ligningslovens § 15, stk. 2, nedsættes  

 uudnyttede fradragsberettigede underskud for det pågældende og  

 tidligere indkomstår med det beløb, hvormed gælden er  

 nedsat, hvis en skattepligtig i et indkomstår opnår en  

 tvangsakkord.
Nedsættelsesbeløbet formindskes med den del af  

 skyldnerens indkomst, der hidrører fra hans frigørelse for  

 gældsforpligtelser.
 ligningslovens § 15, stk. 2, finder tilsvarende anvendelse  

 på aftaler om en samlet ordning mellem en skyldner og dennes kreditorer  

 om bortfald eller nedsættelse af skyldnerens gæld (frivillig  

 akkord), jf. lovens § 15, stk. 3.
 Efter de forelagte oplysninger, herunder det  

 tidsmæssige forløb i den omhandlede rekonstruktion, måtte  

 Ligningsrådet under hensyn til Landsskatterettens afgørelse  

 offentliggjort i Meddelelser fra Landsskatteretten 1983, 7.6, nære  

 betænkelighed ved at sidestille den omhandlede registrerede  

 kapitaludvidelse,  der forventes gennemført ved en kontant indbetaling  

 på 80.587.000 kr. med henblik på D A/S's senere indfrielse af  

 dets gæld til M A/S, med en direkte konvertering af D A/S's gæld  

 til aktiekapital.
 Der ville derfor ikke være grundlag for anvendelse  

 af ligningslovens § 15, stk. 3, jf. stk. 2, i den foreliggende situation.
 Uanset, at M A/S på tidspunktet for erhvervelsen af  

 aktierne i D A/S, der efter omstændighederne var sket i naturlig  

 forlængelse af selskabets udlånsvirksomhed, måtte antages  

 at have været fuldt klar over den tabsrisiko på aktierne, som var  

 en følge af den påtænkte rekonstruktionsløsning,  

 der indbefattede den foran nævnte kapitalnedskrivning, fandt  

 Ligningsrådet, at der ikke var fornødent grundlag for at  

 statuere, at aktierne i D A/S ikke var omfattet af M A/S's  

 næringsvirksomhed som forudsat i aktieavancebeskatningslovens § 3.
