(Til samtlige kommunalbestyrelser,  

 amtsråd og tilsynsråd samt Hovedstadsrådet, Kommunernes  

 Landsforening og Amtsrådsforeningen i Danmark) Efter aftale med finansministeriet fremsendes vedlagt finansministeriets  

 cirkulæreskrivelse af 5. juli 1985 om offentlige enheders udenlandske  

 låntagning.
 Skrivelsen er primært af informativ karakter, men indeholder tillige en  

 forpligtelse til indberetning om udenlandsk låntagning til finansministeriet.
 Finansministeriets godkendelse af låneformål og -betingelser er herefter  

 ufornøden.
Det bemærkes, at reglerne om kommunernes adgang til låntagning og  

 meddelelse af garantier m.v., jfr. indenrigsministeriets bekendtgørelse nr.  

 683 af 20. december 1982 som ændret ved bekendtgørelse nr. 357 af 29. juni  

 1984, er uforandrede.
Kommuner m.v. skal således fortsat have adgang til  

 låntagning (inden- eller udenlandsk) i henhold til indenrigsministeriets  

 bekendtgørelse eller i henhold til en af indenrigsministeren meddelt  

 dispensation.
Det er alene kravet om finansministeriets godkendelse af  

 låntagning i udlandet, som ophæves.
I relation til indenrigsministeriets  

 ovennævnte bekendtgørelse, hvorved kræves, at finansministeriets samtykke  

 indhentes forud for optagelse af udlandslån, bemærkes, at finansministeriets  

 samtykke kan anses at være afgivet forlods ved udsendelsen af  

 cirkulæreskrivelsen.
 Indenrigsministeriet skal anmode om, at fælleskommunale enheder af  

 hjemstedskommunen orienteres om ovennævnte.
P.
M.
V.
E.
B.
