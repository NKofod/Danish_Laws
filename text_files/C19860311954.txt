 Til Arbejdsformidlingskontorerne.
 Vedrører afdelingen for uddannelsesaftaler.
 I tilknytning til EMU-cirkulære nr. 71/86 udstedes følgende administrative  

 retningslinier:
1. Såfremt kontorerne i forbindelse med registrering/godkendelse af  

 uddannelsesaftaler, som er indgået efter den 31. december 1985, har modtaget  

 ansøgning om tilskud til lære- og praktikpladser på den gamle  

 ansøgningsblanket og tillægsblanket, skal direktoratet anmode kontorerne om  

 at foranledige enten a. at der fremsendes ny ansøgningsblanket og tillægsblanket (sidstnævnte  

 dog kun ved ansøgning om forhøjet tilskud efter § 11, stk. 1, nr. 2 i  

 bekendtgørelse nr. 629 af 20. december 1985) til arbejdsgiver med henblik på  

 fornyet udfyldelse af ansøgningsblanket, eller b. at arbejdsgiver anmodes som skriftligt at bekræfte, at  

 eleven/lærlingen, hvis plads der søges om tilskud til, ikke allerede har  

 afsluttet en ungdomsuddannelse som anført i ovennævnte bekendtgørelses § 3,  

 stk. 1. - Eller ved ansøgning om forhøjet tilskud efter nævnte  

 bekendtgørelses § 11, stk. 1, nr. 1, anmodes arbejdsgiver om skriftligt at  

 bekræfte, at den ledige over 25 år har fået bevilget uddannelsesydelse i  

 henhold til § 9 i lov om arbejdstilbud til ledige. - Eller ved forhøjet  

 tilskud efter samme bekendtgørelses § 11, stk. 1, nr. 2 anmodes arbejdsgiver  

 om skriftligt at bekræfte, at virksomheden indenfor de sidste 5 år ikke har  

 beskæftiget lærlinge/elever.
Såfremt Mini-Virk undtagelsesvis ikke har  

 registreret virksomheden, bedes arbejdsgiver ligeledes bekræfte, at  

 virksomheden har bestået i 5 år at regne fra ansættelsestidspunktet for  

 lærlingen/eleven som det forhøjede tilskud knytter sig til. - Afslutningsvis  

 bedes arbejdsgiveren skriftligt bekræfte, at der ikke søges eller modtages  

 anden offentlig støtte til samme ansættelsesforhold.
Ovennævnte retningslinier, jfr. punkt a og b, bedes fulgt i det omfang,  

 kontorerne ikke allerede ligger inde med dokumentation herfor.
Det skal dog  

 betones, at telefoniske svar fra arbejdsgiver desangående ikke kan betragtes  

 som fyldestgørende dokumentation.
 2. Ansøgning om tilskud, der knytter sig til bekendtgørelse nr. 329 af  

 22. juni 1984, kan fortsat - sålænge oplag haves - indgives på den gamle  

 ansøgningsblanket og tillægsblanket.
3. En revideret brochure vedrørende tilskud til lære- og praktikpladser  

 er under trykning.
Indtil nævnte tryksag foreligger, skal direktoratet  

 opfordre kontorerne til at tage fotokopi af § 3, §§ 10-15 i bekendtgørelse  

 nr. 629, således at der ved fremsendelse af ansøgningsblanket/tillægsblanket  

 til arbejdsgiver vedlægges en fotokopi af de nævnte bestemmelser.
 4. Til orientering vedlægges 4 standardskrivelser, udarbejdet af  

 AF-København, til brug ved afslag på ansøgning om tilskud til lære- og  

 praktikpladser.
 Skrivelserne vedrører afslag på tilskud grundet:
- manglende opretholdelse af gennemsnittet af antallet af  

 uddannelsespladser, - allerede udbetalt opretholdelsestilskud i indeværende kalenderår, - uddannelsesforholdet ikke har bestået i mindst 6 måneder at regne fra  

 forholdets påbegyndelsestidspunkt, - den uddannelsessøgende allerede har afsluttet en ungdomsuddannelse, som  

 betinger at tilskud ikke kan ydes.
 Det skal foreslås, at rundskrivelsen indsættes under de generelle  

 EMU-cirkulærer under punkt 9-2.
 P.D.V.
 E.B.
Kirsten Larsen fuldmægtig De nævnte skrivelser er udeladt her.
