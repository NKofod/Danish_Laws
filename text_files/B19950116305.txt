 I medfør af § 2, stk. 5 og 6, og § 9 stk. 8, i lov nr. 1102 af 20.
 december 1995 om afgift af svovl, fastsættes:
 § 1.  Dette kapitel finder anvendelse på virksomheder,  

 der er registreret efter lov om afgift af svovl, og som efter § 2, stk. 2, i  

 samme lov har fået de statslige told- og skattemyndigheders tilladelse til at  

 betale afgift af den udledte mængde svovldioxid (SO2).
 Stk. 2.  Virksomheden skal kunne dokumentere resultatet  

 af de gennemførte svovldioxidmålinger, føre regnskab over mængden af SO2 i de  

 røggasmængder, der er udledt til luften, samt dokumentere beregningsmetoden  

 for den udledte svovldioxidmængde og den beregnede afgift.
Stk. 3.  Virksomheden skal beskrive den anvendte  

 målemetode, der danner grundlag for opgørelsen af afgiften.
De statslige  

 told- og skattemyndigheder kan forlange, at beskrivelsen skal godkendes af et  

 laboratorium akkrediteret til at foretage sådanne målinger.
Stk. 4.  Tilladelsen gives for en periode på 3 år.
Hvis  

 der foretages ændringer i virksomhedens anlæg, produktionsforhold eller  

 brændselstype, som har væsentlig betydning for mængden af SO2 udledt til  

 luften samt måling heraf, skal virksomheden omgående give til de statslige  

 told- og skattemyndigheder meddelelse herom.
De statslige told og  

 skattemyndigheder kan tilbagekalde tilladelsen, såfremt virksomheden ikke kan  

 måle udledningen af SO2 med samme sikkerhed som før ændringerne.
Stk. 5.  Målere der opfylder ISO 7935 eller tilsvarende  

 standarder vil kunne anvendes.
Andre målere kan anvendes, hvis de med hensyn  

 til kvalitet og nøjagtighed svarer til ovennævnte målere.
 § 2.  Virksomheden skal installere fast måleudstyr,  

 jf. dog §§ 3 og 4.
 § 3.  Virksomheder, der har en ensartet sammensætning  

 af det anvendte brændsel, fyringsforhold og produktion, kan få tilladelse til  

 at anvende ikke-stationært måleudstyr.
 Stk. 2.  Det er en betingelse for tilladelsen, at  

 virksomhedens målte emission er så ensartet, at den med rimelighed kan lægges  

 til grund for beregningen af afgiften.
 Stk. 3.  Ved ændringer i sammensætningen af brændsel,  

 fyringsforhold eller produktionsforhold skal virksomheden dokumentere, at SO2  

 udledningen til luften overholder stabiliteten i SO2 udledningen jf. stk 2.
 § 4.  De statslige told- og skattemyndigheder kan  

 efter forudgående anmodning tillade at stikprøvemålinger og ikke-stationære  

 målinger lægges til grund for afgiftsberegningen, såfremt virksomheden kan  

 forelægge resultater af målinger i forbindelse med virksomhedens  

 miljøgodkendelse, der sandsynliggør, at bundfradrag og særligt bundfradrag  

 efter lovens § 32 og eventuelt § 33 på det anvendte brændsel, overstiger de  

 udledte mængder SO2 til luften med mere end 10 pct.
 Stk. 2.  Tilladelsen gives for et år ad gangen.
 § 5.  I tilfælde af defekte målere, reparation af  

 målere eller lignende af varighed mellem 1 time og 14 dage svares der afgift  

 af den højst målte timeværdi for udledt SO2 til luften, der er registreret i  

 den seneste uge, hvor der er foretaget måling under normale driftsforhold.
 Stk. 2.  Overstiger perioden, hvor måleren er ude af  

 drift 14 dage, skal virksomheden underrette de statslige told- og  

 skattemyndigheder herom.
§ 6.  Virksomheder, der har tilladelse til at betale  

 afgift efter § 1, skal føre journal over samtlige målinger, herunder  

 henvisning til målerudskrifter eller anden tilsvarende dokumentation.  

 Journalen skal også indeholde oplysninger om kalibrering, eftersyn,  

 reparation, udfald og andre forhold, der er af betydning for målingen.
Der  

 skal endvidere føres regnskab over andre forhold, der direkte eller indirekte  

 har indflydelse på beregningen af den samlede mængde SO2 udledt til luften.
Stk. 2.  Virksomheden skal for hver afgiftsperiode kunne  

 dokumentere, hvorledes den udledte mængde SO2 er beregnet samt afgiften  

 heraf.
Regnskabet skal tilrettelægges på en sådan måde, at der kan føres  

 kontrol for afgiftens erlæggelse.
 Stk. 3.  De statslige told- og skattemyndigheder vil som  

 led i kontrolforanstaltninger kunne forlange, at måle procedure og målemetode  

 verificeres af et eksternt laboratorium akkrediteret til at foretage sådanne  

 målinger.
 § 7.  Dette kapitel finder anvendelse på registrerede  

 virksomheder, som kan opnå godtgørelse af afgift af svovl efter lovens § 9.
 § 8.  Registrerede virksomheder, der reducerer SO2  

 udledningen til luften ved røgrensning, binding af svovl til andre  

 materialer, eller ved egentlig svovlproduktion, kan få godtgjort afgiften  

 enten på basis af måling af den mængde svovl der bindes m.v. (metode 1) eller  

 udfra en minimumssats (metode 2).
Metode 1 § 9.  For at kunne anvende denne metode skal  

 registrerede virksomheder, foretage et passende antal målinger af  

 svovlindholdet i et repræsentativt udsnit af asken, det materiale svovlet er  

 bundet i eller den producerede mængde svovl, der med tilstrækkelig sikkerhed  

 giver et fyldestgørende grundlag for afregning af godtgørelsen.
Antallet af  

 prøver skal stå i et rimeligt forhold til mængden af aske m.v. og  

 godtgørelsesbeløbet.
Ligeledes skal mængden af det materiale svovlet bindes i  

 opgøres.
 Stk. 2.  De statslige told- og skattemyndigheder  

 fastsætter antallet af prøver og hyppigheden af prøvetagningen for hver  

 enkelt virksomhed, dog mindst 8 årlige prøver.
Metode 2 § 10.  For at kunne anvende denne metode, skal  

 registrerede virksomheder anmelde og dokumentere et minimum for den bundne  

 eller producerede mængde svovl.
Stk. 2.  For at kunne anvende denne metode skal  

 registrerede virksomheder anmelde en minimumskoncentration af svovl i det  

 bundne materiale for mindst 6 måneder ad gangen.
Godtgørelsen udgør den  

 mængde af det materiale svovlet er bundet i ganget med den anmeldte  

 minimumskoncentration, fratrukket eventuel svovlkoncentration i materialet  

 for svovlbinding, jf. § 11.
Stk. 3.  For at kunne anvende denne metode skal  

 virksomheden endvidere have indgået en aftale med et akkrediteret  

 laboratorium, der uanmeldt årligt skal udtage stikprøver.
Antallet at  

 stikprøver i løbet af 1 år skal mindst udgøre det tal, der fremkommer, når  

 den årlige godtgørelse divideres med 50.000 kr., men aldrig under 4.
 Stk. 4.  Såfremt en af målingerne viser en lavere  

 koncentration af svovl end den anmeldte minimumskoncentration lægges den til  

 grund for afgiftsgodtgørelsen i de seneste 12 måneder og målefrekvensen  

 forbobles i de næste 12 måneder.
 § 11.  I tilfælde, hvor der bindes svovl i andre  

 svovlholdige materialer, skal virksomheden følge samme procedure som  

 beskrevet i § 10, stk. 2 - 4 som dokumentation af svovlindholdet i dette  

 materiale.
 § 12.  Virksomheden skal for hver afgiftsperiode  

 foretage en samlet opgørelse af den mængde svovl der er bortrenset, bundet  

 eller produceret.
 Stk. 2.  Virksomheden skal for hver afgiftsperiode  

 foretage en samlet opgørelse af svovlindholdet i de brændsler, der er  

 forbrugt i perioden.
Stk. 3.  Virksomheden skal indrette regnskabet således,  

 at den for hvert brændsel og for hver ovn- og kedelanlæg kan dokumentere,  

 hvilke mængder svovlholdige brændsler der er forbrugt.
Regnskabet skal  

 ligeledes være indrettet således, at den for hver brændsel og for hver ovn-  

 eller kedelanlæg, kan dokumentere mængden af svovl der er bortrenset, bundet  

 eller produceret samt afgiften heraf.
Endelig skal regnskabet tilrettelægges  

 på en sådan måde, at der kan føres kontrol med den korrekte godtgørelse af  

 afgiften.
 Stk. 4.  Virksomheden skal vedlægge en erklæring  

 udfærdiget af et akkrediteret laboratorium om, at den anvendte målemetode kan  

 danne grundlag for opgørelsen af afgiften.
Straffe- og ikrafttrædelsesbestemmelser § 13.  Den, der forsætligt eller groft uagtsomt  

 afgiver urigtige oplysninger eller vildledende oplysninger eller fortier  

 oplysninger til brug for de statslige told- og skattemyndigheders kontrol,  

 straffes med bøde, med mindre højere straf er forskyldt efter lovens § 29,  

 stk. 3. Bestemmelserne i lovens § 29, stk. 4, og § 30 finder tilsvarende  

 anvendelse.
Stk. 2.  På samme måde straffes den, der forsætligt  

 eller groft uagtsomt 1. Overtræder § 1, stk. 2-4, § 2, § 5, stk. 2, §§ 6,  

 11 og 12 eller 2. tilsidesætter vilkår, der er fastsat i § 3, stk. 2  

 og 3, § 4, stk. 1, § 9, stk. 1, og § 10, stk. 1-3.
 § 14.  Bekendtgørelsen træder i kraft den 1. januar  

 1996.
