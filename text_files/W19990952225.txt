Kendelse fra Pressenævnet i sag nr.  

 115/1996 En mand har klaget til Pressenævnet over at  

 JydskeVestkysten har beskåret 3 indlæg fra ham, bragt henholdsvis  

 den 10., 15. og 16. november 1996, idet han finder, at god presseskik er  

 overtrådt.
 I indlægget, der blev bragt som et læserbrev  

 den 10. november 1996 som reaktion på et indlæg den 29. oktober  

 1996 fra MF  Kirsten  Jacobsen, hed det bl.a.:
"Når åndelig armod og uvidenhed kombineres med  

 politik, er demokratiet i fare.
Det ville være ønskeligt, om  

  Kirsten  Jacobsen, fremskridtspartiet, satte sig ordentligt ind i  

 Folkeoplysningsloven, den muligheder og begrænsninger, før hun  

 udtaler sig herom.
I rubrikken "Refleks" med overskriften "Stram  

 folkeoplysningsloven" gør hun sig skyldig i så mange faktuelle  

 fejl, at man må tage sig til hovedet.
Udover uvidenhed om  

 folkeoplysningslovens enkelte elementer, udtrykker denne fremskridtets (?)  

 kvinde tilsyneladende også stor mangel på respekt for  

 nærdemokratiet og den enkelte borgers ret til personlig udvikling.
 ....
Ydermere skriver hun, at pengene til folkeoplysning  

 går til "tant og fjas", og opremser nogle få eksempler på,  

 hvad der har kunne kaldes folkeoplysning: Kamelridning, windsurfing og  

 auralæsning.
Disse måske non-agtige kurser gør hun til  

 genstand for urimelig generalisering.
...." Efter det først citerede afsnit indeholdt klagerens  

 indlæg yderligere følgende: "at man kun kan blive bestyrket i  

 den opfattelse, at hun er gået helt fejl i byen." Efter det næste citerede afsnit indeholdt klagerens  

 indlæg følgende: "Derved negligerer hun den indre værdi af  

 de mange andre forskellige kurser og aktiviteter, loven hjemler mulighed for  

 at gennemføre til fordel for den almene folkeoplysende virksomhed.
Og  

 som rent faktisk også finder sted.
Endelig ønsker debattøren strammet  

 folkeoplysningen op økonomisk.
De sparede penge skal så bruges  

 på forbedringer i forhold til samfundets svageste.
Som om der kun kan  

 være tale om et: Enten.. eller". Det handler tværtimod om, at  

 samfundet både skal tage sig af pleje og omsorg for den svagere  

 stillede borger - og samtidig forebyggende sikre den enkelte borgers mulighed  

 for frit at kunne udvikle sig ved at lære noget nyt bl.a. via  

 undervisning og folkeoplysning." Som reaktion på det bragte læserbrev anmodede  

 klageren den 10. november 1996 bladet om at bringe følgende  

 indlæg:
 "Under overskriften "Åndelig armod og uvidenhed"  

 bragte JydskeVestkysten (18/11/96) et stærkt beskåret  

 debatindlæg fra mig om MF'eren  Kirsten  Jacobsen fra  

 Fremskridtspartiet og hendes tanker om Folkeoplysningsloven.
Det bragte indlæg indeholdt beklageligvis en  

 redigeringsfejl fra JydskeVestkystens side.
Kurserne kamelridning,  

 windsurfing og auralæsning har jeg i mit indlæg ønsket at  

 benævne "pop-agtige" og ikke "non- agtige", som man fejlagtigt har  

 redigeret det til.
Denne redigering forenklede mit budskab om, at  Kirsten  

  Jacobsen ved sin urimelige generalisering omkring ovennævnte kurser  

 negligerer den indre værdi af de mange andre forskellige kurser og  

 aktiviteter, folkeoplysningsloven hjemler mulighed for at gennemføre.  

 Til fordel for den almene, folkeoplysende virksomhed.
Og som rent faktisk  

 også finder sted.
Endelig er jeg af den formening, at man netop ikke skal  

 stramme folkeoplysningsloven op økonomisk.
Hvor  Kirsten  Jacobsen  

 ønsker de sparede penge brugt til forbedringer i forhold til  

 samfundets svageste, mener jeg, at det ikke handler om et "enten ... eller".  

 Tværtimod skal et samfund både tage sig af pleje og omsorg for  

 den svagere stillede borger - og samtidig forebyggende sikre den enkelte  

 borgers mulighed for frit at kunne udvikle sig.
Dette kan bl.a. ske ved  

 lærdom gennem undervisning og folkeoplysning." Af dette indlæg blev de 3 første afsnit bragt  

 som et læserbrev den 16. november 1996.
 Som reaktion på et indlæg af  Bert  Sams bragt  

 den 8. november 1996 anmodede klageren bladet om at bringe  

 følgende:
" Bert  Sams ønsker (JV 8/11 '96) en  

 folkeafstemning om "vigtige og principielle spørgsmål af stor  

 betydning for landets og samfundets udvikling og fremtid." Som et eksempel  

 herpå fremdrager han Danmarks modtagelse af flere tusinde flygtninge  

 pr. år.
Debattøren hævder endvidere, at  

 "indvandrerlobbyen" (igen dette nedladende udtryk) "aldrig har ønsket  

 en åben debat eller kritik, endsige en oplysningskampagne." Beklageligvis har herr  Sams ikke ret i sin påstand.  

 Der har fra skiftende (herunder også borgerlige) regeringers side  

  år efter år, siden midten af 1980'erne været afsat  

 millioner af kroner til oplysning og aktiviteter om flygtninge og  

 indvandrere, primært kanaliseret gennem h.h.v.
Kulturministeriet og  

 Indenrigsministeriet.
 Problemet for herr  Sams og andre nationalister er  

 tilsyneladende blot, at pengene er øremærket i forhold til reel  

 oplysning, for at forebygge bl.a. racisme og fremmedhad samt fremme af en  

 mellemfolkelig forståelse for, hvorfor der i verden og Danmark er  

 flygtninge.
M.h.t. en folkeafstemning om, hvorvidt Danmark skal  

 modtage flygtninge eller ej, tillader jeg mig derfor igen at spørge  

 herr  Sams: "Jamen, kan man afholde folkeafstemning om menneskerettigheder?"  

 - I givet fald, hvad skal så folkeafstemningen gå ud på -  

 og skal den være bindende for det danske folketing?" Bladet bragte alene følgende del den 15. november  

 1996 under rubrikken "i øvrigt mener jeg":
"... at når  Bert  Sams ønsker  

 folkeafstemning om "spørgsmål af stor betydning for landets og  

 samfundets udvikling", vil jeg spørge hr.  Sams: Kan man holde  

 folkeafstemning om menneskerettigheder?" I givet fald, hvad skal  

 folkeafstemningen gå ud på og skal den være bindende for  

 Folketinget?" Klageren har gjort gældende, at bladet har  

 bortcensureret såvel meningstilkendegivelser som faktuelle oplysninger  

 i de indlæg fra hans side, som det har bragt.
 Bladet har i en udtalelse anført, at bladet  

 jævnligt på debatsiderne gør opmærksom på, at  

 redaktionen forbeholder sig ret til forkortelse, og at bladet i øvrigt  

 lader sit væsentlighedskriterium være afgørende i  

 redigeringen, og at bladet bringer en rettelse, hvis der sker en  

 meningsforstyrrende forkortelse.
 Følgende nævnsmedlemmer har deltaget i sagens  

 behandling: Per Sørensen, Ulrik Holmstrup, Aage Lundgaard og Ole  

 Askvig.
 Pressenævnet udtaler:
 Pressenævnet er enig med bladets redaktør i,  

 at et massemedie har ret til som led i den redaktionelle proces på egen  

 hånd at forkorte manuskripter til læserbreve og  

 debatindlæg, såfremt skribentens opfattelse trods sådanne  

 forkortelser fremstår som uforvansket.
 Pressenævnet finder, at der i denne sag trods den  

 skete forkortelse ikke er sket en forvanskning af klagerens synspunkter.
 Afsagt den 16. januar 1997.
