Fremsat den 28. januar 2003 af  

 Villy Søvndal (SF), Holger K.
Nielsen (SF) og  

 Aage Frandsen (SF) Forslag til folketingsbeslutning om ændring af procedurer for Folketingets behandling  

 af EU-sager Folketingets Præsidium opfordres til i samarbejde  

 med regeringen at fremsætte forslag, der ændrer  Folketingets  

 forretningsorden og den såkaldte tiltrædelseslov, således  

 at Europaudvalget nedlægges og EU-sager i stedet henvises til  

 behandling i de respektive fagudvalg eller i Folketingssalen.
Bemærkninger til forslaget Forslagsstillerne finder det  

 nødvendigt i langt større grad at forpligte alle Folketingets  

 medlemmer til at arbejde med EU-sagerne.
En lang række af de sager, der  

 i dag behandles i Europaudvalget (EUU), har afgørende nationale  

 konsekvenser, men uanset ressort ligger de fortsat i EUU.
EU-sagerne rummer i  

 stigende grad forhold af rent indenrigspolitisk substans på linje med  

 de sager, fagudvalgene i øvrigt arbejder med.
Forslagsstillerne finder  

 det derfor uomgængeligt, at det fremover er de relevante fagudvalg, der  

 behandler EU-spørgsmålene.
Dette vil dels sikre en større  

 faglig kompetence på de enkelte områder, dels vil det i langt  

 højere grad, end tilfældet er i dag, betyde en nøjere  

 indsigt i og sammenhæng mellem EU-sager og de nationale  

 udmøntninger.
Forslagsstillerne opfatter også forslaget som et  

 bidrag til fremme af forenklingen af Folketingets arbejde.
I dag må  

 EU-ordførere i praksis ofte konsultere medlemmer af fagudvalgene,  

 eller disse indskiftes ved behandlingen i EUU.
Ofte har sagerne i tidligere  

 faser alligevel været i fagudvalgene uden dér at vedrøre  

 f.eks mandatgivning, dvs. egentlig kompetence.
Forslagsstillerne finder det  

 nødvendigt, at Folketinget langt tidligere inddrages i  

 EU-spørgsmål.
I dag kommer EUU i realiteten så sent ind,  

 at høring og eventuel beslutning sker post festum.
En  

 nedlæggelse af Europaudvalget vil derfor også fremme den  

 demokratiske indflydelse, fordi fagudvalgene bliver inddraget langt tidligere  

 og i en række tilfælde afsluttende sidder inde med en reel  

 kompetence i forhold til f.eks. mandatgivning.
En nedlæggelse af EUU  

 fremmer således også afbureaukratisering og øger  

 gennemsigtigheden i beslutningsprocesserne.
En voldsom forøgelse af sagsmængden fra  

 indtrædelsen i EF i 1973 til et stærkt forøget og  

 komplekst EU i 2003 nødvendiggør dybtgående  

 strukturændringer i Folketingets arbejde, hvis sagsbehandlingen skal  

 foregå betryggende.
Forslaget vil i langt højere grad forpligte  

 alle Folketingets medlemmer, for så vidt angår  

 EU-spørgsmål, og både kvantitativt og kvalitativt fordele  

 sagerne.
Når der kommer tiltag i form af f.eks.  

 EU-grønbøgerne, bør Folketinget tage emnet på  

 dagsordenen.
Forslagsstillerne så gerne, at dette kunne udmønte  

 sig i en beslutning, der angiver, hvilken retning den danske regering skal  

 arbejde i.
Denne beslutning kan senere følges op med en ny debat i  

 Folketingssalen, når kommissionens udspil til direktiv foreligger.  

 På den måde forpligtes hele Folketinget, og skellene mellem EU og  

 national lovgivning bliver mindre.
Der tales ofte om den manglende europæiske  

 offentlighed, der skulle være grundlaget for et gennemdemokratisk EU.  

 En begyndelse må efter forslagsstillernes vurdering derfor være  

 at sikre en større dansk offentlighed om EU-sager.
Det kræver en  

 demokratisk reform at sikre offentlighedens indsigt i sagernes behandling.
Da  

 EUUs beslutningskompetence oftest er reduceret til enten ja  

 eller nej og oftest på et meget fremskredent tidspunkt i  

 sagsbehandlingen, svækkes muligheden for offentlig debat om sagerne.  

 Dette hæmmer udviklingen af såvel en dansk som europæisk  

 offentlighed og er et reelt demokratisk problem.
Gennem debatter i Folketingssalen vil offentligheden  

 imidlertid gennem medierne få indblik i sagernes karakter, og borgerne  

 vil få en mulighed for at lægge pres på såvel  

 regeringen som Folketinget.
Det vil øge muligheden for at få  

 indflydelse undervejs.
Det vil være lettere at følge sagernes  

 gang, og man vil kunne blive deltager i beslutningsprocessen på en helt  

 anden måde end i dag.
I forbindelse med følsomme oplysninger, hvor  

 ministre redegør for Skriftlig fremsættelse Villy Søvndal Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 procedurer for Folketingets behandling af EU-sager.
(Beslutningsforslag nr.
B 79).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
