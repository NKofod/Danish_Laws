Nr LSF 165 Forslag til Lov om ændring af lov om hovedstadsområdets kollektive  

 persontrafik Fremsat af trafikministeren (Ikast) den 13. januar 1993 Vedtaget ved tredjebehandling den 8. juni 1993 Lov nr. 505 af 30/06/1993 § 1 I lov nr. 274 af 3. maj 1989 om hovedstadsområdets kollektive  

 persontrafik, som ændret ved lov nr. 293 af 29. april 1992, foretages  

 følgende ændringer:
 1. § 4 affattes således:
» § 4. Banetrafik i hovedstadsområdet udføres af DSB,  

 privatbanerne og letbanerne i overensstemmelse med de herom gældende love og  

 bestemmelser med de begrænsninger, der følger af denne lov.« 2. § 5, stk. 1, affattes således:
»Selskabet udarbejder i samarbejde med DSB og med inddragelse af  

 letbanerne en samlet plan for den kollektive persontrafik.« 3. I § 5, stk. 2, indsættes efter  

 »privatbanerne«: »samt letbanerne«.
 4. I § 6, stk. 1, indsættes efter  

 »hovedstadsområdet«: », samt med letbanerne«.
 5. I § 7, stk. 1, indsættes efter »de berørte  

 privatbaner«: »samt letbanerne«.
 6. Efter § 6 indsættes som § 6 a:
» § 6 a.
Ubetalt kontrolafgift og ekspeditionsgebyr efter § 6,  

 stk. 2, for rejser med S-tog i hovedstadsområdet kan med tillæg af renter og  

 omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Hypotekbanken kan inddrive skyldige beløb  

 ved indeholdelse i løn m.v. hos den pågældende efter reglerne om inddrivelse  

 af personlige skatter i kildeskatteloven.
Hypotekbanken kan endvidere  

 inddrive skyldige beløb ved modregning i overskydende skat.
 Stk. 2. Trafikministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Hypotekbanken kan indhente de oplysninger hos  

 skattemyndighederne og andre offentlige myndigheder, som er nødvendige for at  

 varetage inddrivelsen af de i stk. 1 nævnte beløb, herunder oplysninger om  

 indkomst- og formueforhold.
 Stk. 4. Hypotekbankens afgørelser efter stk. 1-3 kan indbringes  

 for finansministeren.
Stk. 5. Fogedretten træffer efter begæring afgørelse om  

 indsigelser, som skyldneren fremsætter over for Hypotekbanken om kravets  

 berettigelse, om berettigelsen af et meddelt pålæg om lønindeholdelse og om  

 berettigelsen af en gennemført modregning i overskydende skat.
Begæringen  

 fremsættes over for Hypotekbanken, som indbringer indsigelsen for  

 fogedretten.
Afgørelsen træffes efter reglerne i retsplejelovens §§ 499-503.
 Stk. 6. Afgørelse efter stk. 5 træffes af fogedretten i den  

 retskreds, hvor skyldnerens bopæl er beliggende.
 Stk. 7. Fristen for begæring om indbringelse af indsigelser efter  

 stk. 5 er 4 uger, fra skyldneren har modtaget meddelelse om lønindeholdelse  

 eller modregning.
Stk. 8. Overskrides den i stk. 7 nævnte frist, afviser fogedretten  

 sagen.
Justitsministeren kan dog undtagelsesvis indtil 1 år efter meddelelsen  

 om lønindeholdelse eller modregning tillade, at en indsigelse behandles.  

 Begæring herom skal i så fald indleveres til fogedretten inden 4 uger efter  

 tilladelsens meddelelse.
Fogedrettens afgørelse om indsigelser kan kæres til  

 landsretten efter reglerne i retsplejelovens kapitel 53.« 7. I § 7, stk. 1, indsættes efter »de berørte  

 privatbaner«: »samt letbanerne«.
 8. Efter § 13 indsættes som § 13 a:
»§ 13 a.
Den, der overtræder regler, der i medfør af § 6 a,  

 stk. 2, fastsættes om fremgangsmåden i forbindelse med lønindeholdelse for  

 ubetalt kontrolafgift m.v., straffes med bøde.
For overtrædelser, der begås  

 af et aktieselskab, anpartsselskab, andelsselskab eller lignende, kan der  

 pålægges selskabet som sådant bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.« § 2 Loven træder i kraft ved bekendtgørelsen i Lovtidende og finder også  

 anvendelse på fordringer, der er forfaldne før lovens ikrafttræden.
Oprindeligt fremsat forslag § 1 I lov nr. 274 af 3. maj 1989 om hovedstadsområdets kollektive  

 persontrafik, som ændret ved lov nr. 293 af 29. april 1992, foretages  

 følgende ændringer:
 1. § 4 affattes således:
» § 4. Banetrafik i hovedstadsområdet udføres af DSB,  

 privatbanerne og letbanerne i overensstemmelse med de herom gældende love og  

 bestemmelser med de begrænsninger, der følger af denne lov.« 2. § 5, stk. 1, affattes således:
»Selskabet udarbejder i samarbejde med DSB og med inddragelse af  

 letbanerne en samlet plan for den kollektive persontrafik.« 3. I § 5, stk. 2, indsættes efter  

 »privatbanerne«: »samt letbanerne«.
 4. I § 6, stk. 1, indsættes efter  

 »hovedstadsområdet«: », samt med letbanerne«.
 5. I § 7, stk. 1, indsættes efter »de berørte  

 privatbaner«: »samt letbanerne«.
 5. Efter § 6 indsættes som § 6 a:
» § 6 a.
Ubetalt kontrolafgift og ekspeditionsgebyr efter § 6,  

 stk. 2, for rejser med S-tog i hovedstadsområdet kan med tillæg af renter og  

 omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Hypotekbanken kan inddrive skyldige beløb  

 ved indeholdelse i løn m.v. hos den pågældende efter reglerne om inddrivelse  

 af personlige skatter i kildeskatteloven.
Hypotekbanken kan endvidere  

 inddrive skyldige beløb ved modregning i overskydende skat.
 Stk. 2. Trafikministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Hypotekbanken kan indhente de oplysninger hos  

 skattemyndighederne og andre offentlige myndigheder, som er nødvendige for at  

 varetage inddrivelsen af de i stk. 1 nævnte beløb, herunder oplysninger om  

 indkomst- og formueforhold.
 Stk. 4. Hypotekbankens afgørelser efter stk. 1-3 kan indbringes  

 for finansministeren.
Stk. 5. Fogedretten træffer efter begæring afgørelse om  

 indsigelser, som skyldneren fremsætter over for Hypotekbanken om kravets  

 berettigelse, berettigelsen af et meddelt pålæg om lønindeholdelse og om  

 berettigelsen af en gennemført modregning i overskydende skat.
Begæringen  

 fremsættes over for Hypotekbanken, som indbringer indsigelsen for  

 fogedretten.
Afgørelsen træffes efter reglerne i retsplejelovens §§ 499-503.
 Stk. 6. Afgørelse efter stk. 5 træffes af fogedretten i den  

 retskreds, hvor skyldnerens bopæl er beliggende.
 Stk. 7. Fristen for begæring om indbringelse af indsigelser efter  

 stk. 5 er 4 uger fra skyldneren har modtaget meddelelse om lønindeholdelse  

 eller modregning.
Stk. 8. Overskrides den i stk. 7 nævnte frist, afviser fogedretten  

 sagen.
Justitsministeren kan dog undtagelsesvis indtil 1 år efter meddelelsen  

 om lønindeholdelse eller modregning tillade, at en indsigelse behandles.  

 Begæring herom skal i så fald indleveres til fogedretten inden 4 uger efter  

 tilladelsens meddelelse.
Fogedrettens afgørelse om indsigelser kan kæres til  

 landsretten efter reglerne i retsplejelovens kap. 53.« 6. I § 7, stk. 1, indsættes efter »de berørte  

 privatbaner«: »samt letbanerne«.
 7. Efter § 13 indsættes som § 13 a:
»§ 13 a.
Den, der overtræder regler, der i medfør af § 6 a,  

 stk. 2, fastsættes om fremgangsmåden i forbindelse med lønindeholdelse for  

 ubetalt kontrolafgift m.v., straffes med bøde.
For overtrædelser, der begås  

 af et aktieselskab, anpartsselskab, andelsselskab eller lignende, kan der  

 pålægges selskabet som sådant bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.« § 2 Loven træder i kraft ved bekendtgørelse i Lovtidende og finder også  

 anvendelse på fordringer, der er forfaldne før lovens ikrafttræden.
Bemærkninger til lovforslaget 1. Indledning.
 Den del af lovforslaget, der vedrører letbaner, fremsættes som konsekvens  

 af vedtagelsen af lov nr. 477 af 24. juni 1992 om Ørestaden m.v., hvori  

 indgår oprettelse af lette bybaner (letbaner) i hovedstadsområdet, som skal  

 drives af tre selskaber (Ørestadsselskabet I/S, Frederiksbergbaneselskabet  

 I/S og Østamagerbaneselskabet I/S).
 Den del af lovforslaget, der vedrører lønindeholdelse m.v., er en  

 opfølgning af bestemmelserne i kapitel VII, punkt 9, i finanslovaftalen for  

 1993 om forstærket restanceinddrivelse, jf. aftalens bilag 6, punkt 7. Det  

 foreslås her, at der tilvejebringes hjemmel til indeholdelse i løn m.v. for  

 skyldige kontrolafgifter ved kørsel med S-tog i det storkøbenhavnske område  

 uden gyldig rejsehjemmel.
2. Letbaner I den gældende lov nr. 274 af 3. maj 1989 om hovedstadsområdets kollektive  

 persontrafik er der fastsat bestemmelser om varetagelse af den almindelige  

 rutekørsel indenfor hovedstadsområdet omfattende Københavns og Frederiksberg  

 Kommuner samt København, Frederiksborg og Roskilde Amtskommuner.
Det er  

 endvidere bestemt, at banetrafikken i hovedstadsområdet udføres af DSB og  

 privatbanerne i overensstemmelse med de herom gældende love og bestemmelser  

 med de begrænsninger, der følger af loven om hovedstadsområdets kollektive  

 persontrafik.
 Ifølge den gældende lov skal Hovedstadsområdets Trafikselskab (HT)  

 udarbejde en samlet plan for den kollektive persontrafik i hovedstadsområdet  

 for så vidt angår den trafik, der udføres som almindelig rutekørsel med bus,  

 af DSB med tog, der alene betjener hovedstadsområdet, og af privatbanerne.
HT fastsætter takster og billetteringssystem for rejser med bus og tog,  

 der alene foretages inden for hovedstadsområdet.
Indtægterne fra salg af kort  

 og billetter fordeles mellem HT, DSB og de berørte privatbaner på grundlag af  

 takststrukturen og det udførte persontransportarbejde.
Ved lovforslaget vil letbanerne blive inddraget i den samlede  

 trafikplanlægning for hovedstadsområdet.
Den trafik, der udføres af  

 letbanerne, vil tillige blive omfattet af HT's takstfastsættelse og endelig  

 vil letbanerne blive omfattet af den indtægtsfordeling, der er fastsat i den  

 gældende lov.
Efter loven om Ørestaden m.v. skal anlæg og drift af letbanerne udbydes  

 offentligt.
Det har under Folketingets behandling af Ørestadslovforslaget  

 været forudsat, at både private og offentlige virksomheder kan give tilbud på  

 opgaven om at anlægge og drive letbanerne.
Blandt de offentlige virksomheder, som naturligt vil kunne byde på denne  

 opgave, er Hovedstadsområdets Trafikselskab og DSB.
Bestemmelserne i denne  

 lovs §§ 1 og 4, som fastlægger HT som ansvarlig for bustrafikken og DSB,  

 privatbanerne og letbanerne som ansvarlige for banetrafikken i  

 hovedstadsområdet, er ikke til hinder for, at trafikselskaberne indbyrdes kan  

 udføre trafik som entreprenører for hinanden.
HT og DSB vil således kunne  

 give tilbud på opgaven om at stå for driften af letbanerne og vil kunne  

 medvirke ved rådgivningen i forbindelse med anlæg af disse baner.
3. Restanceinddrivelse a.
Lønindeholdelse.
 Ved lov nr. 380 af 6. juni 1991 om ændring af forskellige lovbestemmelser  

 om inddrivelse af offentlige fordringer fik Hypotekbanken hjemmel til at  

 inddrive en række offentlige krav ved indeholdelse i løn m.v., og samtidig  

 blev inddrivelsen af alle statslige restancer samlet i Hypotekbanken, bortset  

 fra restancer hidrørende fra fordringer under told- og skattemyndighedernes,  

 kommunernes og Justitsministeriets områder.
Anvendelsen af lønindeholdelse som led i restanceinddrivelsen, herunder i  

 inddrivelsen af skyldig studiegæld, har medført en markant stigning i  

 indbetalte beløb.
Eksempelvis bevirkede indførelsen af adgangen til  

 lønindeholdelse på studiegældsområdet i 1988 en stigning i indbetalingerne på  

 14,2 mill. kr. i 1989 i forhold til tidligere år.
Antallet af aktuelt udstedte pålæg om lønindeholdelse har dog indtil nu  

 været begrænset.
Alene tilstedeværelsen af dette inddrivelsesmiddel som et  

 muligt redskab, der kan tages i anvendelse, har medført, at der i stadigt  

 stigende omfang indgås afviklingsaftaler med de pågældende debitorer, og at  

 disse aftaler for det meste overholdes.
 Indholdet af aftalerne fastsættes under hensyn til debitors indtægts- og  

 formueforhold, og afdragenes størrelse er gennemgående lavere, end et pålæg  

 om lønindeholdelse ville give mulighed for.
b.
Lovforslaget.
 Det foreslås, at der nu tillige indføres lønindeholdelsesadgang for  

 ubetalte kontrolafgifter m.v., som opkræves ved kørsel med S-tog i det  

 storkøbenhavnske område uden gyldig rejsehjemmel.
 Ifølge de befordringsbestemmelser, som Hovedstadsområdets Trafikselskab  

 har fastsat i medfør af lovens § 7, udstedes af togpersonalet en særlig  

 billet til 500 kr. som dels er betaling for den indtil nu tilbagelagte rejse,  

 og dels giver adgang til at fortsætte rejsen til bestemmelsesstedet.
Såfremt den pågældende ikke er i stand til at betale afgiften på stedet,  

 opkræves beløbet efterfølgende og søges i givet fald inddrevet.
I mange  

 tilfælde viser det sig dog vanskeligt at formå de pågældende til at betale  

 afgiften trods det forholdsvis beskedne beløb.
Således udgjorde  

 restancemassen på dette område ved en opgørelse i juli 1991 ca. 70 mill. kr.
 Forslaget bemyndiger Hypotekbanken til at inddrive disse restancer ved  

 modregning i overskydende skat samt ved indeholdelse i løn m.v. hos den  

 pågældende efter reglerne om inddrivelse af personlige skatter i  

 kildeskatteloven samt til at indhente de oplysninger hos skattemyndigheder og  

 andre offentlige myndigheder, som er nødvendige for at varetage inddrivelsen  

 af skyldige beløb.
 Forslaget bemyndiger endvidere trafikministeren til at fastsætte de  

 nærmere regler for fremgangsmåden i forbindelse med lønindeholdelse, idet det  

 er forudsat, at indeholdelsen sker efter reglerne herom i kildeskatteloven.
Efter kildeskattelovens § 73 kan der foretages lønindeholdelse for  

 indkomst- og formueskat til staten, folkepensionsbidrag, amtskommunal  

 indkomstskat, kommunal indkomstskat og kirkelige afgifter.
Indeholdelsen kan  

 ske i løn, provision og andet arbejdsvederlag samt - for så vidt ikke særlige  

 hensyn efter skattemyndighedens skøn taler derimod - også i ventepenge,  

 pensioner og lignende understøttelser, der udredes af statskassen, kommunale  

 kasser, andre offentlige kasser eller private kasser.
 Den bemyndigelse, som i forslaget gives til trafikministeren, vil blive  

 udmøntet i en bekendtgørelse hvori der bl.a. fastsættes bestemmelser af  

 følgende indhold:
 Regler om meddelelse af pålæg om lønindeholdelse og regler om løbende  

 indbetaling fra den indeholdelsespligtige.
 Herudover fastsættes underretningspligt for den indeholdelsespligtige.  

 Såfremt skyldneren ophører med at være beskæftiget, har den pågældende  

 oplysningspligt om arbejdsmæssige og økonomiske forhold af betydning for  

 indeholdelsen.
 Endvidere fastsættes klageregler vedrørende beslutninger om  

 lønindeholdelse.
 Kildeskattelovens regler om fortrinsret for skatterestancer vil ikke blive  

 berørt af forslaget, og lønindeholdelseskrav vedrørende bidragsydelser vil  

 også fortsat blive fyldestgjort efter skattekrav, men forud for krav i  

 henhold til dette lovforslag.
 Forslagets hjemmel til at fastsætte bødestraf vil blive udnyttet i  

 tilfælde af den indeholdelsespligtiges overskridelse af indeholdelsespålæg,  

 pligt til indbetaling, skyldnerens overtrædelse af oplysningspligt vedrørende  

 skift i arbejdssted og andre oplysninger af betydning for inddrivelsen.
Det foreslås endvidere, at Hypotekbanken, i lighed med hvad der er  

 gældende på alle øvrige områder, får hjemmel til at indhente økonomiske  

 oplysninger om debitorerne inden for de øvrige områder hos skattevæsenet og  

 andre relevante offentlige myndigheder.
En sådan adgang er et væsentligt led  

 i inddrivelsesarbejdet, dels ved fastsættelse af afviklingsordninger o. lign.  

 og dels som forudsætning for udstedelse af pålæg om lønindeholdelse.
c.
Forholdet til overordnet regelgivning.
Efter Menneskerettighedskonventionens artikel 6, stk. 1, har enhver, der  

 anklages for en forbrydelse, ret til en retfærdig rettergang ved en uafhængig  

 domstol.
Efter samme artikel 2 skal enhver, der anklages for en  

 lovovertrædelse, endvidere anses for uskyldig, indtil hans skyld er bevist.
De 500 kr., som en passager skal betale for at få udstedt en billet, når  

 det opdages, at den pågældende ikke har nogen gyldig rejsehjemmel, rubriceres  

 ikke som en straf i den danske lovgivning, men som en afgift.
Retsstillingen  

 svarer til situationen ved parkeringsafgifter, som også er blevet  

 nedkriminaliseret.
Ved parkeringsafgifter er der imidlertid ikke givet  

 mulighed for lønindeholdelse, hvorimod kravet er tillagt udpantningsret.
Det  

 betyder, at skyldneren, hvis udpantning iværksættes, får mulighed for at få  

 prøvet sin sag for fogedretten.
4. Administrative og økonomiske konsekvenser Forslaget har ingen administrative konsekvenser af økonomisk art.
Derimod  

 skønnes den del af forslaget, der vedrører restanceinddrivelse, at kunne  

 indbringe et merprovenu på 20% af de udestående restancer i form af inddrevne  

 beløb.
5. Bemærkninger til lovforslagets enkelte bestemmelser Til § 1 Til nr. 1-4 og 6 Ifølge den gældende lov skal Hovedstadsområdets Trafikselskab (HT)  

 udarbejde en samlet plan for den kollektive persontrafik i hovedstadsområdet  

 for så vidt angår den trafik, der udføres som almindelig rutekørsel med bus,  

 af DSB med tog, der alene betjener hovedstadsområdet, og af privatbanerne.
HT  

 fastsætter takster og billetteringssystem for rejser med bus og tog, der  

 alene foretages inden for hovedstadsområdet.
Indtægterne fra salg af kort og  

 billetter fordeles mellem HT, DSB og de berørte privatbaner på grundlag af  

 takststrukturen og det udførte persontransportarbejde.
Ved lovforslaget vil letbanerne blive inddraget i den samlede  

 trafikplanlægning for hovedstadsområdet.
Den trafik, der udføres af  

 letbanerne, vil tillige blive omfattet af HT's takstfastsættelse og endelig  

 vil letbanerne blive omfattet af den indtægtsfordeling, der er fastsat i den  

 gældende lov.
Til nr. 5 og 7 Det forslås, at der i en ny § 6 a indføjes hjemmel i loven til inddrivelse  

 af skyldige kontrolafgifter og ekspeditionsgebyrer ved indeholdelse i løn  

 m.v. samt ved modregning i overskydende skat.
Samtidig gives der skyldneren  

 adgang til at få indbragt sin sag for fogedretten.
 Det foreslås videre, at der indføjes hjemmel til, at Hypotekbanken kan  

 indhente økonomiske oplysninger hos skattemyndighederne og andre myndigheder  

 til brug for inddrivelsen.
 Endelig forslås det, at der indføjes hjemmel til at fastsætte bødestraf  

 for arbejdsgiveres overtrædelse af pålæg om lønindeholdelse.
 Der henvises i øvrigt til lovforslagets almindelige bemærkninger.
Til § 2 Loven træder i kraft ved bekendtgørelse i Lovtidende, og finder af hensyn  

 til muligheden for inddrivelse af de opsamlede afgiftsrestancer tillige  

 anvendelse på beløb, der er forfaldne før lovens ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 274 af 3. maj 1989 om hovedstadsområdets kollektive  

 persontrafik, som ændret ved lov nr. 293 af 29. april 1992, foretages  

 følgende ændringer:
 1. § 4 affattes således:
» § 4. Banetrafik i hovedstadsområdet udføres af DSB,  

 privatbanerne og letbanerne i overensstemmelse med de herom gældende love og  

 bestemmelser med de begrænsninger, der følger af denne lov.« § 4. Banetrafik i hovedstadsområdet udføres af DSB og  

 privatbanerne i overensstemmelse med de herom gældende love og bestemmelser  

 med de begrænsninger, der følger af denne lov.
 2. § 5, stk. 1, affattes således:
»Selskabet udarbejder i samarbejde med DSB og med inddragelse af  

 letbanerne en samlet plan for den kollektive persontrafik.« § 5. Selskabet udarbejder i samarbejde med DSB en samlet plan for  

 den kollektive persontrafik.
 3. I § 5, stk. 2, indsættes efter  

 »privatbanerne«: »samt letbanerne«.
§ 5. - - - Stk. 2. Planen skal angive retningslinjer for anlæg, linjeføring,  

 kørselsomfang og køreplanlægning for den trafik, der udføres som almindelig  

 rutekørsel med bus, af DSB med tog, der alene betjener hovedstadsområdet, og  

 af privatbanerne.
 4. I § 6, stk. 1, indsættes efter  

 »hovedstadsområdet«: », samt med letbanerne«.
 § 6. Selskabet fastsætter takster og billetteringssystem for  

 rejser med bus og tog, der alene foretages inden for hovedstadsområdet.
 5. I § 7, stk. 1, indsættes efter »de berørte  

 privatbaner«: »samt letbanerne«.
 § 7. Indtægterne fra salg af kort og billetter fordeles mellem  

 selskabet, DSB og de berørte privatbaner på grundlag af takststrukturen og  

 det udførte persontransportarbejde.
