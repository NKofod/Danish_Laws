Orientering om ændring af lov om social  

 service og lov om retssikkerhed og administration på det sociale  

 område (Styrkelse  

 af den særlige støtte til børn og unge og om  

 dispensationsadgang ved nedsættelse af børn og unge-udvalg) Til samtlige kommuner, amter, statsamter m. fl.
Folketinget har i dag den 26. maj  

 2000 vedtaget L 232 - Forslag til lov om ændring af lov om social  

 service og lov om retssikkerhed og administration på det sociale  

 område (Styrkelse af den særlige støtte til børn og  

 unge og om dispensationsadgang ved nedsættelse af børn og  

 unge-udvalg). Lovforslaget som vedtaget ved 3. behandlingen vedlægges  

 til orientering.
Det vedtagne forslag medfører ændringer i:
1. Lov om social service 2. Lov om retssikkerhed og administration på det  

 sociale område.
 Loven træder i kraft den 1. januar 2001.  

 Ændringen af lov om retssikkerhed og administration på det  

 sociale område træder dog i kraft dagen efter  

 bekendtgørelsen i Lovtidende.
1. Lov om social service 1.1. Støtten ydes til barnets bedste Det præciseres gennem et nyt stk. 5 i § 32, at der  

 ved konflikt mellem forældres og børns interesser skal  

 lægges afgørende vægt på barnets eller den unges  

 bedste, og at der i denne sammenhæng også skal lægges  

 vægt på, at barnet får en stabil og god voksenkontakt og  

 kontinuitet i opvæksten.
Forældrenes situation skal fortsat  

 inddrages i vurderingen, og der skal tages stilling til forældrenes  

 behov for støtte, før under og efter forløbet.
1.2. Inddragelse af det nære miljø Det tydeliggøres i formålsbestemmelsen, § 32,  

 stk. 2, 1. pkt., at kommunerne skal overveje at inddrage evt.  

 nærtstående ressourcepersoner.
Det pointeres således, at  

 kommunerne ikke kun skal søge at drage nytte af ressourcerne hos  

 personer i hjemmet, typisk forældremyndighedsindehaverne og  

 hjemmeboende søskende, men også overveje, om andre nære  

 pårørende og nærtstående personer i øvrigt  

 vil kunne bidrage til løsning af problemerne.
1.3. Styrkelse af den tidlige indsats - gennem ændring af  

 reglerne om underretningspligt, tværfagligt samarbejde og  

 anbringelse Med den nye § 33 a tydeliggøres det, at en  

 fraflytningskommune skal underrette tilflytningskommunen, hvis en familie med  

 et eller flere børn under 18 år flytter fra en kommune til en  

 anden, og fraflytningskommunen finder, at et eller flere børn har  

 behov for særlig støtte.
Formålet er at  

 tilflytningskommunen får mulighed for at sætte ind med  

 hjælp til familien så tidligt som muligt.
 I § 35 gives hjemmel til at indføre regler  

 om underretningspligt for offentligt ansatte og andre relevante  

 erhvervsgrupper om alvorligt alkohol og/eller stofmisbrugende gravide.
 Efter den nye § 37 a skal kommunerne oprette  

 tværfaglige grupper (jf. også Sundhedsministeriets regler  

 herom).
 I § 40 tydeliggøres, at anbringelse ikke  

 kræver, at alle andre foranstaltningstyper er prøvet, dvs. det  

 nu kommer til at fremgå af loven, at der blandt foranstaltningstyperne  

 skal vælges den eller de mindst indgribende, formålstjenlige  

 foranstaltninger.
 Dokumentationskravet ved anbringelse efter § 42  

lempes med henblik på at imødegå, at kravet opleves  

 som en barriere for tidlige beslutninger om tvangsanbringelse ved massiv  

 omsorgssvigt, især i forhold til helt små børn og mindre  

 søskende til anbragte børn.
1.4. Kontinuitet i anbringelsen - gennem indførelse af regler om  

 støtteperson til forældrene og forlængelse af  

 hjemtagelsesperioden Forældre til anbragte børn skal efter den ny  

§ 40 a tilbydes en støtteperson i forbindelse med anbringelsen.  

 Støttepersonen kan styrke forældrenes samarbejde og involvering  

 i arbejdet omkring barnet.
Det kan efter den ny § 42 a  besluttes, at et  

 frivilligt anbragt barn eller ung skal forblive anbragt i op til 3  

 måneder efter tilbagekaldelsen af samtykket.
Dette skal modvirke, at  

 pludselige og uforberedte hjemgivelser skader barnet eller den unge og vil  

 give mulighed for, at hjemgivelsen kan forberedes.
Proceduren ved ændring af anbringelsessted efter  

 § 55, stk. 2, forenkles.
Det vedtagne forslag sigter på at  

 undgå unødig procesførelse i sager om ændring af  

 anbringelsessted.
Der skal i sådanne sager ske en prøvelse af  

grundlaget for selve anbringelsen, hvis  

 forældremyndighedsindehaveren eller den unge over 15 år er uenige  

 i kommunens ønske om at flytte barnet eller den unge.
Kravet om  

 prøvelse af anbringelsesgrundlaget i børn og  

 unge-udvalget kan efter det vedtagne forslag fraviges i sager, hvor der  

 foreligger en tvangsmæssig anbringelse, hvis  

 forældremyndighedsindehaveren eller den unge over 15 år er enige  

 heri.
Prøvelsen i børn og unge-udvalget retter sig alene mod  

 spørgsmålet om anbringelsesgrundlaget og ikke mod  

anbringelsesstedet.
Spørgsmålet om anbringelsessted vil  

 fortsat kunne indbringes for det sociale nævn.
1.5. Tidsperspektivet for en anbringelse - gennem ændrede regler  

 ved hjemgivelse og genoptagelsesfrist Kommunen skal efter § 46, stk. 2, umiddelbart  

 orientere børn og unge-udvalget om afgørelser om hjemgivelse i  

 tvangsanbringelsessager.
Udvalget bliver herved bekendt med kommunens  

 praksis.
Herved får udvalget eller udvalgets enkelte medlemmer mulighed  

 for at reagere, hvis der opstår tvivl om kommunens afgørelse er  

 i overensstemmelse med loven.
Udvalget eller udvalgets enkelte medlemmer  

 får herved mulighed for at underrette Den Sociale Ankestyrelse som  

 herefter kan tage sagen op af egen drift.
Genoptagelsesfristen efter § 43 forlænges fra  

 1 til 2 år, når barnet har været anbragt i året inden  

 anbringelsen.
Den 2-årige genbehandlingsfrist gælder i de  

 tilfælde, hvor barnet allerede er - eller for nylig har været - i  

 et anbringelsesforløb, frivilligt eller tvangsmæssigt.
Den  

 1-årige genbehandlingsfrist er fastholdt i de tilfælde, hvor  

 barnet ikke tidligere har været anbragt eller hvor barnet i en  

 længere periode  - 1 år - ikke har været anbragt  

  frivilligt eller tvangsmæssigt.
 Der sker en præcisering af beføjelserne for  

 chefen for Den Sociale Ankestyrelse efter § 45 til at træffe en  

 foreløbig afgørelse og pålægge kommunen at  

 gennemføre afgørelsen.
Der indføres med § 45, stk. 6,  

 underretningspligt for børn og unge-udvalget samt gives Ankestyrelsen  

 mulighed for at udskyde virkningen af et børn og unge-udvalgs  

 afgørelse i situationer, hvor et børn og unge-udvalgs  

 afgørelse ikke er i overensstemmelse med en foreløbig  

 afgørelse, truffet af chefen for Den Sociale Ankestyrelse.
Hvis  

 børn og unge-udvalget ikke - inden 1 måned efter, at  

 styrelseschefen har truffet en foreløbig afgørelse - har  

 truffet en afgørelse, der er i fuld overensstemmelse med  

 styrelseschefens foreløbige afgørelse, skal børn og  

 unge-udvalget således straks orientere Ankestyrelsen.
Børn og  

 unge-udvalgets afgørelse får i disse tilfælde ikke  

 virkning, før styrelseschefen snarest muligt - og senest inden 10 dage  

 fra børn og unge-udvalgets afgørelse - tager stilling til, om  

 afgørelsen skal have virkning.
Hvis styrelseschefen finder, at  

 børn og unge-udvalgets afgørelse ikke skal have virkning, skal  

 Ankestyrelsen inden 8 uger fra børn og unge-udvalgets afgørelse  

 træffe endelig afgørelse i sagen efter reglen i § 47, stk. 3.  

 Denne afgørelse kan indbringes for landsretten.
1.6. Tilbud rettet mod de utilpassede unge - kontaktperson til hele  

 familien, praktiktilbud med godtgørelse og planer for alle kriminelle  

 unge Der kan efter den ny § 40, stk. 2, nr. 7, udpeges  

 en fast kontaktperson til en hel familie.
Kontaktpersonens opgaver retter sig  

 mod ikke alene den unge, men også mod forældrene og eventuelle  

 søskende - i nogle tilfælde kan det være relevant at  

 inddrage andre familiemedlemmer, fx onkler, bedsteforældre eller andre,  

 som i nogle familier spiller en væsentlig rolle, herunder familier med  

 en anden etnisk baggrund end dansk.
Efter den ny § 40, stk. 2, nr. 12, kan der tilbydes  

 praktikophold til særlig socialt belastede unge, som har svært  

 ved at fastholdes i skolesystemet eller i et arbejdsforhold.
For  

 praktikopholdet ydes en mindre godtgørelse.
Efter den ny § 58 a skal der udarbejdes planer for  

 børn og unge under 18 år, som har begået alvorlig  

 voldskriminalitet eller anden alvorlig kriminalitet.
Formålet er at  

 forpligte den unge og forældrene i et gensidigt samarbejde om at  

 få den unge på rette vej.
Der er ingen nedre aldersgrænse.  

 Hvis et plankrav følger af andre regler - en ungdomskontrakt eller en  

 anbringelsesplan - er plankravet opfyldt herved.
1.7. Tilbud til de over 18-årige (Efterværn) Efter § 46, stk. 4, skal planen i forbindelse med  

 en anbringelse nu være revideret senest 6 måneder før den  

 unge fylder 18 år.
Formålet er, at den unge får tryghed om  

 den nærmeste fremtid, og kommunen kan nå at indrette sig.
Der indføres et nyt kapitel 9 a om  

 efterværn.
Hvis betingelserne i øvrigt er opfyldt kan den unge  

 herefter få forlænget opholdet i et anbringelsessted med  

 yderligere 3 år, det vil sige til den unge fylder 23 år.  

 Tilsvarende gælder for en tildelt personlig rådgiver og en  

 kontaktperson.
Som noget nyt kan unge der var anbragt ved det fyldte 18.  

 år få tildelt en personlig rådgiver og en kontaktperson  

 indtil det fyldte 23. år, ligesom der som noget nyt kan tilbydes et  

 udslusningsophold fra anbringelsesstedet.
Med disse tilbud får de unge,  

 der har behov for denne særlige støtte mulighed for en mere  

 glidende overgang til voksentilværelsen.
Herudover er det  

 præciseret, at de unge, der fortsat har ophold i et anbringelsessted -  

 i lighed med andre unge - får mulighed for at modtage  

 kontanthjælp og aktivering.
1.8. Øget kvalitet i sagsbehandlingen - gennem  

 kvalitetsstandarder Efter den ny § 58 b kan socialministeren  

 fastsætte regler om, at kommunen og amtskommunen skal træffe  

 beslutninger om indhold og udførelse af særlig støtte til  

 børn og unge (kvalitetsstandarder). Reglerne udarbejdes i samarbejde  

 med de kommunale organisationer.
1.9. Efteruddannelse og evaluering Der er afsat 2 mill. kr. årligt fra 2001 - 2003 til  

 evaluering af reglerne.
Der er bl.a. til uddannelsesprogrammer afsat 10 mill.  

 kr. i 2000, 5 mill. kr. i 2001 og 10 mill. kr. i 2002.
1.10. Øvrige ændringer - aflåsning om natten i  

 sikrede afdelinger og fuldbyrdelse af tvangsmæssige  

 afgørelser Det præciseres, at aflåsning om natten af  

 værelser i sikrede afdelinger efter § 108, stk. 1,  ikke  

 betragtes som isolation.
Kommunen har efter § 48 - med henblik på at  

 fuldbyrde afgørelser om tvangsmæssig undersøgelse,  

 anbringelse og behandling - adgang til forældremyndighedens indehavers  

 bolig uden retskendelse, dvs. med henvisning til børn og  

 unge-udvalgets afgørelse.
Formålet med ændringen er at  

 afklare en usikkerhed om der kan stilles krav om retskendelse i forbindelse  

 med politiets bistand til gennemførelse af tvangsmæssige  

 afgørelser.
2. Lov om retssikkerhed og administration på det  

 sociale område Bemyndigelsesbestemmelsen i retssikkerhedslovens § 21  

er udvidet, således at socialministeren får udvidet sin  

 bemyndigelse efter forretningsordenen for børn og unge-udvalget til at  

 kunne dispensere fra antallet af stedfortrædere for hvert medlem af  

 børn og unge-udvalget efter retssikkerhedslovens § 19, stk. 2. Den  

 udvidede bemyndigelse skal anvendes til at kunne dispensere fra  

 retssikkerhedslovens § 19, stk. 2, således at der kan udpeges to eller  

 flere stedfortrædere for hvert medlem af børn og unge-udvalget i  

 de meget begrænsede antal tilfælde, hvor antallet af møder  

 i børn og unge-udvalget har et sådant omfang, at det er  

 forbundet med store vanskeligheder at beramme møder.
Socialministeriet, den 26. maj 2000 Henrik Dam Kristensen /Kirsten á Rogvi Bilag Vedtaget af Folketinget ved 3. behandling den  

 26. maj 2000 Forslag til Lov om ændring af lov om social service  

 og lov om retssikkerhed og administration på det sociale  

 område (Styrkelse af den særlige støtte til  

 børn og unge og om dispensationsadgang ved nedsættelse af  

 børn og unge-udvalg) § 1 I lov om social service, jf. lovbekendtgørelse nr. 26 af 17. januar  

 2000, som ændret ved § 3 i lov nr. 207 af 27. marts 2000,  

 foretages følgende ændringer:
 1. I § 32, stk. 2, 1. pkt., ændres »i eget  

 miljø« til: »i hjemmet eller i det nære miljø«.
 2. I § 32 indsættes som stk. 5:
»Stk. 5. Ved anvendelse af bestemmelserne i dette kapitel skal der  

 lægges afgørende vægt på, at støtten ydes ud  

 fra barnets eller den unges bedste, herunder skal der lægges vægt  

 på at give barnet eller den unge en stabil og god voksenkontakt og  

 kontinuitet i opvæksten.« 3. Efter § 33 og før overskriften til  

 § 34 indsættes:
»Tværkommunal underretningspligt § 33 a.
Hvis en familie med et eller flere børn under  

 18 år flytter fra én kommune til en anden kommune og  

 fraflytningskommunen finder, at et eller flere børn har behov for  

 særlig støtte, skal fraflytningskommunen underrette  

 tilflytningskommunen herom.« 4. Overskriften til § 35 affattes således:
»Enkeltpersoners underretningspligt m.v.« 5. I § 35 indsættes efter stk. 2 som nyt  

 stykke:
»Stk. 3. Socialministeren kan fastsætte regler, hvorefter  

 personer, der udøver offentlig tjeneste eller hverv, skal underrette  

 kommunen, hvis de under udøvelsen af deres tjeneste eller hverv  

 får kendskab til en gravid kvinde med alvorlige misbrugsproblemer, der  

 giver formodning om, at der er behov for støtte.
Socialministeren kan  

 fastsætte tilsvarende regler for andre grupper, der under  

 udøvelsen af deres erhverv får kendskab til sådanne  

 forhold.« Stk. 3 bliver herefter stk. 4.
 6. Efter § 37 indsættes efter overskriften  

 »Undersøgelser«:
»§ 37 a.
For at tilgodese børn og unge med behov for  

 særlig støtte opretter kommunen en tværfaglig gruppe, der  

 skal sikre, at støtten ydes tidligt og sammenhængende, og at der  

 i tilstrækkeligt omfang formidles kontakt til lægelig, social,  

 pædagogisk, psykologisk og anden sagkundskab.
Stk. 2. Et af gruppens medlemmer udpeges som ansvarlig  

 for at koordinere indsatsen over for det enkelte barn og den enkelte  

 unge.« 7. I § 38, stk. 1, 4. pkt., indsættes efter  

 »andre«: », jf. § 37 a«.
 8. § 40, stk. 1, 2. pkt., affattes således:
»Blandt de i stk. 2 nævnte foranstaltninger vælges den eller  

 de mindst indgribende formålstjenlige foranstaltninger.« 9. I § 40, stk. 2, nr. 5, udgår »andet«.
 10. § 40, stk. 2, nr. 7, affattes  

 således:
 »7)	at udpege en fast kontaktperson for barnet eller den unge og for  

 hele familien,«.
 11. I § 40, stk. 2, nr. 11, ændres »andet« til:  

 »et«.
 12. I § 40, stk. 2, indsættes som nr.  

 12:
»12) at formidle et praktiktilbud hos en offentlig eller  

 privat arbejdsgiver for den unge og i den forbindelse udbetale en  

 godtgørelse til den unge.« 13. Efter § 40 indsættes:
»§ 40 a.
Kommunen tilbyder forældremyndighedens  

 indehaver en støtteperson i forbindelse med barnets eller den unges  

 anbringelse uden for hjemmet, jf. § 40, stk. 2, nr. 11, og §§ 42 og  

 42 a.« 14. I § 42, stk. 1, 2. pkt., ændres  

 »når det må anses for godtgjort« til: »når der er begrundet  

 formodning for«.
 15. Efter § 42 indsættes:
»§ 42 a.
Er et barn eller en ung med samtykke fra  

 forældremyndighedens indehaver og den unge, der er fyldt 15 år,  

 anbragt uden for hjemmet, og tilbagekaldes samtykket, kan børn og  

 unge-udvalget beslutte, at barnet eller den unge i op til 3 måneder fra  

 tilbagekaldelsen af samtykket ikke skal kunne hjemtages, uanset at  

 betingelserne i § 42 ikke er opfyldt.
En sådan beslutning om en  

 hjemtagelsesperiode kan træffes, hvis det må antages, at en  

 øjeblikkelig hjemtagelse kan skade barnet eller den unge.
Stk. 2. En afgørelse efter stk. 1 kan  

 træffes foreløbigt efter reglerne i § 45, når  

 betingelserne herfor er opfyldt.« 16. § 43 affattes således:
 »§ 43. Hvis barnet eller den unge ikke har været anbragt  

 uden for hjemmet inden for det seneste år før datoen for den  

 aktuelle anbringelse, forudsætter opretholdelse af en foranstaltning  

 efter § 42 ud over et år fra børn og unge-udvalgets  

 afgørelse fornyet afgørelse i udvalget.
 Stk. 2. Hvis barnet eller den unge har været  

 anbragt uden for hjemmet inden for det seneste år før datoen for  

 den aktuelle anbringelse, forudsætter opretholdelse af en  

 foranstaltning efter § 42 ud over 2 år fra børn og  

 unge-udvalgets afgørelse fornyet afgørelse i udvalget.
Stk. 3. Er sagen efter stk. 1 og 2 indbragt for  

 Ankestyrelsen eller forelagt landsretten eller Højesteret, regnes  

 fristen fra den endelige afgørelse eller dom.
Uanset bestemmelsen i  

 stk. 1 og 2 kan børn og unge-udvalget, Ankestyrelsen eller retten  

 fastsætte en kortere frist for fornyet behandling i udvalget.
Stk. 4. Børn og unge-udvalget kan ved  

 afgørelser efter § 42 undtagelsesvis fastsætte en  

 længere frist end nævnt i stk.1-3, når de forhold, der  

 ligger til grund for afgørelsen, med overvejende sandsynlighed  

 må antages at vedvare ud over fristen.
Samme beføjelse har  

 Ankestyrelsen og retten.
Stk. 5. Stk. 1-4 finder tilsvarende anvendelse ved  

 afgørelser, som Ankestyrelsen træffer efter § 47, stk.  

 3.« 17. I § 45, stk. 1, indsættes efter »§§ 39,  

 42,«: »42 a,«.
 18. I § 45, stk. 4, indsættes efter 2. pkt.:
»En afgørelse vedrørende § 42 a har gyldighed for  

 hjemtagelsesperioden, dog højst 3 måneder regnet fra  

 tilbagekaldelsen af samtykket.« 19. § 45, stk. 5, affattes således:
»Stk. 5. Chefen for Den Sociale Ankestyrelse har samme  

 beføjelser som formanden for børn og unge-udvalget, jf. stk. 1  

 og 2, og kan pålægge kommunen at gennemføre  

 afgørelsen.
Den foreløbige afgørelse har gyldighed i en  

 måned, jf. dog de i stk. 4, 2.-4. pkt., nævnte frister.  

 Styrelseschefen kan undtagelsesvis bestemme, at den foreløbige  

 afgørelse skal godkendes af Ankestyrelsen inden for den i stk. 3  

 nævnte frist.« 20. Efter § 45, stk. 5, indsættes som nyt stykke:
»Stk. 6. Hvis børn og unge-udvalget ikke inden 1 måned  

 træffer afgørelse i overensstemmelse med styrelseschefens  

 foreløbige afgørelse, jf. stk. 5, skal børn og  

 unge-udvalget umiddelbart orientere Ankestyrelsen herom.
Børn og  

 unge-udvalgets afgørelse har ikke virkning, før styrelseschefen  

 snarest muligt og senest inden 10 dage har taget stilling til, om  

 afgørelsen skal have virkning.
Hvis styrelseschefen træffer  

 afgørelse om, at børn og unge-udvalgets afgørelse ikke  

 skal have virkning, træffer Ankestyrelsen afgørelse efter reglen  

 i § 47, stk. 3, inden 8 uger fra børn og unge-udvalgets  

 afgørelse.« 21. § 46, stk. 1 og 2, affattes  

 således:
 »Foranstaltninger efter §§ 40, 41, 42 og 42 a skal ophøre,  

 når formålet er nået, når de ikke længere  

 opfylder deres formål under hensyn til barnets eller den unges  

 særlige behov, eller når den unge fylder 18 år.
Stk. 2. Kommunen træffer afgørelse om  

 hjemgivelse, uanset om barnet eller den unge er anbragt uden for hjemmet  

 efter § 40, stk. 2, nr. 11, § 42 eller 42 a.
Hvis kommunen  

 træffer afgørelse om hjemgivelse af et barn eller en ung, der er  

 anbragt efter § 42, skal kommunen umiddelbart orientere børn og  

 unge-udvalget herom.
Hvis kommunen ikke kan imødekomme en  

 begæring om hjemgivelse, forelægges sagen til afgørelse i  

 børn og unge-udvalget, jf. § 42.« 22. I § 46, stk. 4, indsættes efter »i samarbejde  

 med den unge«: »senest 6 måneder«.
 23. I § 47, stk. 3, indsættes efter »42«: », 42  

 a«.
 24. § 48 affattes således:
 »§ 48. Afgørelser efter §§ 39, 42 og 44 fuldbyrdes  

 af kommunen.
 Stk. 2. Kommunen har mod behørig legitimation og  

 uden  retskendelse adgang til forældremyndighedens indehavers bolig,  

 rum eller gemmer for at eftersøge og medtage et barn eller en ung med  

 henblik på at fuldbyrde de i stk. 1 nævnte afgørelser.
Stk. 3. Politiet yder bistand  til kommunen ved  

 udøvelsen af beføjelser efter stk. 2. Socialministeren  

 fastsætter efter aftale med justitsministeren nærmere regler  

 herom.« 25. § 55, stk. 2, affattes således:
»Stk. 2. Ændring af anbringelsesstedet  

 kræver samtykke fra forældremyndighedens indehaver og den unge,  

 der er fyldt 15 år, jf. dog stk. 3 og 4.« 26. I § 55 indsættes som stk. 3 og  

 4:
 »Stk. 3. Er anbringelsen sket efter § 40, stk. 2,  

 nr. 11, eller § 42 a, og kan samtykke til ændret anbringelsessted  

 ikke opnås, kan anbringelsesstedet kun ændres ved, at der  

 træffes afgørelse efter § 42.
Stk. 4. Er anbringelsen sket efter § 42, og kan  

 samtykke til ændret anbringelsessted ikke opnås, kan  

 anbringelsesstedet  kun ændres ved, at der træffes fornyet  

 afgørelse efter § 42. Forældremyndighedens indehaver og den  

 unge, der er fyldt 15 år, kan dog meddele samtykke til, at der ikke  

 skal træffes fornyet afgørelse efter § 42.« 27. I § 58, stk. 1, indsættes efter »kapitel 8«:  

 »og forinden der træffes afgørelse i en sag om ophør af  

 en anbringelse«.
 28. I § 58, stk. 2, indsættes efter  

 »foranstaltning«: »og til spørgsmålet om ophør af  

 anbringelsen«.
 29. Efter § 58 og før overskriften til § 59  

 indsættes:
»§ 58 a.
For unge under 18 år, der har begået  

 voldskriminalitet eller anden alvorlig kriminalitet, udarbejder kommunen en  

 plan for en indsats, der kan modvirke yderligere kriminalitet og yde den  

 nødvendige støtte til den unge.
Planen skal angive  

 formålet med indsatsen, samt hvilken indsats der er nødvendig  

 for at opnå formålet.
Planen skal under hensyn til dette  

 formål tillige angive indsatsens forventede varighed, særlige  

 forhold vedrørende den unge, herunder behandling, uddannelse m.v.  

 Planen udarbejdes i samarbejde med den unge og dennes familie.
§ 58 b.
Socialministeren kan fastsætte regler om, at  

 kommunen og amtskommunen skal træffe beslutninger om indhold og  

 udførelse af støtte efter kapitel 8.« 30. Overskriften til § 59 affattes således:
 »Indstilling vedrørende anbringelse uden samtykke  

 og om fortsat anbringelse uden samtykke«.
 31. I § 59, nr. 2, indsættes efter  

 »utilstrækkelige«: »eller uanvendelige«.
 32. Efter § 59 indsættes:
»§ 59 a.
En indstilling om, at et barn eller en ung ikke kan  

 hjemtages i op til 3 måneder efter § 42 a, skal indeholde en  

 redegørelse for 1)	grundlaget for, at betingelserne i § 42 a anses for  

 opfyldt, 2)	de forhold i familien og hos barnet eller den unge eller i dennes  

 omgivelser, som i en hjemtagelsesperiode på op til 3 måneder kan  

 bidrage til at klare vanskelighederne, 3)	den plan for anbringelsen, jf. § 53, stk. 2, herunder den  

 støtte og de initiativer, som er påtænkt for barnet eller  

 den unge og dennes familie i hjemtagelsesperioden og i tiden derefter, og 4)	barnets eller den unges holdning til den påtænkte  

 foranstaltning.« 33. § 60, stk. 1, affattes således:
»Kommunen tilbyder forældremyndighedens indehaver gratis  

 advokatbistand under en sag om 1)	gennemførelse af en undersøgelse som nævnt i  

 § 39, 2)	anbringelse uden for hjemmet efter § 42, 3)	opretholdelse af en anbringelse i op til 3 måneder efter  

 § 42 a, 4)	opretholdelse af en anbringelse efter § 43, 5)	gennemførelse af lægelig undersøgelse eller  

 behandling efter § 44, 6)	godkendelse af en foreløbig afgørelse efter § 45,  

 stk. 3, 7)	ændring af anbringelsessted efter § 55, stk. 3 eller 4,  

 jf. § 42, 8)	afbrydelse af forbindelsen m.v. efter § 57, stk. 3 og 9)	brev og telefonkontrol, jf. § 108, stk. 2.« 34. I § 60, stk. 3, ændres »stk. 1, nr. 1-6« til:  

 »stk. 1, nr. 1-7«.
 35. § 62, stk. 1, affattes således:
»Børn og unge-udvalget efter § 18 i lov om  

 retssikkerhed og administration på det sociale område  

 træffer i et møde afgørelse om 1)	gennemførelse af en undersøgelse efter § 39, 2)	anbringelse uden for hjemmet efter § 42, 3)	opretholdelse af en anbringelse i op til 3 måneder efter  

 § 42 a, 4)	opretholdelse af en anbringelse efter § 43, 5)	gennemførelse af lægelig undersøgelse eller  

 behandling efter § 44, 6)	godkendelse af en foreløbig afgørelse efter § 45,  

 stk. 3, 7)	ændring af anbringelsessted efter § 55, stk. 3 eller 4,  

 jf. § 42, 8)	afbrydelse af forbindelsen m.v. efter § 57, stk. 3, 9)	flytning eller hjemtagelse efter § 64, stk. 4, 10)	brev- og telefonkontrol efter § 108, stk. 2, og 11)	anbefaling til Den Sociale Ankestyrelse af adoption uden samtykke,  

 jf. adoptionsloven.« 36. I § 62, stk. 4, 1. pkt., ændres »og  

 § 108, stk. 2,« til: »§ 108, stk. 2, samt afgørelse om  

 anbefaling af adoption, jf. stk. 1, nr. 11,«.
 37. Efter § 62 indsættes før kapitel  

 10:
»Kapitel 9 a Tilbud til unge fra 18 til 22 år § 62 a.
Kommunen yder hjælp efter stk. 2 og 3 til unge i  

 alderen fra 18 til 22 år, når det må anses for at  

 være af væsentlig betydning af hensyn til den unges behov for  

 støtte, og hvis den unge er indforstået hermed.
 Stk. 2. Kommunen kan træffe afgørelse om, at  

 en tildelt personlig rådgiver eller en fast kontaktperson, jf.  

 § 40, stk. 2, nr. 6 og 7, kan opretholdes.
Stk. 3. Til unge, der er eller var anbragt uden for  

 hjemmet i et anbringelsessted efter reglerne i kapitel 8 umiddelbart inden  

 det fyldte 18. år, kan kommunen træffe afgørelse  

 om, 1)	at døgnophold i et anbringelsessted, jf. §§ 49 og 51,  

 kan opretholdes, 2)	at udpege en personlig rådgiver for den unge, jf. § 40,  

 stk. 2, nr. 6, 3)	at udpege en fast kontaktperson for den unge, jf. § 40, stk. 2,  

 nr. 7, og 4)	at etablere en udslusningsordning i det hidtidige  

 anbringelsessted.
 Stk. 4. Tilbud efter stk. 2 og 3 skal ophøre,  

 når de ikke længere opfylder deres formål under hensyn til  

 den unges behov for støtte, eller når den unge fylder 23  

 år.
§ 62 b.
Den unge betaler for døgnophold efter § 62  

 a, stk. 3, nr. 1, og for udslusningsophold efter § 62 a, stk. 3, nr. 4,  

 efter regler, der fastsættes af socialministeren.« 38. I § 108, stk. 1, indsættes som 3.  

 pkt.:
»Aflåsning om natten af værelser i sikrede afdelinger  

 betragtes ikke som isolation.« 39. I § 123, stk. 4, indsættes som 2.  

 pkt.:
»Dette gælder også, når Ankestyrelsen behandler en sag  

 efter § 47, stk. 3.« 40. I § 124, stk. 1, indsættes efter  

 »afgørelser efter«: »§ 47, stk. 3, og«.
 41. I § 131, stk. 5, 1. pkt., indsættes efter  

 »§ 40, stk. 2«: », § 40 a og tilbud efter § 62 a«.
 42. I § 133, stk. 2, indsættes efter »§ 40,  

 stk. 2, nr. 1-10,«: »§ 40, stk. 2, nr. 12, § 40 a, § 62 a,  

 stk. 2 og stk. 3, nr. 2 og 3«.
§ 2 I lov om retssikkerhed og administration på det sociale  

 område, jf. lovbekendtgørelse nr. 267 af 12. april 2000,  

 foretages følgende ændring:
 1. I § 21, stk. 1, indsættes som 2. pkt.:
»Socialministeren kan tillige i forretningsordenen bemyndiges til at  

 dispensere fra kravet i § 19, stk. 2, om, at der for hvert medlem  

 udpeges en stedfortræder.« § 3 Stk. 1. Loven træder i kraft den 1. januar 2001,  

 jf. dog stk. 2. Sager der ikke er endeligt afgjort inden den 1. januar 2001,  

 behandles efter de gældende regler.
 Stk. 2. § 2 træder i kraft dagen efter  

 bekendtgørelsen i Lovtidende.
