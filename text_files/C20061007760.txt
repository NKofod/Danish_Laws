Vejledning  

 om kastration med henblik på kønsskifte Denne vejledning knytter sig til bekendtgørelse nr. 14 af  

 10. januar 2006 om sterilisation og kastration, herunder med henblik på  

 kønsskifte (herefter bekendtgørelse om sterilisation og kastration), samt  

 sundhedsloven  

 nr. 546 af 24. juni 2005.
1. Almindelige  

 bemærkninger Vejledningen omfatter personer, der har fået stillet  

 diagnosen transseksualisme  

.
Kastration med henblik på kønsskifte er reguleret i  

 sundhedslovens kapitel 33. Af sundhedslovens § 116 fremgår det, at det  

 er indenrigs-  

 og sundhedsministeren, der giver tilladelse til kastration.
Denne kompetence  

 er  

 i henhold til bekendtgørelse om sterilisation og kastration § 5,  

 videregivet til Sundhedsstyrelsen.
 Ved kastration forstås indgreb, hvorved kønskirtlerne  

 fjernes, eller behandling, hvorved de varigt sættes ud af funktion, jf.  

 sundhedslovens § 104.
2. Betingelser Efter sundhedslovens § 115 kan der gives tilladelse til  

 kastration herunder med henblik på kønsskifte, såfremt ansøgerens nuværende  

 genitale køn medfører betydelige sjælelige lidelser eller social forringelse.  

 Derudover  

 forudsættes det bl.a., at ansøgerens ønske om kønsskifte er vedholdende, og  

 at  

 ansøgeren kan overskue konsekvenserne af et kønsskifte.
Typisk vil der inden  

 ansøgning indsendes foreligge en observationsfase, der sædvanligvis strækker  

 sig over mindst 2 år.
Begrundelsen for kravene er, at der er tale om et  

 omfattende og irreversibelt indgreb.
 Kastration er i sig selv ikke tilstrækkelig grundlag for  

 anerkendelse af et kønsskifte, med hvad deraf følger som fx  

 personnummerskift.
3. Fremgangsmåden  

 ved anmodning om kastration i forbindelse med kønsskifte Ansøgeren skal sende sin ansøgning om tilladelse til  

 kastration med henblik på kønsskifte til Sundhedsstyrelsen, Enhed for Tilsyn,  

 Islands Brygge 67, 2300 København S.
 I ansøgningen skal følgende oplysninger fremgå:
  

 	  

 Navn, adresse og cpr.  

 nummer,   

 	  

 om kønsskiftet er fra  

 mand til kvinde eller kvinde til mand,   

 	  

 at man ønsker ændring  

 af cpr. nummer samt eventuelt navn, hvis dette ikke allerede er skiftet, se  

 nedenfor i dette afsnit,   

 	  

 på hvilken  

 afdeling/klinik observationsforløbet har foregået,   

 	  

 at der gives  

 tilladelse til at Sundhedsstyrelsen indhenter udtalelser fra den pågældende  

 afdeling/klinik  

 og Retslægerådet   

 	  

 samt på hvilket sygehus  

 operationen/operationerne ønskes udført.
 Ansøgningen skal dateres og underskrives.
 Kønsskifteområdet er klassificeret som en højt specialiseret  

 behandlingsform, hvorfor det af Sundhedsstyrelsens Vejledning om  

 specialeplanlægning og lands- og landsdelsfunktioner i sygehusvæsenet vil  

 fremgå hvilket/ hvilke steder, der kan varetage denne behandlingsform.
 Sundhedsstyrelsen giver som udgangspunkt ikke tilladelse til  

 kastration med henblik på kønsskifte, medmindre ansøgeren i nogle år har  

 gennemgået et observationsforløb på en af de afdelinger/klinikker, som ifølge  

 specialeplanlægningsvejledningen er tillagt kompetence til at varetage denne  

 vurdering og behandlingsform.
 Ansøgeren skal henvises til observationsforløbet af en læge,  

 oftest ansøgerens egen læge.
 Efter Familiestyrelsen bekendtgørelse nr. 146, af 6. marts  

 2006 er der mulighed for, at der for personer, som ikke har gennemgået et  

 kønsskifte, men som af Rigshospitalets Sexologiske Klinik vurderes at være  

 transseksuelle, kan gøres en undtagelse fra kravet om, at et navn ikke må  

 betegne det modsatte køn.
3.1 Indhentelse af  

 erklæring Styrelsen indhenter en erklæring vedrørende ansøgeren fra  

 den afdeling/ klinik, der har stået for observationsforløbet.
Erklæringen  

 forelægges herefter for Retslægerådet med henblik på en vurdering af  

 ansøgeren.  

 Når retslægerådets udtalelse foreligger, bliver ansøgeren partshørt og  

 styrelsen tager herefter endelig stilling til ansøgningen.
3.2 Erklæringens  

 indhold En erklæring vil typisk indeholde følgende oplysninger:
  

 	  

 Navnet på den læge og  

 andre behandlere patienten har haft kontakt med i forbindelse med  

 observationsforløbet,   

 	  

 varighed af ansøgerens  

 kontakt til den læge og andre behandlere, der har stået for  

 observationsforløbet,   

 	  

 psykologiske tests,  

 herunder navn og stillingsbetegnelse på den person der har stået for testene,   

 	  

 kontakt med andre  

 afdelinger   

 	  

 samt kontakt med andre  

 relevante personer/institutioner.
 Endvidere skal erklæringen indeholde oplysning om:
  

 	  

 Sociale forhold,   

 	  

 legemlige sygdomme,   

 	  

 medicin- og alkoholforbrug,  

 herunder misbrug,   

 	  

 tidligere og nuværende  

 psykiske tilstand,   

 	  

 seksuel udvikling,   

 	  

 kønsskifteønsket (ansøgerens  

 og andres oplysninger, forløbet indtil nu etc.),   

 	  

 pårørendesamtale (med  

 ansøgerens forældre eller en slægtning der har kendt ansøgeren livslangt og  

 med  

 nuværende betydningsfulde personer i ansøgerens liv),   

 	  

 kønshormonbehandling,   

 	  

 psykologisk  

 undersøgelse, (eventuelt flere, konklusion af undersøgelsen, eventuelle  

 kommentarer  

 til undersøgelsen af den der udarbejder erklæringen),   

 	  

 objektiv legemlig  

 undersøgelse,   

 	  

 objektiv psykisk  

 undersøgelse,   

 	  

 samlet konklusion.
Et  

 kort resume, ansøgerens holdning til kønsskifteønsket, reaktion på eventuelt  

 afslag.
Ansøgerens reaktion på kønshormonbehandling, både psykisk og fysisk.  

 Testpsykologisk og klinisk indtryk.
Lægens vurdering af kønsskifteønsket,  

 herunder hvad taler for og imod, og om nuværende genitalia m.m. medfører  

 betydelige sjælelige lidelser,   

 	  

 samt en vurdering af,  

 hvorledes ansøgeren vil klare en eventuel kønsmodificerende behandling,  

 herunder ansøgerens mentale ressourcer.
3.3 Praktiske  

 forhold efter indgrebet Når kastration og kønsmodificerende indgreb er foretaget,  

 underrettes Sundhedsstyrelsen herom af den læge/afdeling der har foretaget  

 indgrebene samt af ansøgeren selv.
Styrelsen anerkender herefter, at  

 ansøgeren  

 har skiftet køn.
 Styrelsen sørger samtidig for, at ansøgerens nye køn bliver  

 registreret i Det Centrale Personregister, og at den pågældende får et nyt  

 personnummer, der svarer til det nye køn.
Ansøgeren kan få ændret sit fornavn i overensstemmelse med  

 sit nye køn.
Dette sker ved, at ansøgeren henvender sig til kordegnen i sit  

 bopælssogn medbringende en kopi af brev fra Sundhedsstyrelsen, hvoraf det  

 fremgår, at styrelsen har anerkendt kønsskiftet.
 Herefter har ansøgeren mulighed for at få udstedt pas,  

 kørekort, fødselsattest og lignende legitimationsdokumenter med sit nye køn,  

 navn og personnummer.
 Ansøgeren betragtes således på alle måder som en person af  

 det nye køn.
 Udgifterne i anledning af kastration afholdes efter  

 sundhedsloven § 246 af staten.
4. Anerkendelse af  

 kønsskifte foretaget i udlandet Det er Sundhedsstyrelsen, der tager stilling til  

 anerkendelse af kønsskifte foretaget i udlandet.
 Afgørelsen om anerkendelse af et udenlandsk kønsskifte vil  

 altid bero på en konkret vurdering.
 Der skal således forelægge en erklæring fra den opererende  

 læge, samt en erklæring fra en dansk speciallæge i gynækologi, som har  

 foretaget en klinisk undersøgelse af personen, indvendig såvel som udvendig.  

 Sundhedsstyrelsen kan endvidere indhente yderligere oplysninger, såfremt det  

 i  

 den konkrete sag skønnes nødvendigt.
 Det er en forudsætning for at anerkende et juridisk  

 kønsskifte fra mand til kvinde, at følgende er opfyldt:
  

 	  

 Kønskirtlerne er  

 fjernet (orchidektomi),   

 	  

 penis er fjernet  

 (penektomi)   

 	  

 og sædvanligvis at vaginoplastik  

 og tildannelse af kønslæber er foretaget.
 Der bør endvidere foreligge oplysninger om den pågældendes  

 hormonale status.
Ved anerkendelse af et juridisk kønsskifte fra kvinde til  

 mand kan forholdene variere.
Det er dog en forudsætning for kønsskiftet, at  

 både livmoder og begge æggestokke er fjernet.
 Der bør tillige foreligge oplysninger om den pågældendes  

 hormonale status.
