 Resume(udarbejdet af Socialministeriet) Godtgjort at der var tale om  

 en arbejdsskade i form af lændegener.
 En rygdefekt forud for arbejdsulykken kunne ikke begrunde en  

 nedsættelse i mengraden, idet det udfra Retslægerådets vurdering ikke kunne  

 anses for overvejende sandsynligt, at skadelidtes aktuelle lægelige  

 situation, kunne henføres til andet end arbejdsulykken.
Den Sociale Ankestyrelse (Km.adv. v/adv.
Birthe Eskildsen, Kbh.) mod Finansforbundet som mandatar for A (adv.
Peter Breum, Kbh.).
Østre Landsrets dom 9. marts 1994 (13. afd.) (Hanne Blegvad Jensen,  

 Nicolaisen og Lene F.
Ahlers (kst.)).
 Denne sag vedrører spørgsmålet om, hvorvidt sagsøgeren, A, er berettiget  

 til erstatning for varigt men svarende til en mengrad på mere end 12 % som  

 følge af et ulykkestilfælde under sit arbejde den 31. august 1987. Mengraden  

 blev fastsat til nævnte 12% ud fra Sikringsstyrelsens mentabel vedrørende en  

 rygskade, der har resulteret i rygsmerter med nogen bevægeindskrænkning, og  

 således at der er lagt vægt på, at sagsøgeren havde en ryglidelse, der bestod  

 forud for ulykken, samt at hendes smerter i nakke og skulder ikke kunne  

 tilskrives ulykken.
 Sagens nærmere omstændigheder er følgende:
Sagsøgeren, der da var kontorelev i Pengeinstitutternes Betalingssystemer  

 A/S, deltog den 31. august 1987 i undervisning på handelsskole som led i sin  

 uddannelse.
Da hun ville sætte sig på en stol, trak en kollega denne væk,  

 således at hun faldt bagover og pådrog sig en rygskade.
Skaden blev anmeldt  

 til Arbejdsskadestyrelsen, der ved skrivelse af 10. august 1989 meddelte, at  

 sagsøgerens erhvervsevne ikke kunne anses nedsat med 15% eller derover,  

 hvorfor der ikke tilkom hende erstatning for erhvervsevnetab.
Samtidig  

 oplyste styrelsen, at sagsøgerens varige men varvurderet til en mengrad på  

 12%, og at der ved afgørelsen var set bort fra sagsøgerens nakkegener, da  

 disse ikke kan henføres til ulykken den 31. august 1987.
Sagsøgeren påklagede Arbejdsskadestyrelsens afgørelse til Den sociale  

 Ankestyrelse, som i skrivelse af 12. februar 1990 meddelte, at Ankestyrelsen  

 tiltræder Arbejdsskadestyrelsens afgørelse.
I skrivelsen anføres det bl.a.,  

 at de helbredsmæssige følger af arbejdsskaden bl.a. er beskrevet i to  

 neurokirurgiske speciallægeerklæringer udfærdiget af Jarl Rosenørn den 19.  

 maj 1988 og 23. maj 1989, samt at mengraden er fastsat i overensstemmelse med  

 de retningslinier, der følges ved skader af denne art, og at styrelsen ikke  

 har fundet omstændigheder, der kan begrunde en afvigelse herfra.
 Foranlediget af en henvendelse fra sagsøgerens advokat oplyste  

 ankestyrelsen i skrivelsen af 23. april 1990 vedrørende mengraden:
 »Ankestyrelsen har ved sin afgørelse på mødet den 8. februar 1990,  

 hvori deltog lægelig sagkundskab, på grundlag af de i sagen foreliggende  

 objektive undersøgelsesresultater og beskrivelser og udfra en samlet  

 bedømmelse af skadelidtes tilstand, vurderet mengraden til 12%, hvilket  

 svarertil Sikringsstyrelsens mentabel III, C, b »rygsmerter med nogen  

 bevægeindskrænkning«.
 Man har herved lagt vægt på, at A har en forudbestående ryglidelse, samt  

 at hendes smerter i nakke og skulder skønnes ikke at kunne tilskrives  

 ulykken'.
 Sagsøgeren anlagde herefter denne sag den 17. juli 1990. Sagsøgeren har  

 frafaldet et oprindeligt krav på erstatning for erhvervsevnetab og har  

 herefter nedlagt følgende endelige påstande:
 Principalt: Sagsøgte tilpligtes at fastsætte sagsøgerens mengrad til mere  

 end 20% og højst 23%.
 Subsidiært: Sagsøgte tilpligtes at fastsætte sagsøgers mengrad til 20%.
 Mere subsidiært: Sagsøgte tilpligtes at fastsætte sagsøgers mengrad til  

 mere end 12, men højst 15%.
 Mest subsidiært: Sagsøgte tilpligtes at genoptage behandlingen af  

 sagsøgers menfastsættelsessag.
 Sagsøgte, Den sociale Ankestyrelse, har efter sin endelige påstand  

 principalt påstået frifindelse, subsidiært hjemvisning til fomyet behandling  

 af sagen hos de administrative myndigheder.
 Under sagens forberedelse har Den sociale Ankestyrelse på foranledning af  

 Kammeradvokaten afgivet en supplerende udtalelse af 4. november 1991, hvori  

 det hedder:
 »I anledning af Kammeradvokatens brev af 29. maj 1991 med kopi af  

 sagsøgers replik og kopi af supplerende speciallægeerklæringer, indhentet af  

 sagsøger, har Ankestyrelsen drøftet sagen med styrelsens lægelige  

 sagkundskab.
På baggrund heraf kan meddeles, at med hensyn til skadelidtes smerter i  

 baghoved og nakke-skulderregion, så er det naturligvis korrekt, at en  

 sammenhæng ikke ganske kan udelukkes, men efter den lægelige bedømmelse  

 findes det at være yderst usandsynligt, at skadelidte ikke straks ved  

 ulykkestilfældet får gener, men efter det oplyste skulle have disse smerter  

 uden at være klar over det, før de fremtræder den 1. april 1989 i tilknytning  

 til en forkert drejning af hovedet.
Det er en fast antaget regel i  

 arbeidsskadesager, at der normalt stilles krav om, at et symptom viser sig  

 straks efter ulykkestilfældet.
Når symptomerne først fremkommer næsten 1 l/2  

 år senere som i denne sag, er sammenhængen ikke sandsynlig.
 Heller ikke subluxationen mellem 1. og 2. halshvirvel påvises i umiddelbar  

 tilknytning til ulykkestilfældet.
Det er den lægelige vurdering, at røntgenoptagelserne bekræfter det  

 grundlag, Ankestyrelsen har truffet sin afgørelse på.
Det fremgår bl.a., at  

 skadelidte har en massiv forudbestående lidelse.
Uanset om denne  

 forudbestående lidelse har givet sig udslag før ulykkestilfældet eller ikke,  

 så skal der alligevel tages forbehold ved mengradens udmåling, da det  

 aktuelle traume ikke ville have udløst kroniske lændesmerter hvis den  

 forudbestående lidelse ikke havde været til stede.
 Det skal understreges, at den lægelige vurdering anser den tilkendte  

 mengrad på 12% i overkanten, og selv om skadelidte havde fået anerkendt det  

 hele uden forbehold, ville hun dog ikke være berettiget til mere.
Ankestyrelsen finder på denne baggrund ikke, at sagen kan genoptages i  

 Ankestyrelsen.« Der er til sagen afgivet erklæringer af 19. maj 1988, 23. maj 1989 og 10.  

 januar 1991 fra overlæge, dr.med.
Jarl Rosenørn og erklæring af 12. februar  

 1991 fra speciallæge Elisabeth B.
Skriver.
 I overlæge Rosenørns erklæring af 19. maj 1988 anføres bl.a.:
 »Aktuelle ulykkestilfælde: ...
Mærkede øjeblikkeligt en voldsom smerte gående fra lænden op gennem hele  

 rygsøjlen og op i baghovedet.
Var alment utilpas med hovedpine de følgende  

 dage.
Smerterne i ryggen vedblev, men koncentrerede sig i 1øbet af de dage  

 fra midten af rygsøjlen ned igennem denne og ud i begge balder. ...
 Aktuelle klager.
 Konstante smerter fra midten af rygsøjlen og ned langs denne og ud i begge  

 balder. ...
 Objektivt:
Rygsøjle: normale krumninger i stående stilling, normal bevægelighed ved  

 forover- og sidebøjning.
På nuværende tidspunkt ses ingen abnorm mobilitet.  

 Der er betydelig ømhed af muskulaturen langs rygsøjlen, specielt den nederste  

 halvdel, men også til en vis grad op mellem skulderbladene. ...
 Konklusion:
Det drejer sig om en nu l9-årig kvinde, der den 31.08.1987, da hun skulle  

 sætte sig på en stol, satte sig direkte ned på betongulv, idet en  

 klassekammerat fjernede stolen.
Dervar straks voldsomme smerter i lænd og ned  

 i balder samt voldsomme smerter ved halebenet.
Der blev ikke foretaget  

 røntgenundersøgelse hos denne tidligere fuldstændigt rygraske eksplorand før  

 i oktober 1987. Disse billederviser defekt på hvirvelbuen på begge sider af  

 5. lændehvirvel.
Afgrænsning af defekten ertemmeligt uregelmæssig, hvilket  

 også gælder den defekt, der ses i torntappen i midtlinien.
Den noget  

 uregelmæssige konfiguration ligner ikke de sædvanligt sete medfødte defekter  

 (arcolyse, spina bifida).
Desuden ses en fremadglidning af 5. Iændehvirvel i forhold til korsbenet  

 på ca. 1/2 cm.
Det er således ganske usikkert om det drejer sig om en medfødt  

 defekt, eller det drejer sig om knoglebrud, opstået i tilslutning til  

 ulykkestilfældet den 31.08.1987, og så følger heraf.
Det kan dog også være,  

 at det er en medfødt defekt, der først i tilslutning til aktuelle traume har  

 givet anledning til den svære smertetilstand, som har været stationær gennem  

 det sidste halve år. ...« I overlæge Rosenørns erklæring af 23. maj 1989, der vedrører en  

 undersøgelse af sagsøgeren den 3. maj 1989, anføres bl.a.: »Tidligere  

 sygdomme:
 Fik i en tidlig alder konstateret hypermobilitetssyndrom, men dette har  

 angiveligt aldrig været generende. ...
 Diagnoser.
 Laesio traumatica columnae cervicalis et lumbalis sequelae (følger efter  

 indirekte traume mod rygsøjlen, førende til smertetilstand i nakke- og  

 lænderegion). Spondylolisthesis traumatica observatio pro (muligvis  

 traumatisk betinget fremadglidning af 5. Iændehvirvel i forhold til  

 korsbenet). Arcolysis vertebrae lumbalis V observatio pro (muligvis medfødt  

 defekt i hvirvelbuen på 5. UfR 1997 lændehvirvel muligvis traumatisk  

 betinget). Spina bifida vertebrae lumbalis V observatio pro (muligvis medfødt  

 manglende sammenvoksning i midtlinien af torntap og hvirvelbue på 5.  

 lændehvirvel, muligvis følger efter brud her). Commotio cerebri antea  

 thjernerystelse august 1987). Fractura ossis coccygis antea (brud på  

 halebenet august 1987).
 Konklusion:
Det drejer sig om en nu 20-årig kvinde, der den 31.08.1987 satte sig  

 direkte ned på betongulv, da en klassekammerat fjernede den stol,  

 eksploranden skulle sætte sig på.
Der var straks voldsomme smerter hele vejen  

 op i rygsøjlen og almen utilpashed, som tegn på lettere hjernerystelse.  

 Primært koncentreredes smerterne sig efterfølgende i den nedre del af  

 rygsøjlen og ned i balderne.
Først i oktober 1987 blev der foretaget røntgenoptagelser af  

 lænderygsøjlen, som viste defekt af hvirvelbuen på begge sider af 5.  

 Iændehvirvel samt en ca. 5 mm fremadglidning af denne i forhold til  

 korsbenet.
Desuden sås en defekt i hvirvelbuen ved torntappen.
Defekteme var  

 af mere uregelmæssig konfiguration end man ser ved de fra fødslen værende  

 defekter (arkolyse, spina bifida), og der blev efterfølgende suppleret med  

 røntgenoptagelse incl.
CT-scanning i sommeren 1988, uden at dette  

 tilsyneladende endegyldigt har afklaret, om der har været forudbestående  

 defekter i rygsøjlen i lændedelen.
Eksploranden harværet i stand til at  

 fortsætte sin uddannelse som kontorelev men bestemt ikke uden  

 smerteproblemer.
Har måttet opgive sine tidligere ret omfattende  

 sportsaktiviteter, og er også hæmmet i privatlivet i og med at det er  

 vanskeligt at foretage rygbelastende procedurer, herunder støvsugning og  

 indkøb.
De første ca. 1 1/2 år var eksploranden ikke meget opmærksom på  

 nakke/skulderproblemer, omend der har været muskulære gener, men først  

 01.04.1989 kom der ret pludseligt, muligvis i tilslutning til forkert  

 hoveddrejning, stærke smerterstrålende fra nakken op i baghovedet og ud i  

 skulderbæltet på begge sider.
Da smertetilstanden ikke fortog sig, blev der  

 på KA's-Glostrup taget røntgen af halsrygsøjlen incl. funktionsoptagelser, og  

 man så en subluksation på forfrabilledet mellem tappen på 2. halshvirvel og  

 ringhvirvlen, således at tappen var forskudt lidt mod venstre.
På  

 sideoptagelserne var der normale forhold incl. funktionsoptagelser.
Smertetilstanden aftog nok lidt inden for de første par uger, men har  

 derefter været stationær.
Tilstanden med hensyn til lændesmerter strålende  

 ned i balderne er uændret fra efteråret 1987.
 Objektivt findes der indskrænket bevægelighed af halsrygsøjlen ved  

 hoveddrejning mod højre, og der er kommet klart mindre bevægelighed i  

 brystkassellænderygsøjlen siden ulykkestilfældet, idet undertegnede kan  

 sammenligne eksplorandens formåen i maj 1988 med maj 1989. Til gengæld er  

 smerterne sv. t. halebenet forsvundet. ...
Der er ingen tvivl om, at eksploranden har men i form af en  

 smertetilstand, nu både i nakke/skulderregion, og som allerede lige efter  

 ulykkestilfældet i lænden med smerter strålende ned i begge balder.  

 Spørgsmålet er, om det drejer sig om en smertetilstand opstået i en tidligere  

 normal ryg, eller en smertetilstand der er blevet ekstra udtalt og  

 persisterende som følge af forud bestående medfødte defekter i den nederste  

 del af lænderygsøjlen.
Jeg mener ikke, at man på de foreliggende forskellige  

 røntgenundersøgelser kan afgøre dette endegyldigt.
M.h.t. den nytilkomne  

 smertetilstand fra begyndelsen af april 1989 i baghoved og  

 nakke/skulderregion, har der formentlig, omend overstrålet af lændesmerterne,  

 været lettere gener fra denne region, og alt i alt kan forholdene, som de er  

 afsløret på røntgenoptagelser i april 1989, godt være følger efter et  

 voldsomt, indirekte stødtraume op gennem rygsøjlen med evt. vrid af hovedet i  

 forhold til kroppen.
Disse symptomer har dog på undersøgelsestidspunktet kun  

 været til stede lidt over en måned, og der er stabilitet i halsrygsøjlen.  

 M.h.t. dette må det være for tidligt at afgøre sagen.
M.h.t. forholdene i  

 lænden har disse været stationære i mere end 1 1/2 år, men generne i  

 rygsøjlen som helhed må nok betragtes under eet. ...« I overlæge Rosenørns erklæring af 10. januar 1991 vedrørende en  

 undersøgelse af sagsøgeren den 8. januar 1991 anføres bl.a.: »Aktuelle  

 ulykkestilfcelde:
 ... Forholdene m.h.t. baghoved/nakke/skuldersmerter har stort set været  

 uændrede siden april 1989, dvs. snart 2 år.
 M.h.t. smerterne fra det brækkede haleben svandt de efter få måneder, men  

 halebenet sidder stadig vinklet 90ø ind i det lille bækken.
 Aktuelle klager.
 1) Konstante smerter i baghoved/nakke/skulderregion og ned mellem  

 skulderbladene.
 2) Nedsat bevægelighed i halsrygsøjlen.
3) Konstante lændesmerter med udstråling ned i begge balder.
I forhold til  

 tidligere nedsat bevægelighed i lænderygsøjlen. ...
 Konklusionen:...
M.h.t. smertetilstanden, der kom igen - og det må understreges, at jeg  

 også tidligere har beskrevet en smertetilstand i nakke/skulderregionen,  

 opstået umiddelbart i tilslutning til ulykkestilfældet 31.08.1987 - ret  

 pludseligt 01.04.1989. Jeg mener ikke, at man kan udelukke, at eksploranden  

 har haft symptomer fra denne region uafbrudt siden ulykkestilfældet, men at  

 de i en periode har været af så begrænset intensitet, at de helt klart er  

 overstralet af smerteme i lænden. men at de så i tilslutning til en forkert  

 hovedbevægelse, som bestemt ikke har været voldsom, atter blusser op, og der  

 er fundet patologiske. dvs. sygelige forandringer på røntgenoptagelserne.  

 Både m.h.t.
Iænd og nakkeregion forefindes der ingen billeder fra før  

 ulykkestilfældet:
 Ulykkesmekanismen kan meget vel have udløst en subluksation mellem 1. og  

 2. halshvirvel og, som det også blev beskrevet, en lettere hjernerystelse.  

 Jeg er således ikke enig med de, der mener, at der ikke er sammenhæng mellem  

 ulykkestilfældet og baghoved/nakke/skulder-smerter.
Det skal også understreges, at eksploranden aldrig har haft smerter i  

 rygsøjlen, og ej heller i lænderygsøjlen, før aktuelle ulykkestilfælde.  

 ...« I speciallæge Elisabeth B.
Skrivers erklæring af 12. februar 1991 anføres  

 bl.a.:
»Efter anmodning fra overlæge, dr.med.
Jarl Rosenørn, neurokirurgisk  

 afdeling H, KA's Glostrup harjeg gennemgået og vurderet røntgenoptagelser af  

 lænde- og halsryg.
Der foreligger røntgenoptagelser af lænderyg og korsben (columna lumbalis,  

 os sacrum) dateret d. 07.10.87., 17.06.88. og 17.05.90. Ved undersøgelsen d.  

 17.06.88. er halebenet (os coccygis) medfotograferet.
Desuden foreligger en  

 CT-scanning af overgang mellem lænderyg og korsben (lumbosakralovergang)  

 dateret d. 17.06.90.
 Af halsryg (columna cervicalis) foreligger optagelser daterede d.  

 17.04.89. og d. 29.08.89. ...
Med hensyn til fundet af spina bifida på 5. Iændehvirvel og 1.  

 sakralsegment er en sådan hyppigt forekommende.
Sædvanligvis lukkes  

 hvirvelbueme i dette område i 1øbet af det 1. Ieveår, men en persisterende  

 to-deling af torntappen (spina bifida) er et hyppigt fund, specielt på  

 overgangen mellem de forskellige afsnit af rygsøjlen, som f.eks. den  

 lumbosakrale overgang.
 Defekter i hvirvelbuerne (arcolyse) anses for at være en medfødt  

 misdannelse og forekommer i ca. 5% af befolkningen og langt de fleste af  

 disse (ca. 80%) er lokaliseret til 5. Iændehvirvel.
Fremadglidning af en hvirvel pga. defekt i hvirvelbuen (olistese) er  

 sædvanligvis først påviselig efter 2 års alderen.
De fleste viser sig inden  

 10 års alderen, nogle ganske få i 1øbet af de følgende 5 år.
 Konklusion:
Spina bifida ses hyppigst som et tilfældigt fund og anses for at være uden  

 klinisk betydning.
Den plumpe form af torntappen på 5. Iændehvirvel støtter  

 antagelsen af, at der er tale om en medfødt og ikke en traumatisk opstået  

 tilstand.
 Med hensyn til den dobbeltsidige defekt i hvirvelbuen (arcolyse) og den  

 lette fremadglidning (olistese) af 5. Iændehvirvel tyder det konstante fund  

 fra 1987 til 1990 og den manglende 1øshed på, at der her er tale om en, i  

 forbindelse med ulykkestilfældet, tilfældigt opdaget medfødt defekt.
 Halscolumna: Ved undersøgelsen den 17.04.89, hvor der er foretaget suppl.  

 optagelser med let drejning mod henholdsvis venstre og højre, ses på samtlige  

 billeder en rotationsubluksation mellem 1. og 2. halshvirvel, idet afstanden  

 fra tappen (dens) på 2. halshvirvel (axis) er forskudt i forhold til  

 ringhvirvlen (atlas) således at afstanden mellem tappen (dens) og  

 ringhvirvlens ledbærende del (massa lateralis) er størst på højre side, hvor  

 den måler ca. 6 mm mod ca. 3 mm på venstre side.
 Ved undersøgelsen d. 29.08.89. genfindes denne sideforskel.
 Konklusion:
Denne rotation/subluksation er traumatisk betinget.
Det fremgår af  

 litteraturen og erfaringer her fra afdelingen at sådanne  

 rotationsubluksationer persisterer uden nødvendigvis at give varige  

 symptomer.« Der er under domsforhandlingen den 25. november 1993 afgivet forklaringer  

 af sagsøgeren, overlæge Jarl Rosenørn, speciallæge Elisabeth B.
Skriver og  

 overlæge Stig Sonne-Holm.
Sagsøgeren A har foklaret, at hun er født i juli 1968. Hun har ikke før  

 ulykken den 31. august 1987 været lægeundersøgt i anledning af sin ryg, som  

 aldrig havde forvoldt smerter eller givet problemer af nogen art.
Hun var før  

 ulykken meget aktiv fysisk og dyrkede bl.a. springgymnastik, rulleskøjtedans  

 og jitterbug.
Ulykken skete ved, at en stol blev fjernet, da hun skulle sætte sig.
Hun  

 faldt bagover og følte en voldsom smerte fra bagdelen op gennem hele ryggen  

 til baghovedet.
Hun lå i sengen i en uge, men smerteme blev ved, selv om de  

 efterhånden aftog fra midt på ryggen og opad, hvor der nu mere var tale om  

 ømhed og en fornemmelse af stivhed.
Hun havde dog fortsat smerter i  

 nakkeregionen, men smerterne i lændepartiet var langt kraftigere.
Hun er  

 foreholdt, at der ikke i lægeerklæringen af 19. maj 1988 omtales smerter i  

 nakken og forklarer hertil, at hun over for lægen omtalte disse, men nok har  

 koncentreret sig om en beskrivelse af lændesmerterne, som dengang bekymrede  

 hende mest.
Den 1. april 1989 lå hun på ryggen på gulvet med hænderne bag hovedet og  

 så fjernsyn, da hun pludselig følte voldsomme smerter i forbindelse med, at  

 hun skulle reSse sig.
Det er muligt, at hun herved har drejet hovedet.
Hun  

 har siden haft smerter hver dag i hoved, ryg og nakke med varierende  

 intensitet.
Rygsmerterne er der hver dag, og hun har konstante hovedsmerter,  

 der stråler ud i skulder og skulderblade. 3-4 gange om ugen har hun så  

 kraftig hovedpine, at hun må tage smertestillende piller.
Speciallæge i diagnostisk radiologi Elisabeth B.
Skriver har bl.a.  

 forklaret, at den dobbeltsidige defekt i hvirvelbuen (arcolyse) bevirker  

 svaghed i hvirvelsøjlen i den nederste del af ryggen, hvor den er mest  

 belastet.
Denne defekt antog man tidligere var medfødt, men nu er det nærmest  

 opfattelsen, at den er en følge af gentagne belastninger af nederste rygdel,  

 en såkaldt stressfaktor.
Arcolyse kan i voksenalderen bevirke fremadglidning  

 af den 5. lændehvirvel (olistese) og gøre ryggen mere udsat for en akut  

 traumatisk påvirkning.
 Den olistese, der er fundet hos sagsøgeren, er en følge af arcolysen og  

 »fuldt forenelig med« at kunne være opstået ved ulykkesstedet.
 Rotationssubluksationen mellem 1. og 2. halshvirvel er et unormalt fund,  

 som er traumatisk betinget, og som det er rimeligt at antage har sammenhæng  

 med sagsøgerens ulykkestilfælde.
Overlæge, dr.med.
Jarl Rosenørn har foklaret, at han er speciallæge i  

 neurokirurgi og har været voterende inden for dette speciale i Retslægerådet  

 siden 1989.
 Ved røntgenundersøgelser af sagsøgerens lændeparti er der påvist arcolyse  

 og olistese, men der er usikkerhed om, hvorvidt disse unormale fund hidrører  

 fra en medfødt defekt eller er traumatisk betinget, og vidnet har valgt at  

 overlade den endelige konklusion til en radiologisk speciallæge.
Hvis der eksisterer en forudgående defekt, kan en efterfølgende ydre  

 belastning give problemer og fremkalde symptomer hos hidtil symptomfrie  

 personer.
Der er intet til hinder for, at olistesen kan have været til stede  

 før ulykken uden at have givet symptomer.
Vidnet er uenig i det, der anføres  

 i skrivelsen af 4. november 1991 fra Den sociale Ankestyrelse om, at  

 »det aktuelle traume ikke ville have udløst kroniske lændesmerter, hvis  

 den forudbestående lidelse ikke havde været til stede«.
Ved tilsvarende  

 ulykkestilfælde har også personer med normal rygsøjle fået kroniske smerter.
Vidnet er ligeledes uenig i det i skrivelsen anførte om sammenhæng mellem  

 ulykken og sagsøgerens smerter i baghoved og nakke/skulderregion, hvorom det  

 hedder: »Når symptomerne først fremkommer næsten l l/2 år senere som i  

 denne sag, er sammenhængen ikke sandsynlig«.
Der kan meget vel foreligge  

 et såkaldt »brosymptom«, der er karakteriseret ved en  

 årsagssammenhæng med stort tidsmæssigt interval i en situation som den  

 foreliggende, hvor der i intervallet har foreligget en svag smertetilstand.  

 Vidnet finder det således ikke urimeligt at kæde de pludseligt opståede  

 kraftige nakkesmerter i 1989 sammen med det tidligere traume i 1987, og der  

 ses da også eksempler på, at en såkaldt forkert bevægelse kan få et tidligere  

 traume til at blusse op.
 Når vidnet i sin erklæring af 19. maj 1988 ikke beskriver klager over  

 nakkesmerter, kan dette godt skyldes, at sagsøgeren på dette tidspunkt  

 fokuserede på sine kraftige lændesmerter: »Man har kun rigtigt ondt eet  

 sted ad gangen«.
Om sammenhængen mellem ulykken og smerterne i nakke/skulderpartiet  

 henviser vidnet til sin erklæring af 10. januar 1991, side 6 midt og  

 fastholder, at en sådan sammenhæng er sandsynlig i sagsøgerens tilfælde. hvor  

 der hverken var symptomer, røntgenfund eller erkendte traumer før  

 ulykkestilfældet.
En vridning af hovedet kan ikke være årsag til en  

 subluksation med smerter i årevis hos en ellers rask person.
Overlæge, dr.med.
Stig Sonne-Holm har forklaret, at han er administrerende  

 overlæge på Hvidovre Hospitals ortopædkirurgiske afdeling med speciale i  

 ortopædisk rygkirurgi.
Han er tilknyttet Den sociale Ankestyrelse som lægelig  

 sagkyndig.
Vidnet finder det højst usandsynligt, at sagsøgerens ulykkestilfælde alene  

 skulle have forårsaget de fundne defekter i lændepartiet.
En arcolyse behøver  

 ikke nødvendigvis at give symptomer, men giver en nedsat bevægelighed i  

 lænden, som dog ikke behøver at blive opdaget, og accepteres generelt ikke at  

 kunne opstå ved traumatisk påvirkning, medmindre der er tale om alvorlige  

 brud på rygsøjlen.
Sagsøgerens nakkesmerter, der var uomtalte i lægeerklæringen fra maj 1988,  

 giver først anledning til klage efter den 1. april 1989, hvor de fremkommer i  

 forbindelse med, at sagsøgeren rejser sig fra liggende stilling.
På denne  

 baggrund finder vidnet det næsten usandsynligt, at disse smerter skulle have  

 sammenhæng med faldet 1 l/2 år tidligere.
Sagsøgerens hypermobilitetssyndrom  

 kan muligt være medvirkende årsag til disse nakkesmerter.
Syndromet kan  

 udløse smerter, navnlig hos midaldrende kvinder, men også hos andre med  

 stigende frekvens fra 30-års alderen.
 Sagsøgeren har henvist til, at den principale påstand indebærer, at der  

 ikke sker fradrag ved fastsættelsen af mengraden p.g.a. forudbestående  

 ryglidelse, samt at det anerkendes, at skaden på nakke og skulder hidrører  

 fra arbejdsulykken (12-15+ 8% mengrad).
 Sagsøgerens subsidiære påstand forudsætter anerkendelse af, at  

 nakke/skulderskaden hidrører fra arbejdsulykken, men med fradrag for en  

 forudbestående ryglidelse (12+8% mengrad). Sagsøgerens mere subsidiære  

 påstand indebærer, at der ikke sker fradrag ved fastsættelsen af mengraden  

 p.g.a. forudbestående ryglidelse, samt at det lægges til grund, at  

 nakke/skulderskaden ikke hidrører fra arbejdsulykken.
Sagsøgeren har i øvrigt til støtte for sine påstande indledningsvis  

 anført, at der ved afgørelsen om årsagssammenhæng mellem en arbejdsulykke og  

 en skade må tages hensyn til såvel direkte som indirekte (afledte) følger af  

 ulykken og til, at der gælder en særlig bevisregel for denne  

 årsagsforbindelse i medicinsk tvivlsomme tilfældet idet det ifølge den på  

 ulykkestidspunktet gældende arbejdsskadeforsikringslov (lovbek. 450/87) §13  

 er bestemt, at et varigt men anses at være en følge af arbejdsskaden,  

 medmindre overvejende sandsynlighed taler herimod.
Denne bestemmelse må  

 fortolkes således, at den lemper bevisbyrden for årsagsforbindelsen til  

 lidelser, der viser sig senere end ulykken, og må indebære, at der statueres  

 årsagsforbindelse, medmindre der ikke er en overvejende sandsynlighed, der  

 taler herimod.
Til støtte for den principale og mere subsidiære påstand gøres gældende,  

 at de hos sagsøgeren konstaterede lændedefekter (arcolyse og olistese) med  

 deraf følgende smerter og bevægeindskrænkninger er en følge af ulykken, idet  

 der herved lægges vægt på speciallæge Elisabeth Skrivers vidneforklaring  

 sammenholdt med den omstændighed, at der ikke forud for ulykken har været  

 nogen tegn på ryglidelse.
Det må i hvert fald kunne lægges til grund, at det  

 ikke er udelukket, at ulykken er årsag til skaden, hvilket if ølge lovens §  

 13 fører til, at der statueres en sådan årsagsforbindelse.
Selv om retten  

 måtte lægge til grund, at der ikke eksisterer nogen årsagssammenhæng mellem  

 ulykke og skade, kan dette dog heller ikke føre til, at menprocenten  

 reduceres på grund af en forudbestående ryglidelse, idet der ikke er et klart  

 lægeligt grundlag for at konstatere denne lidelses andel af sagsøgerens  

 samlede smertetilstand.
Til støtte for den principale og subsidiære påstand gør sagsøgeren  

 endvidere gældende, at sagsøgerens smerter i nakke, skulderparti og baghoved  

 er en følge af ulykken.
Det fremgår klart af speciallæge Elisabeth Skrivers  

 erklæring, at den konstaterede rotationssubluksation mellem 1. og 2.  

 halshvirvel er traumatisk betinget, og ifølge hendes vidneforklaring er det  

 rimeligt at antage, at denne defekt har sammenhæng med sagsøgerens  

 ulykkestilfælde.
Selv om de meget voldsomme smerter i hoved-nakkeregionen  

 først opstår 1 l/2 år senere i forbindelse med, at sagsøgeren rejser sig og  

 muligt foretager en vridning af hovedet, må det efter overlæge Rosenørns  

 forklaring lægges til grund, at en sådan hovedvridning ikke kan forårsage en  

 subluksation hos en rask person.
Overlæge Rosenørn har da også i sin  

 erklæring af 10. januar 1991 udtalt, at ulykken meget vel kan have udløst  

 subluksationen.
Overlæge Sonne-Holms forklaring, hvorefter sagsøgerens  

 hypermobilitetssyndrom kan have betydning for nakkelidelsen, må afvises på  

 baggrund af, at dette syndrom, hvis nærmere karakter er uoplyst, aldrig har  

 givet sig udslag i gener til trods for, at sagsøgeren har været meget fysisk  

 aktiv indtil ulykken.
Såfremt det ikke findes bevist eller sandsynliggjort, at der eksisterer en  

 årsagssammensætning mellem ulykken og nakkeskaden, må det i hvert fald lægges  

 til grund, at der består en sådan lægelig tvivl om årsagssammenhængen, at  

 reglen i arbejdsskadeforsikringslovens §13 kan bringes i anvendelse, således  

 at der under alle omstændigheder skal ske en forhøjelse af mengraden med 8% i  

 henhold til Sikringsstyrelsens mentabel pkt.
C a: nogen bevægeindskrænkning  

 og/eller smerter lokalt i halssøjlen.
 Sagsøgeren fastholder, at landsretten kan og bør tage stilling til  

 mengraden, men hvis dette ikke findes muligt, må sagsøgerens mest subsidiære  

 påstand om genoptagelse af menfastsættelsessagen tages til følge.
Sagsøgte har til støtte for sin frifindelsespåstand gjort gældende, at  

 sagsøgte har truffet en korrekt afgørelse om mengraden ud fra et sagligt skøn  

 på grundlag af de lægelige oplysninger, der er de samme, som foreligger under  

 retssagen.
Landsretten må være tilbageholdende med at tilsidesætte et sådant  

 skøn, medmindre det er åbenbart forkert, og det er ikke sandsynliggtort i  

 denne sag.
Det må efter bevisførelsen kunne lægges til grund, at sagsøgeren har en  

 medfødt lændedefekt (arcolyse), som er årsag til olistesen, hvis denne ikke  

 også er medfødt.
Det er sagsøgtes opfattelse, at disse defekter, der bestod  

 forud for ulykkestilfældet, har haft betydning for omfanget af den  

 lændeskade, som ulykken har medført, idet en person med en fuldstændig rask  

 ryg ikke ville have fået så omfattende skade ved en faldulykke som den,  

 sagsøgeren var udsat for.
Det fremgår imidlertid af den supplerende udtalelse  

 af 4. november 1991 fra sagsøgte, at den fastsatte mengrad på 12% er udmålt i  

 overkanten og ikke ville være blevet højere, selv om det blev lagt til grund,  

 at sagsøgeren ikke havde haft en forud for ulykken bestående lændedefekt,  

 eller, hvis dette var tilfældet, at denne ikke havde haft betydning for  

 omfanget af den skade, som sagsøgeren pådrog sig.
Det må lægges til grund, at sagsøgerens nakke- og hovedsmerter, der ikke  

 er beskrevet i overlæge Rosenøms erklæring af 19. maj 1988, først er opstået  

 den 1. april 1989 som følge af en pludselig drejning af hovedet muligvis  

 kombineret med sagsøgerens hypermobilitetssyndrom som forklaret af overlæge  

 Sonne-Holm.
Det må således anses for godtgjort, at der er en overvejende  

 lægelig sandsynlighed for, at sagsøgerens nakkeskade ikke hidrører fra  

 ulykkestilfældet, hvorfor bevisformodningsreglen i  

 arbejdsskadeforsikringslovens §13 ikke skal anvendes i denne situation.
Der  

 skal således ikke fastsættes en højere mengrad på grund af nakkeskaden.
Såfremt det måtte antages, at sagsøgerens nakke- og hovedsmerter hidrører  

 fra ulykken, skal den næmmere fastsættelse af mengraden ske i  

 Arbejdsskadestyrelsen i overensstemmelse med de retningslinier, som dommen  

 angiver, og med bistand af den lægelige sagkundskab, som de administrative  

 myndigheder arbejder sammen med.
I denne situation skal landsretten således  

 ikke fastsætte mengraden, men hjemvise sagen til fomyet administrativ  

 behandling.
 Landsrettens bemærkninger:
 Det lægges til grund, at sagsøgeren ved tilskadekomsten i 1987 var en  

 ganske ung, aktiv sportsudøver, som aldrig havde haft problemer med sin ryg.
 Efter speciallæge Elisabeth Skrivers forklaring må det anses for højst  

 sandsynligt, at den dobbeltsidige defekt i hvirvelbuen (arcolyse) og  

 fremadglidningen af den 5. Iændehvirvel (olistese) med de deraf følgende  

 smerter og bevægeindskrænkninger er forårsaget af nævnte tilskadekomst, og  

 der er i hvert fald ikke nogen overvejende sandsynlighed, der taler imod  

 dette, jf. § 13 i den dagældende lov om arbejdsskadeforsikring.
 Det fremgår af såvel sagsøgerens egen forklaring som af overlæge Rosenøms  

 erklæring af 19. maj 1988, at sagsøgeren umiddelbart efter tilskadekomsten  

 havde smerter også op i nakke og baghoved, men at lændesmerterne hurtigt blev  

 dominerende.
 Efter overlæge Rosenøms og speciallæge Skrivers forklaringer finder retten  

 det rimeligt at antage, at nakkegenerne hidrører fra tilskadekomsten, således  

 at der ikke er en overvejende sandsynlighed, der taler herimod, jf.  

 ovennævnte § 13.
 Der foreligger ikke nærInere oplysninger om det hos sagsøgeren  

 konstaterede hypermobilitetssyndrom, som herefter ikke kan tillægges  

 betydning ved bedømmelsen af årsagen til nakkesmerterne.
 Som følge af det anførte gives der sagsøgeren medhold i, at mengraden skal  

 fastsættes højere end 12%, men retten finder, at den nærmere fastsættelse af  

 mengraden må ske ved en fornyet behandling på det ovenfor anførte grundlag  

 hos de administrative myndigheder.
 På denne baggrund tages sagsøgtes subsidiære påstand om hjemvisning til  

 følge.
- - - Sagsøgte, Den sociale Ankestyrelse, betaler 14.500 kr. i sagsomkostninger  

 til sagsøgeren, Finansforbundet som mandatar for A.
 Højesterets dom.
 Den indankede dom er afsagt af Østre Landsret.
 I pådømmelsen har deltaget fem dommere: Pontoppidan, Hornslet, Blok,  

 Jørgen Nørgaard og Børge Dahl.
 Appellanten, Den Sociale Ankestyrelse, har gentaget sin påstand om  

 frifindelse.
 Indstævnte, Finansforbundet som mandatar for A, har gentaget sin  

 principale, subsidiære og mere subsidiære påstand og mest subsidiært påstået  

 stadfæstelse.
 Der er til brug for Højesteret tilvejebragt yderligere oplysninger.
 Retslægerådet har besvaret en række spørgsmål fra hver af parternes  

 advokater den 22. juni 1995 og nogle supplerende spørgsmål den 18. juni 1996.  

 Heraf fremgar bl.a. (nummereringen er ændret af Højesteret):
 Vedrørende nakken:
 Spørgsmål 1:
Finder Retslægerådet det sandsynligt, at man kan få en forvridning i den  

 øvre del af halshvirvelsøjlen ved et indirekte traume op gennem rygsøjlen som  

 beskrevet? Svar:
Nej Spørgsmål 2:
Kan skadelidtes nakkesymptomer, der opstod den 1. april 1989, tilskrives  

 ulykkestilfældet den 31. august 1987, eller taler de tidsmæssige forhold med  

 overvejende sandsynlighed herimod, jf. arbejdsskadeforsikringslovens § 13? Svar:
 Retslægerådet anser det for usandsynligt, at skadelidtes nakkesymptomer,  

 der opstod den 1. april 1989, kan tilskrives ulykkestilfældet den 31. august  

 1987.
 Spørpsmål 3:
Finder Retslægerådet det sandsynligt, hvis man har haft en overstrækning  

 af senebånd, ledkapsler og lignende i den øvre del af halshvirvelsøjlen, at  

 der kan opstå subluksation, bevægelsesindskrænkning og smerter senere i  

 forløbet ved en pludselig kraftig drejning af hovedet uden udefra kommende  

 påvirkning? Svar:
 Ifølge sagens akter har skadelidte kun haft beskedne symptomer fra  

 halshvirvelsøjlen i perioden 31. august 1987 - 1. april 1989. Sammenholdt med  

 den moderate læsion af nakken, som skadelidte var udsat for i 1987, anser  

 Retslægerådet det for usandsynligt, at ulykkestilfældet i 1987 har været en  

 disponerende faktor til de pludseligt opståede nakkesmerter i 1989, jf.  

 svaret på spørgsmål 1. Vedrørende kenden:
 Spørpsmål 4:
Hvor hyppigt ses arkolyse og spondylolistese i lænden hos voksne? Svar:
Arkolyse og spondylolistese i lænden optræder hos 5-7 % af den hvide  

 befolkning.
Hos eskimoer ligger hyppigheden omkring 40%. Spørgsmål 5:
Hvilken kategori af enkeltstående traumer kan udløse en dobbeltsidig  

 arkolyse og spondylolistese med glidning i en forudbestående normal ryg? Svar: Dobbeltsidig arkolyse og spondylolistese med glidning i en  

 forudbestående normal ryg, udløst af enkeltstående traumer, forekommer så  

 sjældent, at spørgsmålet ikke kan besvares.
 Spørgsmål 6:
Kan det i aktuelle sag beskrevne fald fra stol have bevirket en  

 dobbeltsidig arkolyse og spondylolistese, eller taler overvejende  

 sandsynlighed herimod, jf. arbejdsskadeforsikringsloven § 13? Svar:
Nej.
Retslægerådet anser det for usandsynligt, at det i den aktuelle sag  

 beskrevne fald fra stol kan have bevirket en dobbeltsidig arkolyse og  

 spondylolistese.
 Spørgsmål 7:
Er en arkolyse og spondylolistese mellem 5. Iændehvirvel og 1.  

 korsbenshvirvel med nogen glidning forbundet med nedsat bevægelighed i  

 lænden? Svar:
Patienter, der som følge af arkolyse og spondylolistese har lændesmerter,  

 vil have en smertebetinget nedsat bevægelighed i lænden.
Patienter uden  

 lændesmerter må antages at have normal bevægelighed i lænden.
 Spørpsmål 8:
 Finder Retslægerådet det sandsynligt, at man kan få en smertetilstand i  

 lænden, som den tilstand, der er beskrevet hos A eftertraumet i 1987, såfremt  

 man ikke røntgenologisk har kunnet påvise arkolyse og spondylolistese? Svar:
Spørgsmålet er hypotetisk og kan derfor kun besvares generelt.
Det er  

 imidlertid Retslægerådets opfattelse, at længerevarende rygsmerter af  

 karakter som beskrevet hos skadelidte vil kunne opsta efter et traume af den  

 karakter, som skadelidte var ude for i 1987, også selvom der ikke forud  

 består arkolyse og spondylolistese.
En tilstedeværende arkolyse og  

 spondylolistese må på den anden side antages at kunne disponere til  

 opståelsen af længerevarende lændesmerter efter et forudgående traume.
I  

 Arbejdsskadestyrelsens mentabel til brug ved menafgørelser truffet den 1.  

 november 1985 og senere i arbejdsskadesager hed det bl.a.: »...
Tabellen er en normaltabel.
Fravigelser af tabelsatserne vil dog kun finde  

 sted, hvor der foreligger ganske særlige forhold. ...
 I tilfælde, hvor skadelidte har en lidelse, der har været tilstede forud  

 for arbejdsskaden, kan der blive tale om en særvurdering af menets omfang.  

 ...
 Rammer arbejdsskaden et område, der i forvejen er varigt skadet, vil der  

 ved fastsættelsen af mengraden kun blive taget hensyn til den af  

 arbejdsskaden forvoldte forværrelse af tilstanden, hvilket i almindelighed  

 vil resultere i mengrader, der er mindre end normaltabellens. ...
III.
Hals og ryg. ...
C.
Andre rygskader a.
Halssøjlen Nogen bevægeindskrænkning og/eller smerter lokalt ...8 ...
b. Øvrige del af rygsøjlen Rygsmerter med nogen bevægeindskrænkning......12-15 ...« I mentabellen gældende for afgørelser truffet den 19. februar 1996 og  

 senere hedder det bl.a.: »...
Anden årsag end arbejdsskaden Menet bliver beregnet efter tabellens satser, medmindre der er overvejende  

 sandsynlighed for, at andre forhold end arbejdsskaden er årsag til  

 tilstanden.
 Forudbestående lidelser/skader ...
Hvis arbejdsskaden ... rammer et område, der i forvejen er varigt skadet,  

 vil der kun blive taget hensyn til den forværrelse af tilstanden, der følger  

 af arbejdsskaden.
Dette vil i almindelighed resultere i mengrader, der er  

 mindre end efter normaltabellen.
 Hvis en lidelsefi som ikke er en følge af arbejdsskaden, medfører  

 usædvanlige følger af denne arbejdsskade, vil det indga i vurderingen af  

 mengraden.
 For eksempel vil en ubetydelig skramme, der ender med amputation af  

 underbenet hos en person med diabetes, normalt føre til en større  

 godtgørelse, end skrammen ville give i sig selv.
Der vil dog ikke blive tale om fuld godtgørelse fortab af underben, idet  

 skaden og sygdommen tilsammen fører til det voldsomme forløb, som ingen af  

 dem i sig selv kunne have fremkaldt på skadetidspunktet...« Højesterets bemærkninger.
 Efter arbejdsskadeforsikringslovens §13 skal A's gener - såvel lændegener  

 som nakkegener - »anses for at være en følge af arbejdsskaden, medmindre  

 overvejende sandsynlighed taler herimod«.
 I overensstemmelse med Retslægerådets svar på spørgsmål 1-3 må det anses  

 for usandsynligt, at A's nakkegener er en følge afarbefdsskaden.  

 Arbejdsskadestyrelsen og Den Sociale Ankestyrelse har herefter med rette set  

 bort fra hendes nakkegener ved fastsættelsen af mengraden efter  

 arbejdsskadeforsikringsloven.
 Med hensyn til lændegenerne udtaler fire dommere - Pontoppidan, Hornslet,  

 Jørgen Nørgaard og Børge Dahl - følgende:
 Efter Retslægerådets besvarelse af spørgsmålene 7 og 8 finder vi, at det  

 ved fastsættelsen af A's mengrad må lægges til grund, at det ikke kan anses  

 for overvejende sandsynligt, at hendes aktuelle lægelige situation, for så  

 vidt angår smertebetinget nedsat bevægelighed i lænden, kan henføres til  

 andet end ulykken i 1987. Der har derfor ikke været grundlag for ved  

 fastsættelsen af mengraden at foretage noget fradrag i anledning af den  

 forudbestående rygdefekt, som A efterRetslægerådets besvarelse afspørgsmålene  

 5 og 6 må antages at have haft, jf. herved princippet i § 26 i den gældende  

 arbejdsskadeforsikringslov.
 Ved Den Sociale Ankestyrelses fastsættelse af mengraden til 12% er der  

 imidlertid ifølge styrelsens skrivelse af 23. april 1990 lagt vægt på, at A  

 havde »en forudbestående ryglidelse«.
 Der skal herefter nu ske en modsvarende forhøjelse af A's mengrad, idet vi  

 ikke finder at kunne tillægge næstsidste afsnit i Ankestyrelsens - efter  

 sagsanlægget afgivne - udtalelse af 4. november 1991 betydning.
 Vi stemmer derfor for at tage indstævntes mere subsidiære påstand til  

 følge.
 Dommer Blok udtaler:
Det må efter de foreliggende lægelige udtalelserherunder også speciallæge  

 Skrivers forklaring for landsretten - lægges til grund, at de hos A  

 konstaterede defekterved hvirvelbuerne i 5. lændehvirvel (arkolyse) var  

 medfødte eller i hvert fald bestod forud for ulykken, og at de giorde hendes  

 ryg mere sårbar over for traumatisk påvirkning.
Den Sociale Ankestyrelse har  

 på grundlag af overlæge Sonne-Holms vurdering anset det for overvejende  

 sandsynligt, at disse forudbestående defekter har været medvirkende årsag til  

 A's lændeskade eller dennes omfang, jf. herved arbejdsskadeforsikringslovens  

 §13. Jeg finder, at der ikke er tilvejebragt oplysninger, som giver grundlag  

 for at anfægte denne vurdering.
Det bemærkes herved, at Retslægerådet i  

 svaret på spørgsmål 8 alene har udtalt, at rygsmerter af karakter som  

 beskrevet hos A vil kunne opstå efter et traume af den omhandlede karakter  

 også hos personer uden forudbestående rygdefekter.
 Efter den praksis, som har været lagt til grund ved anvendelsen af  

 arbejdsskadeforsikringslovens regler også forud for gennemførelsen af den  

 udtrykkelige bestemmelse herom i den gældende lovs § 26, har det herefter -  

 for så vidt dette er sket - været berettiget ved fastsættelsen af mengraden  

 at foretage nedsættelse under hensyn til A's forudbestående rygdefekter.
 Jeg stemmer derfor for at tage appellantens påstand om frifindelse til  

 følge.
 Afgørelsen træffes efter stemmeflertallet.
 Thi kendes for ret: Appellanten, Den Sociale Ankestyrelse, tilpligtes at  

 fastsrette A's mengrad til mere end 12 % og højst 15 %. I sagsomkostninger  

 for landsret og Højesteret skal Den Sociale Ankestyrelse inden 14 dage efter  

 denne højesteretsdoms afsigelse betale 15.000 kr. til indstævnte,  

 Finansforbundet som mandatar for A.
