(Til samtlige amtsråd) Cirkulærets formål og indhold På baggrund af betænkning nr. 1193 om virksomhedernes miljøtilsyn (VMT) og  

 arbejdet i VMT-udvalget er der udarbejdet en aftale om et udbygget samarbejde  

 mellem de indre og ydre miljømyndigheder.
 Det udbyggede samarbejde omfatter både de centrale og decentrale indre og  

 ydre miljømyndigheder.
 På det centrale niveau skal samarbejdet udbygges ved koordinering af  

 planer, regler og indsatser/kampagner.
 På decentralt niveau skal samarbejdet udbygges ved at sikre enkel og  

 effektiv sagsbehandling og fælles indsatser/kampagner og tilsyn.
Dette cirkulære har til formål at sikre en forenkling for virksomhederne  

 ved en koordination af de to systemers tilsyn og en effektivisering af  

 tilsynet ved at tilsynsmyndighederne får adgang til hinandens data.
Endvidere  

 skal cirkulæret sikre en bedre udnyttelse af de forhåndenværende ressourcer  

 ved en hensigtsmæssig arbejdsfordeling de to systemer imellem, således at  

 dobbeltarbejde undgås.
 Cirkulæret omhandler samarbejdet mellem amtskommunerne og  

 arbejdstilsynskredsene om anmelde-/godkendelsespligtige virksomheder,  

 tilsynsvirksomhed og virksomhedsregistrering.
 Cirkulæret udstedes med hjemmel i § 56 i lov om miljøbeskyttelse  

 (Miljøministeriets lovbekendtgørelse nr. 68 af 24. januar 1989).
Godkendelser og anmeldelser 2.1. Risikovirksomheder Amtsrådets behandling af sager vedr.
EF's  

 risikodirektiv/risikobekendtgørelsen skal ske i overensstemmelse med  

 retningslinierne i Vejledning fra Miljøstyrelsen nr. 4/1990 om Pligter ved  

 risikobetonede aktiviteter og Arbejdstilsynets cirkulæreskrivelse nr. 3/1990,  

 kapitel 5- godkendelser m.v.
2.2. Kap. 5 - godkendelser Amtsrådets behandling af godkendelsessager for de virksomhedstyper, der  

 både figurerer på bilaget til miljøbeskyttelsesloven over særligt forurenende  

 virksomheder og på bilaget til Arbejdsministeriets bekendtgørelse om  

 arbejdets udførelse, skal koordineres med arbejdstilsynskredsen.
Når  

 amtsrådet modtager ansøgning fra en af de fælles virksomheder, sendes kopi  

 heraf til kredsen til orientering/underretning.
Samarbejdet kan evt. udbygges  

 med fælles møder med virksomheden i forbindelse med sagsbehandlingen.
Amtsrådet kan i samarbejde med kredsen opstille retningslinier for,  

 hvorledes godkendelsessager skal behandles.
Retningslinierne bør sikre, at  

 der ikke opstilles modstridende vilkår samt medføre en forenklet og  

 koordineret sagsbehandling og gensidig udveksling af oplysninger.
 Amtsrådet bør desuden løbende tilsende kredsen kopi af alle godkendelser  

 vedrørende virksomheder, som vurderes at have fælles interesse.
Tilsynsvirksomhed Amtsrådet videresender oplysninger, der vurderes at have betydning for  

 kredsen, f.eks. miljøtekniske beskrivelser af produktionsanlæg, forbrug af  

 stoffer og materialer, påbud og forbud.
Amtsrådet og kredsen koordinerer tilsynsbesøg ved f.eks. fælles  

 tilsynsbesøg på udvalgte virksomheder, som f.eks. kemiske virksomheder,  

 støberier, garverier.
Samordning af tilsynsbesøg bør ligeledes ske ved  

 nyetablerede virksomheder og virksomheder, der besøges som følge af klager.
 Amtsrådet koordinerer lokale tilsynskampagner og undersøgelser med  

 kredsens indsatser og kampagner.
 Amtsrådet tilsender kredsen kopi af tilsynsrapporter for alle tilsyn på  

 fælles virksomheder, hvor der har været grundlag for påtale, henstilling  

 eller lignende, eller hvor miljømyndighederne vurderer, at der er forhold,  

 der kræver påtale fra kredsens side.
Amtsrådet kan yde vejledning på kredsens vegne på områder, hvor  

 tilsynsarbejdet vedrører de samme forhold, f.eks. kemi, støj, genteknologi og  

 affaldsbehandlingsanlæg.
Kredsen underrettes efterfølgende herom.
 Relevante publikationer, meddelelser, cirkulæreskrivelser m.v., som  

 vurderes at have kredsens interesse, fremsendes hertil.
 Der afholdes kontaktmøder med kredsen.
 Samarbejdet kan udvides til at omfatte andre forhold end de ovenfor  

 nævnte, såfremt der konstateres behov herfor.
Virksomhedsregistrering Relevante oplysninger og informationer udveksles amtsrådet og kredsen  

 imellem.
Det betyder, at virksomhederne, hvor det drejer sig om fælles  

 oplysninger, kan afgive pågældende til en af de to myndigheder.
Hermed opnås  

 en større mulighed for at koordinere besøg, vejledning, påbud m.v.
 På længere sigt, når der er etableret fælles registre og når de to  

 myndigheder i registerlovsforstand betragtes som een myndighed, vil  

 virksomhederne kunne nøjes med at afgive oplysninger til een myndighed.
Redegørelse Amtsrådet skal som en del af amtsrådets tilsynsberetning, jf.  

 Miljøministeriets bekendtgørelse nr. 788 af 21. november 1986, redegøre for,  

 hvorledes samarbejdet med kredsen er forløbet.
Ikrafttrædelse Dette cirkulære træder i kraft den 1. januar 1991.
