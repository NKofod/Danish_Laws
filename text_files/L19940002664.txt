 Ved noteveksling mellem København og Niamey den 9. og den 30. november  

 1993 er der indgået en overenskomst mellem Danmark og Niger, ifølge hvilken  

 den danske regering i 24 måneder i perioden 1993-95 yder et beløb på 2,5 mio.  

 kr. som støtte til 1. fase af lokalplan for Zinder departement i Niger.
Projektets formål er at støtte det decentraliseringsprogram, der er  

 vedtaget af Nigers nye regering, hvorved regional- og ressourceplanlægningen  

 lokalt søges styrket.
Gennem denne bevilling vil specifikt  

 planlægningsarbejdet i Zinder departementet blive støttet.
