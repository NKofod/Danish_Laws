En 65-årig mand med en kræftsvulst klagede over, at hans hustru havde  

 fået ufuldstændig information om hans sygdom.
Lægen oplyste kun om diagnosen.
 Patientklagenævnet fandt grundlag for kritik, idet information om  

 diagnosen krævede en nærmere forklaring for at undgå misforståelser.
 En 65-årig mand med en lokaliseret kræftsvulst i blæren klagede over, at  

 hans hustru havde fået ufuldstændig information af egen læge om hans sygdom.
Senere på året hævede klagers ben, og i forbindelse med behandling med  

 vanddrivende medicin, oplyste egen læge klagers hustru om de fund, der var  

 gjort på sygehuset, idet han blot meddelte ordlyden af diagnosen.
Der blev  

 ikke spurgt og heller ikke talt om sygdommens udbredelse og prognose.
Et par måneder senere blev klager indlagt akut på grund af udtalt træthed,  

 afkræftethed og forværring af kronisk bronchitis.
Under indlæggelsen  

 forværredes tilstanden, og klager måtte behandles på intensiv afdeling i  

 respirator.
 Såvel Sundhedsstyrelsen som Patientklagenævnet fandt, at  

 egen læge havde udvist manglende omhu, jfr. lægelovens § 6, stk. 1, ved at  

 have givet ufuldstændig information, idet information givet i form af  

 oplysning om diagnosen opnået ved den mikroskopiske undersøgelse af svulsten  

 for at være forståelig krævede en nærmere forklaring, og at der i modsat fald  

 var betydelig risiko for misforståelser.
 Offentliggjort i Sundhedsvæsenets Patientklagenævns Årsberetning for 1992  

 s. 48.
