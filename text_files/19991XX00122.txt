Skriftlig fremsættelse (1. december 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om en aktiv  

 arbejdsmarkedspolitik og lov om Arbejdsmarkedets Tillægspension.  

 (Arbejdspraktik, aktivering af 58-59 årige, puljejob og  

 jobtræning, forsøg med rammerne for aktiveringsindsatsen,  

 m.v.).
(Lovforslag nr.
L 109).
 Forslaget er et led i regeringens ønsker om at  

 få mere fleksibilitet   og dermed kvalitet i de enkelte tilbud - ind i  

 aktiveringsindsatsen.
 Opkvalificering og fortsat kompetenceudvikling er sammen  

 med afprøvning af arbejdsmarkedsparathed de bærende elementer i  

 aktiveringsindsatsen og i arbejdsmarkedspolitikken generelt.
 Ved de seneste ændringer af reformen er der sket en  

 styrkelse af disse elementer   bl.a. ved en øget målretning af  

 uddannelsesindsatsen og ved at flere grupper af ledige, fx ledige på  

 forlængede dagpenge, er omfattet af ret og pligt til aktivering.
 Nogle af elementerne i reformen, især fremrykning af  

 ret og pligt til aktivering til ved 1 års ledige sammenholdt med et  

 krav om aktivering i mindst 75 pct. af aktivperioden, og hovedreglen om, at  

 der højst må gå 4 uger mellem tilbud, har betydet en  

 begrænsning af Arbejdsformidlingens muligheder for fleksibilitet   og  

 dermed kvalitet   i tilbudsgivningen.
 Udgangspunktet for regeringens forslag til ændringer  

 har været, at der ikke på indeværende tidspunkt er grundlag  

 for at ændre væsentligt ved den aktive arbejdsmarkedspolitik.  

 Implementeringen af 3. fase af reformen er fortsat i gang, og fremrykningen  

 af ret og pligt til aktivering ved 1 års ledighed er først  

 indfaset i 2001.
 Lovforslaget indeholder justeringer inden for  

 følgende områder:
 1.	Fleksibilitet i aktiveringsindsatsen for ledige på 58 og 59  

 år.
 2.	Sammenlægningen af offentlig jobtræning og puljejob til  

 ét redskab.
 3.	Arbejdspraktik som nyt redskab i aktiveringsindsatsen.
 4.	Forsøg i 2 regioner med ændringer af rammerne for  

 aktiveringsindsatsen.
 Der vil herudover blive tale om justeringer på  

 følgende regler fastsat i bekendtgørelse om en aktiv  

 arbejdsmarkedsindsats:
 5.	4-uger reglen mellem tilbud afskaffes.
 6.	Pligten til supplerende tilbud ved 25 timers ordinært arbejde  

 nedsættes til 20 timer.
Ad 1. Retten til tilbud for ledige på 58 og 59  

 år opretholdes, men de regionale arbejdsmarkedsråd vil efter en  

 konkret vurdering af målgruppen og behovene på det regionale  

 arbejdsmarked kunne fastsætte retningslinier for fravigelse af  pligten  

 til tilbud.
Arbejdsformidlingen foretager på baggrund af rådets  

 retningslinier en konkret og individuel vurdering af, om pligten til tilbud  

 skal fraviges.
 Ad 2. Spørgsmålet om forenkling ved  

 sammenlægning af puljejob og offentlig jobtræning til ét  

 redskab blev berørt i forbindelse med indgåelse af aftale med  

 Kommunernes Landsforening om kommunernes økonomi 2000-2002, da de to  

 redskaber generelt ligner hinanden så meget, at det forekommer  

 unødigt kompliceret at opretholde dem som to forskellige redskaber.
 Puljejobordningen foreslås nedlagt, og redskabet  

 bliver herefter offentlig jobtræning, men vigtige elementer fra  

 puljejobordningen indgår fremover i regelsættet for offentlig  

 jobtræning.
 Ad 3. Det overordnede formål med arbejdspraktik som  

 nyt redskab er, at et kort praktikophold i en privat virksomhed skal  

 føre til ordinær ansættelse   evt. efter opkvalificering  

 af den ledige ved uddannelse eller jobtræning.
Praktikopholdet vil kunne være på mellem 2 og  

 4 uger.
I praktikperioden modtager den ledige en praktikydelse fra a-kassen  

 svarende til individuelle dagpenge.
 Ad. 4. De mange styringskrav i såvel  

 regelsættet som i de bevillingsmæssige forudsætninger  

 samtidig med eksistensen af centralt fastsatte mål- og resultatkrav har  

 givet Rådene mindre råderum for at tilrettelægge indsatsen.
 Efter forslaget får ministeren hjemmel til at  

 iværksætte forsøg i 2 regioner, for herved at få en  

 vurdering af, om det er muligt og hensigtsmæssigt at mindske omfanget  

 af de centrale styringskrav   samtidig med at effekten af den  

 arbejdsmarkedspolitiske indsats som minimum fastholdes og helst forbedres.  

 Der vil blive tale om forsøg i en 2-årig periode.
 Samlet skønnes lovforslaget og ændringerne i  

 bekendtgørelsen at medføre  mindreudgifter for det offentlige  

 på ca. 225 mio. kr. i år 2000 og ca. 315 mio. kr. i de  

 følgende år.
 Idet jeg i øvrigt henviser til de enkelte  

 lovforslag og bemærkningerne hertil, skal jeg på regeringens  

 vegne anbefale forslagene til Tingets velvillige behandling.
