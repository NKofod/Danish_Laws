 I medfør af § 38, stk. 7, i beredskabsloven, lov nr. 1054 af 23.
 december 1992, fastsættes:
Ekspropriationsmyndigheder § 1.  Vedkommende minister kan iværksætte  

 ekspropriation af fast ejendom til brug for udførelsen af civile  

 beredskabsopgaver.
 Stk. 2.  Vedkommende minister kan for så vidt angår  

 ikke-statslige foranstaltninger tillade, at der iværksættes ekspropriation af  

 fast ejendom til brug for udførelsen af civile beredskabsopgaver.
Meddelelse § 2.  Når en beslutning om ekspropriation agtes  

 truffet, sender vedkommende minister meddelelse herom til ejere og brugere,  

 der vil blive omfattet af ekspropriationen.
 Stk. 2.  Bekendtgørelse om den planlagte ekspropriation  

 indrykkes i Statstidende og i et eller flere af de dagblade, der udkommer på  

 egnen, til underretning for enhver, der som ejer, bruger, panthaver eller i  

 hvilken som helst anden egenskab har en retlig interesse at varetage.
 Stk. 3.  Meddelelse og bekendtgørelse skal angive den  

 eller de ejendomme, den planlagte ekspropriation angår, og hvad den planlagte  

 ekspropriation går ud på.
 Stk. 4.  Indsigelse imod eller bemærkninger til den  

 planlagte ekspropriation kan sendes til vedkommende minister inden for en  

 frist af 14 dage fra modtagelse af meddelelse i henhold til stk. 1 eller  

 efter bekendtgørelsens indrykning, jf. stk. 2.
 § 3.  Når fristen i henhold til § 2, stk. 4, er  

 udløbet, træffer vedkommende minister beslutning om, hvorvidt der skal  

 gennemføres en ekspropriation og i bekræftende fald, hvorledes  

 ekspropriationen og foranstaltningerne skal gennemføres.
 Stk. 2.  Vedkommende minister sender ejere og brugere og  

 andre interesserede, der måtte have meldt sig, meddelelse om  

 ekspropriationsbeslutningens indhold og om foranstaltningernes gennemførelse.
 Stk. 3.  Vedkommende minister drager omsorg for  

 tinglysning af den skete ekspropriation.
Erstatning § 4.  Den, der har begæret ekspropriation  

 (rekvirenten), skal senest 14 dage efter beslutningen om ekspropriation sende  

 de erstatningsberettigede forslag til erstatningen.
Stk. 2.  Opnås mindelig overenskomst om erstatningens  

 størrelse ikke senest 8 uger efter, at erstatningsforslag er sendt, skal  

 rekvirenten indbringe erstatningsspørgsmålet for vedkommende  

 taksationskommission, jf. § 57 i lov om offentlige veje.
Fristen kan fraviges  

 med tilslutning af de erstatningsberettigede.
 Stk. 3.  Om sagens behandling for  

 taksationsmyndighederne, erstatningens fastsættelse og udbetaling m.v. finder  

 § 51, §§ 53 - 55 og §§ 59 - 67 i lov om offentlige veje tilsvarende  

 anvendelse med fornødne lempelser, idet rekvirenten træder i stedet for  

 vejbestyrelsen.
Stk. 4.  Rekvirentens begæring om taksation skal være  

 skriftligt affattet.
Den skal angive vedkommende ejeres og brugeres navne og  

 postadresser, vedkommende ejendoms matrikelbetegnelse, samt hvad  

 ekspropriationen og de heraf følgende foranstaltninger nærmere går ud på.
 § 5.  Rekvirenten afholder udgifterne i forbindelse  

 med ekspropriationens gennemførelse, herunder udgifterne til  

 taksationsforretningen.
 Stk. 2.  Formanden for kommissionen kan kræve, at  

 rekvirenten forskudsvis indbetaler et beløb til dækning af udgifterne i  

 forbindelse med taksationsforretningen.
Ikrafttræden § 6.  Bekendtgørelsen træder i kraft den 10. februar  

 1995.
