§ 1 I bekendtgørelse nr. 931 af 6. december 1993 om samhandel inden for Det  

 Europæiske Fællesskab med svin samt om indførsel af svin fra tredjelande  

 foretages følgende ændringer:
 1. Overskriften affattes således:
 »Bekendtgørelse om samhandel inden for Den Europæiske Union med svin  

 samt om indførsel af svin fra tredjelande«.
 2. I § 1 indsættes som nr. 7:
 3. I § 2 indsættes efter stk. 3 som nyt stykke:
» Stk. 4.  Hvis transporten omfatter flere  

 bestemmelsessteder, skal svinene dog samles i lige så mange sendinger, som  

 der er bestemmelsessteder.
Hver sending skal indtil bestemmelsesstedet  

 ledsages af ovennævnte certifikat.
En sådan undtagelse kan kun indrømmes  

 modtagere, som forinden er blevet registreret som bestemmelsesstedets  

 kompetente myndighed, samt godkendte transportvirksomheder, der er forpligtet  

 til at opfylde forskrifter vedrørende desinfektion af køretøjer og til at  

 overholde en række velfærdsbestemmelser.« Stk. 4  bliver herefter stk. 5.
 4. Overskriften til § 6 affattes således:
 » Samlesteder ».
 5. I § 6, stk. 1, ændres »marked eller  

 samlingssteder« til: »samlesteder«.
 6. I § 6, stk. 2 og 3, ændres »markeder og  

 samlingssteder« til: »samlesteder«.
 7. Efter § 12 indsættes:
» § 12 a.  Svin, som ikke i de sidste tredive  

 dage har opholdt sig på den medlemsstats område, hvor bedriften er  

 beliggende, må først optages i bestemmelsesbesætningen, når den dyrlæge, som  

 er ansvarlig for den pågældende besætning, har forvisset sig om, at der ikke  

 er risiko for, at dyrene bringer besætningens sundhedstilstand i fare.« 8. I § 13 ændres »og §§ 9-12« til: »eller §§  

 9-12 a.« § 2 Bekendtgørelsen træder i kraft den 21. februar 1995.
Veterinærdirektoratet, den13. februar 1995 Erik Stougaard / Sten Stromgren (* 1) Bekendtgørelsen indeholder bestemmelser, der gennemfører dele af  

 Rådets direktiv 94/42, EF-tidende L 201 s. 26.
