Vejledning til bekendtgørelse om  

 ændring af bekendtgørelse  

 om fleksibel efterløn Direktoratet har i bekendtgørelse nr. 1164 af 15. december 2000  

 foretaget ændringer i bekendtgørelse nr. 561 af 22. juni 2000 om  

 fleksibel efterløn.
Samtidig har direktoratet ved denne vejledning  

 ændret vejledning nr. 100 af 22. juni 2000.
 I vejledningen til bekendtgørelsens § 30  

 foretages følgende ændringer:
Til § 30 Forholdet til ferieloven » Et medlem, der overgår til fleksibel  

 efterløn, følger ferielovens almindelige regler med hensyn til  

 udbetaling af feriegodtgørelse.
Det vil sige, at arbejdsgiveren skal  

 attestere feriekortet, hvis medlemmet holder ferie med  

 feriegodtgørelse i et ansættelsesforhold.
Efter ferieloven er det en betingelse for udbetaling af  

 feriegodtgørelse, at det attesteres, at ferie holdes umiddelbart efter  

 udbetalingstidspunktet.
Det betyder, at udbetales feriegodtgørelsen  

 lige før overgangen til efterløn, uden at der holdes ferie,  

 betragtes beløbet som udbetalt i efterlønsperioden.
 Et medlem, der går på efterløn fra  

 overgangsydelse, og som vælger at arbejde efter 200 timers reglen  

 følger reglerne i bekendtgørelse om arbejde og indtægter  

 mv. i efterlønsperioden.
 Udbetalinger af små beløb i  

 feriegodtgørelse efter ferielovens § 30, stk. 2 og 3,  

 medfører ikke fradrag i efterlønnen (500 kr. og 1.000 kr.).
Til § 30, stk. 1 Hvis medlemmet i forbindelse med ansættelsen  

 afholder ferie med løn, skal der ske fradrag for antallet af  

 løntimer.
Det betyder, at et medlem, der holder ferie med løn,  

 kan få udbetalt efterløn for de resterende timer.
Dog finder  

 mindsteudbetalingsreglen anvendelse.
Til § 30, stk. 2 Hvis medlemmet holder ferie og får  

 feriegodtgørelse, skal der for hver feriedag fratrækkes 1/5 af  

 efterlønnen for en uge.
Da ferie i henhold til ferieloven frem til 1.  

 maj 2002 afholdes i en 6 dages uge, skal antallet af feriedage, der er  

 optjent før 1. januar 2001 ganges med 5/6. Afrunding sker efter de  

 almindelige afrundingsregler.
Fradraget skal foretages på det  

 tidspunkt, hvor ferien holdes.
Med virkning fra 1. maj 2002 holdes ferie efter ferieloven  

 som udgangspunkt i en 5 dages uge.
Ferie vil ved aftale fortsat kunne  

 optjenes og afholdes i en 6 dages uge.
For disse medlemmer vil der fortsat  

 skulle omregnes med 5/6. Ferie, der er optjent i timer ifølge aftale,  

 omregnes også til hele og halve dage.
 Eksempel:
Medlemmet har før overgangen optjent 13 dages ferie  

 med feriegodtgørelse til afholdelse i en 6 dages uge.
Efter omregning  

 og afrunding foretages fradrag for 11 dage.
Til § 30, stk. 3 Er feriegodtgørelsens bruttobeløb pr. dag  

 mindre end fradraget i efterlønnen, kan der suppleres med  

 efterløn for de pågældende dage.
Det betyder, at medlemmet  

 sammenlagt kan få udbetalt et beløb, som svarer til medlemmets  

 efterløn.
Til § 30, stk. 4 Efter hovedreglen i stk. 2 skal der ske fradrag for  

 ferie med feriegodtgørelse dag for dag.
For medlemmer, der arbejder i efterlønsperioden og  

 har optjent feriegodtgørelse, kan hovedreglen betyde en samlet  

 indtægtsnedgang i ferieperioden.
For at afbøde den konsekvens  

 kan medlemmets feriegodtgørelse pr. dag blive omregnet til timer.  

 Medlemmet har herefter ret til efterløn den pågældende dag  

 med fradrag for de omregnede timer.
Mindsteudbetalingsreglen finder dog  

 anvendelse i den situation.
For at være omfattet af bestemmelsen skal medlemmet  

 holde ferie i et ansættelsesforhold.
Medlemmet skal dokumentere  

 ansættelsesforholdet, f.eks. med en erklæring fra arbejdsgiveren.  

 Der kan dog godt være tale om en løsere tilknytning, vikaraftale  

 mv., når ansættelsen blot dokumenteres.
A-kassen skal omregne feriegodtgørelsen pr. dag med  

 medlemmets timeløn i ansættelsesforholdet, og det er medlemmet,  

 der skal dokumentere timelønnens størrelse.
Det er medlemmets  

 normale timeløn i det ansættelsesforhold, ferien holdes i, der  

 skal anvendes.
Det timetal, der kommer frem ved omregningen, svarer dermed  

 ikke til medlemmets normale beskæftigelsesgrad i  

 ansættelsesforholdet.
 Eksempler:
1)	Et fuldtidsforsikret medlem holder ferie fra en halvtidsstilling og  

 har optjent feriegodtgørelse i 5 uger med 420 kr. pr. dag.
Medlemmet  

 har en timeløn på 105 kr.
Medlemmet har ret til efterløn  

 for 3,4 timer pr. dag, idet feriegodtgørelsen omregnet svarer til 4  

 timer om dagen (420 : 105 = 4).
 2)	Hvis samme medlem i stedet har feriegodtgørelse på 960  

 kr. pr. dag, vil medlemmet ikke have ret til efterløn samtidig, idet  

 feriegodtgørelsen pr. dag omregnet med medlemmets timeløn  

 udgør et timetal på mere end 7,4 timer om dagen (960 : 105 =  

 9,1). Medlemmet skal derfor have fradrag efter hovedreglen i stk. 2. Det  

 vil sige 7,4 timers fradrag pr. feriedag.
3)	Et deltidsforsikret medlem holder ferie i et  

 ansættelsesforhold og har feriegodtgørelse på 315 kr. om  

 dagen.
Medlemmet har en timeløn på 105 kr.
Medlemmet vil have  

 ret til efterløn svarende til forholdet mellem 3 timer og medlemmets  

 hidtidige gennemsnitlige ugentlige arbejdstid.
Til § 30, stk. 5 Et beløb, der er udbetalt i forbindelse med  

 overgangen til efterløn som følge af reglen om  

 tilbagetrækning fra arbejdsmarkedet i § 30 i ferieloven, som ikke  

 fuldt ud er fradraget i efterlønnen ved overgangen til at arbejde  

 efter de fleksible regler (§ 74 e, § 74 f og § 74 h i loven),  

 skal fradrages i efterlønnen.
Fradrag forældes ikke i  

 efterlønsperioden.
Til § 30 a, stk. 1 og stk. 2 Et medlems mulighed for at få udbetalt  

 feriegodtgørelse for tidligere og løbende optjeningsår  

 følger ferielovens regler.
Et medlem, der flytter til udlandet og samtidig modtager  

 efterløn, vil kunne få udbetalt feriegodtgørelse på  

 en gang efter § 30, stk. 1, nr. 2, i ferieloven.
Dette beløb  

 skal medføre fradrag i efterlønnen.
Efter hovedreglen i § 30, stk. 2, i  

 bekendtgørelsen, skal der ske fradrag for ferie med  

 feriegodtgørelse dag for dag.
Der er med § 30 a,  

 stk. 2, givet mulighed for medlemmer, der har optjent ferie ved arbejde  

 på nedsat tid at få feriegodtgørelse omregnet til timer.  

 Timerne skal medføre fradrag i efterlønnen.
Det vil derfor  

 være en fordel for disse medlemmer at få feriegodtgørelsen  

 udbetalt.
A-kassen skal omregne feriegodtgørelsen pr. dag med  

 medlemmets normale timeløn fra det ansættelsesforhold, der  

 ligger tættest på medlemmets flytning.
Det er medlemmet, der skal  

 dokumentere timelønnens størrelse.
Det timetal, der kommer frem  

 ved omregningen, svarer dermed ikke til den beskæftigelsesgrad, som  

 ferien er optjent på grundlag af.
Et deltidsforsikret medlem skal have  

 feriegodtgørelsen pr. dag omregnet til timer.
Medlemmet skal have  

 fradrag for timerne i forhold til den gennemsnitlige ugentlige arbejdstid,  

 som medlemmet har fået beregnet sin efterlønssats på  

 grundlag af.
 Eksempel:
