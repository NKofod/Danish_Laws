Betænkning afgivet af Skatteudvalget den  

 22. november 2000 Betænkning over Forslag til lov om ændring af  

 forskellige skattelove (Ændring af afskrivningsregler og -satser samt  

 justering af satser m.v.) [af skatteministeren (Ole Stavad)] 1. Ændringsforslag Der er af Dansk Folkepartis medlem af udvalget stillet 10  

 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2000 og var til  

 1. behandling den 24. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Industri, Dansk Musiker Forbund, De danske Landboforeninger, Landbrugsraadet og Dansk  

 Familielandbrug, Erhvervenes Skattesekretariat, Erhvervenes Skatteudvalg, IT-Brancheforeningen og Olesen, Jan Toft, advokat, Randers.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
De danske Landboforeninger, Landbrugsraadet og Dansk  

 Familielandbrug og IT-Brancheforeningen.
Spørgsmål Udvalget har stillet 5 spørgsmål til  

 skatteministeren til skriftlig besvarelse, som denne har besvaret.
Et af  

 udvalgets spørgsmål til skatteministeren og dennes svar  

 herpå er optrykt som bilag til betænkningen.
3. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til vedtagelse uændret.
Mindretallet vil  

 stemme imod de stillede ændringsforslag.
Et andet mindretal i udvalget (V, KF, CD, KRF og  

 FRI) indstiller lovforslaget til forkastelse ved 3. behandling.
V og  

 CD vil stemme imod de stillede ændringsforslag.
KF og KRF vil stemme  

 hverken for eller imod de stillede ændringsforslag.
FRI vil stemme for  

 de stillede ændringsforslag.
Det er mindretallets opfattelse, at  

 erhvervsskatteomlægningen, som består i en nedsættelse af  

 selskabsskattesatsen m.v. (L 30) og forringelser af afskrivningsmuligheder  

 samt forhøjelse af aktieindkomstbeskatningen (L 31), samlet set vil  

 medføre en forringelse af erhvervslivets forhold.
I indkomståret  

 2001 medfører omlægningerne i L 30 og L 31 således et  

 merprovenu til staten på ca. 3 mia. kr.
Mindretallet er opmærksom  

 på, at omlægningen på sigt vil være nogenlunde  

 provenumæssig neutral, men kun når man vurderer erhvervslivet  

 under ét.
Erhvervsskatteomlægningen indebærer nemlig meget  

 forskellige virkninger for forskellige brancher.
Således vil f.eks.  

 landbruget og transportsektoren, som i forvejen er i en hårdt presset  

 konkurrencemæssig situation, blive uforholdsmæssigt hårdt  

 ramt.
Dertil kommer, at virksomhederne i de første år generelt  

 udsættes for en kraftig likviditetsbelastning.
Det er mindretallets  

 opfattelse, at det, erhvervslivet har brug for, er reelle skattemæssige  

 lempelser   og det gælder navnlig efter afstemningsresultatet den 28.  

 september 2000 om Danmarks deltagelse i den fælles valuta.
Mindretallet  

 har da også noteret sig, at store dele af erhvervslivet tager afstand  

 fra den foreslåede erhvervsskattemæssige omfordeling, der  

 indebærer stærkt forringede afskrivningsmuligheder og dermed  

 dårlige muligheder for i fremtiden at foretage nødvendige  

 investeringer i nyeste produktionsapparater m.v.
Skatteministeren har i L 31  

 foreslået indførelse af tabsfradrag i salgsåret for  

 udelukkende erhvervsmæssigt benyttede driftsmidler og skibe.  

 Mindretallet mener, at intentionerne i denne del af L 31 principielt er et  

 skridt i den rigtige retning med hensyn til at skabe mere  

 sammenhængende og tidssvarende skattemæssige afskrivningsregler  

 for aktiver med en kort teknisk-økonomisk levetid.
Mindretallet finder  

 imidlertid, at den foreslåede tabsfradragsordning er så  

 vanskeligt administrerbar, at det må anses for tvivlsomt, om ordningen  

 overhovedet vil få det anvendelsesområde, som efter lovforslagets  

 bemærkninger er politisk tilsigtet.
Mindretallet agter på denne  

 baggrund i den nærmeste fremtid at tage initiativ til forbedring af de  

 skattemæssige afskrivningsregler, der på en enkelt administrerbar  

 måde imødekommer virksomhedernes behov for at kunne foretage  

 nødvendige investeringer i takt med den teknologiske udvikling.
At  

 virksomhederne er i besiddelse af den nyeste teknologi er en væsentlig  

 forudsætning for virksomhedernes muligheder for at øge  

 produktivitet og effektivitet og dermed for deres leve- og  

 konkurrencedygtighed til gavn for den samlede samfundsøkonomi.
Et tredje mindretal (DF) indstiller lovforslaget  

 til vedtagelse med de stillede ændringsforslag.
Hvis  

 ændringsforslagene forkastes ved 2. behandling, vil mindretallet stemme  

 imod lovforslaget ved 3. behandling.
DF har stillet en række ændringsforslag med  

 det formål at sikre provenuneutralitet.
Med disse ændringsforslag  

 sikrer DF, at erhvervslivet samlet set ikke bliver yderligere belastet  

 økonomisk.
Dette vil forbedre en omlægning, som bestemt ikke er  

 uproblematisk ud fra et erhvervspolitisk sigte.
 Den omlægning, der sker med  

 ændringsforslagene, medfører, at den del af erhvervslivet, som  

 omstiller sig, bliver mindre ramt gennem dårligere afskrivningsregler  

 for at finansiere en generel nedsættelse af selskabsskattesatsen.
 DF vil derfor   såfremt de af DF stillede  

 ændringsforslag ikke vedtages   stemme for nedsættelsen af  

 selskabsskatten (L 30), men imod forringelserne af afskrivningsmulighederne  

 samt forhøjelsen af aktieindkomstbeskatningen (L 31).
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid afspejler et  

 flertal/mindretal ved afstemningen i Folketingssalen.
4. Ændringsforslag med bemærkninger Ændringsforslag Af	et mindretal (DF), tiltrådt af et mindretal  

 (FRI):
Til § 1 1) I nr. 1 ændres »25  

 pct.« til: »28  

 pct.« [Justering af satser] 2) I nr. 2 ændres »50  

 pct.« til: »56  

 pct.« [Justering af satser] 3) I nr. 4 ændres »25  

 pct.« til: »28  

 pct.« [Justering af satser] Til § 2 4) I nr. 2 ændres »86  

 pct.« til: »84  

 pct.« [Justering af satser] 5) I nr. 3 ændres »56  

 pct.« til: »54  

 pct.« og »86 pct.« til: »84 pct.« [Justering af satser] Til § 3 6) I nr. 1 ændres »28  

 pct.« til: »27  

 pct.« [Justering af satser] 7) I nr. 2 ændres »28  

 pct.« til: »27  

 pct.« [Justering af satser] Til § 4 8) I nr. 1 ændres »28  

 pct.« til: »27  

 pct.« [Justering af satser] 9) I nr. 2 ændres »43  

 pct.« til: »42  

 pct.« [Justering af satser] Til § 5 10) I stk. 4, 4. pkt., ændres »28 pct.« til: »27 pct.« [Justering af satser] Bemærkninger Til nr. 1-10 Med de i ændringsforslagene foreslåede  

 justeringer af saldoafskrivningsprocenten og satserne for beskatning af  

 aktieindkomst m.v. tilstræbes provenuneutralitet af  

 erhvervsskatteomlægningen i perioden 2001-2004. Dansk Folkeparti er  

 efter indkomståret 2004 villig til igen at kigge på satserne med  

 henblik på at sikre, at der ikke herefter sker provenuforringelser.
DF  

 er opmærksom på, at der med ændringsforslagene ikke sker en  

 finansiering af de af skatteministeren foreslåede ændringer i  

 generationsskiftebeskatningen, jf.
L 30 for nærmere omtale af disse  

 forslag.
Vedrørende provenuberegninger m.v. af  

 ændringsforslagene henvises til L 30   bilag 19, som er optrykt som  

 bilag til betænkningen.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Annette Jørgensen (DF)  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Henvendelse fra IT-Brancheforeningen 2 Spm. 1 om afskrivninger på teknologi i et  

 informations-/teknologisamfund, til skatteministeren 3 Spm. 2 Tilbagetaget Spm. 3 Tilbagetaget 4 Henvendelse fra Dansk Industri 5 Spm. 4 om ministerens tekniske bistand til udformning af  

 ændringsforslag, der sikrer provenuneutralitet, til skatteministeren 6 Henvendelse fra Erhvervenes Skatteudvalg 7 Kommentar fra skatteministeren til henvendelsen fra IT-Brancheforeningen 8 Henvendelse fra Olesen, Jan Toft, advokat, Randers 9 Spm. 5 om kommentar til artikel fra Børsen den 31. oktober 2000:  

»Virksomheders afskrivninger er alt for  

 små«, til skatteministeren 10 Henvendelse fra Dansk Musiker Forbund 11 Henvendelse fra IT-Brancheforeningen 12 Kommentar fra skatteministeren til henvendelsen fra Dansk Musiker Forbund 13 Svar på spm. 1 om afskrivningsmuligheder på teknologi i et  

 informations-/teknologisamfund, fra skatteministeren 14 Kommentar fra skatteministeren til henvendelsen fra Erhvervenes  

 Skattesekretariat 15 Henvendelse fra De danske Landboforeninger, Landbrugsraadet og Dansk  

 Familielandbrug 16 Meddelelse om omdeling af § 20-spørgsmål nr.
S 389 og  

 skatteministerens besvarelse heraf samt artikel af 8. november 2000  

 (Afskrivningsregler fungerer godt i dag) af skatteministeren 17 Meddelelse om tidspunkt for betænkningsafgivelse m.v.
18 Kommentar fra skatteministeren til henvendelsen fra Olesen, Jan Toft,  

 advokat, Randers 19 Svar på spm. 4 om ministerens tekniske bistand til udformning af  

 ændringsforslag, der sikrer provenuneutralitet, fra  

 skatteministeren 20 Kommentar fra skatteministeren til henvendelsen fra IT-Brancheforeningen 21 Kommentar fra skatteministeren til henvendelsen fra Dansk Industri 22 Kommentar fra skatteministeren til henvendelsen fra De danske  

 Landboforeninger, Landbrugsraadet og Dansk Familielandbrug 23 Svar på spm. 5 om kommentar til artikel fra Børsen den 31.  

 oktober 2000: »Virksomheders afskrivninger er alt  

 for små«, fra skatteministeren 24 Henvendelse fra Erhvervenes Skattesekretariat 25 Udkast til betænkning 26 Kommentar fra skatteministeren til henvendelsen fra Erhvervenes  

 Skattesekretariat 27 2. udkast til betænkning Bilag 2 Et af udvalgets spørgsmål og skatteministerens  

 svar herpå Spørgsmålet og svaret er optrykt efter  

 ønske fra DF.
 Spørgsmål 4:
 Vil ministeren yde teknisk bistand til udformning af  

 ændringsforslag, der ved en justering af satserne for beskatning af  

 aktieindkomst og/eller en mindre nedsættelse af afskrivningsprocenterne  

 end foreslået i lovforslaget sikrer, at forslagene om  

 nedsættelsen af selskabsskattesatsen og ændringerne i  

 afskrivningsloven og satserne for beskatning af aktieindkomst bliver  

 provenuneutral frem til år 2004.
 Svar:
Provenu Indledningsvis bemærkes, at den af regeringen  

 foreslåede omlægning af erhvervsbeskatningen og forslagene til  

 ændret generationsskiftebeskatning set over en årrække er  

 provenuneutral.
Lovkomplekset medfører dog provenumæssige  

 forskydninger mellem de enkelte år.
Den ønskede provenuneutralitet frem til år  

 2004 ved justering af satserne for beskatning af aktieindkomst og/eller en  

 mindre nedsættelse af afskrivningsprocenterne er i princippet kun  

 mulig, hvis afskrivningssatserne justeres hvert år.
Dette skyldes  

 tidsprofilen i et afskrivningsforløb, når satserne  

 ændres.
Således vil en reduktion af afskrivningssatsen - alt  

 andet lige - medføre mindre afskrivninger de første år  

 efter anskaffelsen af aktivet.
De reducerede afskrivninger indebærer,  

 at der er et større restbeløb af investeringen at afskrive  

 på, hvilket giver mulighed for større afskrivninger senere i  

 forløbet.
 Det er dog muligt som ønsket i  

 spørgsmålet at justere de nævnte satser således, at  

 der med en fast sats i alle 4 år stort set vil kunne opnås  

 provenuneutralitet som gennemsnit for indkomstårene 2001-2004. En  

 sådan justering kan teknisk foretages på flere måder.
 I det følgende er vist et provenuforløb,  

 hvor afskrivningsprocenten sænkes til 28 (i stedet for 25) og  

 aktieindkomstskatten forhøjes til 27/42 pct. (i stedet for 28/43  

 pct.).
Satserne for aktieindkomstskatten på 27/42 pct. og  

 selskabsskattesatsen på 30 pct. betyder, at den samlede effektive  

 skattesats for selskaber og aktionærer bliver 48,9/59,4 pct.
Ved  

 gældende regler, hvor selskabsskatteprocenten og  

 aktieindkomstskatteprocenten er henholdsvis. 32 og 25/40, er den samlede  

 effektive skattesats af aktieindkomst 49/59,2 pct.
 Provenuvirkning af erhvervsskatteforslagene og forslagene til  

 generationsskiftebeskatning m.v. med justering ifølge  

 spørgsmål 4.
2000-niveau.
Indkomstår 2001 2002 2003 2004 Årlig gnst. 2001-20041) På lang sigt1) Mio. kr.
 Mio. kr.
 Mio. kr.
 Mio. kr.
 Mio. kr.
 Mio. kr.
Regeringens forslag, jf.
L 30 2.915 2.500 1.835 1.275 2.165 115 Saldo afskrivningssats på 28 pct. inkl.  

 tilbageløb m.v.
-2.673 -2.170 -1.770 -1.445 -2.040 -660 Aktieindkomstskattesatser på 27/42 pct.
-135 -135 -135 -135 -135 -135 Erhvervsskatteforslag med justering ifølge spørgsmål  

 4 105 195 -70 -305 -10 -680 Generationsskiftebeskatning jf.
L 30 -640 -590 -565 -540 -585 -170 I alt.
-535 -395 -635 -845 -595 -850 Anm.: ÷ = provenutab.
1) I beregningen af de årlige gennemsnit og af langsigtseffekten, er  

 der taget hensyn til rentevirkningen Provenuvirkningen af den skitserede justering er  

 målt i forhold til regeringens erhvervslovforslagskompleks (L 30 - L  

 36), hvor øvrige elementer er uændrede.
 Som det fremgår, indebærer den ønskede  

 justering, at erhvervsskatteforslagene på sigt vil være  

 underfinansieret med knap 700 mio. kr.
Hertil kommer at justeringen efterlader  

 generationsskifteforslagene ufinansieret.
Det langsigtede provenutab, inkl.  

 generationsskifteforslagene, kommer herved op på ca. 850 mio. kr.
Ændringsforslag Hvis der isoleret for perioden 2001 - 2004 skal være  

 provenuneutralitet, kan det ske ved en ændring af de foreslåede  

 satser i lovforslagets § 1, nr. 1, 2 og 4, om afskrivningssatser,  

  lovforslagets § 2 vedrørende satser i dødsboskatteloven,  

 lovforslagets § 3 vedrørende selskabers indeholdelsesprocent af  

 udbytteskat og lovforslagets § 4 vedrørende aktieindkomstskatten.
 Jeg har af hensyn til overskueligheden valgt at beskrive  

 de enkelte ændringer fremfor at udarbejde et egentligt teknisk  

 ændringsforslag.
 1. I lovforslagets § 1, nr. 1 og 4, skal satsen for  

 afskrivning på driftsmidler og skibe i afskrivningslovens § 5, stk. 3,  

 1. pkt., og § 11, stk. 2, være 28 pct. i stedet for som foreslået  

 25 pct.
 2. I lovforslagets § 1, nr. 2, skal satsen for  

 afskrivning på udlejningsaktiver i afskrivningslovens § 5, stk. 4, 2.  

 pkt., være 56 pct. i stedet for som foreslået 50 pct.
3. I lovforslagets § 2 skal de foreslåede  

 satser i dødsboskatteloven ændres.
I lovforslagets § 2, nr. 2,  

 skal satsen i dødsboskattelovens § 16, stk. 2, 1. pkt., og § 32, stk.  

 2, 1. pkt., være 84 pct. i stedet for som foreslået 86 pct.
I  

 lovforslagets § 2, nr. 3, skal den foreslåede sats i  

 dødsboskattelovens § 16, stk. 4, og § 32, stk. 4, på 56 pct.  

 ændres til 54 pct., og den foreslåede sats på 86 pct. skal  

 ændres til 84 pct.
 4. I lovforslagets § 3 skal den foreslåede  

 sats i kildeskattelovens § 65, stk. 1, og § 65 A, stk. 1, på 28 pct.  

 ændres til 27 pct.
5. I lovforslagets § 4, nr. 1, skal satsen i  

 personskattelovens § 8 a, stk. 1, 1. pkt., for skat af aktieindkomst under  

 28.400 kr. ændres fra som foreslået 28 pct. til  27 pct.
I  

 lovforslagets § 4, nr. 2, skal satsen for aktieindkomst over  

 beløbsgrænsen i personskattelovens § 8 a, stk. 2, 1. pkt.,  

 ændres fra som foreslået 43 pct. til 42 pct.
 6. I lovforslagets § 5, stk. 4, 4. pkt., skal den  

 anførte nævnte sats på 28 pct. ændres til 27 pct.
