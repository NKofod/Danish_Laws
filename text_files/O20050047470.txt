 Resumé  



  

 To journalister bad Statsministeriet om aktindsigt i de papirer som  

 statsministeren medbragte i forbindelse med regeringsdannelsen i efteråret  

 2001. Ministeriet afslog med henvisning til at papirerne ikke kunne  

 lokaliseres  

 i ministeriet.
 Statsministeriet skrev til ombudsmanden at arkivlovgivningen  

 særdeles sjældent fører til at en myndighed er forpligtet til at bevare  

 foreløbige udgaver eller råskitser til dokumenter som siden ændres.  

 Ministeriet  

 mente i øvrigt at dokumenterne ville kunne undtages fra aktindsigt efter  

 bestemmelser i offentlighedsloven.
Ombudsmanden indhentede en udtalelse fra Statens Arkiver der  

 mente at ministeriet burde have bevaret de omhandlede dokumenter.
På den  

 baggrund udtalte ombudsmanden at ministeriet havde pligt til at bevare  

 dokumenterne, og at det derfor var beklageligt at ministeriet ikke var i  

 besiddelse af dem.
 Ombudsmanden udtalte generelt at i de tilfælde hvor et dokument  

 i henhold til arkivlovgivningen ikke må kasseres, har en myndighed pligt til  

 så  

 vidt muligt at rekonstruere dokumentet på det tidspunkt hvor det konstateres  

 at  

 det er bortkommet.
Da ombudsmanden ikke var i besiddelse af dokumenterne, havde  

 han ikke grundlag for at vurdere om dokumenterne ville kunne undtages efter  

 bestemmelser i offentlighedsloven.
På samme måde havde ombudsmanden svært ved  

 at se at ministeriet kunne vurdere dette uden at være i besiddelse af  

 dokumenterne.
 Ombudsmanden henstillede til Statsministeriet at genoptage  

 sagen med henblik på at undersøge om det var muligt at rekonstruere papirerne  

   

 eventuelt ved en henvendelse til statsministeren  og i givet fald at  

 tage  

 stilling til aktindsigtsbegæringen.
 (J.nr. 2004-3922-801).
Pligt til rekonstruktion af dokumenter Ved e-mail af  

 29. oktober 2004  

 søgte journalisterne A og B, ansat ved  

 avis X, Statsministeriet om aktindsigt.
Journalisterne skrev bl.a.:
 Med henvisning til lov om  

 offentlighed i forvaltningen beder vi hermed om aktindsigt i samtlige  

 dokumenter, der indeholder oplysninger om de papirer, som statsministeren  

 medbragte til Statsministeriet i forbindelse med regeringsdannelse fra  

 efteråret 2001.
 Vi henviser til omtalen af  

 papirerne i bogen Fogh  Historien om en statsminister  

 forfattet af Anne  

 Sofie Kragh, Peoples Press, København 2004. Heri hedder det blandt andet (p.  

 230):
DEPARTEMENTSCHEFEN HAVDE  

 ALDRIG set noget lignende.
Da Anders Fogh Rasmussen mødte op til sin første  

 dag  

 i Statsministeriet, havde han en stor bunke papirer med sig.
Det var  

 drejebogen  

 til en ny indretning af ministerierne.
Det var især den detaljerede struktur,  

 papirerne var bygget op efter, der imponerede Nils Bernstein.
Han havde i sin  

 30-årige karriere i centraladministrationen aldrig set et nummereringssystem,  

 hvor hvert punkt havde fire cifre 1.1.1.1, der blev efterfulgt af 1.1.1.2 og  

 så  

 videre i en lang række tal.
Men ressortomdannelsen blev også den største  

 omvæltning i den danske centraladministration i 50 år. Vi ønsker at få tilsendt  

 fotokopi af sagsjournalerne og af samtlige akter i sagen.
Herunder tillige  

 indsigt i de oprindelige dokumenter, som omtales i ovenstående  

 bogcitat. I en afgørelse af  

 12. november 2004  

 afslog  

 Statsministeriet begæringen om aktindsigt.
Ministeriet skrev således:
 Ved e-mail af  

 29. oktober 2004  

 har De  

 anmodet om aktindsigt i samtlige dokumenter, der indeholder oplysninger  

 om de  

 papirer, som statsministeren medbragte til Statsministeriet i forbindelse med  

 regeringsdannelse fra efteråret  

 2001.
Statsministeriet ses ikke at  

 være i besiddelse af sådanne dokumenter.
Statsministeriet kan imidlertid  

 oplyse, at Statsministeriets departementschef, efter at regeringen Poul Nyrup  

 Rasmussen IV indgav sin afskedsbegæring, af den tiltrædende statsminister  

 blev  

 præsenteret for en række konkrete ønsker til ressortomlægninger m.v. i  

 Centraladministrationen. Ønskerne var opregnet i nogle dokumenter, som indgik  

 i  

 en større materialesamling.
Materialesamlingen er på intet tidspunkt tilgået  

 Statsministeriet, men de konkrete dokumenter vedrørende ressortomlægningerne  

 m.v. blev overgivet til departementschefen.
De pågældende dokumenter, som  

 imidlertid ikke kan lokaliseres i Statsministeriet, dannede udgangspunkt for  

 den tiltrædende statsministers drøftelser med departementschefen, som fandt  

 sted efter aftale med den afgående statsminister.
På grundlag af disse  

 drøftelser  

 udarbejdede Statsministeriet den samlede ressortomlægning, som blev  

 gennemført  

 ved kgl. resolution i forbindelse med udnævnelsen af den nye regering, jf.  

 Statsministeriets pressemeddelelse af  

 27. november 2001, der vedlægges til Deres orientering.
 Til Deres orientering  

 vedlægges udskrift af Statsministeriets journaloversigt vedrørende  

 regeringsdannelsen  

 i 2001.
 Ved brev af  

 17. november 2004  

 klagede  

 A og B til mig over Statsministeriets afgørelse.
I brevet skrev de bl.a. at  

 dokumenternes indhold måtte have en åbenbar interesse, da der heri  

 beskrives  

 hvad der må antages for den største omlægning af centraladministrationen i  

 nyere tid.
 Den 24. november 2004  

 bad jeg Statsministeriet  

 om udlån af sagens akter og om en udtalelse i sagen.
 I en udtalelse af  

 24. februar 2005  

 skrev  

 Statsministeriet således:
 I sin klage anfører avis (X)  

 blandt andet, at den større materialesamling, som Statsministeriet omtaler i  

 ministeriets brev til avis (X), ifølge ministeriet blev overgivet til  

 departementschefen.
Statsministeriet finder i den forbindelse anledning til  

 at  

 præcisere, at alene enkelte dokumenter, men ikke materialesamlingen i sin  

 helhed, blev overgivet til departementschefen.
Den samlede materialesamling  

 er  

 således på intet tidspunkt tilgået Statsministeriet.
For så vidt angår de  

 dokumenter, som blev overgivet til departementschefen, var der tale om en  

 opregning af den tiltrædende statsministers ideer til konkrete  

 ressortomlægninger m.v.
Disse dokumenter indgik i grundlaget for  

 Statsministeriets behandling af sagen om regeringsdannelsen, der mundede ud i  

 kgl. resolution af  

 27.  

 november 2001, som er gengivet i den pressemeddelelse, som i kopi  

 var vedlagt Statsministeriets brev til avis (X) af  

 12. november 2004.
 Som anført i  

 Statsministeriets brev til avis (X) af  

 24. november 2004  

 ses Statsministeriet ikke længere at  

 være i besiddelse af de pågældende dokumenter.
 Statsministeriet skal i den  

 forbindelse bemærke, at der var tale om internt arbejdsmateriale, som i  

 forhold  

 til Statsministeriets sagsbehandling havde karakter af et første udkast eller  

 en råskitse til det, der, da ministeriet havde afsluttet behandlingen af  

 sagen,  

 mundede ud i en kongelig resolution.
Efter Statsministeriets  

 opfattelse er offentlige myndigheder ikke forpligtede til at bevare  

 foreløbige  

 udgaver af eller råskitser til dokumenter, som siden ændres, uanset om de  

 foreløbige udgaver er udarbejdet af embedsværket eller ministeren selv   

 evt.  

 før ministerens tiltrædelse.
En sådan forpligtelse til at opbevare foreløbige  

 og rent interne udgaver af materiale, som typisk revideres adskillige gange  

 under sagens behandling, ville påføre myndighederne en betydelig  

 arbejdsbyrde,  

 som der ikke ses at være nogen saglig begrundelse for.
Det vil således efter  

 Statsministeriets opfattelse være særdeles sjældent, at sådant foreløbigt  

 materiale  i den udstrækning den endelige udgave af materialet  

 opbevares  vil  

 indeholde oplysninger, som kan siges at være af væsentlig administrativ eller  

 retlig betydning for borgere og myndigheder, eller af betydning for  

 beskrivelsen  

 af det danske samfund og dets udvikling, jf. § 4 i bekendtgørelse nr. 591 af  

 26. juni 2003  

 om  

 offentlige arkivalier og om offentlige arkivers virksomhed.
Statsministeriet finder i  

 forlængelse heraf anledning til at bemærke, at hvis ministeriet fortsat havde  

 været i besiddelse af det omhandlede materiale, ville aktindsigt i materialet  

 kunne afslås med henvisning til offentlighedslovens § 7, hvorefter retten til  

 aktindsigt ikke omfatter en myndigheds interne arbejdsdokumenter, eller  

 offentlighedslovens § 13, stk. 1, nr. 6, om væsentlige hensyn til andre  

 private  

 eller offentlige interesser.
Materiale af den pågældende art, som udveksles  

 mellem en tiltrædende statsminister og Statsministeriets embedsmænd i  

 forbindelse med ministerens tiltræden, må således anses for internt eller  

 fuldstændigt sidestillet med internt materiale, også selvom udvekslingen  

 sker,  

 inden statsministeren formelt tiltræder.
 Den 3. juni 2005  

 bekræftede Statsministeriet på  

 en af mine medarbejderes forespørgsel at de i sagen omhandlede dokumenter  

 ikke  

 blev leveret tilbage til statsministeren efter endt brug.
Statsministeriet  

 oplyste videre at ministeriet ikke har spurgt statsministeren om han  

 eventuelt  

 måtte være i besiddelse af en kopi af de omhandlede dokumenter da det er  

 ministeriets opfattelse at ministeriet ikke har pligt til at rekonstruere  

 disse.
Den 13. juni 2005  

 bad jeg Statens Arkiver om en  

 udtalelse vedrørende spørgsmålet om Statsministeriet burde have bevaret de i  

 sagen omhandlede dokumenter.
Jeg henviste i den forbindelse bl.a. til  

 Statsministeriets omtale af § 4 i bekendtgørelse nr. 591 af  

 26. juni 2003  

 om  

 offentlige arkivalier og om offentlige arkivers virksomhed i ministeriets  

 udtalelse af  

 24. februar  

 2005.
I et brev til A og B,  

 ligeledes af  

 13. juni 2005,  

 meddelte jeg at jeg havde fundet det nødvendigt at indhente en udtalelse fra  

 Statens Arkiver.
Jeg skrev endvidere således:
 Ifølge § 4, stk. 1, 1. pkt.,  

 i offentlighedsloven (lov nr. 572 af  

 19. december 1985  

 om offentlighed i forvaltningen, som  

 senest ændret ved lov nr. 429 af  

 31. maj 2000, § 80) kan enhver med de undtagelser der er  

 nævnt i lovens §§ 7-14, forlange at blive gjort bekendt med dokumenter der er  

 indgået til eller oprettet af en forvaltningsmyndighed som led i  

 administrativ  

 sagsbehandling i forbindelse med dens virksomhed.
Som det fremgår af  

 bestemmelsens ordlyd, er det en forudsætning for at give aktindsigt at  

 begæringen  

 herom vedrører eksisterende dokumenter.
Hvis en myndighed således har  

 tilintetgjort et dokument, vil spørgsmålet om aktindsigt normalt bortfalde.  

 Hvis myndigheden har været forpligtet til at bevare et dokument  eller  

 bestemte oplysninger i et dokument  som nu er bortskaffet, vil det  

 efter  

 omstændighederne kunne udløse en kritik af myndighederne; men efter sagens  

 natur vil der normalt ikke kunne blive tale om aktindsigt medmindre  

 dokumentets  

 indhold kan rekonstrueres og de almindelige betingelser for aktindsigt er  

 opfyldt.
Jeg henviser bl.a. til min udtalelse i Folketingets Ombudsmands  

 beretning for 1991, s. 107*.
De dokumenter der er omfattet  

 af Deres begæring om aktindsigt, eksisterede efter det oplyste ikke længere  

 på  

 det tidspunkt Deres anmodning om aktindsigt blev fremsat.
Allerede af den  

 grund  

 bortfalder spørgsmålet om aktindsigt i henhold til offentlighedslovens § 4,  

 stk. 1, 1. pkt.
Spørgsmålet er herefter om  

 Statsministeriet burde have bevaret de pågældende dokumenter.
Dette spørgsmål  

 beror efter min opfattelse bl.a. på arkivlovgivningen hvilket er baggrunden  

 for  

 at jeg har bedt Statens Arkiver om en udtalelse.
 I en udtalelse af  

 7. juli 2005  

 skrev Statens  

 Arkiver således:
 Arkivloven rummer  

 bestemmelser om bevaring og kassation, ikke om sagsdannelse.
Efter Statens  

 Arkivers opfattelse må det udledes af god forvaltningsskik, hvilke dokumenter  

 der under en myndigheds sagsbehandling bør tilgå sagen.
Det er på den mængde  

 arkivalier, som efter god forvaltningsskik er tilgået sagerne, arkivlovens  

 bestemmelser om bevaring og kassation finder anvendelse.
Enhver forvaltning producerer  

 rutinemæssigt et større antal koncepter, udkast eller forarbejder.
Det beror  

 på  

 god forvaltningsskik at afgøre, om der tilkommer koncepter, udkast eller  

 forarbejder en sådan interesse, at de bør tilgå sagen.
Denne interesse kan  

 være  

 såvel retlig eller administrativ som historisk, jf. § 4 i bekendtgørelse nr.  

 591  

 af  

 26. juni 2003  

 om offentlige arkivalier og offentlige arkivers virksomhed.
For så vidt et dokument under  

 sagsbehandlingen er tilgået sagen, beror det på bestemmelser udstedt af  

 rigsarkivaren i medfør af § 5 i den nævnte bekendtgørelse, om der kan  

 foretages  

 kassation, eller der skal ske bevaring.
Der argumenteres i Statsministeriets  

 udtalelse af  

 24. februar  

 2005  

 bl.a. med henvisning til arkivlovgivningens overordnede  

 kriterier for bevaring og kassation.
Det synes således at fremgå, at  

 Statsministeriet går ud fra, at de omtalte dokumenter har tilhørt den sag,  

 som  

 førte til udstedelse af den kgl. resolution om ændret ressortfordeling ved  

 regeringsdannelsen.
 Statens Arkiver har  

 den 3. august 2004  

 udstedt  

 bestemmelser om bevaring og kassation af arkivalier i Statsministeriet.  

 Bestemmelsen omfatter arkivalier indtil 1997 og således ikke dokumenter fra  

 2001. Statsministeriets arkivalier fra perioden efter 1997 er således kun  

 omfattet af de almindelige regler om bevaring og kassation, herunder  

 bekendtgørelse nr. 639 af  

 27.  

 juni 2001  

 om kassation af visse arkivalier hos statslige  

 myndigheder.
 Efter beskrivelsen af de  

 pågældende dokumenter i Statsministeriets ovennævnte brev er der ikke tale om  

 arkivalier af den karakter, der opregnes i § 2 i bekendtgørelse nr. 639 af  

 27. juni 2001.
 Kassation af de pågældende  

 dokumenter har således ikke hjemmel i de af rigsarkivaren udstedte  

 bestemmelser  

 om bevaring og kassation af offentlige arkivalier.
 Statsministeriet har ikke  

 henvist til de af rigsarkivaren fastsatte bestemmelser, men anført som sin  

 opfattelse, at der var tale om materiale af foreløbig karakter, som kun i  

 sjældne tilfælde vil indeholde oplysninger, der kan være af betydning for  

 beskrivelsen af det danske samfund og dets udvikling, jf. det ovenfor  

 citerede.
Statens Arkiver kan være enig  

 med Statsministeriet i, at ikke alle koncepter eller udkast til en myndigheds  

 udfærdigelser af den ene eller anden karakter er bevaringsværdige.
Udkast til  

 f.eks. breve, der udelukkende rummer rutinemæssige eller ikke-principielle  

 afgørelser,  

 vil der som hovedregel ikke være anledning til at bevare.
Bedømmelsen af, om der er  

 tale om ikke-bevaringsværdige arkivalier, jf. arkivlovens § 4, nr. 2, kan  

 imidlertid ikke foretages af den myndighed alene, som har tilvejebragt eller  

 skabt de pågældende arkivalier.
På den baggrund er det i arkivlovens § 8,  

 stk.  

 1, fastsat, at Myndighederne skal drage omsorg for varetagelse af  

 arkivmæssige  

 hensyn, herunder at arkivalier opbevares på betryggende måde.
I  

 bemærkningerne  

 til den tilsvarende bestemmelse  § 9  i forslag til lov om  

 offentlige arkiver  

 m.v., 1992, hedder det herom: Det præciseres, at der påhviler  

 myndighederne  

 ansvar for, at deres arkivalier opbevares på betryggende måde.
Heri indgår  

 det,  

 at myndigheder ikke på egen hånd må foretage kassation af arkivalier. (  

 ) I den konkrete sag er der  

 efter ministeriets beskrivelse tale om dokumenter, der er overgivet  

 Statsministeriets departementschef af en tiltrædende statsminister som  

 udgangspunkt for drøftelser om ressortomlægninger m.v. i  

 centraladministrationen,  

 og som senere af ministeriet blev lagt til grund for udarbejdelsen af den  

 kongelige resolution af  

 27.  

 november 2004.
På den baggrund vil det  

 formentlig have været Statens Arkivers vurdering, at de pågældende dokumenter  

   

 uanset at der var tale om første udkast eller råskitser  var af  

 betydning for  

 beskrivelsen af det danske samfunds udvikling, nemlig for en senere  

 beskrivelse  

 af omstændighederne i forbindelse med regeringsdannelsen 2001 og de  

 administrative omlægninger i den forbindelse.
Statens Arkiver må således  

 konkludere, at Statsministeriet burde have bevaret de i sagen omhandlede  

 dokumenter. Den 13. juli 2005  

 bad jeg Statsministeriet om  

 eventuelle bemærkninger til Statens Arkivers udtalelse.
 I en udtalelse af  

 19. august 2005  

 citerede  

 Statsministeriet indledningsvis uddrag af ministeriets afgørelse af  

 12. november 2004  

 og af  

 ministeriets udtalelse af  

 24.  

 februar 2005  

 og anførte videre:
 Statsministeriet skal på ny  

 bekræfte, at de pågældende dokumenter indgik i grundlaget for  

 Statsministeriets  

 behandling af sagen om regeringsdannelsen.
Statsministeriet finder  

 endvidere anledning til at præcisere, at ministeriet som anført i afgørelsen  

 af  

 12. november 2004  

 samt i udtalelsen af  

 24.  

 februar 2005  

 til Folketingets Ombudsmand, jfr. ovenfor, beklageligvis  

 ikke er i besiddelse af de pågældende dokumenter som følge af, at disse ikke  

 har kunnet lokaliseres i ministeriet.
Statsministeriet har således på intet  

 tidspunkt kasseret dokumenter i sagen.
 Statsministeriet finder  

 endvidere fortsat, at materialet ville kunne undtages fra adgangen til  

 aktindsigt  

 i medfør af offentlighedslovens § 7, hvorefter retten til aktindsigt ikke  

 omfatter en myndigheds interne arbejdsdokumenter, eller offentlighedslovens §  

 13, stk. 1, nr. 6, om væsentlige hensyn til andre private eller offentlige  

 interesser, såfremt ministeriet fortsat havde været i besiddelse af de  

 pågældende dokumenter.
 Statsministeriet har noteret  

 sig, at de pågældende dokumenter  såfremt disse var blevet kasseret  

  i medfør  

 af udtalelsen fra Statens Arkiver ikke havde været omfattet af § 2 i  

 bekendtgørelse nr. 639 af  

 27.  

 juni 2001  

 om kassation af visse arkivalier hos statslige  

 myndigheder, hvorfor kassation derfor ikke ville have været hjemlet.
 Statsministeriet har i det  

 hele noteret sig Statens Arkivers udtalelse, herunder vurderingen af, hvilke  

 hensyn der bør lægges til grund ved overvejelser om, hvorvidt arkivalier er  

 bevaringsværdige i medfør af arkivlovens bestemmelser herom.
 Statsministeriet kan på denne  

 baggrund henholde sig til sin afgørelse af  

 12. november 2004.
 Den 26. august 2005  

 tilsendte jeg A og B en  

 kopi af Statsministeriets udtalelse med henblik på inden 4 uger at modtage  

 deres eventuelle bemærkninger.
Jeg modtog ikke sådanne bemærkninger.
 Den 19. oktober 2005  

 skrev jeg i min udtalelse  

 følgende til A og B:
Ombudsmandens udtalelse 1. Retsgrundlag § 4 i arkivloven (lov nr. 1050 af  

 17. december 2002, som ændret ved lovbekendtgørelse nr. 870 af  

 21. oktober 2003  

 ) lyder således:
§ 4. Statens Arkiver har til formål 1)at sikre bevaringen af arkivalier, der har historisk værdi eller tjener til  

 dokumentation af forhold af væsentlig administrativ eller retlig betydning  

 for borgere og myndigheder, 2)at sikre muligheden for kassation af ikkebevaringsværdige offentlige  

 arkivalier i samarbejde med de myndigheder, der er omfattet af denne lov,  Bekendtgørelse nr. 591 af  

 26. juni 2003  

 om offentlige arkivalier og om offentlige arkivers virksomhed indeholder  

 bl.a.  

 følgende bestemmelser:
§ 4. Bevaring og kassation  

 af offentlige arkivalier skal gennemføres således, at det sikres, 1)at der sker bevaring af  

 dokumentation for beskrivelse af det danske samfund og dets udvikling og af  

 forhold af væsentlig administrativ eller retlig betydning for borgere og  

 myndigheder, og 2)at kassation kan  

 gennemføres systematisk og effektivt, således at de ressourcer, der anvendes  

 i  

 forbindelse med bevaring, udnyttes mest hensigtsmæssigt.
 Stk. 2. Kassation af  

 offentlige myndigheders arkivalier må først finde sted, når der ikke længere  

 er  

 administrativt eller retligt behov for dem.
§ 5. Rigsarkivaren fastsætter  

 nærmere regler om bevaring og kassation af offentlige arkivalier.
Nærmere  

 regler om kommunale myndigheders bevaring og kassation af arkivalier  

 fastsættes  

 efter drøftelse med de kommunale parter.
 Stk. 2. Kassation af  

 arkivalier må kun finde sted efter bestemmelser, der fastsættes i medfør af  

 bestemmelsen  

 i stk. 1.
Stk. 3. Regler, der  

 fastsættes med hjemmel i stk. 1, bringes til offentlighedens kundskab. Rigsarkivaren udstedte  

 den 27. juni 2001  

 bekendtgørelse nr. 639 om kassation af visse arkivalier hos statslige  

 myndigheder.
Bekendtgørelsen indeholder bl.a. følgende bestemmelser:
Kassation § 2. I samtlige myndigheders  

 arkiver kasseres følgende arkivalier:
 1)Regnskabsmateriale, jf. §  

 45 i bekendtgørelse nr. 188 af  

 18. marts 2001  

 om statens regnskabsvæsen m.v., jf. dog §  

 2, stk. 2 og 3.
 2)Personalesager, bortset fra  

 sager, som vedrører ansatte, der er født den 1. i en måned, eller som  

 vedrører  

 ansatte i chefstillinger.
 3)Stillingsansøgninger, der  

 ikke har ført til ansættelse.
 4)Sager vedrørende  

 bygningsmæssig drift, udstyr og forsyninger.
 5)Sager vedrørende  

 kontorhold, -maskiner samt inventar m.v.
 6)Dokumenter, som er  

 indskannet i et af Statens Arkiver godkendt elektronisk system.
 7)Samlinger af materiale, der  

 alene er tilvejebragt med henblik på inddatering i elektroniske registre,  

 databaser m.v. (inddata).
 8)Samlinger af udskrifter fra  

 edb-systemer, der alene anvendes til opslag, orientering og kontrol (uddata).
 9)Publiceret materiale  

 (pjecer, brochurer, internetudskrifter, m.v.), som ikke har givet anledning  

 til  

 sagsbehandling.
 10)Andet materiale, der er  

 modtaget til orientering, og som ikke har givet anledning til sagsbehandling.
 11)Materiale vedrørende  

 fremstilling af myndighedens publikationer, herunder internetsider (udkast,  

 korrekturer m.v.).
 12)Overtallige kopier, ekstra  

 udskrifter af dokumenter m.v.
 Stk. 2. Bestemmelsen i § 2,  

 stk. 1, nr. 1, gælder ikke for departementernes arkivalier vedrørende  

 ministerieområdernes årlige regnskab og virksomhedsregnskaber, jf.  

 bekendtgørelse nr. 188 af  

 18.  

 marts 2001  

 om statens regnskabsvæsen m.v., §§ 38 og 41.
 Stk. 3. Bestemmelsen i § 2,  

 stk. 1, nr. 1, gælder ikke for årsregnskaber og årsberetninger m.v., som er  

 skabt eller tilvejebragt før  

 31.12.1979.
 § 3. Arkivalier, der ikke er  

 omfattet af bestemmelserne i § 2, må kun kasseres efter særskilt bemyndigelse  

 fra Statens Arkiver.
Stk. 2. Arkivalier, der er  

 omfattet af bestemmelserne i § 2, kasseres, når opbevaringspligt efter andre  

 bestemmelser er opfyldt, og når de efter myndighedernes egen vurdering i  

 øvrigt  

 ikke længere har retlig eller administrativ betydning. 2. Pligt til at bevare de  

 pågældende dokumenter? De dokumenter som den  

 tiltrædende statsminister i sin tid overdrog til departementschefen, indgik i  

 grundlaget for Statsministeriets behandling af sagen om regeringsdannelsen.  

 Statsministeriets har i udtalelsen af  

 19. august 2005  

 anført at ministeriet beklageligvis ikke  

 er i besiddelse af de pågældende dokumenter som følge af at disse ikke har  

 kunnet lokaliseres i ministeriet.
Statsministeriet har således på intet  

 tidspunkt kasseret dokumenter i sagen.
Som det fremgår at mit brev  

 til Dem af  

 13. juni 2005,  

 er det en forudsætning for at give aktindsigt, jf. offentlighedslovens § 4,  

 stk. 1, 1. pkt., at begæringen herom vedrører eksisterende dokumenter.
I en  

 situation som den foreliggende hvor Statsministeriet ikke er i besiddelse af  

 de  

 pågældende dokumenter, vil der således normalt ikke kunne blive tale om  

 aktindsigt medmindre dokumenternes indhold kan rekonstrueres, og de  

 almindelige  

 betingelser for aktindsigt er opfyldt.
Jeg henviser til min udtalelse i  

 Folketingets Ombudsmands beretning for 1991, s. 107*.
 Det er Statens Arkivers  

 opfattelse at de omhandlede dokumenter ikke er arkivalier af den karakter der  

 opregnes i § 2 i bekendtgørelse nr. 639 af  

 27. juni 2001  

 om kassation af visse arkivalier  

 hos statslige myndigheder, og Statens Arkiver har i udtalelsen af  

 7. juli 2005  

 konkluderet at  

 Statsministeriet burde have bevaret de i sagen omhandlede dokumenter.
Statsministeriet har i  

 udtalelsen af  

 19. august  

 2005  

 noteret sig at de pågældende dokumenter  såfremt disse var  

 blevet kasseret  i medfør af udtalelsen fra Statens Arkiver ikke havde  

 været  

 omfattet af § 2 i den omtalte bekendtgørelse nr. 639 af  

 27. juni 2001, hvorfor kassation  

 derfor ikke ville have været hjemlet.
Ministeriet har endvidere i det hele  

 noteret sig Statens Arkivers udtalelse, herunder vurderingen af hvilke hensyn  

 der bør lægges til grund ved overvejelser om hvorvidt arkivalier er  

 bevaringsværdige i medfør af arkivlovens bestemmelser herom.
På baggrund af bl.a.
Statens  

 Arkivers udtalelse af  

 7.  

 juli 2005  

 mener jeg at ministeriet havde pligt til at bevare de i  

 sagen omhandlede dokumenter, og jeg er derfor enig med Statsministeriet i at  

 det er beklageligt at ministeriet ikke er i besiddelse af disse.
 Jeg har gjort  

 Statsministeriet bekendt med min opfattelse.
3. Pligt til rekonstruktion? I de tilfælde hvor et  

 dokument i henhold til arkivlovgivningen ikke må kasseres, har en myndighed  

 efter min opfattelse pligt til så vidt muligt at rekonstruere dokumentet på  

 det  

 tidspunkt hvor det konstateres at det er bortkommet.
Som det fremgår ovenfor af  

 sagsfremstillingen, bekræftede Statsministeriet telefonisk  

 den 3. juni 2005  

 over for en af mine  

 medarbejdere at de i sagen omhandlede dokumenter ikke blev leveret tilbage  

 til  

 statsministeren efter endt brug.
Ministeriet oplyste videre at ministeriet  

 ikke  

 har spurgt statsministeren om han eventuelt måtte være i besiddelse af en  

 kopi  

 af de omhandlede dokumenter da det er ministeriets opfattelse at ministeriet  

 ikke har pligt til at rekonstruere disse.
Som det fremgår ovenfor under  

 pkt. 2, mener jeg på baggrund af bl.a.
Statens Arkivers udtalelse af  

 7. juli 2005  

 at ministeriet  

 havde pligt til at bevare de pågældende dokumenter, og at det derfor er  

 beklageligt at ministeriet ikke er i besiddelse af disse.
Jeg er derfor ikke  

 enig med Statsministeriet i at ministeriet ikke har pligt til at rekonstruere  

 dokumenterne i det omfang det er muligt.
Jeg er i den forbindelse  

 opmærksom på at Statsministeriet i udtalelserne til mig af  

 24. februar 2005  

 og  

 19. august 2005  

 har gjort  

 gældende at de pågældende dokumenter ville kunne undtages fra aktindsigt i  

 medfør af offentlighedslovens § 7 eller § 13, stk. 1, nr. 6. Da jeg ikke er i  

 besiddelse af de pågældende dokumenter, har jeg imidlertid ikke grundlag for  

 at  

 vurdere dette.
På samme måde har jeg svært ved at se at Statsministeriet kan  

 vurdere dette uden at være i besiddelse af dokumenterne.
 Jeg har på den baggrund i dag  

 henstillet til Statsministeriet at genoptage sagen med henblik på at  

 undersøge  

 hvorvidt det er muligt at rekonstruere de pågældende dokumenter   

 eventuelt ved  

 en henvendelse til statsministeren, jf. ovenfor  og i givet fald at  

 tage  

 stilling til Deres begæring om aktindsigt.
 Jeg foretager mig herefter  

 ikke mere i sagen.
4. Orientering efter  

 principperne i persondataloven Statsminister Anders Fogh  

 Rasmussen er nævnt i forbindelse med sagen.
I overensstemmelse med  

 principperne i persondataloven (lov nr. 429 af  

 31. maj 2000  

 ) har jeg derfor orienteret  

 statsminister Anders Fogh Rasmussen om Deres henvendelse hertil, ligesom jeg  

 har tilsendt ham en kopi af nærværende brev samt en folder om ombudsmanden og  

 persondataloven. NOTER: (*) FOB  

 1991, s. 107.
