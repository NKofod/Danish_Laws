(Til rektorerne ved lærerseminarierne) I henhold til § 32 i bekendtgørelse nr. 369 af 11. juni 1986 fastsættes  

 hermed nærmere regler om det kursus i læreruddannelsen, som særligt tager  

 sigte på virksomhed i voksenundervisningen.
 1. Omfang .
a.
Seminariet skal tilbyde kurset i et omfang af 4 årsugetimer (8  

 semesterugetimer), i alt 112 timer.
b.
Der oprettes et hold for hver påbegyndt 24 studerende, og tilmelding  

 til kursus finder sted inden 1. maj/1. december.
c.
I tilknytning til kursus gennemføres praktikundervisning ved  

 institutioner eller kurser for voksenundervisning i et omfang af 28 timer.
 2. Indhold .
a.
Undervisningen på kurset har som forudsætning den faglige baggrund, som  

 de studerende har erhvervet sig ved gennemførelsen af arbejdet med det  

 pædagogiske fagområde eller ved arbejde på et tilsvarende niveau.
b.
Undervisningen omfatter: - Voksnes livsvilkår og erfaringsbaggrund og  

 disse forholds indflydelse på undervisningen. - Den historiske og samfunds-  

 og ideemæssige baggrund for undervisning af voksne samt mulige  

 udviklingsperspektiver. - Retsgrundlaget for den praktiske organisation af  

 den danske voksenundervisning, voksenuddannelse og folkeoplysning. -  

 Planlægning, gennemførelse og vurdering af undervisning, vejledning og andre  

 læreropgaver inden for den almene og/eller prøveforberedende  

 voksenundervisning.
c.
Indholdet bearbejdes i nær tilknytning til praksis og til væsentlige  

 pædagogiske teorier fra læreruddannelsens fag.
 3. Kursusafslutning .
Der afsluttes med en prøve, som tager udgangspunkt i et kort skriftligt  

 oplæg, der udarbejdes af den studerende efter aftale med læreren og afleveres  

 senest 1. maj/1. december.
Prøven former sig som en samtale mellem  

 eksaminand, eksaminator og censor.
 4. Vurdering og bevis for kursus .
Vurderingen udtrykkes som bestået/ikke bestået.
For studerende, som har  

 bestået prøven, udstedes et bevis underskrevet af seminariets rektor.
 For enkeltkursusstuderende kan der endvidere udstedes  

 tilstedeværelsesbevis, såfremt den pågældende har været til stede i mindst  

 4/5 af undervisningstimerne, jfr. pkt. 4 b i cirkulære af 20. september 1978  

 om enkeltkursusordning ved lærerseminarierne.
 5. Ikrafttræden .
 Cirkulæret gælder for studerende på stamhold, der er oprettet i 1984 eller  

 senere.
 Cirkulære af 10. maj 1983 om det voksenpædagogiske kursus i  

 læreruddannelsen ophæves hermed.
 Undervisningsministeriet, den 13.  

 oktober 1986.
 P.d.v.
