 Civilretsdirektoratet skal herved henlede opmærksomheden på, at der som  

 følge af værgemålsloven og lov om skifte af dødsboer er foretaget ændringer i  

 forskellige love, der henhører under statsamternes og overpræsidiets område.  

 Der henvises til lov nr. 389 af 14. juni 1995 om ændring af  

 retsplejeloven og forskellige andre love, der træder i kraft den 1. januar  

 1997. Desuden henvises til lov nr. 385 af 22. maj 1996 om ændring af  

 retsplejeloven, konkursloven, tinglysningsloven, lov om ægteskabets  

 retsvirkninger samt forskellige andre love, der ligeledes træder i kraft den  

 1. januar 1997.
 Ændringerne i statsamternes og overpræsidiets centrale lov er som følger:
I.
Lov om ægteskabs indgåelse og opløsning, jf. lovbekendtgørelse  

 nr. 148 af 8. marts 1991, som ændret ved § 4 i lov nr. 386 af 20. maj 1992:
 Ved lov nr. 389 af 14. juni 1995 ændres følgende:
 1. I § 1 indsættes som 2. pkt.:
"Statsamtet kan ved meddelelse af tilladelse til indgåelse af  

 ægteskab til en ung under 18 år fastsætte vilkår om, at den unge trods  

 ægteskabet fortsat er mindreårig og dermed umyndig indtil det fyldte 18.  

 år." 2. § 3 affattes således:
"§ 3. Den, som er under værgemål efter værgemålslovens § 5 eller  

 under værgemål med fratagelse af den retlige handleevne, jf. værgemålsloven §  

 6, må ikke indgå ægteskab uden værgens samtykke." Ved lov nr. 385 af 22. maj 1996 ændres følgende:
 1. § 10, stk. 1, 1.pkt., affattes således:
"Den, som har været gift eller har været part i et registreret  

 partnerskab, må ikke indgå nyt ægteskab, før offentligt skifte eller  

 dødsbobehandling ved bobestyrer er påbegyndt eller privat skifte er  

 afsluttet." II.
Lov om ægteskabets retsvirkninger, jf. lovbekendtgørelse nr.  

 37 af 5. januar 1995:
 Ved lov nr. 389 af 14. juni 1995 ændres følgende:
 1. § 35, 2. pkt., affattes således:
"Samtykke fra værgen gives ved underskrift på ægtepagten." 2. § 52 ophæves.
 Ved lov nr. 385 af 22. maj 1996 ændres følgende:
1. § 23 affattes således "§ 23. Såfremt en ægtefælle ved vanrøgt af sine økonomiske  

 anliggender, ved misbrug af sin rådighed over fælleseje eller på anden  

 uforsvarlig måde i væsentlig grad har formindsket den del af fællesboet,  

 hvorover den pågældende råder, kan den anden ægtefælle forlange vederlag  

 herfor af det beholdne fællesbo eller, hvis dette ikke er tilstrækkeligt, af  

 den førstnævnte ægtefælles særeje for halvdelen af det manglende beløb.
Den  

 anden ægtefælles arvinger har ret til sådant vederlag af det beholdne  

 fælleseje eller, hvis dette ikke er tilstrækkeligt, af den førstnævnte  

 ægtefælles fuldstændige særeje for halvdelen af det manglende beløb.
 Stk. 2.  En ægtefælle har ligeledes ret til sådant  

 vederlag, såfremt den anden ægtefælle har anvendt midler af fællesboet til  

 erhvervelse eller forbedring af sit særeje eller af sådanne rettigheder som  

 nævnt i § 15, stk. 2. En ægtefælles arvinger har ret til sådant vederlag,  

 hvis den anden ægtefælle har anvendt midler af sit fælleseje eller af sit  

 skilsmissesæreje til erhvervelse eller forbedring af sit fuldstændige særeje.
Stk. 3.  Har en ægtefælle anvendt midler af sit særeje  

 til bedste for sin bodel, har ægtefællen ret til vederlag herfor af bodelen.  

 En ægtefælles arvinger har ret til sådant vederlag, hvis ægtefællen har  

 anvendt midler af sit fuldstændige særeje til forbedring af sin bodel eller  

 af sit skilsmissesæreje." III.
Lov om børns retsstilling, jf. lovbekendtgørelse nr. 634 af  

 15. september 1986, som senest ændret ved § 6 i lov nr. 396 af 13. juni 1990:
 Ved lov nr. 389 af 14. juni 1995 ændres følgende:
 1. § 11, stk. 1, 2.pkt., affattes således:
"Underskriften skal være bekræftet af en advokat eller af to  

 vitterlighedsvidner, der udtrykkeligt skal bevidne underskriftens ægthed og  

 dateringens rigtighed, og at underskriveren ikke er umyndig eller under  

 værgemål efter værgemålslovens § 5." 2. § 11, stk. 3, 1.pkt., affattes således:
"Er den opgivne fader umyndig som følge af mindreårighed, kræves  

 værgens samtykke til anerkendelsen." 3. § 14, stk. 2, affattes således:
" Stk. 2. Bidragspligten ophører ved barnets fyldte 18. år.  

 Bidragspligten ophører endvidere, når barnet indgår ægteskab, medmindre  

 statsamtet bestemmer andet." 4. § 18, stk. 1, 2. pkt., ophæves.
IV.
Lov om adoption, jf. lovbekendtgørelse nr. 629 af 15.  

 september 1986, som senest ændret ved § 13 i lov nr. 389 af 7. juni 1989:
 Ved lov nr. 389 af 14. juni 1995 ændres følgende:
 1. § 7, stk. 1, affattes således:
"Adoption af en person, som er under 18 år og umyndig, kræver  

 samtykke fra forældrene." 2. § 14 affattes således:
"§ 14. Den, som er under værgemål efter værgemålslovens § 5 eller  

 under værgemål med fratagelse af den retlige handleevne, jf. værgemålslovens  

 § 6, må ikke adopteres, uden at erklæring er indhentet fra værgen." 3. § 18, stk. 1, 2. pkt., affattes således:
"Er nogen af parterne under værgemål efter værgemålslovens § 5 eller  

 under værgemål med fratagelse af den retlige handleevne, jf. værgemålslovens  

 § 6, skal erklæring fra værgen indhentes." Med venlig hilsen Civilretsdirektoratet Jonna Waage GENPART TIL:
 2. Rigsombudsmanden i Grønland.
 Til orientering.
 3. Rigsombudsmanden på Færøerne.
 Til orientering.
