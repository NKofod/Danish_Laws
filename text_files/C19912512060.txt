1. Myndighed til at beordre personel ansat under  

 Forsvarsministeriet er fastsat ved Kundgørelse for Forsvaret B.4-33.
2. Af beordringen - der skal foreligge i skriftlig  

 form - skal fremgå, - om beordringen foretages efter eller uden ansøgning, - om der er tale om varig eller midlertidig tjeneste, jf. pkt. 3., - ved hvilken myndighed den pågældende skal forrette tjeneste, og - den lønramme eller de lønvilkår, vedkommende vil blive aflønnet efter,  

 medmindre vedkommende er omfattet af et automatisk lønforløb.
Om muligt oplyses endvidere - den forventede beordringsperiode og - den funktion, som den pågældende skal bestride.
 3. Beordring af under 2 års varighed betragtes som  

 midlertidig tjeneste og medfører ikke ændring af det hidtidige faste  

 tjenestested, jf. pkt. 5.
 4. Ved uansøgt beordring gives længst muligt varsel,  

 normalt mindst 3 måneder ved beordring til varig tjeneste.
5. Ved fast tjenestested forstås det arbejdssted  

 (myndighed, kaserne, flådestation, flyvestation, depot, værksted mv.), som  

 den pågældende har fået anvist ved ansættelsen eller ved senere beordring til  

 varig tjeneste.
Der kan eventuelt fastsættes mere end et fast tjenestested,  

 ligesom et nærmere afgrænset distrikt kan fastsættes som fast tjenestested.
 P.M.V.
 E.B.
H.
Lange fg.
