I medfør af §§ 3 og 26 i lov nr. 291 af 18. juni 1969 om tjenestemænd i staten, folkeskolen og folkekirken, som ændret senest ved lov nr. 382 af 6. juni 1991, samt i medfør af Arbejdsministeriets bekendtgørelse nr. 82 af 18. februar 1991 om ansættelse og afskedigelse af tjenestemænd i lønramme 1-35 i Arbejdsministeriets styrelser fastsættes:
 § 1.  Ansættelse og afskedigelse af tjenestemænd i  

 lønramme 1-35 foretages af regionschefen inden for den pågældende AF-region,  

 dog således at ansættelse i og afskedigelse fra chefstillinger hidrørende fra  

 før arbejdsmarkedsreformen kræver godkendelse af styrelsen.
 Stk. 2.  Uansøgt afskedigelse kan kun foretages af  

 arbejdsministeren, jf. dog tjenestemandslovens § 33, stk. 3, om afskedigelse  

 af tjenestemænd på prøve.
 Stk. 3.  Tjenestemænd, der er udnævnt af kongen,  

 afskediges af kongen, jf. tjenestemandslovens § 26, stk. 1.
 § 2.  Bekendtgørelsen træder i kraft den 30. september  

 1994.
