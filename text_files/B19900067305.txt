 I medfør af § 6, stk. 1, i lov om ejendomsmæglere, jf.
lovbekendtgørelse nr. 182 af 25. marts 1988, og § 23, stk. 3 og 4, i næringslov, jf. lovbekendtgørelse nr. 185 af 25. marts 1988, fastsættes:
 § 1.  Bestemmelserne i denne bekendtgørelse om  

 ejendomsmæglere gælder også for ejendomshandlere, jf. dog § 3, stk. 1 og 2.
 § 2.  Ejendomsmæglere må ikke drive virksomhed som  

 statsautoriseret revisor, som registreret revisor eller som restauratør og  

 hotelvært.
 Stk. 2.  Ejendomsmæglere må ikke være ansat i fastlønnet  

 stilling i offentlig virksomhed, hvis stillingen giver mulighed for at få  

 kendskab til forhold, der er af betydning ved omsætning af fast ejendom.
 § 3.  Ejendomsmæglere må kun have mere end et  

 forretningssted, hvis hvert forretningssted ledes af en til virksomheden  

 knyttet ejendomsmægler, der kun er leder af det pågældende forretningssted.
Stk. 2.  Ejendomshandlere må kun have mere end et  

 forretningssted, hvis hvert forretningssted ledes af en til virksomheden  

 knyttet ejendomshandler eller ejendomsmægler, der kun er leder af det  

 pågældende forretningssted.
Ved virksomhedens markedsføring, f.eks. ved  

 annoncering, på brevpapir og på salgsopstilling, skal det fremgå, at  

 virksomheden drives på basis af næringsbrev som ejendomshandler.
 Stk. 3.  Virksomheden må ikke drives af aktieselskaber,  

 anpartsselskaber, andre selskaber med begrænset ansvar, fonde, institutioner  

 eller foreninger.
 § 4.  Ejendomsmæglere skal udføre deres hverv i  

 overensstemmelse med god forretningsskik.
 Stk. 2.  Ejendomsmæglere skal bistå parterne og i videst  

 muligt omfang søge at tilgodese disses berettigede interesser.
§ 5.  Er ejendomsmæglere ved hvervets overtagelse  

 udover deres salærinteresse personligt interesseret i, om aftale indgås,  

 eller opstår en sådan interesse senere, skal oplysning herom straks gives  

 parterne.
Endvidere skal ejendomsmæglere straks give oplysning om, hvorvidt  

 de modtager provision eller anden fortjeneste ved formidling af forsikring,  

 lån eller andre ydelser i tilknytning til ejendomshandelen.
 Stk. 2.  Ejendomsmæglere, der ved hvervets overtagelse  

 er eller senere bliver knyttet til en anden erhvervsdrivende ved en  

 franchiseaftale eller på anden måde, skal straks give parterne oplysning  

 herom.
 Stk. 3.  Ejendomsmæglere må hverken direkte eller  

 indirekte indtræde i en aftale for egen regning, medmindre der inden aftalens  

 indgåelse er givet parterne i aftalen oplysning herom.
 § 6.  Ejendomsmæglere må ikke gøre en  

 ejendomsformidling betinget af, at parterne aftager andre produkter eller  

 tjenesteydelser.
 Stk. 2.  Ejendomsmæglere må ikke påtage sig en  

 forpligtelse til i forbindelse med ejendomsformidlingen over for parterne  

 udelukkende at anbefale eller i øvrigt anvise bestemte leverandørers  

 produkter eller tjenesteydelser.
 Stk. 3.  Reglerne i stk. 1-2 finder ikke anvendelse på  

 indhentelse af oplysninger om ejendommen, herunder tilstandsrapport.
 § 7.  Ejendomsmæglere må ikke i forbindelse med den  

 enkelte ejendomshandel modtage instruktioner med hensyn til udførelsen af  

 deres hverv fra franchisegivere eller andre.
 § 8.  Ejendomsmæglere er forpligtet til over for  

 uvedkommende at hemmeligholde, hvad der betros dem under deres virksomhed, og  

 må ikke i deres markedsføring af egen virksomhed benytte oplysninger, som  

 hidrører fra ejendomshandeler, hvori de har medvirket.
§ 9.  Ejendomsmæglere skal, umiddelbart efter at de  

 modtager en her i landet beliggende fast ejendom, hvis anvendelse  

 hovedsageligt er ikke-erhvervsmæssig, i salgskommission eller i øvrigt  

 medvirker ved køb og salg af en sådan ejendom, til vejledning for parterne  

 udarbejde en specificeret opstilling, der mindst skal indeholde Stk. 2.  Opstillingen efter stk. 1 skal være ledsaget af  

 et skema, der udformes som det optrykte bilag, og som oplyser en køber om  

 ejendommens hovedtal efter de udbudsvilkår, der er anført i opstillingen.
 § 10.  For andre ejendomme end de i § 9 nævnte skal  

 ejendomsmæglere til vejledning for parterne udarbejde en specificeret  

 opstilling over ejendommens indtægter og udgifter samt de i § 9, stk. 1,  

 nævnte oplysninger, som vedrører ejendommen, suppleret med så fyldige  

 oplysninger, herunder en rentabilitetsberegning, at det hele i forbindelse  

 med besigtigelse af ejendommen danner et tilstrækkeligt grundlag for  

 bedømmelsen af dens værdi.
§ 11.  Fører forhandlingerne om salg af en fast  

 ejendom eller erhvervsvirksomhed til en aftale, skal ejendomsmægleren  

 udfærdige en slutseddel, der i udkast skal forelægges parterne, så snart  

 aftalen er sluttet.
Slutsedlen skal nøjagtig angive de vilkår, der er aftalt  

 om de i § 9, stk. 1, jf. § 10, nævnte forhold.
Stk. 2.  Slutsedlen skal derudover mindst indeholde en  

 beskrivelse af ejendommens forsikringsforhold, medfølgende udstyr samt  

 tingbogsoplysning med alle servitutter, enten som bilag eller indskrevet i  

 slutsedlen, herunder også tinglyste lokalplaner, såfremt disse har betydning  

 for en købers brug af ejendommen.
For ejerlejligheder skal ejerforeningens  

 vedtægter vedlægges som bilag.
Endvidere skal slutsedlen indeholde  

 specifikation af fordeling af handelsomkostningerne parterne imellem.  

 Opstillingen i henhold til § 9, stk. 1 og § 10 for den udbudte ejendom skal  

 medfølge som bilag til slutsedlen.
 § 12.  Ved medvirken ved salg af private pantebreve i  

 fast ejendom, samt når sådanne pantebreve indgår som en del af vederlaget i  

 en handel, skal ejendomsmægleren oplyse erhververen om pantesikkerheden og om  

 sit skøn over den pågældende ejendoms værdi.
 § 13.  Ejendomsmæglere må kun tage salær for aftaler,  

 der tilvejebringes på grundlag af deres medvirken.
 Stk. 2.  Et tidsbegrænset hverv skal være skriftligt  

 bekræftet og kan højst indgås for 6 måneder, men kan opsiges med 30 dages  

 varsel.
 Stk. 3.  Er ejendomsmægleres hverv tidsbegrænset, må de  

 uanset stk. 1 betinge sig helt eller delvis salær, såfremt aftalen inden for  

 fristen bringes i stand uden deres medvirken.
 Stk. 4.  Er ejendomsmægleres hverv tidsbegrænset, må de  

 betinge sig arbejdsvederlag, såfremt hvervet opsiges med det aftalte varsel  

 eller ophæves, uden at dette forhold kan lægges dem til last.  

 Arbejdsvederlaget kan kun under særlige omstændigheder overstige 1/4 af det  

 aftalte salær beregnet på grundlag af den købesum, hvortil ejendommen skulle  

 udbydes.
 Stk. 5.  Ved byttehandel, herunder mageskifte, skal  

 ejendomsmægleren så tidligt som muligt og altid inden en handels indgåelse  

 underrette parterne om, hvilket salær hver især skal betale.
 Stk. 6.  Ejendomsmæglere må af parterne alene modtage  

 beløb til deponering, for hvilke der er stillet behøring sikkerhed, f.eks.  

 ved garanti fra et pengeinstitut eller ved tegning af garantiforsikring.
 § 14.  Overtrædelse af bestemmelserne i §§ 2-13  

 straffes med bøde.
 § 15.  Bekendtgørelsen træder i kraft den 1. november  

 1990. Samtidig ophæves bekendtgørelse nr. 973 af 18. december 1986 om  

 ejendomsmægleres og ejendomshandleres virksomhed.
