Skattemæssige kvalifikation Reference: SEL § 1 LV 1993 S.A.1.6 Ligningsrådet blev anmodet om bindende forhåndsbesked om  

 følgende spørgsmål:
1. Kan en kapitalandel i investeringsforetagendet S SICAV, Asian Pension  

 Subfund, Luxembourg, sidestilles med erhvervelse af et omsætteligt  

 investeringsbevis i en dansk investeringsforening? 2. Kan Ligningsrådet anerkende at investeringsstrategien i S SICAV,  

 Asian Pension Subfund alene retter sig mod realrenteafgiftfrie aktiver.
 Omstændighederne var følgende:
 S SICAV er etableret i Luxembourg af det franske selskab B som et  

 investeringsforetagende i overensstemmelse med gældende lovgivning i  

 Luxembourg 'loi du 30 Mars 1988 relative aux organismes de placement  

 collectif'. Denne lov er baseret på Rådets direktiv  

 85/611/EØF om visse institutter for kollektiv investering i  

 værdipapirer.
S SICAV er organiseret som et 'socieetee d'investissement a capital  

 variable', et såkaldt SICAV.
Et SICAV har variabel kapitalforhold og  

 betragtes som et selvstændigt skattesubjekt efter gældende  

 lovgivning i Luxembourg.
Det er opdelt i en række selvstændige  

 investeringsenheder/underafdelinger, såkaldte subfunde.
De enkelte  

 subfunde er underlagt nogle grundregler som er ens for alle samt nogle regler  

 som udelukkende gælder for den enkelte subfund, særlig med hensyn  

 til investeringsstrategi.
 Selskabet B påtænkte at etablere en ny subfund "S SICAV, Asian  

 Pension Subfund". Subfunden skulle udelukkende investere i asiatiske  

 guldrandede børsnoterede aktier (blue chips) og tænktes udbudt  

 til danske institutionelle investorer, pensionskasser, forsikringsselskaber  

 m.v.
S SICAV, Asian Pension Subfund ville udelukkende udstede udlodningsaktier.  

 Alle dividendeindtægter såvel som alle kapitalgevinster på  

 aktier ejet mere end 3 år ville blive udloddet.
Urealiserede  

 kapitalgevinster ville kunne blive tilbageholdt.
Aktier ville udelukkende  

 blive udstedt på navn og lydende på (DKK).
 Subfunden skulle administreres af D Management, et helejet datterselskab  

 af B, som i forvejen forvaltede alle B gruppens specielle  

 investeringsforeninger og diskretionære porteføljer.
 B anførte i øvrigt bl.a. følgende forhold som  

 kendetegner et investeringsforetagende organiseret som et SICAV/den enkelte  

 subfund:
Under henvisning til de af B meddelte oplysninger om S SICAV, Asian  

 Pension Subfund fandt Ligningsrådet efter en samlet konkret  

 bedømmelse, at denne kunne sidestilles med en dansk  

 investeringsforening der for medlemmernes indskud udsteder omsættelige  

 beviser.
Ligningsrådet havde herved henset til det oplyste om  

 subfundens struktur og virkemåde.
 For så vidt angår spørgsmål 2 bemærkede  

 Ligningsrådet, at spørgsmål vedrørende  

 realrenteafgift ikke er omfattet om loven om bindende forhåndsbesked,  

 hvorfor rådet afviste at besvare dette spørgsmål.
