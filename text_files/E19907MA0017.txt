En naturgasvirksomhed har af hensyn til forsyningssikkerheden og som  

 service over for kunderne en vagtordning, hvorefter medarbejderne kan  

 tilkaldes uden for almindelig arbejdstid.
Denne service er betinget af, at  

 medarbejderen har en fuldt udstyret varevogn med værktøj og  

 kommunikationsmidler til rådighed.
De medarbejdere, der deltager i vagtordningen, skal være til rådighed alle  

 døgnets 24 timer, uanset hvor de opholder sig.
Denne ordning medfører store  

 begrænsninger i det vagthavende personales bevægelsesfrihed.
Virksomheden finder, at vognene næsten udelukkende bruges i driften.
Det  

 fremgår af virksomhedens kørselsreglement, at vognene ikke er til privat  

 brug, herunder transport til og fra arbejdspladsen.
Virksomnheden mener  

 derfor, at fradragsretten i forbindelse med vognenes anskaffelse ikke bør  

 begrænses.
Nævnet traf afgørelse om, at virksomheden har fuld fradragsret for momsen  

 ved disse vognes anskaffelse.
Nævnet finder ikke, at kørslen under de anførte  

 omstændigheder kan betegnes som egentlig privat benyttelse af køretøjerne.
 Der er ikke tale om, at arbejdsgiverens vogne bruges til fx feriekørsel,  

 men om, at medarbejderne kan deltage i familiefester og lignende inden for  

 området og med stærke begrænsninger, som anført foran; når medarbejderne har  

 vagt, er de i virksomhedens tjeneste - uanset hvor de befinder sig.
 Se også Mn.402, Mn.445, Mn.446, Mn.447, Mn.1021, Mn.1066, Mn.1068 og  

 Mn.1096 samt Højesterets dom af 19. oktober 1984.
