Fremsat den 15. marts 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om kommunernes  

 styrelse og lov om  

 ligestilling af kvinder og mænd (Servicestrategi, udfordringsret m.v.) § 1 I lov om kommunernes styrelse, jf. lovbekendtgørelse nr. 629 af 29.  

 juni 2001, foretages følgende ændringer:
 1. § 62 affattes således:
 »Kommunalbestyrelsen skal inden udgangen af valgperiodens  

 første år vurdere, hvordan kvaliteten og effektiviteten i den  

 kommunale opgavevaretagelse kan udvikles (servicestrategi).  

 Kommunalbestyrelsen skal i den forbindelse vurdere, om kommunen skal  

 gøre brug af udbud, og på hvilken måde dette skal ske.  

 Servicestrategien skal gøres tilgængelig for kommunens beboere i  

 form af en redegørelse.
Stk. 2. Indenrigs- og sundhedsministeren kan fastsætte  

 nærmere regler for servicestrategiens indhold og udformning.« 2. Efter § 62 indsættes:
»§ 62 a.
Når en privat afgiver et konkret tilbud  

 på udførelse af en opgave, som kommunen udfører for sig  

 selv, skal kommunalbestyrelsen træffe beslutning om, hvorvidt opgaven  

 fortsat skal udføres af kommunen.
Kommunalbestyrelsen skal underrette  

 den private tilbudsgiver om kommunalbestyrelsens beslutning og ledsage denne  

 af en begrundelse, hvis kommunalbestyrelsen ikke antager tilbudet.
 Stk. 2. Kommunalbestyrelsen skal til brug for en beslutning  

 efter stk. 1 foretage en sammenligning mellem omkostningerne ved  

 kommunens egen opgaveudførsel og de omkostninger, der vil være  

 forbundet med at antage det indkomne tilbud.
 Stk. 3. Stk. 1 og 2 gælder tillige for kommunale  

 fællesskaber, jf. § 60.
 Stk. 4. Indenrigs- og sundhedsministeren kan fastsætte  

 regler om beregningen af omkostninger efter stk. 2.
§ 62 b.
Kommunalbestyrelsen kan afvise at træffe  

 beslutning efter § 62 a, hvis:
1)	tilbudet ikke overstiger 250.000 kr. for enkeltstående ydelser  

 og 250.000 kr. pr. år for løbende ydelser, 2)	tilbudsgiver ikke lovligt vil kunne udføre den opgave, som  

 tilbudet omfatter, 3)	tilbudsgiver ikke kan sandsynliggøre, at denne har den  

 fornødne tekniske formåen, 4)	tilbudsgiver ikke kan sandsynliggøre, at denne har den  

 fornødne finansielle og økonomiske formåen, 5)	tilbudsgiver ikke kan sandsynliggøre, at forhold af mere  

 personlig karakter ikke gør denne uegnet til at udføre  

 opgaven, 6)	tilbudet forekommer at være unormalt lavt i forhold til  

 ydelsen, 7)	tilbudet svarer til et tilbud, som kommunalbestyrelsen inden for den  

 pågældende valgperiode har behandlet efter § 62 a, 8)	tilbudet omfatter en opgave, som kommunalbestyrelsen før  

 tilbudets modtagelse har besluttet at sende i udbud, eller 9)	tilbudet omfatter en opgave, som afviger fra den  

 opgaveafgrænsning, som kommunalbestyrelsen beslutter skal udgøre  

 grundlaget for en beslutning efter § 62 a.
Kommunalbestyrelsen skal i  

 sådanne tilfælde oplyse tilbudsgiver om den valgte  

 afgrænsning af opgavens indhold.
Stk. 2. Afgørelser efter stk. 1, nr. 1-8, kan  

 træffes af kommunens administration, et stående udvalg eller  

 økonomiudvalget.
Tilsvarende gælder afgørelser efter  

 stk. 1, nr. 9, hvis tilbudet svarer til et tilbud, som  

 kommunalbestyrelsen inden for den pågældende valgperiode har  

 behandlet efter stk. 1, nr. 9.
 Stk. 3. Stk. 1 og 2 gælder tillige for kommunale  

 fællesskaber, jf. § 60.
§ 62 c.
Kommunalbestyrelsen skal inden udgangen af 3. kvartal  

 i det år, hvori valg til kommunalbestyrelser finder sted,  

 redegøre for, hvordan kommunalbestyrelsen følger op på  

 kommunens servicestrategi efter § 62, stk. 1. Kommunalbestyrelsen  

 skal endvidere redegøre for de tilbud, som den har behandlet efter  

 § 62 a og § 62 b, stk. 1, nr. 9. Redegørelsen skal  

 gøres tilgængelig for kommunens beboere.
Stk. 2. Redegørelsen efter stk. 1 skal indeholde  

 oplysninger om udbud af opgaver, der er gennemført i den  

 pågældende valgperiode, samt oplysninger om varetagelsen af de  

 opgaver, som kommunen efter en udbudsforretning fortsat udfører for  

 sig selv.
Redegørelsen skal endvidere indeholde oplysninger om,  

 hvorvidt kommunalbestyrelsens behandling af tilbud efter § 62 a har  

 medført, at den af tilbudet omhandlede opgave udføres af andre  

 end kommunen, og i benægtende fald, hvad årsagen er til, at  

 opgaven ikke udføres af andre end kommunen.
Stk. 3. Indenrigs- og sundhedsministeren kan fastsætte  

 nærmere regler for redegørelsens indhold og udformning.« § 2 I lov om ligestilling af kvinder og mænd, jf. lov nr. 388 af 30. maj  

 2000 som ændret ved § 4 i lov nr. 440 af 7. juni 2001, foretages  

 følgende ændringer:
 1. Efter § 5 indsættes:
»§ 5 a.
Kommunalbestyrelsen og amtsrådet skal over for  

 kommunens og amtskommunens beboere mindst hvert andet år  

 redegøre for situationen med hensyn til ligestillingen mellem kvinder  

 og mænd blandt de kommunalt og amtskommunalt ansatte.  

 Redegørelsen skal vedtages af kommunalbestyrelsen og amtsrådet i  

 et møde.
Stk. 2. Redegørelsen skal indeholde oplysning  

 om 1)	hvorvidt kommunen eller amtskommunen har formuleret en  

 ligestillingspolitik og i givet fald det nærmere indhold af denne, 2)	den kønsmæssige fordeling i forhold til de enkelte  

 stillingskategorier og 3)	andre forhold, der skønnes at have betydning for kommunens  

 eller amtskommunens indsats på ligestillingsområdet.
Stk. 3. Redegørelserne indsendes til ministeren for  

 ligestilling inden den 1. september i de år, hvor redegørelserne  

 udarbejdes.« 2. I § 6 ændres »§ 5, stk. 1,« til:  

 »§ 5, stk. 1, og § 5 a«.
§ 3 Loven træder i kraft den 1. januar 2003. Kommunalbestyrelsen skal  

 første gang afgive en redegørelse om servicestrategi senest 2.  

 januar 2003.
Bemærkninger til lovforslaget Almindelige bemærkninger 1. Lovforslagets hovedindhold Med lovforslaget indføres for det første en  

 pligt for kommunalbestyrelserne til i valgperiodens første år at  

 udarbejde en servicestrategi for udvikling af kvaliteten og effektiviteten i  

 den kommunale opgavevaretagelse.
I servicestrategien fastsætter  

 kommunalbestyrelsen, hvordan den vil sikre denne udvikling gennem udbud af  

 opgaver og effektivisering i øvrigt.
Servicestrategien skal udformes  

 som en redegørelse, der gøres tilgængelig for  

 borgerne.
Lovforslaget indeholder for det andet bestemmelser om  

 privates udfordringsret.
Med denne del af lovforslaget får en  

 kommunalbestyrelse pligt til at sammenligne omkostningerne ved at antage et  

 tilbud fra en privat om at udføre opgaver for kommunen med  

 omkostningerne ved kommunens egen udførelse af opgaven.  

 Kommunalbestyrelsen skal herefter træffe beslutning om, hvorvidt  

 opgaven fortsat bør varetages af kommunen selv, eller om den samme  

 opgave vil kunne løses bedre og billigere af andre.
Lovforslaget forpligter herudover kommunalbestyrelsen til  

 inden udgangen af 3. kvartal i det år, hvori valg til  

 kommunalbestyrelser finder sted, at afgive en redegørelse om, hvordan  

 kommunalbestyrelsen følger op på servicestrategien, og hvordan  

 den har behandlet private virksomheders tilbud om at udføre opgaver  

 for kommunen.
Hermed sikres dels, at kommunalbestyrelsen følger op  

 på den fastlagte servicestrategi, dels at kommunens borgere får  

 mulighed for at vurdere, om kommunalbestyrelsen har fået mest kvalitet  

 for pengene, således at borgerne kan lade denne viden indgå i  

 deres beslutning om, hvorledes de vil stemme til de kommunale valg.
 Med lovforslaget ophæves samtidig de hidtidige  

 bestemmelser om serviceredegørelser og  

 udliciteringsredegørelser.
Endvidere flyttes den hidtidige bestemmelse i § 62,  

 stk. 3, i lov om kommunernes styrelse vedrørende kommunale  

 ligestillingsredegørelser til lov om ligestilling af kvinder og  

 mænd.
De kommunale ligestillingsredegørelser skal herefter  

 indsendes direkte til ministeren for ligestilling inden den 1. september i de  

 år, hvor redegørelserne udarbejdes.
2. Lovforslagets baggrund og hovedformål Det er et hovedelement i regeringens politik, at der i de  

 kommende år skal ske en nyudvikling af det danske  

 velfærdssamfund.
En nyudvikling, hvor borgeren i højere grad end  

 hidtil sættes i centrum for den offentlige sektors serviceydelser.
Der  

 skal skabes mere kvalitet for pengene, for at serviceniveauet kan fastholdes  

 og udvikles samtidig med, at regeringens skattestop fastholdes.
Regeringens  

 program »Vækst, Velfærd   Fornyelse« indeholder derfor en  

 række forslag, der stiller krav om forbedring og udvikling af  

 velfærdssamfundet.
Det drejer sig om forslag, der skal give borgerne  

 mulighed for frit valg, forslag om styrkelse af indsatsen på  

 sygehusene, af omsorgen for de ældre og hjælpen til de svageste  

 mv.
Regeringen har med disse forslag sat fokus på forbedring af  

 kvaliteten i de kommunale serviceydelser.
 Det er derfor helt afgørende, at det er de rigtige  

 ydelser, som kommunen tilbyder borgerne, og at de   inden for de politisk  

 fastlagte rammer   produceres bedst og billigst.
Dette lovforslag skal ses i denne sammenhæng.
Det er  

 således et hovedformål med lovforslaget at forpligte  

 kommunalbestyrelserne til   både i forbindelse med fastlæggelsen  

 af deres servicestrategier og i forbindelse med behandlingen af private  

 tilbud om at udføre opgaver for dem   at gennemtænke deres  

 opgaveløsning inden for de kommunale områder.
Som et led heri skal kommunalbestyrelserne beslutte,  

 hvilke spilleregler der i den enkelte kommune skal gælde for brugen af  

 udbud, så grundlaget for eventuelle konkrete beslutninger om at  

 markedsafprøve den kommunale opgaveløsning er på  

 plads.
Dette krav udgjorde også hovedelementet i  

 beslutningsforslag B 107 om indførelse af kommunal pligt til at  

 formulere en udbudspolitik, som blev fremsat af Venstre og Det Konservative  

 Folkeparti i folketingssamlingen 2000   2001.
Regeringen ønsker med lovforslaget at sikre et  

 fundament for de kommende års arbejde i kommunerne med udvikling af de  

 kommunale ydelser.
Et sådant fundament er vigtigt, fordi det er  

 forudsætningen for, at kommunerne kan sætte fokus på at  

 forandre, udvikle og nytænke løsningerne i den kommunale  

 opgavevaretagelse.
Regeringen har i den forbindelse taget initiativ til at  

 styrke kommunernes frihed i den kommunale opgavevaretagelse.
Indenrigs- og  

 sundhedsministeren har således den 10. januar 2002 udsendt et brev til  

 samtlige kommunalbestyrelser og amtsråd, hvori de netop opfordres til  

 at indsende forslag og ideer til initiativer, der kan føre til  

 øget kvalitet og effektivitet i opgaveløsningen gennem  

 større kommunale frihedsgrader og færre regler.
Klarhed om mål og frihed til at vælge sin egen  

 vej til målet er efter regeringens opfattelse de nødvendige  

 forudsætninger for, at kommuner kan leve op til de store forventninger  

 til de kommunale serviceydelser, som de står overfor.
Lovforslaget skal  

 medvirke til at tilvejebringe disse forudsætninger.
 Det tilføjes, at lovforslaget ikke indeholder  

 bestemmelser om tilsynet med kommunalbestyrelsernes overholdelse af de  

 omhandlede regler, idet dette vil være reguleret af den kommunale  

 styrelseslovs almindelige bestemmelser herom.
3. Servicestrategi   mere kvalitet for pengene 3.1 Erfaringer fra de hidtidige initiativer Ved en ændring af den kommunale styrelseslov  

 indførtes i 1995 bestemmelser om udarbejdelse af henholdsvis  

 serviceredegørelser og udliciteringsredegørelser i de enkelte  

 kommunalbestyrelser.
3.1.1. De kommunale serviceredegørelser I 1998 udarbejdede det daværende  

 Indenrigsministerium i samarbejde med Kommunernes Landsforening og  

 Amtsrådsforeningen en statusrapport over arbejdet med  

 serviceredegørelser i kommunerne og amtskommunerne.
Rapporten viste,  

 at kommunerne var godt i gang med på hver deres måde at  

 indarbejde serviceredegørelserne i den kommunale information.
Det er Indenrigs- og Sundhedsministeriets vurdering, at  

 denne positive udvikling er fortsat, således at  

 serviceredegørelserne har stimuleret udviklingen af kommunernes og  

 amtskommunernes informationspolitik over for borgerne og derigennem bidraget  

 til en forbedring af borgernes viden om de kommunale tilbud.
I kommunerne er  

 der således i dag generelt set et tilfredsstillende informationsniveau  

 om de kommunale serviceydelser.
Erfaringerne peger imidlertid samtidig i retning af, at  

 lovreguleringen af serviceinformation i form af serviceredegørelser  

 gør denne type information til et mindre fleksibelt redskab i de  

 kommunale informationsaktiviteter.
Det gælder såvel i forhold til  

 de indholdsmæssige som tidsmæssige bindinger.
Eksempelvis  

 gør lovreguleringen det ikke muligt at imødekomme kommunale  

 ønsker om at få adgang til via en tidsmæssig koordinering  

 med andet kommunalt informationsmateriale at tilrettelægge udsendelsen  

 af serviceinformation mere hensigtsmæssigt.
Hertil kommer, at lovreguleringen af ét enkelt  

 element i den samlede kommunale information om kommunernes serviceydelser i  

 sig selv forekommer uhensigtsmæssig i dag.
Serviceredegørelserne  

 bør i stedet ses i en tæt sammenhæng med den øvrige  

 serviceinformation, herunder først og fremmest den sammenlignelige  

 brugerinformation.
Sammenlignelig brugerinformation er information, der er  

 udarbejdet med det formål at give brugerne   eller de potentielle  

 brugere   af en kommunal institution mulighed for at sammenligne den  

 pågældende institution med tilsvarende institutioner såvel  

 inden for den enkelte kommune som på tværs af  

 kommunegrænser.
Sammenligningen er baseret på en beskrivelse af  

 indholdet, omfanget og kvaliteten af de serviceydelser, der tilbydes på  

 den enkelte institution.
Det daværende Indenrigsministerium afgav i december  

 2000 betænkning nr. 1399 om sammenlignelig brugerinformation.
I  

 betænkningen er det netop anbefalet, at sammenlignelig  

 brugerinformation ses i sammenhæng med den øvrige kommunale  

 information, herunder navnlig med informationen i de hidtidige  

 serviceredegørelser efter § 62, stk. 1, i den kommunale  

 styrelseslov.
Regeringen er enig i denne anbefaling og ønsker derfor  

 med dette lovforslag at tilvejebringe en samlet og mere fleksibel ramme for  

 kommunernes information om den kommunale opgavevaretagelse.
Som et led heri  

 foreslås bestemmelser om serviceredegørelser efter § 62,  

 stk. 1, ophævet, hvorved kommunalbestyrelsen stilles frit i  

 tilrettelæggelsen af den samlede informationspolitik.
3.1.2. De kommunale udliciteringsredegørelser Samtidig med indførelsen af den kommunale pligt til  

 at udarbejde serviceredegørelser efter § 62, stk. 1, i den  

 kommunale styrelseslov blev kommunerne tillige pålagt en pligt til at  

 redegøre for de driftsopgaver, der efter udbud udføres af andre  

 end kommunen selv, de såkaldte udliciteringsredegørelser, jf.  

 § 62, stk. 2. Det har vist sig, at disse redegørelser ofte  

 har en ret begrænset værdi, fordi de hovedsageligt består  

 af en opregning af, hvilke kommunale opgaver der siden sidste  

 redegørelse er blevet udliciteret.
Redegørelserne er dermed  

 bagudrettede og konstaterende i deres information.
Dermed har de efter  

 regeringens opfattelse ikke lagt op til en dialog om kommunernes  

 opgaveløsning.
Hertil kommer, at kommunerne i dag arbejder med mange  

 forskellige redskaber til udvikling af kvaliteten og effektiviteten i den  

 kommunale opgavevaretagelse.
Uanset dette indeholder  

 udliciteringsredegørelserne kun oplysninger om kommunernes brug af  

 udbud.
Dette gør det - sammen med det bagudrettede fokus i  

 redegørelserne - vanskeligt for borgerne at sætte oplysningerne  

 i forhold til udviklingen i kommunens opgavevaretagelse i øvrigt.
3.1.3 Samlet vurdering Erfaringerne med de nuværende bestemmelser om  

 service- og udliciteringsredegørelser har samlet set vist, at de  

 rummer en række svagheder, og at der derfor er behov for  

 ændringer.
Sigtet med disse ændringer vil være at  

 etablere en samlet ramme for udviklingen af kvalitet og effektivitet i den  

 kommunale sektor, hvor alle de metoder til udvikling af opgaveløsningen, som den  

 enkelte kommunalbestyrelse ønsker at anvende, kan indgå på  

 lige fod.
Det være sig udbud eller produktivitetsudvikling i kommunalt  

 regi der sikres en fremadrettet og dynamisk form, der kan medvirke til  

 virkeliggørelsen af kommunalbestyrelsens planer.
3.2 Servicestrategi Efter lovforslaget skal kommunalbestyrelsen inden udgangen  

 af valgperiodens første år vurdere, hvordan kvaliteten og  

 effektiviteten i den kommunale opgavevaretagelse kan udvikles  

 (servicestrategi). Kommunalbestyrelsen skal i den forbindelse vurdere, om  

 kommunen skal gøre brug af udbud, og på hvilken måde dette  

 skal ske.
Servicestrategien skal gøres tilgængelig for kommunens  

 beboere i form af en redegørelse.
Hermed tilvejebringes en  

 åbenhed over for kommunens beboere og nuværende og fremtidige  

 leverandører omkring kommunens overvejelser om udvikling af  

 opgaveløsningen, herunder om anvendelsen af udbud.
Kommunalbestyrelsen skal efter den foreslåede  

 bestemmelse vurdere, hvordan kvaliteten og effektiviteten i den kommunale  

 opgavevaretagelse kan udvikles.
Der ligger ikke heri en forpligtelse til at  

 gennemføre bestemte effektivitetsforanstaltninger i forhold til den  

 enkelte ydelse.
 Gennem udarbejdelse af servicestrategien skal det  

 imidlertid sikres, at kommunerne har et særligt øje på, om  

 og hvordan opgaveløsningen kan gøres bedre og billigere.
 Kommunalbestyrelsen fastlægger selv  

 afgrænsningen af de enkelte indsatsområder i forbindelse med  

 servicestrategien.
I kommunernes arbejde med at få mere kvalitet for  

 pengene vil der være flere metoder til at fremme  

 effektivitetsudviklingen.
Inden for det enkelte område kan  

 kommunalbestyrelsen dels vælge at fokusere på konkurrence gennem  

 inddragelse af eksterne samarbejdspartnere eller andre metoder til  

 markedsprøvning.
Dels kan den vælge at fokusere på  

 effektivisering af den eksisterende kommunale forvaltning.
Fokusering  

 på interne processer kan udmøntes i konkrete økonomiske  

 og organisatoriske foranstaltninger, eller det kan udmøntes i analyser  

 med henblik på at identificere, hvor kommunen kan opnå mere  

 kvalitet for pengene.
Der henvises herom til den nærmere omtale i  

 bemærkningerne til lovforslagets enkelte bestemmelser.
 Det væsentlige er, at de metoder, der vælges  

 som instrument til udvikling af den kommunale opgaveløsning, sikrer,  

 at kommunerne benytter den mest effektive, mest økonomiske og mest  

 formålstjenlige løsning i forhold til kommunens mål og  

 prioriteringer   så kommunen og dens borgere får mere kvalitet  

 for pengene.
Markedsafprøvning gennem udbud er et vigtigt  

 instrument i forbindelse med kommunernes levering af ydelser.
Erfaringerne  

 har vist, at det er muligt at skabe en kvalitets- og effektivitetsudvikling i  

 den offentlige sektor gennem udbud og udlicitering.
Skal udbudsinstrumentet  

 imidlertid anvendes med succes, er det nødvendigt, at kommunerne er  

 præcise og velovervejede ved gennemførelsen af udbuddet.
Kommunens servicestrategi skal derfor indeholde  

 overvejelser om, på hvilke områder kommunalbestyrelsen i  

 løbet af sin valgperiode påtænker at lade  

 opgavevaretagelsen markedsafprøve.
Det være sig gennem udbud  

 eller andre former for samarbejde med private leverandører.
Servicestrategien skal   i overensstemmelse med det  

 ovenfor anførte beslutningsforslag B 107   indeholde en udbudspolitik,  

 der skal gælde for de områder, hvor kommunalbestyrelsen  

 påtænker at sende opgaver i udbud.
Det er hensigten  

 administrativt at fastsætte regler om, at denne udbudspolitik skal  

 omfatte kommunens principper for kravspecifikationer og betingelser ved  

 udbud, eget bud, kvalitetsopfølgning, medarbejderindflydelse og  

 personalets retsstilling samt sociale klausuler.
Endvidere vil det være  

 naturligt, at det fremgår af kommunens udbudspolitik, om kommunen  

 eventuelt har andre principper i forbindelse med udbud af serviceopgaver.
Der  

 henvises til lovforslagets § 1, nr. 1 (§ 62 stk. 1).
I tilknytning hertil kan det oplyses, at Økonomi-  

 og Erhvervsministeriet i samarbejde med Kommunernes Landsforening vil  

 tilvejebringe en internetportal om udbud og øvrige former for  

 offentligt-privat samspil vedrørende serviceydelser med henblik  

 på at lette kommunernes arbejde med udbud.
Internetportalen skal  

 fungere som et elektronisk videnscenter, der skal skabe grundlag for, at  

 udbud gennemføres på en måde, som er konstruktiv for alle  

 involverede parter.
Som en del af det elektroniske videnscenter vil der  

 være adgang til en digital vejledning, hvor det vil blive muligt at  

 finde eksisterende regelgrundlag og vejledninger vedrørende kommunale  

 serviceområder.
Endvidere skal internetportalen være et sted for  

 udvikling, dialog og vidensudveksling om udbud og andre former for  

 offentligt-privat samarbejde.
 Det er naturligvis lige så vigtigt, at kommunerne  

 arbejder konsekvent med at forbedre kvaliteten og effektiviteten i  

 situationer, hvor udbudsinstrumentet eller andre former for  

 markedsafprøvning ikke er muligt at anvende eller ikke findes egnet.  

 Også i disse situationer bør kommunerne efterstræbe at  

 levere ydelser, der i kvalitet og effektivitet kan sammenlignes med  

 såvel de bedste offentlige udbydere som de bedste private virksomheder  

 og frivillige organisationer, der tilbyder at producere tilsvarende  

 serviceydelser.
Der foreligger en række forskellige  

 økonomiske og organisatoriske foranstaltninger, der kan indgå i  

 dette arbejde.
Her skal særligt peges på benchmarking, som er en  

 central metode til sammenligning af kvalitet og effektivitet.
Ved hjælp  

 af benchmarking er det muligt for kommunerne at sammenligne sig med hinanden,  

 med sig selv over tid og med private leverandører.
I det kommunale budget- og regnskabssystem er der arbejdet  

 på at indrette regnskaberne på en måde, der gør det  

 muligt at anvende systemet til benchmarking analyser.
Fra regnskab 2002 er  

 der i budget- og regnskabssystemet indført regler, hvorefter kommuner  

 og amtskommuner på en række centrale serviceområder som  

 daginstitutioner, folkeskoler, skolefritidsordninger samt gymnasier og  

 HF-kurser registrerer udgifterne på det enkelte omkostningssted (dvs.  

 den enkelte institution eller foranstaltning) i regnskabet.
Hermed bliver det  

 muligt at sammenligne såvel forskellige institutioner inden for  

 kommunen, som institutioner kommunerne imellem.
I forlængelse af det hidtidige arbejde med det  

 kommunale budget- og regnskabssystem vil Indenrigs- og Sundhedsministeriet  

 igangsætte et udvalgsarbejde, der bl.a. har til formål at  

 foreslå ændringer, der kan medvirke til at synliggøre  

 udgifterne forbundet med den enkelte serviceydelse, herunder ved forslag om  

 registrering af omkostninger i form af afskrivninger og forrentning mv.
Dette  

 vil skabe en øget synlighed og gennemsigtighed, idet det herigennem  

 vil blive muligt for kommunerne også at sammenligne økonomien i  

 den kommunale opgaveløsning med private udbyderes tilbud.
Redegørelsen om servicestrategien skal indeholde en  

 beskrivelse af de initiativer, som kommunalbestyrelsen overvejer at anvende i  

 forhold til de fastsatte indsatsområder for at udvikle kvaliteten og  

 effektiviteten i den kommunale opgavevaretagelse.
Der henvises i  

 øvrigt til bemærkningerne til lovforslagets § 1, nr. 1  

 (§ 62, stk. 1).
Som et supplement til kommunens redegørelse for sin  

 servicestrategi foreslås det endvidere, at kommunalbestyrelsen inden  

 udgangen af 3. kvartal i det år, hvori valg til kommunalbestyrelser  

 finder sted, skal redegøre for, hvordan der følges op på  

 servicestrategien.
Som et led heri skal kommunerne redegøre for,  

 hvilke udbud der er gennemført i valgperioden, herunder for de  

 situationer, hvor kommunen efter en udbudsforretning har valgt fortsat at  

 varetage opgaven, jf. bemærkningerne til lovforslagets § 1, nr. 2  

 (§ 62 c).
 Det forudsættes, at konkrete analyser mv. udarbejdet  

 som led i redegørelserne for kommunernes servicestrategi og  

 opfølgningsredegørelserne vil kunne indgå i grundlaget  

 for revisionens vurdering af, om kommunalbestyrelsens og udvalgenes  

 beslutninger og den øvrige forvaltning af kommunens anliggender er  

 varetaget på en økonomisk hensigtsmæssig måde, jf.  

 den kommunale styrelseslov § 42, stk. 2.
 Regeringen vil i foråret 2003 udarbejde en  

 redegørelse for indholdet af kommunalbestyrelsernes servicestrategi  

 for valgperioden.
4. Udfordringsret Efter den gældende retstilstand har en  

 kommunalbestyrelse, der modtager et tilbud fra en privat om at udføre  

 en opgave, som kommunen hidtil har udført for sig selv, ikke pligt til  

 at sammenligne det private tilbuds pris mod den tilsvarende ydelse, som  

 kommunen præsterer.
Kommunalbestyrelsen har desuden ikke pligt til at  

 begrunde over for tilbudsgiveren og kommunens borgere, såfremt  

 kommunalbestyrelsen afviser at antage det private tilbud.
Endvidere kan  

 kommunalbestyrelsen overlade det til kommunens administration og udvalg at  

 behandle de private tilbud.
Der er således ingen garanti for, at det  

 private tilbuds fortrin og ulemper behandles på politisk niveau i  

 kommunalbestyrelsen, uanset at beslutningen om, hvorvidt en kommunal opgave  

 bør udliciteres, i vid udstrækning har karakter af en politisk  

 vurdering.
Lovforslagets del om udfordringsret har på den  

 baggrund til formål at give private en ret til at udfordre kommuner ved  

 at komme med tilbud på udførelse af konkrete opgaver.  

 Kommunalbestyrelsen bliver således med lovforslagets § 1, nr. 2  

 (§ 62 a) forpligtet til at sammenligne det indkomne tilbud med kommunens  

 egen udførelse af opgaven.
Kommunalbestyrelsen skal herefter beslutte,  

 om opgaven fortsat bør varetages af kommunen selv, eller om den samme  

 opgave vil kunne løses bedre og billigere af andre.
Lovforslaget forpligter ikke kommunalbestyrelsen til at  

 træffe nogen bestemt beslutning på baggrund af sammenligningen af  

 det private tilbud og kommunens egen opgaveudførsel.
Formålet  

 med lovforslaget er at løfte private tilbud på udførelse  

 af opgaver for kommunerne op på politisk niveau i kommunalbestyrelsen  

 for dermed at sikre en struktureret proces, hvorved private kan sikres en  

 grundig behandling af deres tilbud.
Med henblik på at synliggøre over for  

 borgerne de tilfælde, hvor kommunalbestyrelsen vælger ikke at  

 udlicitere opgaven på trods af, at det private tilbud må anses  

 for billigere og bedre, foreslås det, at kommunalbestyrelsen i den  

 under pkt. 3.2 nævnte redegørelse for opfølgningen  

 på kommunalbestyrelsens servicestrategi tillige skal give oplysninger  

 om de private tilbud, som kommunen har modtaget efter reglerne i § 62 a  

 og § 62 b, stk. 1, nr. 8, i lovforslaget.
Redegørelsen skal  

 indeholde oplysninger om, hvorvidt kommunalbestyrelsens behandling af private  

 tilbud har medført, at opgaverne ikke længere løses af  

 kommunen selv, og i benægtende fald, hvad årsagen er til, at  

 kommunen har valgt ikke at udlicitere de pågældende opgaver.
Med  

 disse oplysninger får kommunens borgere et godt grundlag for at  

 vurdere, om kommunalbestyrelsens ressourceanvendelse er berettiget.
 Det tilføjes, at lovforslaget ikke regulerer, i  

 hvilket omfang kommunalbestyrelsen må behandle sager om privates  

 udfordringsret på åbne møder, og at dette således  

 skal afgøres efter de almindelige regler herom i § 10 i lov om  

 kommunernes styrelse.
I en række tilfælde vil det på  

 forhånd stå klart, at kommunalbestyrelsen ikke kan forventes at  

 antage det private tilbud.
Det foreslås derfor, at kommunalbestyrelsen  

 ikke skal have en ubetinget pligt til at holde kommunens egen  

 opgaveudførsel op mod det private tilbud, men at kommunalbestyrelsen i  

 stedet kan overlade det til kommunens administration eller til kommunens  

 udvalg på forhånd at afvise det private tilbud.
Dette  

 foreslås at gælde, hvis tilbudsgiver ikke lovligt vil kunne  

 udføre den opgave, som tilbudet omfatter.
Det samme gælder, hvis  

 tilbudsgiver ikke kan sandsynliggøre, at denne har den til opgaven  

 fornødne tekniske, finansielle eller økonomiske formåen,  

 hvis tilbudsgivers personlige forhold giver grund til at antage, at han ikke  

 kan udføre opgaven betryggende, eller hvis tilbudet forekommer at  

 være unormalt lavt i forhold til ydelsen.
På tilsvarende måde bør  

 kommunalbestyrelsen ikke have pligt til at sammenligne det private tilbud med  

 kommunens egen opgaveudførsel, hvis tilbudet svarer til et tilbud, som  

 kommunalbestyrelsen inden for den pågældende valgperiode har  

 behandlet, eller hvis kommunen allerede har besluttet at sende opgaven i  

 udbud.
I forlængelse heraf foreslås det, at kommunalbestyrelsen  

 ikke skal have pligt til at sammenligne kommunens egen opgaveudførsel  

 med et privat tilbud, hvis kommunalbestyrelsen beslutter   eller allerede har  

 besluttet   at afgrænsningen af den opgave, der i givet fald skal  

 udbydes, ikke svarer til tilbudet.
For at undgå omgåelse  

 foreslås det samtidig, at kommunalbestyrelsen angiver den valgte  

 afgrænsning af opgavens indhold over for tilbudsgiver, således at  

 denne herefter kan beslutte, om der er anledning til at ændre  

 tilbudet.
Herudover foreslås det, at kommunalbestyrelsen ikke  

 skal have pligt til at foretage den nævnte sammenligning, hvis tilbudet  

 ikke overstiger 250.000 kr. for engangsydelser og et tilsvarende årligt  

 beløb for så vidt angår løbende ydelser.
Baggrunden  

 for denne tærskelværdi er, at det kan anses for  

 uforholdsmæssigt at forpligte en kommunalbestyrelse til at behandle et  

 tilbud, hvor den mulige besparelse må anses for forholdsvis beskeden og  

 måske end ikke står mål med de omkostninger, der er  

 forbundet med at foretage sammenligningen.
Det tilføjes, at lovforslaget ikke regulerer det  

 aftale- og formueretlige forhold mellem kommunalbestyrelsen og  

 tilbudsgiveren.
Lovforslaget er således f.eks. ikke til hinder for, at  

 tilbudsgiver angiver, at tilbudet alene er gældende i en  

 begrænset periode, og at det således bortfalder, såfremt  

 tilbudsgiver ikke har hørt fra kommunen inden udløbet af den  

 angivne periode.
Det bemærkes også, at lovforslaget heller ikke  

 regulerer de rettigheder og pligter, som kommunalbestyrelsen og  

 tilbudsgiveren i forbindelse med indgåelsen af en aftale i  

 øvrigt måtte have over for hinanden og over for tredjemand,  

 herunder medarbejdere ved kommunen og den pågældende virksomhed.  

 Disse rettigheder og pligter må således   som hidtil  

 fastlægges på grundlag af lovgivningens generelle regler.
Det tilføjes, at det følger af § 1,  

 stk. 2, i den kommunale styrelseslov, at lovens bestemmelser finder  

 anvendelse på alle forhold i den kommunale styrelse, medmindre andet  

 særligt er hjemlet i lovgivningen.
Dette indebærer, at  

 lovforslagets regler om udfordringsret viger for anden lovgivning.
Det  

 bemærkes i den forbindelse særligt, at socialministeren i  

 nærværende folketingssamling har fremsat forslag om lov om  

 ændring af lov om social service.
I dette forslag forpligtes  

 kommunalbestyrelsen til at godkende og indgå kontrakt med enhver  

 leverandør, der opfylder en række kvalitets- og  

 prismæssige krav.
En vedtagelse af socialministerens lovforslag vil  

 indebære, at i tilfælde, hvor en kommunalbestyrelse modtager et  

 tilbud på levering af personlig og praktisk hjælp i medfør  

 af § 71 i serviceloven, vil de i nærværende lovforslag  

 foreslåede regler om udfordringsret ikke finde anvendelse.
Hvis en  

 leverandør fremsender et samlet tilbud på både  

 hjemmehjælp i medfør af serviceloven og hjemmesygepleje i  

 medfør af hjemmesygeplejerskerloven, vil tilbudet således ikke  

 skulle behandles efter styrelseslovens regler om udfordringsret.
5. De kommunale ligestillingsredegørelser Det foreslås, at den i den kommunale styrelseslov  

 fastlagte pligt for kommunalbestyrelser og amtsråd til at  

 redegøre for ligestillingssituationen blandt kommunalt og  

 amtskommunalt ansatte, der i dag er fastsat i lov om kommunernes styrelse,  

 fremover fastsættes i lov om ligestilling af kvinder og mænd.
 Herved samles lovgivningens bestemmelser om  

 redegørelser for ligestilling.
 De kommunale ligestillingsredegørelser er hidtil  

 blevet indsendt til Indenrigsministeriet (nu Indenrigs- og  

 Sundhedsministeriet). Ifølge aftale mellem indenrigs- og  

 sundhedsministeren og ligestillingsministeren er de kommunale  

 ligestillingsredegørelser herefter blevet oversendt fra Indenrigs- og  

 Sundhedsministeriet, således at ligestillingsministerens årlige  

 redegørelse for ligestilling til Folketinget kunne være en  

 redegørelse for den samlede offentlige sektor.
Ifølge forslaget skal de kommunale  

 ligestillingsredegørelser indsendes direkte til ministeren for  

 ligestilling.
Redegørelserne tilgår således uden  

 unødig forsinkelse den minister, der i sin opgavevaretagelse har brug  

 for disse.
6. Økonomiske og administrative konsekvenser Der vil ikke være nævneværdige direkte  

 økonomiske og administrative konsekvenser forbundet med den  

 foreslåede pligt for kommunalbestyrelserne til at udarbejde en  

 servicestrategi.
Dette skyldes, at udarbejdelsen af redegørelsen for  

 servicestrategi og opfølgningsredegørelsen modsvares af  

 ophævelsen af de hidtidige bestemmelser om serviceredegørelser  

 og udliciteringsredegørelser.
Herudover bemærkes, at det er  

 sigtet med indførelsen af servicestrategien, at den skal bidrage til  

 en styrkelse af arbejdet med udvikling af kvaliteten og effektiviteten i den  

 kommunale opgaveløsning.
Med lovforslaget rettes fokus således  

 mod mulighederne for at opnå budgetforbedringer gennem en vurdering af,  

 hvordan opgaveløsningen kan gøres bedre og billigere.
Dette  

 kvalitets- og effektiviseringspotentiale afhænger imidlertid helt af  

 den enkelte kommunalbestyrelses beslutninger, og størrelsen kan derfor  

 ikke nærmere angives.
Der vil kunne være et vist administrativt merarbejde  

 forbundet med den foreslåede bestemmelse om privates udfordringsret i  

 forbindelse med behandling af tilbudene.
Dette vil imidlertid blive opvejet  

 af de økonomiske fordele, kommunerne vil kunne opnå gennem  

 markedsafprøvning.
Heller ikke på dette punkt vil lovforslaget  

 derfor samlet have økonomiske konsekvenser.
 Forslaget har ikke administrative konsekvenser af  

 betydning for staten.
7. Erhvervsøkonomiske konsekvenser Forslaget om, at kommunerne som en del af  

 servicestrategien skal formulere en udbudspolitik for de områder, som  

 de beslutter sig for at sende i udbud, forventes at have positive  

 erhvervsøkonomiske konsekvenser, idet formuleringen af en  

 udbudspolitik vil sikre, at udbud sker på det bedst mulige grundlag.  

 Det forventes, at forslaget dermed vil lette arbejdet i forbindelse med  

 udbudsforretninger.
Forslaget om indførelse af bestemmelser om privates  

 udfordringsret forventes ligeledes at have positive erhvervsøkonomiske  

 konsekvenser, idet forslaget vil forbedre privates muligheder for selv at  

 gøre kommunerne opmærksomme på opgaver, som med fordel kan  

 løses i private regi.
Det må derfor forventes, at forslaget vil  

 medføre en øget inddragelse af private i den kommunale  

 opgaveløsning.
8. Erhvervsadministrative konsekvenser Lovforslaget har ingen erhvervsadministrative  

 konsekvenser.
9. Administrative konsekvenser for borgerne Lovforslaget har ingen administrative konsekvenser for  

 borgerne.
10. Miljømæssige konsekvenser Lovforslaget har ingen miljømæssige  

 konsekvenser.
11. Forholdet til EU-retten Lovforslaget indeholder ikke EU-retlige aspekter.
12. Ligestillingsmæssige konsekvenser Lovforslagets bestemmelser om at overføre reglerne  

 om de kommunale og amtskommunale ligestillingsredegørelser til  

 ligestillingsloven vurderes at have positive ligestillingsmæssige  

 konsekvenser.
Herved samles lovgivningen om statslige, amtskommunale og  

 kommunale ligestillingsredegørelser, og ministeren for ligestilling  

 får mulighed for at regulere indholdet af redegørelserne.
Der  

 vil således løbende kunne sikres et ensartet grundlag for  

 vurderingen af ligestillingsarbejdet.
 13. Udtalelser over lovforslaget.
 Indenrigs- og Sundhedsministeriet har foretaget  

 høring af følgende myndigheder og organisationer mv.:
 Kommunernes Landsforening, Amtsrådsforeningen i  

 Danmark, Københavns Kommune, Frederiksberg Kommune, Kommunale  

 Tjenestemænd og Overenskomstansatte, LO, Dansk Industri, Dansk  

 Transport og Logistik, Dansk Handel og Service,  

 Håndværksrådet, Arbejdsgiverforeningen for Handel,  

 Transport og Service, Det Danske Handelskammer, Byggeriets Firkant,  

 Rengøringsselskabernes Branche- og Arbejdsgiverforening, Hotel-,  

 Restaurant- og Turisterhvervenes Arbejdsgiverforening, Byggeriets  

 Arbejdsgivere, Erhvervssammenslutning G - 1930, Vagt- og Alarmbranchens  

 Arbejdsgiverforening, Foreningen af Registrerede Revisorer, Foreningen af  

 Rådgivende Ingeniører, Kommunernes Revision, Foreningen af  

 Statsautoriserede Revisorer samt samtlige ministerier.
Vurdering af konsekvenser af lovforslag Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Begrænsede økonomiske fordele som følge  

 af ophævelse af pligten til udarbejdelse af service- og  

 udliciteringsredegørelser og styrkelsen af arbejdet med udvikling af  

 kvaliteten og effektiviteten i den kommunale og amtskommunale  

 opgaveløsning Begrænset økonomisk belastning som følge  

 af udarbejdelse af servicestrategi og  

 opfølgningsredegørelse Administrative konsekvenser for stat, kommuner og  

 amtskommuner Begrænset administrativ lettelse som følge af  

 ophævelse af pligten til udarbejdelse af service- og  

 udliciteringsredegørelser Begrænset administrativ belastning som følge af  

 udarbejdelse af servicestrategi og opfølgningsredegørelse samt  

 behandling af tilbud afgivet som følge af forslaget om privates  

 udfordringsret Økonomiske konsekvenser for erhvervslivet Private får bedre mulighed for at udføre opgaver  

 for den kommunale og amtskommunale sektor Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Ligestillingsmæssige konsekvenser Overførslen af reglerne om de kommunale og  

 amtskommunale ligestillingsredegørelser til ligestillingsloven  

 vurderes at have positive ligestillingsmæssige konsekvenser Bemærkninger til lovforslagets  

 enkelte bestemmelser § 1 Til nr. 1 Med forslaget til en ny § 62, stk. 1 og 2,  

 ophæves de nuværende bestemmelser i henholdsvis § 62,  

 stk. 1, om kommunale serviceredegørelser og § 62,  

 stk. 2, om kommunale udliciteringsredegørelser.
Efter bestemmelsens stk. 1, skal  

 kommunalbestyrelsen inden udgangen af valgperiodens første år  

 vurdere, hvordan kvaliteten og effektiviteten i den kommunale  

 opgavevaretagelse kan udvikles (servicestrategi). Kommunalbestyrelsen skal i  

 den forbindelse vurdere, om kommunen skal gøre brug af udbud, og  

 på hvilken måde dette skal ske.
Servicestrategien skal  

 gøres tilgængelig for kommunens beboere i form af en  

 redegørelse.
 Bestemmelsen indebærer et delegationsforbud,  

 således at det sikres, at det er den enkelte kommunalbestyrelse selv,  

 der skal fastsætte en servicestrategi og ikke f.eks.  

 økonomiudvalget eller den kommunale administration.
Kommunalbestyrelsen skal efter den foreslåede  

 bestemmelse vurdere, hvordan kvaliteten og effektiviteten i den kommunale  

 opgavevaretagelse kan udvikles.
Kommunalbestyrelsen fastlægger selv  

 afgrænsningen af de enkelte indsatsområder i forbindelse med  

 servicestrategien.
Der ligger ikke i bestemmelsen en forpligtelse til at  

 gennemføre bestemte effektivitetsforanstaltninger i forhold til de  

 enkelte områder og ydelser.
Bestemmelsen indeholder alene en  

 forpligtelse for kommunalbestyrelsen til at overveje, om kommunen  

 ønsker at gøre brug af udbud til løsning af opgaver,  

 eller overveje, hvilke andre initiativer der kan anvendes til  

 effektivitetsudvikling.
Det er således op til den enkelte kommunalbestyrelse  

 at beslutte, hvordan den   inden for lovgivningens rammer   vil  

 tilrettelægge arbejdet, herunder hvilke initiativer den vil tage i  

 anvendelse for at opnå de ønskede mål.
Lovforslaget  

 indebærer, at kommunalbestyrelsen i redegørelsen om  

 servicestrategi skal oplyse om de indsatsområder, som den har fastlagt,  

 og de initiativer, som overvejes anvendt i forhold til de enkelte  

 områder.
Redegørelsen for servicestrategien skal således  

 ikke rumme resultatet af kommunalbestyrelsens behandling af de enkelte  

 initiativer.
Redegørelsen skal derimod omfatte en arbejdsplan for,  

 hvornår kommunalbestyrelsen inden for det enkelte indsatsområde  

 agter at behandle initiativerne til udvikling af kvaliteten og effektiviteten  

 i opgavevaretagelsen.
Som initiativer til kvalitets- og effektivitetsudvikling  

 kan på den ene side peges på etablering af konkurrence på  

 leverandørsiden vedrørende de kommunale ydelser.
Der kan f.eks.  

 være tale om:
udbud af opgaver indgåelse af samarbejdsaftaler med private  

 leverandører indførelse af frit valg mekanismer   også ud over dem,  

 der etableres med lov   og fastsættelse af politik i forhold til såkaldte  

 »afknopninger«, hvor medarbejderne danner et selskab, der løser de  

 opgaver som de varetog, da de var ansat i kommunen.
 Der kan endvidere peges på kommunale samarbejder i  

 forskellige former, herunder overladelse af en opgave til en anden kommune  

 på områder, hvor dette er lovligt.
 På den anden side vil der   hvor en  

 markedsafprøvning ikke foretages   kunne iværksættes  

 initiativer til effektivisering af den eksisterende kommunale forvaltning  

 gennem økonomiske eller organisatoriske foranstaltninger  

 såsom:
kontrakt- og resultatstyring og andre former for udvikling af  

 økonomistyringen efteruddannelse af ledere og medarbejdere samt indførelse af ny teknologi Eller der kan peges på specifikke analyser:
benchmarking eller lignende produktivitetsanalyser budgetanalyser og brugerundersøgelser Redegørelsen for kommunernes servicestrategi skal  

 efter bestemmelsen i stk. 1, 3. pkt., være offentligt  

 tilgængelig.
Kommunalbestyrelsen kan selv beslutte, hvorledes  

 redegørelsen for kommunens servicestrategi skal gøres  

 tilgængelig for kommunens borgere og i øvrigt indgå i  

 kommunalbestyrelsens dialog med borgerne.
Det vil dog være naturligt,  

 at informationen om kommunalbestyrelsens servicestrategi bl.a. gøres  

 tilgængelig på kommunens hjemmeside, hvis kommunen har en  

 sådan.
 Der vil med hjemmel i den foreslåede § 62,  

 stk. 2, blandt andet blive fastsat nærmere regler om, at  

 kommunalbestyrelsen for de opgaveområder, hvor det overvejes at anvende  

 udbud, skal udarbejde retningslinier herfor (en udbudspolitik). Det vil i den  

 forbindelse blive fastsat, at kommunalbestyrelsens udbudspolitik som minimum  

 skal indeholde:
en beskrivelse af kommunens principper for valg af leverandør,  

 kravspecifikationer og betingelser ved udbud principper for intern priskalkulation ved eget bud, der præcist  

 henfører de relevante omkostninger til den relevante aktivitet principper for kommunens kvalitetsopfølgning, herunder  

 principper for inddragelsen af både objektive krav til kvalitet og  

 brugernes subjektive oplevelse af kvalitet politikker for, hvordan personalet inddrages i form af en  

 drøftelse, orientering eller lignende i overensstemmelse med de  

 gældende regler og aftaler herom, samt principper for anvendelsen af sociale klausuler.
Til § 62 a under nr. 2 Med den foreslåede bestemmelse indføres en  

 pligt for kommunalbestyrelsen til, når den modtager et konkret tilbud  

 om udførelse af en kommunal opgave, at træffe beslutning om,  

 hvorvidt kommunalbestyrelsen fortsat ønsker, at opgaven skal  

 udføres af kommunen.
 Kommunalbestyrelsen skal til brug for beslutningen efter  

stk. 1 foretage en sammenligning mellem omkostningerne ved  

 kommunens egen opgaveudførsel og de omkostninger, der vil være  

 forbundet med at antage det indkomne tilbud.
Den foreslåede ret i stk. 1 til at få  

 behandlet tilbud på udførelse af kommunale opgaver gælder  

 alene for private.
Offentlige myndigheder har således ikke i  

 medfør af den foreslåede bestemmelse retskrav på at  

 få behandlet et tilbud på udførelse af en opgave for en  

 anden offentlig myndighed.
Baggrunden for den valgte afgrænsning af  

 bestemmelsens anvendelsesområde er, at offentlige myndigheder kun i  

 begrænset omfang har ret til at udføre opgaver for andre  

 offentlige myndigheder.
Hvor en offentlig myndighed imidlertid efter den  

 øvrige lovgivning kan udføre opgaver for en kommune, er  

 lovforslaget naturligvis ikke til hinder for, at den offentlige myndighed  

 afgiver tilbud over for kommunen, ligesom lovforslaget ikke afskærer  

 kommunen fra i sådanne tilfælde at foretage en sammenligning  

 mellem tilbudet og kommunens egen opgaveudførsel.
 Afgrænsningen af, hvad der efter lovforslaget  

 må anses for et privat retssubjekt, skal   for så vidt  

 angår afgrænsningen til forvaltningsmyndigheder   ske i  

 overensstemmelse med den tilsvarende afgrænsning af begrebet »den  

 offentlige forvaltning« i offentlighedsloven og forvaltningsloven.
Med ordene »konkret tilbud« i lovteksten sigtes til  

 tilbud, der er udformet specifikt til den pågældende kommune.
Det  

 er ikke fundet rimeligt at pålægge kommunalbestyrelsen en pligt  

 til at iværksætte den i bestemmelsen omhandlede procedure i  

 relation til generelle reklamebreve.
Lovforslaget regulerer ikke i  

 øvrigt kravene til den nødvendige præcision og  

 detaljeringsgrad i det pågældende tilbud.
Der er imidlertid grund  

 til at fremhæve, at et udfordringstilbud har forskellige funktioner  

 afhængigt af, om lovgivningen giver kommunalbestyrelsen adgang til at  

 antage det private tilbud uden forudgående udbud.
Hvor lovgivningen  

 indebærer, at kommunalbestyrelsen ikke umiddelbart kan antage  

 udfordringstilbudet, men alene udlicitere opgaven på grundlag af et  

 offentligt udbud, vil tilbudet i første række have den funktion,  

 at det kan danne grundlag for kommunalbestyrelsens overvejelse om, hvorvidt  

 opgaven med fordel kan sendes i licitation.
I sådanne tilfælde  

 vil det efter omstændighederne kunne være fordelagtigt for  

 tilbudsgiveren at undlade at specificere tilbudet nærmere og alene i  

 hovedtræk angive karakteren af ydelsen og den pris, som tilbudsgiveren  

 forventer at fastsætte i et bud i forbindelse med en eventuel  

 udbudsrunde.
Retten til at få behandlet tilbud gælder alene  

 for opgaver, som kommunen løser for sig selv.
Et tilbud på en  

 opgave, som kommunen i forvejen får udført af en ekstern  

 leverandør, er således ikke omfattet af den foreslåede  

 bestemmelse.
Dette gælder, uanset om opgaven udføres af en anden  

 kommune i medfør af de såkaldte kommunalfuldmagtsregler om  

 overskudskapacitet og biproduktion eller i medfør af lov nr. 378 af  

 14. juni 1995 om kommuners og amtskommuners udførelse af opgaver for  

 andre offentlige myndigheder.
På tilsvarende måde omfatter  

 bestemmelsen ikke tilfælde, hvor en privat afgiver tilbud til en  

 kommune på en opgave, som kommunen får udført gennem  

 deltagelse i et kommunalt fællesskab efter § 60 i den kommunale  

 styrelseslov.
Det skyldes, at den private i sådanne tilfælde i  

 stedet kan rette tilbudet direkte til det kommunale fællesskab m.v., og  

 at fællesskabet efter bestemmelsen i stk. 3  

 selvstændigt er underlagt pligten til at behandle private tilbud i  

 overensstemmelse med lovforslagets generelle regler.
Når en privat  

 afgiver konkrete tilbud på udførelse af en opgave, som varetages  

 af et kommunalt fællesskab, skal bestyrelsen i det kommunale  

 fællesskab træffe beslutning om, hvorvidt opgaven fortsat skal  

 udføres af det kommunale fællesskab.
Det tilføjes, at bestemmelsen naturligvis ikke  

 omfatter tilbud, der afgives som følge af kommunens offentlige udbud  

 af en opgave efter f.eks.
EU s udbudsregler.
Kommunalbestyrelsens beslutning om, hvorvidt den vil  

 fortsætte med selv at udføre den pågældende opgave,  

 har karakter af faktisk forvaltningsvirksomhed.
Kommunalbestyrelsen vil  

 derfor ikke i medfør af forvaltningslovens bestemmelser have pligt til  

 at partshøre den private tilbudsgiver, inden der træffes  

 beslutning på grundlag af sammenligningen med kommunens egen  

 opgaveudførsel, ligesom forvaltningslovens regler ikke i sig selv vil  

 føre til, at tilbudsgiveren har krav på en begrundelse, hvis  

 kommunalbestyrelsen afslår tilbudet.
Det fastsættes på den  

 baggrund i bestemmelsens 2. pkt., at kommunalbestyrelsen skal  

 underrette den private tilbudsgiver om kommunalbestyrelsens beslutning og  

 ledsage denne af en begrundelse, hvis kommunalbestyrelsen ikke antager  

 tilbudet.
Hvor det er kommunalbestyrelsens politiske ønske om ikke at  

 udlicitere den pågældende opgave, som har ført til  

 afslaget, vil en kort bemærkning herom opfylde begrundelseskravet.
Bestemmelsen er ikke til hinder for, at  

 kommunalbestyrelsen kan vælge at fortsætte med selv at  

 udføre den pågældende opgave, uanset at det private tilbud  

 måtte være mere fordelagtigt.
Forslaget er heller ikke til hinder  

 for, at kommunalbestyrelsen kan træffe beslutning om at udbyde den  

 pågældende opgave.
Det bemærkes i den forbindelse, at anden  

 lovgivning efter omstændighederne kan være til hinder for, at  

 kommunalbestyrelsen kan antage det private tilbud.
Dels vil en række  

 opgaver ikke kunne overlades til private.
Dels indebærer bl.a.
EU s  

 udbudsdirektiver, at visse former for udlicitering alene kan ske på  

 baggrund af et forudgående offentligt udbud.
Der er naturligvis intet  

 til hinder for, at den private tilbudsgiver byder på et udbud, der er  

 foranlediget af det tilbud, som vedkommende har afgivet i medfør af  

 lovforslagets § 62 a.
Den private tilbudsgiver vil ikke i et  

 sådant tilfælde være forpligtet til i givet fald at  

 fremkomme med det samme tilbud.
Det gælder, uanset om kommunens udbud i  

 sin opgaveafgrænsning svarer til det tilbud, som den private har  

 afgivet til kommunen.
 Det understreges, at ansvaret for opgaveløsningen  

 påhviler kommunalbestyrelsen, uanset om det besluttes at overlade  

 opgaven til en ekstern leverandør.
Det tilføjes, at bestemmelsen i stk. 1 ikke  

 pålægger kommunalbestyrelsen nogen specifik pligt til   på  

 foranledning af en potentiel tilbudsgiver   at tilvejebringe og udlevere  

 detaljerede oplysninger om omfanget og arten af kommunens egen  

 opgaveudførsel.
Oplysninger herom kan imidlertid efter  

 omstændighederne have praktisk betydning for potentielle tilbudsgiveres  

 mulighed for at udforme attraktive tilbud til kommunen.
Lovforslaget bygger  

 på den generelle forudsætning, at en kommune i overensstemmelse  

 med almindelige forvaltningsretlige grundsætninger om vejledning og god  

 forvaltningsskik i et rimeligt omfang vil besvare velbegrundede og ikke  

 overdrevent byrdefulde forespørgsler om kommunens egen  

 opgaveudførelse fra en potentiel tilbudsgiver, der har et sagligt  

 behov for de pågældende oplysninger med henblik på at kunne  

 udnytte sin udfordringsret efter bestemmelsen.
Herudover vil den private  

 tilbudsgiver naturligvis kunne indhente oplysninger herom i overensstemmelse  

 med offentlighedslovens generelle regler om aktindsigt.
Når kommunalbestyrelsen i medfør af den  

 foreslåede stk. 2 skal beregne omkostningerne ved kommunens  

 egen opgaveudførsel, skal kommunalbestyrelsen foretage et skøn  

 over, hvor meget kommunen samlet anvender på at udføre den  

 opgave, som det indkomne tilbud omfatter.
Kommunalbestyrelsen skal  

 udføre rimelige og sædvanlige bestræbelser på at  

 angive omkostningerne ved kommunens opgaveudførsel.
Bestemmelsen  

 indebærer ikke en forpligtelse for kommunalbestyrelsen til at  

 specificere de enkelte udgiftsposter, ligesom der ikke er pligt til at  

 få foretaget en ekstern kontrol af kommunens omkostningsberegning.
Da  

 sigtet med omkostningsberegningen alene er at give kommunalbestyrelsen et  

 godt og informeret grundlag for at vurdere, om det private tilbud er mere  

 økonomisk fordelagtigt end kommunens egen opgaveudførsel, er  

 det ikke i omkostningskalkulationen nødvendigt at foretage en  

 beskrivelse af kommunens egen opgaveudførsel, der er så  

 præcis, at den vil kunne danne grundlag for en kontrakt med den private  

 tilbudsgiver.
 Der ligger ikke i bestemmelsen nogen indskrænkning i  

 de hensyn, som kommunalbestyrelsen kan inddrage i vurderingen af, om den vil  

 antage det private tilbud.
Der stilles ikke formelle krav til udformningen af den  

 privates tilbud.
Kommunalbestyrelsen kan dog i overensstemmelse med de  

 almindelig forvaltningsretlige principper for sagsoplysningen anmode om de  

 oplysninger, som den finder nødvendig til behandling af det indkomne  

 tilbud.
Kommunalbestyrelsen kan endvidere vælge at udarbejde et skema,  

 som den private tilbudsgiver kan anvende.
Den private kan imidlertid ikke  

 efter lovforslaget forpligtes til at anvende et sådant skema, når  

 blot vedkommende på anden måde fremkommer med de ønskede  

 oplysninger.
 Indenrigs- og sundhedsministeren kan i medfør af  

stk. 4 fastsætte nærmere regler om beregning af  

 omkostninger i medfør af stk. 2. Det kan f.eks. være regler  

 om omkostningskalkulation.
Til § 62 b under nr. 2 Den foreslåede bestemmelse indeholder en hjemmel for  

 kommunalbestyrelsen til i en række nærmere angivne tilfælde  

 at undlade at foretage en sammenligning af det indkomne tilbud med kommunens  

 egen opgaveudførsel.
Beslutningen om ikke at foretage en  

 realitetsbehandling af det private tilbud efter § 62 a har karakter af  

 en forvaltningsakt.
Kommunalbestyrelsens afgørelse herom er derfor  

 underlagt reglerne i forvaltningsloven, hvilket blandt andet indebærer,  

 at kommunalbestyrelsen skal iagttage dennes lovs regler om partshøring  

 og begrundelse.
Bestemmelsen er fakultativ.
Bestemmelsen er derfor  

 naturligvis ikke til hinder for, at kommunalbestyrelsen kan beslutte at  

 få varetaget en opgave af en ekstern leverandør på  

 baggrund af et tilbud eller en tilbudsgiver, der er omfattet af én af  

 de i den foreslåede § 62 b, nr. 1-8, nævnte tilfælde.  

 På tilsvarende måde er bestemmelsen ikke til hinder for, at  

 kommunalbestyrelsen til brug for en sådan beslutning vælger at  

 foretage en sammenligning mellem det private tilbud og kommunens egen  

 opgaveudførsel.
Hvor det private tilbud alene omfatter en opgave af mindre  

 værdi, vil det være uforholdsmæssigt at forpligte en  

 kommune til at anvende ressourcer på at sammenligne tilbudet med  

 kommunens egen opgaveudførsel.
Dette gælder navnlig, hvor en  

 eventuel besparelse ved at antage tilbudet ikke kan antages at modsvare de  

 omkostninger, der er forbundet med at foretage sammenligningen.
Men  

 også herudover kan det hævdes at være  

 uforholdsmæssigt at kræve, at kommunalbestyrelsen træffer  

 beslutninger vedrørende udlicitering af mindre opgaver.
 På den baggrund foreslås det med bestemmelsen  

 i nr. 1), at kommunalbestyrelsen kan afvise at træffe beslutning  

 efter § 62 a, hvis tilbudet ikke overstiger 250.000 kr. for  

 engangsydelser og et tilsvarende årligt beløb for løbende  

 ydelser.
Lovgivningen fastsætter i en række  

 tilfælde, at opgaver skal varetages af den pågældende  

 offentlige myndighed selv.
Endvidere følger det af almindelige  

 forvaltningsretlige grundsætninger, at egentlig  

 myndighedsudøvelse ikke uden særlig hjemmel kan overlades til  

 private.
På denne baggrund foreslås det i nr.  

 2), at kommunalbestyrelsen kan afvise at træffe beslutning efter  

 § 62 a, hvis tilbudsgiver ikke lovligt vil kunne udføre den  

 opgave, som tilbudet omfatter.
Bestemmelsen er ikke begrænset til de  

 tilfælde, hvor opgaveudførslen som sådan ikke vil kunne  

 overlades til private, men omfatter også tilfælde, hvor det klart  

 fremgår af tilbudet, at dettes udformning indebærer, at det ikke  

 kan udføres inden for lovgivningens rammer.
Som eksempel kan  

 nævnes, at det af tilbudet fremgår, at opgaveudførslen vil  

 indebære en tilsidesættelse af arbejdsmiljøretlige regler.  

 Det er kommunalbestyrelsen, der skal godtgøre, at tilbudsgiver ikke  

 vil kunne udføre den beskrevne opgave inden for den lovgivning, som  

 den private er underlagt i forbindelse med opgaveudførelsen.
Er  

 kommunalbestyrelsen i tvivl herom, må den i overensstemmelse med  

 almindelige forvaltningsretlige regler søge forholdet oplyst, herunder  

 gennem høring af tilbudsgiveren.
 En kommunalbestyrelse bør ikke forpligtes til at  

 sammenligne kommunens egen opgaveudførsel med et privat tilbud, som  

 kommunen alligevel ikke kan forventes at antage, allerede fordi der er  

 usikkerhed om, hvorvidt tilbudet overhovedet vil kunne forventes at kunne  

 blive udført på betryggende vis.
Dette er baggrunden for, at de foreslåede nr. 3),  

 4) og 5) indeholder hjemmel til, at kommunalbestyrelsen kan afvise at  

 træffe beslutning i de tilfælde, hvor tilbudsgiver ikke kan  

 sandsynliggøre, at denne har den fornødne tekniske, personlige,  

 finansielle og økonomiske formåen.
Bestemmelserne svarer til  

 EU-udbudsdirektivernes krav om, at enhver leverandør kan udelukkes fra  

 deltagelse i en udbudsprocedure, hvis vedkommende ikke kan dokumentere, at  

 denne har den fornødne tekniske, finansielle og økonomiske  

 formåen.
I den nærmere fastlæggelse af bestemmelsens  

 indhold vil der kunne søges vejledning i den praksis, som EF-domstolen  

 og Klagenævnet for Udbud har udviklet i forhold til udbudsdirektiverne.  

 Som eksempel kan nævnes, hvor kommunen modtager et tilbud fra en  

 tilbudsgiver, der nægter at demonstrere sin økonomiske  

 formåen gennem fremlæggelse af regnskaber, tilbud fra en  

 tilbudsgiver, som ved dom er dømt for et strafbart forhold, der rejser  

 tvivl om den pågældendes faglige hæderlighed, eller tilbud  

 afgivet af en virksomhed, der er taget under konkursbehandling.
Det foreslås endvidere, at kommunalbestyrelsen med  

 hjemmel i nr. 6) kan afvise at træffe beslutning efter § 62  

 a, hvis det indkomne tilbud forekommer at være unormalt lavt i forhold  

 til ydelsen.
EU-udbudsdirektiverne indeholder en tilsvarende regel om, at den  

 ordregivende myndighed under visse betingelser kan afvise bud  

 vedrørende en bestemt aftale, hvis budet forekommer at være  

 unormalt lavt i forhold til ydelsen.
Ved den nærmere fastlæggelse  

 af bestemmelsens indhold kan der derfor søges vejledning i den  

 praksis, der er udviklet efter udbudsdirektiverne.
Hvor kommunalbestyrelsen allerede har behandlet et tilbud  

 fra en privat, bør vedkommende ikke kunne kræve, at kommunen  

 inden for kortere tid derefter foretager en fornyet sammenligning med et  

 tilsvarende bud.
Dette er baggrunden for, at den foreslåede nr.  

 7) indeholder en tidsmæssig spærreregel, som indebærer,  

 at kommunalbestyrelsen kan afvise tilbud, der svarer til et tilbud, som  

 kommunalbestyrelsen inden for den pågældende valgperiode har  

 behandlet efter § 62 a.
Det er ikke en forudsætning, at tilbudene  

 kommer fra samme tilbudsgiver.
Omvendt kan bestemmelsen ikke anvendes, blot  

 fordi to tilbud vedrører samme opgave.
Det er tillige en  

 forudsætning, at tilbuddene også med hensyn til pris og  

 udformning i det væsentlige svarer til hinanden.
Hvor kommunalbestyrelsen allerede har besluttet at udbyde  

 en given opgave i udbud, giver det ikke mening at forpligte  

 kommunalbestyrelsen til at sammenligne et privat tilbud om den  

 pågældende opgave med den opgaveudførsel, som kommunen  

 hidtil selv har varetaget.
Det foreslås derfor i nr. 8), at  

 kommunalbestyrelsen i sådanne tilfælde kan afvise at behandle  

 tilbudet efter § 62 a.
Det er kommunalbestyrelsen, der beslutter, om en given  

 kommunal opgave skal varetages af kommunen eller en privat, medmindre  

 lovgivningen er til hinder herfor.
Det er endvidere kommunalbestyrelsen, der  

 beslutter, hvordan opgaven skal varetages, herunder om den skal varetages  

 sammen med en anden kommunal opgave.
Kommunalbestyrelsen kan således  

 beslutte, at en række forskellige kommunale opgaver har en sådan  

 sammenhæng, at de skal varetages af samme leverandør.  

 Kommunalbestyrelsen kan f.eks. beslutte, at den ønsker samme  

 madleverandør til alle kommunens plejehjem.
Der er endvidere ikke i  

 sig selv noget til hinder for, at kommunalbestyrelsen beslutter, at den  

 ønsker, at en given opgave skal varetages sammen med en anden opgave,  

 som ikke kan varetages af private.
Det kan f.eks. være en  

 myndighedsopgave.
Såfremt en kommunalbestyrelse således  

 beslutter, at den ønsker, at bestemte opgaver skal udføres  

 samlet af samme opgaveudfører   eller at en opgave skal splittes op i  

 forskellige udbud skønnes det uhensigtsmæssigt, hvis  

 kommunalbestyrelsen skal forpligtes til at sammenligne kommunens egen  

 opgaveudførsel med et tilbud, som ikke svarer til den  

 afgrænsning af opgave, som kommunalbestyrelsen foretrækker.
Som  

 eksempel kan nævnes, at kommunalbestyrelsen modtager et tilbud på  

 snerydning i kommunen, som alene angår en begrænset del af  

 kommunens veje, mens kommunalbestyrelsen finder det hensigtsmæssigt, at  

 snerydning foretages samlet.
Et andet eksempel er, hvor den privates tilbud  

 er formuleret som et samlet tilbud vedrørende levering af både  

 hjemmehjælp og mad, mens kommunalbestyrelsen har tilkendegivet, at den  

 af politiske grunde ikke ønsker en samlet leverandør på  

 det pågældende område.
På den baggrund foreslås i nr. 9), at  

 kommunalbestyrelsen kan afvise at træffe beslutning efter § 62 a,  

 hvis det indkomne tilbud omfatter en opgave, som afviger fra den  

 opgaveafgrænsning, som kommunalbestyrelsen beslutter skal udgøre  

 grundlaget for beslutninger efter § 62 a.
Denne beslutning kan  

 træffes både før afgivelsen af det private tilbud og i  

 forbindelse med behandlingen af dette.
Kommunalbestyrelsens beslutning om at sammenkæde  

 eller adskille forskellige opgaver er undergivet almindelige  

 forvaltningsretlige principper om saglig forvaltning.
Det gælder  

 både, hvor der er tale om sammenkædning af forskellige  

 driftsopgaver eller f.eks. sammenkædning af driftsopgaver med  

 myndighedsopgaver.
En kommunalbestyrelse kan derfor kun afvise at foretage en  

 behandling af det private tilbud efter § 62 a, såfremt  

 kommunalbestyrelsen har en rimelig grund til at ønske, at den  

 pågældende opgave skal afgrænses anderledes end gjort i  

 tilbudet.
Dette vil naturligvis ikke være tilfældet, hvor den  

 anderledes afgrænsning er begrundet i et ønske om at undgå  

 at få belyst pris og kvalitet ved kommunens egen opgaveudførsel.  

 På tilsvarende måde vil det vanskeligt kunne tænkes at  

 være sagligt for en kommunalbestyrelse at afgrænse opgaven  

 vedrørende drift af en børnehave således, at dette kun  

 kan ske, hvis vedkommende samtidig står for driften af kommunens  

 computerudstyr.
I øvrigt må der tilkomme kommunalbestyrelsen et  

 vidt skøn i vurderingen af, om forskellige opgaver skal udføres  

 af samme eller forskellige opgaveudførere.
Det tilføjes, at de  

 kommunale tilsynsmyndigheder vil kunne efterprøve, om  

 kommunalbestyrelsen har varetaget usaglige hensyn.
 Med henblik på at sikre den pågældende  

 tilbudsgiver mulighed for at tilpasse sit tilbud til kommunalbestyrelsens  

 beslutning, bestemmes det i 2. pkt., at kommunalbestyrelsen i de  

 omhandlede tilfælde skal oplyse tilbudsgiver om den valgte  

 afgrænsning af opgavens indhold over for tilbudsgiver.
De i stk. 1, nr. 1-8, nævnte afgørelser  

 indebærer ikke udøvelse af noget politisk skøn.
Det  

 foreslås derfor med stk. 2, at disse afgørelser skal  

 kunne træffes af administrationen, et af kommunens stående udvalg  

 eller økonomiudvalget.
Til forskel herfra har afgørelser efter  

 nr. 9 karakter af en politisk beslutning af mere vidtrækkende  

 betydning.
Beslutninger efter denne bestemmelse bør derfor  

 træffes af kommunalbestyrelsen på et møde med de  

 retsgarantier vedrørende bl.a. borgernes adgang til at overvære  

 drøftelserne, som dette indebærer.
Beslutningen vil  

 således ikke kunne overlades til administrationen,  

 økonomiudvalget eller et af de stående udvalg.
Dog kan  

 afgørelser efter stk. 1, nr. 9, overlades til kommunens  

 administration eller et af de omhandlede udvalg, hvis tilbudet svarer til et  

 tilbud, som kommunalbestyrelsen inden for den pågældende  

 valgperiode har behandlet efter stk. 1, nr. 9.
Til § 62 c under nr. 2 Med forslaget til en ny § 62 c i den kommunale  

 styrelseslov foreslås det at indføre en regel om, at  

 kommunalbestyrelsen inden udgangen af 3. kvartal i det år, hvori valg  

 til kommunalbestyrelser finder sted, skal redegøre for, hvordan  

 kommunalbestyrelsen følger op på kommunens servicestrategi efter  

 § 62, stk. 1, ligesom kommunalbestyrelsen skal redegøre for  

 de tilbud, som den har behandlet efter reglerne om udfordringsret i § 62  

 a og § 62 b, stk. 1, nr. 9.
Kommunalbestyrelsens behandling af opfølgningen  

 på servicestrategien skal resultere i godkendelse af en  

 opfølgningsredegørelse.
Der vil således kun være  

 krav om én opfølgningsredegørelse i hver valgperiode,  

 men det vil stå kommunalbestyrelsen frit at udarbejde  

 opfølgningsredegørelser oftere   eksempelvis årligt.
De nærmere krav til redegørelsens indhold er  

 reguleret i bestemmelsens stk. 2. Det fastsættes heri, at  

 kommunalbestyrelsen skal redegøre for, hvilke opgaver der efter udbud  

 er udliciteret i den pågældende valgperiode.
Endvidere skal der  

 redegøres for den kommunale opgavevaretagelse i de situationer, hvor  

 kommunalbestyrelsen efter en udbudsforretning har valgt fortsat at varetage  

 opgaven selv på grundlag af et eget bud.
Redegørelsen  

 skal også indeholde oplysninger om, hvorvidt kommunalbestyrelsens  

 behandling af tilbud efter § 62 a har medført, at den af tilbudet  

 omhandlede opgave udføres af andre end kommunen, og i benægtende  

 fald, hvad årsagen er til, at dette ikke er tilfældet.
Opfølgningsredegørelsen skal for hvert  

 enkelt indsatsområde i servicestrategien indeholde oplysninger om den  

 aktuelle status.
Det gælder bl.a. besvarelse af følgende  

 spørgsmål: Hvor langt er kommunen kommet med  

 gennemførelsen af sin servicestrategi ? Har der vist sig behov for  

 ændringer i strategien ? Hvilke resultater har kommunen opnået i  

 forhold til udvikling af kvaliteten og effektiviteten i  

 opgaveløsningen ved hjælp af disse initiativer ? Endvidere skal opfølgningsredegørelsen  

 indeholde oplysninger om de opgaver, der efter udbud er udliciteret til en  

 ekstern leverandør.
Det vil bl.a. dreje sig om oplysninger om opgavens  

 art og økonomiske omfang, oplysninger om, hvem der har vundet udbudet,  

 og oplysninger om, hvorvidt kommunen selv har budt på opgaven.
Opfølgningsredegørelserne skal være  

 offentligt tilgængelige svarende til, hvad der gælder for  

 offentliggørelse af selve serviceredegørelserne.
Der henvises  

 herom til bemærkningerne til § 1, nr. 1.
Stk. 3 indeholder en bemyndigelse til  

 indenrigs- og sundhedsministeren til at fastsætte nærmere regler  

 for redegørelsens indhold og udformning.
Denne bemyndigelse forventes  

 udnyttet til at præcisere en række af de ovennævnte krav  

 til indholdet og udformningen af opfølgningsredegørelsen.  

 Ministeriet vil i den forbindelse fastsætte nærmere regler om, at  

 opfølgningsredegørelsen - i de situationer, hvor  

 kommunalbestyrelsen på baggrund af et kontrolbud beslutter at annullere  

 udbudsforretningen og i stedet fortsætter med at løse den  

 pågældende opgave selv   skal indeholde oplysninger om, hvorvidt  

 den kommunale opgavevaretagelse efter udbudsforretningen i omkostninger og  

 indhold svarer til indholdet af kommunens kontrolbud, eller om der er sket  

 afvigelser i forhold til dette.
§ 2 Til nr. 1 Det følger af § 7, stk. 1, i lov om  

 ligestilling af kvinder og mænd, at ministeren for ligestilling hvert  

 år inden den 1. marts skal udarbejde en redegørelse og en  

 perspektiv- og handlingsplan for ligestilling til Folketinget.
 Dette sker blandt andet på baggrund af de statslige  

 ligestillingsredegørelser og de kommunale  

 ligestillingsredegørelser.
På den baggrund foreslås, at den pligt for  

 kommunalbestyrelser og amtsråd til at redegøre for  

 ligestillingssituationen blandt kommunalt og amtskommunalt ansatte, der i dag  

 er fastsat i lov om kommunernes styrelse, fremover fastsættes i lov om  

 ligestilling af kvinder og mænd, og at redegørelserne indsendes  

 til ministeren for ligestilling senest den 1. september i de år,  

 redegørelserne udarbejdes.
Dette svarer til den efter hidtidig praksis  

 gældende frist for indsendelse af redegørelserne til indenrigs-  

 og sundhedsministeren.
Der er ikke tilsigtet en ændring i de kommunale og  

 amtskommunale ligestillingsredegørelsers indhold i forhold til den  

 hidtidige bestemmelse i § 62, stk. 3, i lov om kommunernes  

 styrelse.
Redegørelserne skal som hidtil vedtages af  

 kommunalbestyrelsen eller amtsrådet i et møde.
Til nr. 2 Ifølge forslaget får ministeren for  

 ligestilling adgang til at fastsætte regler om indholdet af de  

 kommunale og amtskommunale ligestillingsredegørelser på samme  

 måde som for de statslige redegørelser.
§ 3 Det foreslås, at loven træder i kraft den 1.  

 januar 2003, og at kommunalbestyrelserne første gang skal afgive den i  

 § 1 (§ 62, stk. 1) omhandlede redegørelse for  

 kommunernes servicestrategi senest 2. januar 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om kommunernes styrelse, jf. lovbekendtgørelse nr. 629 af 29.  

 juni 2001, foretages følgende ændringer:
§ 62. Kommunalbestyrelsen skal over for kommunens beboere  

 redegøre for indholdet og omfanget af de væsentligste kommunale  

 ydelser, der tilbydes eller vil blive tilbudt kommunens beboere.  

 Redegørelsen skal tillige indeholde oplysninger om de mål, som  

 kommunalbestyrelsen har sat for udviklingen på de  

 pågældende områder.
Redegørelsen skal afgives mindst  

 hvert andet år.
Stk. 2. Kommunalbestyrelsen skal over for kommunens beboere  

 mindst hvert andet år redegøre for de driftsopgaver, der efter  

 udbud udføres af andre end kommunen selv.
Redegørelsen skal  

 indeholde oplysninger om, hvornår opgaverne har været udbudt,  

 hvorvidt opgaverne udføres af andre kommuner, andre offentlige  

 myndigheder eller private, samt hvorvidt kommunen selv har budt på  

 opgaveudførelsen.
Endvidere skal redegørelsen indeholde en  

 vurdering af opgaveudførelsen.
 1. § 62 affattes således:
»Kommunalbestyrelsen skal inden udgangen af valgperiodens første  

 år vurdere, hvordan kvaliteten og effektiviteten i den kommunale  

 opgavevaretagelse kan udvikles (servicestrategi). Kommunalbestyrelsen skal i  

 den forbindelse vurdere, om kommunen skal gøre brug af udbud, og  

 på hvilken måde dette skal ske.
Servicestrategien skal  

 gøres tilgængelig for kommunens beboere i form af en  

 redegørelse.
Stk. 2. Indenrigs- og sundhedsministeren kan fastsætte  

 nærmere regler for servicestrategiens indhold og udformning.« Stk. 3. Kommunalbestyrelsen skal over for kommunens beboere  

 mindst hvert andet år redegøre for situationen med hensyn til  

 ligestillingen mellem kvinder og mænd blandt de kommunalt ansatte.  

 Redegørelsen skal indeholde oplysning om a)	hvorvidt kommunen har formuleret en ligestillingspolitik og i givet  

 fald det nærmere indhold af denne, b)	den kønsmæssige fordeling i forhold til de enkelte  

 stillingskategorier og c)	andre forhold, der skønnes at have betydning for vurderingen  

 af kommunens indsats på ligestillingsområdet.
 2. Efter § 62 indsættes:
»§ 62 a.
Når en privat afgiver et konkret tilbud  

 på udførelse af en opgave, som kommunen udfører for sig  

 selv, skal kommunalbestyrelsen træffe beslutning om, hvorvidt opgaven  

 fortsat skal udføres af kommunen.
Kommunalbestyrelsen skal underrette  

 den private tilbudsgiver om kommunalbestyrelsens beslutning og ledsage denne  

 af en begrundelse, hvis kommunalbestyrelsen ikke antager tilbudet.
 Stk. 2. Kommunalbestyrelsen skal til brug for en beslutning  

 efter stk. 1 foretage en sammenligning mellem omkostningerne ved  

 kommunens egen opgaveudførsel og de omkostninger, der vil være  

 forbundet med at antage det indkomne tilbud.
 Stk. 3. Stk. 1 og 2 gælder tillige for kommunale  

 fællesskaber, jf. § 60.
 Stk. 4. Indenrigs- og sundhedsministeren kan fastsætte  

 regler om beregningen af omkostninger efter stk. 2.
§ 62 b.
Kommunalbestyrelsen kan afvise at træffe  

 beslutning efter § 62 a, hvis:
1)	tilbudet ikke overstiger 250.000 kr. for enkeltstående ydelser  

 og 250.000 kr. pr. år for løbende ydelser, 2)	tilbudsgiver ikke lovligt vil kunne udføre den opgave, som  

 tilbudet omfatter, 3)	tilbudsgiver ikke kan sandsynliggøre, at denne har den  

 fornødne tekniske formåen, 4)	tilbudsgiver ikke kan sandsynliggøre, at denne har den  

 fornødne finansielle og økonomiske formåen, 5)	tilbudsgiver ikke kan sandsynliggøre, at forhold af mere  

 personlig karakter ikke gør denne uegnet til at udføre  

 opgaven, 6)	tilbudet forekommer at være unormalt lavt i forhold til  

 ydelsen, 7)	tilbudet svarer til et tilbud, som kommunalbestyrelsen inden for den  

 pågældende valgperiode har behandlet efter § 62 a, 8)	tilbudet omfatter en opgave, som kommunalbestyrelsen før  

 tilbudets modtagelse har besluttet at sende i udbud, eller 9)	tilbudet omfatter en opgave, som afviger fra den  

 opgaveafgrænsning, som kommunalbestyrelsen beslutter skal udgøre  

 grundlaget for en beslutning efter § 62 a.
Kommunalbestyrelsen skal i  

 sådanne tilfælde oplyse tilbudsgiver om den valgte  

 afgrænsning af opgavens indhold.
Stk. 2. Afgørelser efter stk. 1, nr. 1-8, kan  

 træffes af kommunens administration, et stående udvalg eller  

 økonomiudvalget.
Tilsvarende gælder afgørelser efter  

 stk. 1, nr. 9, hvis tilbudet svarer til et tilbud, som  

 kommunalbestyrelsen inden for den pågældende valgperiode har  

 behandlet efter stk. 1, nr. 9.
 Stk. 3. Stk. 1 og 2 gælder tillige for kommunale  

 fællesskaber, jf. § 60.
§ 62 c.
Kommunalbestyrelsen skal inden udgangen af 3. kvartal  

 i det år, hvori valg til kommunalbestyrelser finder sted,  

 redegøre for, hvordan kommunalbestyrelsen følger op på  

 kommunens servicestrategi efter § 62, stk. 1. Kommunalbestyrelsen  

 skal endvidere redegøre for de tilbud, som den har behandlet efter  

 § 62 a og § 62 b, stk. 1, nr. 9. Redegørelsen skal  

 gøres tilgængelig for kommunens beboere.
Stk. 2. Redegørelsen efter stk. 1 skal indeholde  

 oplysninger om udbud af opgaver, der er gennemført i den  

 pågældende valgperiode, samt oplysninger om varetagelsen af de  

 opgaver, som kommunen efter en udbudsforretning fortsat udfører for  

 sig selv.
Redegørelsen skal endvidere indeholde oplysninger om,  

 hvorvidt kommunalbestyrelsens behandling af tilbud efter § 62 a har  

 medført, at den af tilbudet omhandlede opgave udføres af andre  

 end kommunen, og i benægtende fald, hvad årsagen er til, at  

 opgaven ikke udføres af andre end kommunen.
Stk. 3. Indenrigs- og sundhedsministeren kan fastsætte  

 nærmere regler for redegørelsens indhold og udformning.« § 2 I lov om ligestilling af kvinder og mænd, jf. lov nr. 388 af 30. maj  

 2000 som ændret ved § 4 i lov nr. 440 af 7. juni 2001, foretages  

 følgende ændringer:
 1. Efter § 5 indsættes:
»§ 5 a.
Kommunalbestyrelsen og amtsrådet skal over for  

 kommunens og amtskommunens beboere mindst hvert andet år  

 redegøre for situationen med hensyn til ligestillingen mellem kvinder  

 og mænd blandt de kommunalt og amtskommunalt ansatte.  

 Redegørelsen skal vedtages af kommunalbestyrelsen og amtsrådet i  

 et møde.
Stk. 2. Redegørelsen skal indeholde oplysning om 1)	hvorvidt kommunen eller amtskommunen har formuleret en  

 ligestillingspolitik og i givet fald det nærmere indhold af  

 denne, 2)	den kønsmæssige fordeling i forhold til de enkelte  

 stillingskategorier og 3)	andre forhold, der skønnes at have betydning for kommunens  

 eller amtskommunens indsats på ligestillingsområdet.
Stk. 3. Redegørelserne indsendes til ministeren for  

 ligestilling inden den 1. september i de år, hvor redegørelserne  

 udarbejdes.« 2. I § 6 ændres »§ 5, stk. 1,« til:  

 »§ 5, stk. 1, og § 5 a«.
