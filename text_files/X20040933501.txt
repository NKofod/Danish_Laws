Kommentar  landsskatteretskendelse indbringes ikke for domstolene  

   

 anpartsreglerne  flere end 10 personer der som et led i en fælles  

 udlejning  

 udlejer afskrivningsberettiget fast ejendom til samme lejer Sagen vedrører et påtænkt udbud af en ejendom som  

 et investeringsprojekt til 10 investorer.
Selskabet, der skulle udbyde  

 ejendommen, havde tidligere udbudt to tilsvarende projekter.
De tre ejendomme  

 er udlejet til samme lejer.
 Udbudsmaterialet og kontraktsmaterialet i de tre  

 ejendomsanpartsprojekter er ensartet.
 Spørgsmålet var, om indkomsten ved udlejning af  

 ejendommene blev omfattet af anpartsreglen i personskattelovens § 4, stk.1,  

 nr.  

 12, 2.pkt. om udlejning af afskrivningsberettiget fast ejendom som et led i  

 fælles udlejning fra flere end 10 personer til samme lejer.
Ligningsrådet blev bedt om bindende forhåndsbesked  

 vedrørende det tredje udbudte projekt.
Ligningsrådet antog, at da de tre  

 projekter / ejendomme blev udbudt til salg til investorerne med samme lejer  

 og  

 ensartede lejekontrakter, forelå der ved salg af ejendommene som  

 investeringsobjekter  

 til flere end 10 personer, en fælles udlejning fra flere end 10 personer til  

 samme lejer, jf. personskattelovens § 4, stk.1, nr.12,2.pkt.
Landsskatteretten fandt, at bemærkningerne til  

 bestemmelsen i personskattelovens § 4,stk. 1, nr.12, 2.pkt. må forstås  

 således,  

 at der ved fortolkningen af denne bestemmelse skal indlægges en subjektiv  

 betingelse om, at der skal være tale om en viljesbestemt koordineret indsats  

 ikke blot fra udbydernes men også fra investorernes side.
Der skal endvidere  

 være tale om en tidsmæssig og en faktisk sammenhæng mellem  

 udlejningsforholdene.
Da det ikke var godtgjort, at investorerne i det tredje  

 ejendomsprojekt sammen med investorerne i de to andre projekter havde udøvet  

 en  

 sådan viljesbestemt koordineret indsats, ligesom der ikke var tidsmæssigt  

 sammenfald ved udbud af ejendommene, anså Landsskatteretten ikke betingelsen  

 om, at der skal være tale om "flere end 10 personer som led i fælles  

 udlejning" for opfyldt.
Investorernes indkomst fra udlejningen var  

 derfor  

 ikke omfattet af personskattelovens § 4, stk.1, nr.12, 2.pkt.
 Et retsmedlem fandt, at Ligningsrådets bindende  

 forhåndsbesked skulle stadfæstes under hensyn til, at tilrettelæggelsen og  

 opsætningen af de tre ejendomsprojekter medførte, at det måtte lægges til  

 grund, at der forelå organiserede masseanpartsprojekter udbudt over få  

 måneder  

 til en bred kreds af investorer med enslydende kontraktsmateriale, samme  

 udbyder,  

 lejer og administrator.
 Skatteministeriet har besluttet, at  

 Landsskatterettens kendelse ikke skal indbringes for domstolene.
 Der er lagt vægt på følgende omstændigheder:
Det fremgår af forarbejderne til anpartsreglerne  

 (Lovforslag nr.L 3 af den 2.oktober 1990 ), at reglerne omfatter  

 f.eks."et  

 samlet udlejningsprojekt," og at  der normalt vil foreligge  

 organiseret  

 eller fælles udlejning. når der til en bred kreds af investorer "på  

 samme  

 tid" udbydes aktiver til salg, der "samlet formidles udlejet." Dette må forstås således, at der ved det  

 organiserede, fælles udbud til en bred kreds af investorer skal være tale om  

 en  

 forholdsvis snæver, tidsmæssig sammenhæng mellem udbuddet af de pågældende  

 projekter, for at de kan anses for at indgå i en "fælles udlejning"  

 i  

 "et samlet udlejningsprojekt" for flere end 10  personer til  

 samme lejer, også selvom udbuds-og projektmaterialet og lejeaftalerne er  

 ensartede.
 Der kan ikke angives en bestemt grænse for, hvor  

 lang tid der kan være mellem udbuddene, men ud fra en sædvanlig  

 ordlydsfortolkning sætter ordene "på samme tid" ret snævre grænser  

 for, hvor lang perioden kan være.
 I nærværende tilfælde er der forløbet ca.3 måneder  

 mellem udbuddene af de to første projekter og ca. 1½ måned mellem  

 overdragelsen  

 af ejendommene til investorerne i hvert projekt.
 Det tredje projekt, som den oven for nævnte  

 bindende forhåndsbesked og landsskatteretskendelse vedrører, var efter de  

 foreliggende oplysninger endnu ikke udbudt primo december 2003.
 I henseende til anpartsreglerne må der lægges  

 afgørende vægt på udbudstidspunkterne.
 I nærværende tilfælde foreligger der ikke den  

 snævre tidsmæssige sammenhæng mellem udbuddene af de tre projekter, som  

 forarbejderne til anpartsreglerne forudsætter for at anse projekterne for  

 "et samlet udlejningsprojekt" udbudt "på samme tid" og  

 dermed "fælles udlejning" for flere end 10 personer til samme  

 lejer,  

 jf. personskattelovens § 4, stk.1, nr. 12, 2.pkt.
 Landsskatterettens kendelse er offentliggjort som  

  

 SKM2003.491.LSR  

.
