Bekendtgørelse om midlertidig nedsættelse af elevtalskravet i lov om efterskoler og frie fagskoler som følge af covid-19 I medfør af § 6, stk. 3, og § 12, stk. 3, 2. pkt., i lov nr. 241 af 19. marts 2020 om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19, fastsættes:
 § 1. For skoleårene 2019/20 og 2020/21 nedsættes elevtalskravet i bestemmelsen i § 12, stk. 1, 2. pkt., i lov om efterskoler og frie fagskoler fra 24 til 15 årselever, således at skolerne i finansårene 2021  2024 i stedet for skal opfylde følgende elevtalskrav:
 1) I finansåret 2021: Skolen skal i skoleåret 2019-20 have haft mindst 15 årselever eller mindst 21 årselever i årligt gennemsnit i skoleårene 2017-18, 2018-19 og 2019-20.
 2) I finansåret 2022: Skolen skal i skoleåret 2020-21 have haft mindst 15 årselever eller mindst 18 årselever i årligt gennemsnit i skoleårene 2018-19, 2019-20 og 2020-21.
 3) I finansåret 2023: Skolen skal i skoleåret 2021-22 have haft mindst 24 årselever eller mindst 18 årselever i årligt gennemsnit i skoleårene 2019-20, 2020-21 og 2021-22.
 4) I finansåret 2024: Skolen skal i skoleåret 2022-23 have haft mindst 24 årselever eller mindst 21 årselever i årligt gennemsnit i skoleårene 2020-21, 2021-22 og 2022-23.
Ikrafttræden § 2. Bekendtgørelsen træder i kraft den 29. oktober 2020.
