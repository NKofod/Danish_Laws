Afgørelsen drejer sig om 2 årsregelen i art. 20 (professorregelen) i  

 den dansk-japanske dobbeltbeskatningsoverenskomst.
Efter Skattedepartementets  

 opfattelse finder art. 20 ikke anvendelse i tilfælde, hvor en professors  

 ophold i landet allerede fra opholdets begyndelse kan antages at overstige 2  

 år.
 I en skrivelse til et advokatfirma om forståelse af artikel 20 i den  

 dansk-japanske dobbeltbeskatningsoverenskomst oplyste Skattedepartementet  

 følgende:
 Artikel 20 vedrører den skattemæssige behandling af en professor eller  

 lærer, som  midlertidigt  i en periode af ikke over to år opholder sig  

 i en af de kontraherende stater for at undervise eller drive forskning.
 Det er Skattedepartementets opfattelse, at såfremt det allerede fra  

 opholdets begyndelse her i landet har kunnet påregnes, at den pågældendes  

 ophold vil strække sig ud over de nævnte to år, så kan opholdet ikke  

 betragtes som midlertidigt i henhold til artikel 20 og bestemmelsen finder  

 derfor ikke anvendelse.
Dette betyder, at det bliver den dansk-japanske dobbeltbeskatningsaftales  

 øvrige bestemmelser sammenholdt med den interne danske skattelovgivnings  

 regler, som finder anvendelse.
Det vil sædvanligvis medføre fuld skattepligt  

 fra første dag af arbejdsopholdet i Danmark.
