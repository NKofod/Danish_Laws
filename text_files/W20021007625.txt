 Landsskatteretskendelse af 5. april 2002 vedr.  

 arbejdstidskrav.
 A klager for indkomstårene 1997 og 1998 over, at  

 skatteankenævnet har efterbeskattet investeringsfondshenlæggelser samt over,  

 at  

 afskrivninger på driftsmiddelkonto, der er selvangivet til 115.541 kr., er  

 ansat til 139.238 kr.
Det fremgår af sagens oplysninger, at klageren i en årrække har  

 drevet virksomheden B  en engrosvirksomhed indenfor salg af kaffe,  

 kildevand,  

 engangsservice, papirvarer mv.
Klageren foretog ved indkomstopgørelsen for  

 indkomståret 1997 fradrag for henlæggelse til investeringsfond uden indskud  

 med  

 79.000 kr.
Henlæggelsen blev anvendt i 1998 til forlods afskrivning i  

 forbindelse  

 med anskaffelse af en lastbil.
Med virkning fra 1. januar 1999 omdannede  

 klageren sin personligt drevet virksomhed B til et anpartsselskab efter  

 reglerne om skattefri virksomhedsomdannelse.
Lastbilen blev overdraget til  

 selskabet i forbindelse hermed.
Virksomhedens lager- og kontorbygning i X,  

 købt  

 i 1989, blev holdt uden for omdannelsen.
Klagerens personligt drevne  

 virksomhed  

 bestod herefter i indkomståret 1999 alene i udlejning af ejendommen i X, til  

 det nystiftede selskab.
 Resultat af udlejning af ejendom :
Lejeindtægter 120.000 kr.
+ administrationsgodtgørelse 2.043 kr.
- ejendomsskat 10.143 kr.
- forsikring 3.049 kr.
- afskrivninger 25.086 kr.
 83.765 kr.
Skatteankenævnet har ved den påklagede ansættelse efterbeskattet  

 investeringsfondshenlæggelsen på 79.000 kr. med 5 % tillæg på 3.950 kr.
Som  

 begrundelse har skatteankenævnet bl.a. anført, at der ikke er tale om  

 virksomhedsophør.
Der er tale om én virksomhed indtil omdannelsen til  

 anpartsselskab, jf. at virksomheden B ved regnskabsaflæggelsen har betragtet  

 ejendommen som en del af virksomheden og at der har været fælles  

 administration  

 og regnskabsføring mv.
Der er herefter tale om udskillelse af en del af én  

 virksomhed, der herefter udgør 2 selvstændige virksomheder, der drives i  

 henholdsvis  

 selskabsform og i personlig regi.
Arbejdstidskravet skal være opfyldt i den  

 personlige drevne virksomhed.
Det er nævnets opfattelse, at en  

 erhvervsejendom  

 kan udgøre en selvstændig virksomhed.
Afgørelsen af, hvorvidt der er tale om  

 en  

 eller flere virksomheder, træffes efter en konkret vurdering i hvert enkelt  

 tilfælde, og det er uden betydning ved denne vurdering, at ejendommen ved en  

 omdannelse efter lov om skattefri virksomhedsomdannelse betragtes som en  

 selvstændig virksomhed, der kan holdes uden for omdannelsen, jf.  

 virksomhedsomdannelseslovens § 2, stk. 1, nr. 2, jf.
Ligningsvejledningen  

 1999,  

 afsnit E.I.3.1.1. Af investeringsfondslovens § 3 A, stk. 3 og 4, fremgår, at  

 det er en betingelse for at benytte henlæggelser til investeringsfonds til  

 forlods afskrivning på aktiver i en virksomhed, at den skattepligtige i ikke  

 uvæsentligt omfang deltager i driften af virksomheden i det indkomstår, hvor  

 henlæggelsen anvendes til forlods afskrivning og i det efterfølgende  

 indkomstår.
Af cirkulære nr. 166 af 29. oktober 1984 til  

 investeringsfondsloven, punkt 33, fremgår, at består virksomheden i udlejning  

 af driftsmidler, og / eller fast ejendom, vil der normalt være tale om en så  

 passiv form for virksomhed, at arbejdskravet ikke kan være opfyldt.
Idet  

 klagerens  

 selvstændige virksomhed i indkomståret 1999 alene består i udlejning af fast  

 ejendom, anser skatteankenævnet ikke betingelsen om en ikke uvæsentlig  

 arbejdsindsats i anvendelsesåret 1998 og det efterfølgende år 1999 for  

 opfyldt.  

 Der skal således ske efterbeskatning af investeringsfondshenlæggelse, jf.  

 investeringsfondslovens § 10 A, stk. 1, jf. § 3 A, stk. 3 og 4.
 Som konsekvens af den manglende godkendelse af forlods  

 afskrivninger, har skatteankenævnet for indkomståret 1998 forhøjet klagerens  

 afskrivning på driftsmiddelkontoen fra selvangivet 115.541 kr. til 139.238  

 kr.
 Klagerens revisor har overfor Landsskatteretten nedlagt påstand  

 om, at der ikke skal ske beskatning af investeringsfondshenlæggelsen, idet  

 der  

 er tale om to virksomheder, og at virksomheden hvortil der er anvendt  

 investeringsfondsmidler er ophørt, hvorefter kravet om personlig  

 arbejdsindsats  

 bortfalder, jf. investeringsfondslovens § 3 A, stk. 4.
Revisoren har til støtte herfor bl.a. anført, at det følger af  

 virksomhedsomdannelseslovens § 6, at aktiver og passiver, der overtages i  

 forbindelse med omdannelsen, behandles ved opgørelsen af selskabets  

 skattepligtige indkomst, som om de er erhvervet af dette på de tidspunkter,  

 hvor de er erhvervet af den hidtidige ejer, og for de anskaffelsessummer,  

 hvortil aktiverne og passiverne er erhvervet af denne.
Eventuelle  

 skattemæssige  

 afskrivninger og nedskrivninger, som den hidtidige ejer har foretaget, anses  

 for foretaget af selskabet i de pågældende år.
Selskabet succederer i ejerens  

 skattemæssige status.
I henhold til cirkulære om skattefri  

 virksomhedsomdannelse, udgør en ejendom der udelukkende benyttes  

 erhvervsmæssigt, en selvstændig virksomhed.
Dette medfører, at en sådan  

 ejendom, dels kan overdrages til et selskab efter loven, selv om ejendommen  

 bliver selskabets eneste aktiv, dels kan holdes uden for en eventuel  

 omdannelse.
Revisoren har videre anført, at aktivet der er anvendt  

 investeringsfondsmidler til, ikke er i personlig regi, men i den virksomhed  

 der  

 er omdannet til selskab, altså den ophørte virksomhed.
Kravet om at den  

 skattepligtige skal deltage i virksomheden med personlig arbejdsindsats i  

 ikke  

 uvæsentlig omfang gælder for det indkomstår, hvor henlæggelsen anvendes til  

 forlods afskrivning og for det følgende indkomstår, men kravet ophører ved  

 virksomhedsophør, jf. investeringsfondslovens § 3 A, stk. 4.
 Landsskatterettens  

 bemærkninger:
I henhold til investeringsfondslovens § 3 A, stk. 3 og 4, er det  

 en betingelse for at benytte investeringsfondshenlæggelser til forlods  

 afskrivning på aktiver i en virksomhed, at den skattepligtige deltager i  

 driften af virksomheden i ikke uvæsentlig omfang i det indkomstår, hvor  

 henlæggelsen anvendes til forlods afskrivning, samt det efterfølgende  

 indkomstår.
Ifølge stk. 4, sidste punktum bortfalder kravet om personlig  

 arbejdsindsats i tilfælde af den skattepligtiges eller dennes ægtefælles død  

 eller konkurs samt ved virksomhedsophør.
Retten lægger ved afgørelsen til grund, at klageren frem til 1.  

 januar 1999 har drevet  

    

  

 virksomheden B i  

 personlig regi i egne lokaler.
Ved omdannelsen til anpartsselskab hvori  

 ejendommen ikke blev indskudt, anses klageren for at have opsplittet sin  

 virksomhed i to dele.
Udlejning af ejendommen må i denne sammenhæng anses for  

 en selvstændig virksomhed, hvorefter retten anser den anden del af klagerens  

 virksomhed for ophørt i personlig regi ved omdannelsen til anpartsselskab.
Da  

 det aktiv klageren har fortaget forlods afskrivning på med  

 investeringsfondshenlæggelser er indskudt som en del af den virksomhedsdel  

 der  

 omdannes til anpartsselskab, og som anses for ophørt i personlig regi, finder  

 retten, at arbejdstidskravet er bortfaldet, jf. investeringsfondslovens § 3  

 A,  

 stk. 4, sidste punktum.
I overensstemmelse med revisoren påstand skal der  

 herefter ikke ske efterbeskatning af investeringsfondshenlæggelsen.
