Bekendtgørelse om ændring af bekendtgørelse om ajourføring af Bygnings- og Boligregistret (BBR) § 1 I bekendtgørelse nr. 1010 af 24. oktober 2012 om ajourføring af Bygnings- og Boligregistret (BBR), som ændret ved bekendtgørelse nr. 1338 af 28. november 2013 og bekendtgørelse nr. 74 af 22. januar 2016, foretages følgende ændringer:
 1. I § 4, stk. 1, 1. pkt., og § 24, stk. 2, 2. pkt., ændres »Ministeren for by, bolig og landdistrikter« til: »Skatteministeren«.
 2. I § 5, stk. 1, 2. pkt., udgår », jf. § 2, stk. 2,«.
 3. I § 8, stk. 2, ændres »stk. 3 og 4« til: »stk. 3-5«.
 4. I § 8, stk. 4, ændres »ministeren for by, bolig og landdistrikters« til: »skatteministerens«.
 5. I § 8 indsættes som stk. 5:
»Stk. 5. Gylletanke, ajlebeholdere, ensilageanlæg, planlagre, siloer, halmfyr og biobrændselsanlæg skal optages i BBR.« 6. § 9 affattes således:
»§ 9. Ved en enhed forstås et sammenhængende areal i en bygning, der er fysisk adskilt fra andre enheder.
En enhed skal have mindst én selvstændig adgang fra en opgang/indgang.
Stk. 2. Alle enheder skal optages i BBR.
Hvis der er tvivl om, hvorvidt det pågældende areal er at betragte som bolig eller erhverv, lægges kommunalbestyrelsens eventuelle afgørelse i henhold til byggeloven til grund for registreringen.« 7. I § 18, stk. 1, udgår », § 9, stk. 5«.
 8. Efter § 18 indsættes i kapitel 3:
»§ 18 a.
Ejere af bygninger, enheder, tekniske anlæg m.v. skal efter anmodning fra told- og skatteforvaltningen meddele relevante oplysninger til brug for registrets drift, jf. bilag 1.« 9. I § 22, stk. 1, indsættes som 2. pkt.:
»Kommunen har dog ikke pligt til at tilrettelægge en aktiv indsats for systematisk kontrol af erhvervsbygninger i perioden fra og med den 15. november 2016 til og med den 31. december 2018.« 10. I § 25, stk. 1, nr. 1, ændres »§ 14-17« til: »§§ 14-17 eller 18 a«.
 11. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 15. november 2016.
Skatteministeriet, den 11. november 2016 Karsten Lauritzen / Camilla Christensen Bilag 1 »Bilag 1 Oplysninger, der skal registreres på de enkelte niveauer i BBR:
