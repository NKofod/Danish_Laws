TV/MIDT-VEST bragte i september 1990 en udsendelse om Hotel Holmsland  

 Klit.
I udsendelsen indgik et telefoninterview med klageren optaget uden  

 dennes vidende.
Klageren havde under telefonsamtalen afvist at medvirke i et  

 interview, der skulle optages med henblik på udsendelse i tv.
Radionævnet  

 udtaler om sagen, at det havde været mest korrekt, at journalisten havde  

 indhentet tilladelse fra klageren til at optage telefonsamtalen på bånd samt  

 til at afspille båndoptagelsen i tv-udsendelsen.
TV/MIDT-VEST havde desuden  

 overtrådt § 25 i forvaltningsloven ved ikke at oplyse over for klageren, at  

 TV/MIDT-VEST's afgørelse kunne påklages til Radionævnet.
Klageren havde  

 forespurgt om klagemuligheder.
Ved skrivelse af 11. september 1990 klagede advokat Uffe Baller, Aarhus,  

 som advokat for Søren Toft, der er direktør for Hohok A/S, til TV/MIDT-VEST  

 over udsendelsen den 5. september 1990 om Hotel Holmsland Klit.
Søren Toft  

 var den 5. september 1990 telefonisk blevet kontaktet af journalist Per  

 Hansen og bedt om nogle udtalelser om det pågældende hotel, som  

 aktieselskabet havde ejet.
Journalisten bad om et interview og optagelser med  

 henblik på en udsendelse i tv, hvad Søren Toft afslog.
Samme aften blev der  

 bragt et indslag om sagen med et interview af en repræsentant for  

 Kreditforeningen Danmark, der havde belånt hotellet.
Journalist Per Hansen  

 havde uden Søren Tofts vidende optaget samtalen med Søren Toft på bånd, og en  

 del af båndet blev afspillet for repræsentanten for Kreditforeningen Danmark,  

 og interviewet med denne, inklusive båndafspilningen af samtalen med Søren  

 Toft, blev herefter bragt i indslaget i tv.
Advokaten fandt det ikke alene  

 ulovligt, men lavmål af etik af en journalist dels at optage en samtale på  

 bånd uden den anden parts viden, dels at lade båndoptagelsen afspille i tv og  

 derved mangfoldiggøre denne til seerne.
Advokaten udbad sig derfor en  

 beklagelse fra TV/MIDT-VEST til Søren Toft og en berigtigelse af forholdet  

 under en tv-udsendelse.
Ved skrivelse af 14. september 1990 afviste TV/MIDT-VEST kritikken.
Det  

 blev herved anført, at de udtalelser, som Søren Toft er fremkommet med, er  

 korrekt gengivet, at Søren Toft efter båndet var indforstået med at blive  

 interviewet med henblik på en udsendelse i TV 2, men alene afslog at medvirke  

 i en direkte udsendelse, og at den anvendte fremgangsmåde ikke er ulovlig og  

 ej heller i strid med god presseskik i den konkrete sag.
Ved skrivelse af 17.  

 september 1990 meddelte advokat Uffe Baller TV/MIDT-VEST, at han ville  

 overgive sagen til Pressenævnet.
 Ved skrivelse af 19. september 1990 meddelte TV/MIDT-VEST advokat Uffe  

 Baller, at ingen tv-stationer er medlemmer af Dansk Pressenævn, og at man  

 næste gang, man blev ulejliget med denne sag, ville vedlægge en faktura for  

 erlagt rådgivning.
Ved skrivelse af 17. oktober 1990 orienterede advokat Uffe Baller Søren  

 Toft om, at han var uden retsmidler i denne sag, hvilket umiddelbart  

 forekommer urimeligt under hensyn til det åbenbart odiøse i journalistens  

 adfærd.
Advokaten bemærkede afslutningsvis, at det således er et politisk  

 spørgsmål, som han ikke kunne gøre noget ved.
 Ved skrivelse af 18. oktober 1990 bad Søren Toft statsministeren som  

 pressens minister om en kommentar.
Ved skrivelse af 22. oktober 1990 orienterede Statsministeriet Søren Toft  

 om, at han ikke var uden retsmiddel, idet sagen kunne indbringes for  

 Radionævnet.
Problemet er imidlertid, at klagefristen er udløbet.
Om Søren  

 Toft ved en hurtig klage til Radionævnet kan få nævnet til - uanset 4-ugers  

 reglen - at tage sagen op, kunne Statsministeriet ikke udtale sig om.
 Ved skrivelse af 22. oktober 1990 indbragte Søren Toft sagen for  

 Radionævnet.
 Ved skrivelse af 7. november 1990 har TV/MIDT-VEST fremsendt følgende  

 redegørelse for sagen til Radionævnet:
»TV/MIDT-VEST er på seernes vegne interesseret i, hvorfor et næsten  

 nyt hotel - Hotel Holmsland Klit - i Hvide Sande står tomt og misligholdt i 2  

 år.
Og dette i en periode hvor der er turistboom i Vestjylland.
TV/MIDT-VEST anmodes fra adskillige sider om at belyse sagen.
Blandt andre  

 har både kommunen og turistforeningen i området forgæves forsøgt at finde  

 frem til ejeren af hotellet.
I kulegravningen af sagen støder TV/MIDT-VEST på besynderlige økonomiske  

 transaktioner vedrørende Hotel Holmsland Klit.
Samtidig giver flere kilder i  

 sagen helt modstridende oplysninger.
 Essentiel i den komplekse sag er:
Hvem ejer Hotel Holmsland Klit? I den forbindelse kontaktes blandt andre  

 A/S Hohok v/Direktør Søren Toft samt Kreditforeningen Danmark.
Dele af de  

 interviews der finder sted med ovennævnte fremgår af vedlagte bånd.
I sit  

 brev af 18. oktober 1990 til statsminister Poul Schluter angiver Søren Toft  

 blandt andet, citat: »ønskede denne (journalisten red.) min medvirken i  

 en billedoptagelse, hvilket jeg afslog, men angav overfor journalisten, at  

 han kunne videregive det jeg fortalte ham i telefonen«.
Citat slut.
Og  

 det er jo præcis hvad der sker.
I udsendelsen/indslaget den 5. september  

 videregiver journalist Per Hansen det, Søren Toft fortalte ham.
Verbalt  

 redegør Per Hansen for sit spørgsmål og Søren Toft's svar.
Og som  

 dokumentation bruger journalisten båndet.
 Når TV/MIDT-VEST vælger at bruge denne form er det med baggrund i den  

 komplekse sag, hvor der gives modstridende oplysninger, men hvor vi ønsker at  

 høre alle involverede parter, således at seerne kan præsenteres for sandheden  

 og dokumentationen af samme.
Umiddelbart beæres vi over Søren Toft's omsorg for pressen og  

 nyhedsformidlingen som han giver udtryk for i sit brev til statsminister Poul  

 Schluter af 18.10. 1990. I det daglige arbejde bestræber vi os på at opnå  

 optimale muligheder for ytringsfriheden.
Når vi reagerer skarpt på  

 henvendelser i sagen fra Søren Toft, skyldes det udelukkende, at vi tager  

 afstand fra, hvad vi opfatter som forsøg på pression.
Netop det kan være  

 skadeligt for ytringsfriheden og dermed for demokratiet.' Radionævnet har set den påklagede udsendelse og skal derefter udtale:
 Det havde været mest korrekt, at journalist Per Hansen havde indhentet  

 tilladelse fra Søren Toft til at optage telefonsamtalen på bånd samt til at  

 afspille båndoptagelsen i tv-udsendelsen.
 TV/MIDT-VEST har ved i skrivelserne af 14. og 19. september 1990 at have  

 undladt at oplyse, at deres afgørelse kunne påklages til Radionævet,  

 overtrådt § 25 i forvaltningsloven.
