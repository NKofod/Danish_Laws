To identiske mærker bestående af kunstordet Percol blev anset for  

 forvekslelige.
Det ansøgte mærke omfattede rengøringsmidler i klasse 3,  

 indsigermærket var registreret for syntetiske polymere til industriel brug  

 som flokkulanter, fortykningsmidler, retentionsmidler og suspenderende midler  

 i klasse 1.
Forvekslelighed blev statueret, da de sidstnævnte varer kan udgøre en  

 ikke helt lille bestanddel af rengøringsmidler.
Direktoratet lagde ved  

 afgørelsen vægt på, at der er risiko for, at det københavnske publikum kan  

 opfatte rengøringsmidlet som hidrørende fra indsigerne, når mærkerne er  

 identiske.
 Indsigelse mod ansøgning af varemærke VA 5992 1987, ordet PERCOL.
I medfør af bestemmelsen i § 20 i varemærkelov af 11. juni 1959 har Budde,  

 Schou og & Co.
A/S, København, på vegne Allied Colloids Limited,  

 Storbritannien, i skrivelse hertil af 11 jun 1990 nedlagt indsigelse mod  

 registreringen af det ovennævnte varemærke.
Ansøgningen omfatter klasse 3:  

 rengøringsmidler.
Til støtte for indsigelsen er det i ovennævnte skrivelse samt i skrivelse  

 hertil af 10 aug 1990 gjort gældende, at det ansøgte mærke er forveksleligt  

 med det for indsigerne under VR 2610 1972 registrerede varemærke PERCOL.  

 Registreringen omfatter klasse 1: syntetiske polymere til industriel brug som  

 flokkulanter, fortykningsmidler, retentionsmidler og suspenderende midler.  

 Der er således tale om identiske mærker.
Der er forbindelse mellem varer i  

 klasse 1 og klasse 3 og de produkter, der er omfattet af indsigernes  

 registrering anvendes ofte som tilsætningsmidler til rengøringsmidler.
Det er  

 almindeligt, at fabrikanter af rengøringsmidler gør meget ud af  

 reklamemæssigt at fortælle forbrugerne, at det pågældende rengøringsmiddel  

 indeholder et specielt tilsætningsmiddel med ganske særlige egenskaber.  

 Derudover kan rengøringsmidler anvendes ikke alene i husholdningen, men også  

 i industrien.
De har i brev af 15 jan 1991 imødegået indsigelsen og meddelt, at det  

 ansøgte mærke aktuelt bruges i Danmark for et »vaskeplejemiddel uden  

 voks med ekstra god rengøringseffekt«.
Ansøgernes produkt er således et  

 færdigt produkt til anvendelse både i industrien og i husholdningen, hvorimod  

 indsigernes mærke er registreret for varer, som anvendes i en industriproces.  

 Herved henvender mærket sig til en anden omsætningskreds end ansøgermærket.  

 Selv om man i enkelte tilfælde kunne forestille sig, at syntetiske polymere  

 indgår i rengøringsmidler, vil dette ikke være tilstrækkeligt til at statuere  

 vareartslighed.
I den forbindelse henvises til, at Opal for ikke medicinske  

 konfekturevarer samt kiks og biscuits ikke blev anset for at kollidere med  

 Opal for mel.
Endvidere blev Evergreen for såsæd ikke anset for at kollidere  

 med Evergreen brugt for snitgrønt og snitblomster.
Jade for præparater til  

 rengøring i form af sæbespåner blev ikke anset for at kollidere med det  

 identiske mærke for kosmetiske præparater.
Handy søgt registreret for alle  

 varer i klasse 2 blev ikke anset for forveksleligt med varemærket Handy brugt  

 for lakfjerner, og endelig henvises til, at Capa ansøgt i klasse 1 for visse  

 kunststoffer ikke ansås for at kollidere med Capa omfattende hele klasse 5.  

 Der er også henvist til domspraksis, U. 74/568 SH, hvor  

 »sukkerbrødskager« og »korn, mel og produkter heraf« ikke  

 blev anset for at kollidere, idet retten udtalte, at dette »ikke kan  

 omfatte ethvert produkt, hvori der indgår mel, uanset mængden af mel og  

 produktets øvrige bestanddele samt forarbejdningsgraden«.
Lignende  

 betragtninger må kunne overføres i nærværende sag.
Indsigerne har i skrivelse af 29 apr 1992 fastholdt indsigelsen, idet man  

 trods særdeles indgående overvejelser ikke finder det forsvarligt at indgå en  

 aftale med Dem med henblik på en afgrænsning af vareområdet, idet en  

 begrænsning har vist sig umulig.
Deres argumentation om, at der er tale om et  

 færdigt produkt overfor visse produkter til industriel brug afvises af  

 indsigerne.
Eksempelvis kan kaustisk soda benyttes som et færdigt produk til  

 afsyring af gulve.
Imidlertid kan det også købes i geleform, hvor fabrikanten  

 har blandet produktet med vand »i en indutriproces«.
De anførte  

 eksempler i Deres skrivelse er ikke relevante for nærværende sag.
Med hensyn  

 til Fiesta-dommen udtalte dommen alene, at »korn, mel og produkter heraf  

 ikke kan omfatte ethvert produkt, hvori der indgår mel, uanset mængden af mel  

 og produktets øvrige bestanddele samt forarbejdningsgraden«.
Iøvrigt er  

 de eksempler, der er angivet i Deres skrivelse, ikke udtryk for en praksis,  

 men derimod afgørelser i nogle specielle tilfælde.
De har i skrivelse hertil af 09 jul 1992 endnu en gang fastholdt  

 ansøgningen og anført, at registreringens beskyttelse ikke bør udvides til at  

 omfatte ethvert produkt indeholdende syntetiske polymere, der hvis de  

 overhovedet er til stede, kun er hjælpestoffer i rengøringsmidler.  

 Hovedingredienserne i rengøringsmidler er vaskeaktive stoffer.
I den  

 forbindelse Henviser De til Fiesta-dommen, som vedrørte ligeartethed mellem  

 en hovedingrediens i et produkt, nemlig mel og selve produktet eller et af de  

 mange produkttyper, hvori mel indgår.
Det påpeges, at det skal tages i  

 betragtning, gennem hvilke kanaler et produkt bliver solgt.
Rengøringsmidler  

 sælges både til den private husholdning og til større rengøringsselskaber,  

 hvorimod syntetiske polymere leveres af underleverandører, der sælger dem  

 videre til fagfolk eller fabrikanter.
Der er således ingen kontakt med den  

 almindelige forbruger.
Med skrivelsen har De vedlagt nogle brochurer, hvoraf  

 bl.a. varedeklarationen for Deres produkt fremgår.
 Sagen er herefter optaget til afgørelse.
 I medfør af § 14 stk. 1 nr. 6 i ovennævnte varemærkelov må et varemærke  

 ikke registreres, når mærket er forveksleligt med et her i landet efter en  

 tidligere anmeldelse registreret varemærke.
 For at to mærker kan anses for forvekslelige, skal der foreligge både  

 varemærkelighed og varesammenfald eller vareartslighed.
Der er tale om to identiske kunstord, og der er således mærkelighed.
Efter  

 direktoratets opfattelse er der vareartslighed mellem rengøringsmidler og  

 klasse 1: syntetiske polymere til industriel brug som flokkulanter,  

 fortykningsmidler, retentionsmidler og suspenderende midler.
Dette skyldes,  

 at disse sidstnævnte varer kan udgøre en ikke helt lille bestanddel af  

 rengøringsmidler.
Efter en samlet vurdering af mærkelighed og vareartslighed  

 er mærkerne derfor forvekslelige.
Det skal tilføjes, at der kan være risiko  

 for, at det købende publikum kan opfatte rengøringsmidlet som hidhørende fra  

 indsigerne, når mærkerne er identiske.
 I anledning af de af Dem nævnte eksempler bemærkes, at netop ved afgørelse  

 af om der foreligger vareartslighed, tages der i de konkrete tilfælde hensyn  

 til varernes og mærkernes beskaffenhed.
 Indsigelsen tages derfor til følge, og ansøgningen afslås i medfør af  

 bestemmelsen i varemærkelovens § 14 stk. 1 nr. 6 af hensyn til den under VR  

 2610 1972 foretagne registrering.
Den trufne afgørelse kan i medfør af § 44 i varemærkelov af 11. juni 1959,  

 jfr. § 46 i varemærkelov af 06 jun 1991 indbringes for Patentankenævnet,  

 Helgeshøj alle 81, 2630 Taastrup, inden 2 måneder fra dato.
Det fastsatte  

 klagegebyr på 4000 kr., må samtidig indsendes tilligemed en ankebegrundelse,  

 der skal foreligge i 6 eksemplarer.
