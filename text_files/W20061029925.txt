 Cand.mag.-uddannelse,  

 anvendelse af uddannelse, 5-års-reglen, lønmodtager/ledig.
 Arbejdsmarkedets Ankenævn har behandlet Deres klage på  

 møde den 13. december 2006.
Ankenævnet traf denne A F G Ø R E L S E Ankenævnet finder efter en konkret vurdering, at De er  

 berettiget til VEU-godtgørelse for tab af indtægt og arbejdsmulighed i  

 forbindelse med deltagelse i AMU-kurset Grundlæggende  

 medicingivning, afholdt  

 i perioden 12. september 2006 til 14. september 2006.
 Ankenævnet ændrer således a-kassens afgørelse af 3.  

 oktober 2006.
B E G R  

 U N D E L S E Ankenævnet har lagt til grund for afgørelsen, at   

 	  

 De blev uddannet  

 cand.mag. i dansk og kunsthistorie ved Århus Universitet i 1984,   

 	  

 De ikke blev ansat som  

 boligsocial medarbejder, projektansat og projektmedarbejder i Boligforeningen  

 RR på baggrund af Deres uddannelse til cand.mag.,   

 	  

 De under deltagelse i  

 kurset Grundlæggende medicingivning var tilknyttet vikarbureauet  

 DD,   

 	  

 De ikke modtog løn  

 under kursusdeltagelsen, og   

 	  

 De er tilmeldt AF som  

 fuldtidsarbejdssøgende.
 Deltagere, der kan opnå VEU-godtgørelse, er  

 beskæftigede lønmodtagere, selvstændige erhvervsdrivende, og ledige med ret  

 til  

 selvvalgt uddannelse.
 Ankenævnet finder, at De skal anses for at være  

 deltidsbeskæftiget lønmodtager.
 Ankenævnet har lagt vægt på, at De var tilknyttet  

 vikarbureauet DD under uddannelsen, og at det var bureauet, som havde bedt  

 Dem  

 om at tilmelde Dem kurset.
 Det er en betingelse for at opnå VEU-godtgørelse, at  

 deltageren ikke har en erhvervsrettet uddannelse, der med hensyn til niveau  

 og  

 varighed overstiger niveauet for erhvervsuddannelse, medmindre uddannelsen  

 ikke  

 har været anvendt i de sidste 5 år.
 Cand.mag.-uddannelsen overstiger både i niveau og længde  

 erhvervsuddannelse, hvorfor De som udgangspunkt ikke er omfattet af den  

 personkreds, der kan modtage VEU-godtgørelse.
 Deres ret til VEU-godtgørelse er derfor betinget af, at  

 De ikke har haft beskæftigelse inden for Deres uddannelsesområde i de sidste  

 5  

 år.
De har oplyst til nævnet, at De ved en fejl svarede ja  

 til at have anvendt Deres uddannelse arbejdsmæssigt inden for De sidste 5 år  

 på  

 ansøgningsskemaet.
De har herunder oplyst, at De vel altid anvender  

 Deres  

 tillærte pædagogiske evner fra cand.mag.-uddannelsen i kontakten med andre  

 mennesker.
 Ankenævnet finder ud fra en konkret vurdering ikke, at  

 De skal anses for at have brugt Deres cand.mag.-uddannelse i Deres arbejde  

 inden for de sidste 5 år.
Ankenævnet har herved lagt vægt på Deres ovenfor nævnte  

 forklaring, samt oplysningerne om, hvilke jobs, De har bestridt igennem de  

 sidste 5 år.
Ankenævnet har herunder lagt vægt på, at De ikke blev ansat som  

 boligsocial medarbejder, projektansat og projektmedarbejder på baggrund af  

 Deres uddannelse til cand.mag.
 Eftersom De opfylder betingelsen om ikke at have  

 anvendt Deres cand.mag.-uddannelse inden for de sidste 5 år og anses for at  

 være beskæftiget lønmodtager, er De derfor berettiget til VEU-godtgørelse i  

 perioden 12. september 2006 til 14. september 2006. Da De er  

 deltidsbeskæftiget  

 og tilmeldt AF som fuldtidsarbejdssøgende, har De således ret til godtgørelse  

 for tab af indtægt og arbejdsmulighed svarende til det timeantal, som De har  

 deltaget i undervisningen.
 Afgørelsen er truffet med hjemmel i §§ 1, 2, 3, 4 og 15  

 i lov om godtgørelse ved deltagelse i erhvervsrettet voksen- og  

 efteruddannelse, jf. lovbekendtgørelse nr. 795 af 18. august 2005, samt §§ 1,  

 2, 4, 7 og 15 i bekendtgørelse nr. 494 af 14. juni 2005 om godtgørelse ved  

 deltagelse i erhvervsrettet voksen- og efteruddannelse.
B E M Æ  

 R K N I N G E R  

 T I L  

 S A G E N Ankenævnet skal bemærke, at De ikke ved at have taget  

 et yderligere bifag i historie på CC i 2001 til 2004 efter ankenævnets  

 opfattelse kan anses for at have afsluttet en ny uddannelse inden for de  

 sidste  

 5 år, som ligger højere end niveauet for erhvervsuddannelserne, eller af den  

 grund kan anses for at have været beskæftiget inden for Deres  

 uddannelsesområde.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
A-kassen 1. Sagsforløb  

 inden a-kassens afgørelse De søgte i september 2006 om VEU-godtgørelse til  

 AMU-kurset Grundlæggende medicingivning, afholdt i perioden 12.  

 september  

 2006 til 14. september 2006.
Det fremgår af ansøgningsskemaet, at De er  

 tilkaldevikar, at De er uddannet cand.mag., at De har brugt Deres uddannelse  

 inden for de sidste 5 år, og at De modtager dagpenge.
A-kassen har påført  

 ansøgningsskemaet, at De ikke modtager løn under uddannelsen.
2. Arbejdsløshedskassens  

 afgørelse A-kassen traf den 3. oktober 2006 denne afgørelse:
  

  

 Afslag på  

 udbetaling af VEU Vi har modtaget din ansøgning, hvor du ønsker at få  

 udbetalt VEU-godtgørelse for tab af indtægt eller arbejdsmulighed.
Afgørelse Du kan ikke få udbetalt VEU-godtgørelse i perioden  

 12-09-06 til 14-09-06.
Sagsfremstilling Du søger om VEU-godtgørelse til kurset Grundlæggende  

 medicingivning.
Kurset er i perioden 12-09-06 til 14-09-06 på Social-  

 og  

 sundhedsskolen i Århus.
 Af ansøgningen fremgår, at du er uddannet cand.mag. og  

 du har brugt uddannelsen inden for de sidste 5 år.
 Vi har talt sammen i telefon den 03.10.06, hvor du er  

 oplyst om, at du er for højt uddannet til at få VEU-godtgørelse.
Vurdering Det er en betingelse for at opnå VEU-godtgørelse, at du  

 ikke har gennemført en uddannelse højere end en erhvervsuddannelse.
 Vi har vurderet at din uddannelse som cand.mag. er for  

 høj til, at du er berettiget til at få godtgørelse til kurset.
Begrundelse Begrundelsen for afgørelsen er, at du ikke opfylder  

 betingelserne for at få godtgørelse ved deltagelse i erhvervsrettet voksen-  

 og  

 efteruddannelse. Lovgrundlag og  

 klagevejledning udeladt.
3. Klagen til  

 ankenævnet De klagede over afgørelsen i brev af 10. oktober 2006  

 som følger:
 I henhold til afslag af 3/10-06  

 fra  

 a-kassen vedr. udbetaling  

 af VEU-godtgørelse for tab af indtægt, vil jeg hermed på det kraftigste  

 protestere imod, at jeg tilsyneladende ikke kan få denne godtgørelse.
 Det er en helt urimelig afgørelse, som jeg dybest set  

 ikke vil bebrejde a-kassen, men det lovgrundlag, som siger, at fordi man er  

 højtuddannet, så må man selv betale for at få de AMU-tillægskurser, som  

 systemet længere nede kræver, for at man kan arbejde som  f.eks.  

 hjemmehjælpervikar.
Sagen er ganske kort den, at den meget omtalte efterspørgsel  

 på det grå guld og veluddannet arbejdskraft osv. alt sammen er  

 noget, der  

 figurerer i aviserne.
I virkelighedens verden er der slet ikke efterspørgsel  

 efter en højtuddannet, arbejdsløs, 58-årig kvinde, så for alligevel at have  

 job, arbejder jeg som hjemmehjælper ved et vikarbureau.
I denne sammenhæng hjælper min fine uddannelse ikke  

 meget, så her er jeg naturligvis aldeles ufaglært, - selvom jeg har arbejdet  

 i  

 flere perioder som hjemmehjælper.
Den ufaglærte løn er pt. imellem 103-118  

 kr.  

 i timen, - lidt forskelligt fra bureau til bureau.
 Jeg arbejder på lige fod med uddannede, som naturligvis  

 får højere løn, men sådan er det.
 Århus Kommune  og sikkert andre med den  kræver, at  

 man løbende skal lade sig uddanne, og det er jo en rigtig god ting.  

 Vikarbureauet bad mig tilmelde mig kurserne Medicingivning og  

 Løfteteknik,  

 for det bliver mere og mere et krav fra kommunen, at vikarbureauet ikke må  

 sende folk ud, der ikke kan disse grundlæggende ting.
 Vikarbureauet havde fået at vide, at alle deltagere  

 ville få VEU-godtgørelse, hvorfor både bureauet og jeg handlede i god tro, da  

 jeg meldte mig og fulgte kurset i Medicingivning.
 Men nej....
Det skal ikke være nemt for de arbejdsløse, og det er  

 det sandelig heller ikke Jeg har nu fået afslag på godtgørelsen, der er trukket  

 22,4 timer på mit dagpengekort, endskønt kurset varede 3 x 7 timer = 21  

 timer,  

 og begrundelsen er som sagt 1)  

 	  

 at jeg er for  

 højtuddannet 2)  

 	  

 at jeg indenfor de  

 sidste 5 år har brugt min uddannelse ??????? Ad 1) Som hjemmehjælper er jeg aldeles ufaglært, og for  

 at man vil ringe efter mig fremover/give mig vikartimer, så kræves det, at  

 jeg  

 følger disse basiskurser.
Er det virkelig rimeligt, jeg selv skal betale dem?? De  

 andre på holdet - HKére f.eks., der som jeg er ufaglærte i  

 hjemmehjælpersammenhæng,  

 skal ikke betale de der små 2000 kr. for at kvalificere sig til vikarjobs i  

 fremtiden Er det sådan, man skal forstå det fleksible  

 arbejdsmarked? - eller skulle man ændre det lovgrundlag eller  

 fortolkningen  

 deraf, for det kan da ikke være, fordi folk fra nær og fjern står i kø for at  

 gå på AMU-kurser  

 i   

 Medicingivning,  

 Løfteteknik, Konflikthåndtering osv. ? Den slags  

 kurser går man kun på,  

 fordi en arbejdsgiver kræver det, så her skal ikke være selvbetaling.
 Det er en misforstået fortolkning.
Ad 2) Det fremgår også af afslaget, at du er uddannet  

 cand.mag., og du har brugt din uddannelse indenfor de sidste 5 år Også her må jeg protestere - eller, - der er i alle  

 tilfælde ingen, der før har fortalt mig, at det er akademikerjobs, jeg har  

 haft  

 inden for de sidste 5 år, - og lønnen var slet ikke akademisk Jeg har været opsøgende gademedarbejder  under BUPL   

 telesælger og vikar i hjemmeplejen, og skønt cand.mag.er er meget fleksible  

 og  

 gode til alle ting, så er disse områder stadig ikke under det, man  

 traditionelt  

 ville kalde det akademiske.
Jeg anmoder hermed om, at Ankenævnet og a-kassen kigger  

 på tingene igen og ser det rimelige i, at jeg naturligvis hurtigst mulig får  

 godtgjort de 22,2 timer, som tidligere er blevet trukket. Kopi af dataliste var vedlagt klagen:
Dataliste XX 2006- Valeur Marketing  tilkaldevikar i hjemmeplejen 2005-2006 Sælger  Telesalg  TRIAD-Communication  

 A/S,  

 Århus 2004-2005 Div. vikarjobs som tilkaldevikar i SFO, børnehave,  

 hjemmeplejen 2004 August  september  En måned i Libanon og Syrien for at besøge  

 familier, jeg har lært at kende via mit arbejde 2001-2004 Boligsocial medarbejder.
Projektansat i Boligforeningen  

 RR 2001-2004 Opsøgende medarbejder.
TT Fritidsklub  Århus Kommune   

 læste samtidig yderlige 1 bifag i historie på CC 1996-2001 Projektmedarbejder.
Boligforeningen RR 1995-1996 Lærervikar.
LL-skolen., Hjemmehjælpervikar.
BB-centret,  

 Århus Kommune, 1995 Omsorgsmedhjælper.
Bofællesskabet EE.
Hammel Kommune 1995 Projektmedarbejder Hammel Kommune 1994-1995 Kursus. Århus Købmandsskole. Projektledelse 1994 Røde Kors.
Frivillig Kroatien 1993-1994 Dansk Flygtningehjælp.
Fritids- og kulturmedarbejder 1993 Dansk Flygtningehjælp.
Hjemmekonsulent.
Vikar 1992-1993 Frivillig medarbejder i Nattjenesten 1988-1999 Domsmand ved Byretten i Århus 1999-2004 Nævning og domsmand ved Vestre Landsret 1987-1992 Grafisk konsulent.
1987 Salgskursus.
TACK.
1986-1987 Vikar.
Omstilling/kontor.
SSs kontor.
1986 Vikar.
Chefsekretær.  

 HH  

 A/S 1986 TT  

 Kopicenter 1985 OO A/S Holme.  

 Ansat til specialopgave 1985 Kursus  

 på JUC, Århus. Export  

 85 1985 OO A/S  

 Holme.  

 Ansat til specialopgave 1984 Tværfagligt kursus.
Teologisk Institut, Århus Universitet 1984 Pædagogikum.
Hadsten Amtsgymnasium 1975-1984 Stud.
Mag. Århus Universitet Hovedfag: Dansk Bifag: Kunsthistorie/ formning 1972-1975 Hjemmegående husmor medens min mand gik på Socialpædagogisk  

 Seminarium.
Var i de år periodevis plejefamilie for børn og unge 1970-1972 Studentereksamen.
Aftenkursus med lønarbejde om dagen 1968-1969 Sygeplejeelev på Århus Kommunehospital 1996-1968 Realeksamen.
Aftenkursus med lønarbejde om dagen 1966 4 måneders Kibbutzophold i Israel 1963- 1966 Forskellige pladser i huset 1963 5 måneders ophold på Bjerre Herreds Ungdomsskole 1963 Udgået af folkeskolens 8. klasse.
4. A-kassens  

 bemærkninger til klagen A-kassen oversendte sagen til ankenævnet med brev af  

 12. oktober 2006 som følger:
  

  

 XX, CPR-nr. xxxxxx-xxxx Arbejdsløshedskassen har modtaget vedlagte ankeskrivelse  

 fra XX.
XX har anket afgørelse af 3. oktober 2006.
 Klagen er sendt direkte til jer fra XX, den 05. oktober  

 2006 til anden adresse: Arbejdsmarkedets Ankenævn, Beskæftigelsesministeriet,  

 Ved Stranden 8, 1061 København K.
 Efter at skrivelsen har været genstand for en fornyet  

 behandling af sagen, har vi dog ikke fundet grundlag for at ændre den  

 tidligere  

 trufne afgørelse.
Arbejdsløshedskassen fastholder således afgørelsen.
Vi  

 har i den forbindelse ikke yderligere at tilføje.
 Vi sender herefter sagen til Arbejdsmarkedets Ankenævn,  

 idet vi anmoder Ankenævnet om at træffe en endelig afgørelse.
Vi vedlægger kassens foreliggende materiale i kopi. 5. Nyt efter  

 klagen Ankenævnet bad i brev af 8. november 2006 om Deres  

 bemærkninger til, hvorfor De i ansøgningsskemaet havde svaret ja til at have  

 anvendt Deres uddannelse erhvervsmæssigt inden for de sidste 5 år, samt en  

 belysning af, hvilke arbejdsopgaver De havde haft i de forskellige jobs inden  

 for de sidste 5 år.
 De besvarede ankenævnets høring i brev af 16. november  

 2006 som følger:
Vedr. min klage over manglende VEU-godtgørelse   

 Journalnr. 5300195-06 Med tak for svaret af 8/11-06 og den medsendte kopi af  

 ansøgningen må jeg medgive, at jeg vitterlig har sat x i felt e.
Jeg begriber  

 ikke selv hvorfor, men det hele gik nu også lidt hurtigt, og jeg tænkte ikke  

 dybere over spørgsmålene, - jeg bruger jo altid min uddannelse og mine  

 kompetencer  

 på én eller anden led.
At reglerne er så vanvittige, at jeg som højtuddannet  

 ikke kan få betalt et mere eller mindre tvunget AMU-kursus for at dygtiggøre  

 mig som ufaglært hjemmehjælper, kan man naturligvis ikke laste Ankenævnet, og  

 det vil jeg da ej heller ikke gøre.
Og jeg har jo så selv været skyld i det  

 oprindelige afslag, fordi jeg ikke har taget afkrydsningssystemet alvorligt  

 nok.
 Det er en ren fejl fra min side, - men når jeg nu  

 medsender min dataliste kan man se, at jeg stort set ikke har arbejdet  

 indenfor  

 det akademiske område overhovedet.
 Det har simpelthen ikke været muligt at få arbejde her,  

 da jeg vist tilhører en stor årgang.
 Til gengæld har jeg lavet meget andet  fra 1996 til  

 2006 i forskellige sammenskruede stillinger, som alle havde at gøre med  

 boligsocialt arbejde med børn og unge  organiseret under BUPL.
 De forskellige vikarjobs er ej heller under det akademiske  

 område, og har knapt nok været på et lønniveau over studenterløn, så fakta  

 er,  

 at jeg i de sidste mange år egt. har haft en del ufaglært arbejde - herunder  

 som hjemmehjælpervikar.
 Min pointe er, at det er dybt uretfærdigt, at jeg selv  

 skal betale et AMU-kursus, som alle andre får godtgjort, med den ene  

 begrundelse, at jeg er for højtuddannet.
Det er jeg jo ikke som hjemmehjælper!! Og jeg vil ikke kunne vedblive at få vikartimer i  

 branchen af og til, hvis jeg ikke følger de kurser, som alle andre  

 hjemmehjælpere skal følge.
Så kan jeg bare blive fuldtidsarbejdsløs, - selvom man  

 råber på folk til hjemmeplejen.
Det er en grotesk regel, og jeg skal snart på  

 kursus i løfteteknik.
Jeg har som arbejdsløs ikke råd til gentagne gange selv  

 at skulle betale de 3 dages kursus via fradrag i dagpengene, så jeg beder hermed om, at man  

 fremover vil fortolke reglerne på en anden måde.
Som hjemmehjælper er jeg ufaglært  og ikke  

 højtuddannet. Ankenævnets sekretariat kontaktede Dem telefonisk den  

 30. november 2006.
De oplyste ved denne lejlighed, at De var fast  

 tilknyttet vikarbureauet DD under Deres kursusdeltagelse, og at det var  

 bureauet, som havde bedt Dem tilmelde Dem kurset.
Bureauet havde fået oplyst  

 fra AF, at alle deltagere kunne få godtgørelse.
De oplyste herunder, at Deres  

 arbejdstimer  

 pr. uge varierer fra 0 til 40 timer, hvorfor De ikke havde anført  

 arbejdstimer  

 på ansøgningsskemaet.
De oplyste videre, at De vel altid bruger de  

 pædagogiske  

 evner, De har tillært Dem under Deres uddannelse, i kontakten med andre  

 mennesker.
 Endvidere oplyste De, at Deres ansættelse som  

 projektmedarbejder/projektansat i Boligforeningen RR i 2001 til 2004 vedrørte  

 opsøgende  

 arbejde/kriminalitetsforebyggende arbejde, hvor De gik rundt i området om  

 aftenen og talte med de unge samt tog på hjemmebesøg hos belastede familier.  

 De  

 var blevet ansat på Deres rygte, og stillingerne havde ikke været slået op.
6. Regler Bekendtgørelse af  

 lov nr. 795 af 18. august 2005 om godtgørelse ved deltagelse i erhvervsrettet  

 voksen- og efteruddannelse:
Kapitel 1 Formål og område § 1.  

  

 Loven har til formål at skabe økonomisk  

 grundlag for, at voksne fortrinsvis kortuddannede, kan deltage i  

 erhvervsrettet  

 voksen- og efteruddannelse til og med erhvervsuddannelsesniveau.
Dette formål  

 sikres ved, at deltagerne under uddannelsen kan opnå godtgørelse for tab af  

 indtægt eller arbejdsmulighed.
 § 2.  

  

 Den personkreds, der kan opnå ydelser  

 efter § 1, omfatter:
1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og 3)  

 ledige, der er  

 berettigede til dagpenge efter § 55 i lov om arbejdsløshedsforsikring m.v. og St  

 k. 2.  

  

 Det er en betingelse for at opnå ydelser efter  

 § 1, at den pågældende ikke har en erhvervsrettet uddannelse, der med  

 hensyn til niveau og varighed overstiger erhvervsuddannelse eller anden  

 uddannelse, der kan sidestilles med erhvervsuddannelse, medmindre uddannelsen  

 ikke har været anvendt i de sidste 5 år.
 § 3.  

  

 Der kan opnås ydelser efter § 1, jf.  

 dog § 5, ved deltagelse i følgende uddannelser til og med  

 erhvervsuddannelsesniveau, i det omfang udbuddet, dog undtaget de i nr. 9  

 nævnte forløb, udløser tilskud efter lov om åben uddannelse (erhvervsrettet  

 voksenuddannelse) m.v.:  

  

 Arbejdsmarkedsuddannelser (AMU) efter lov om arbejdsmarkedsuddannelser m.v.,  

 dog undtaget Træningsskolens arbejdsmarkedsuddannelser (TAMU).
Godtgørelse § 4.  

  

 Under deltagelse i uddannelse, der er  

 omfattet af § 3, kan beskæftigede lønmodtagere, selvstændige  

 erhvervsdrivende og ledige med ret til selvvalgt uddannelse, jf. § 2,  

 stk. 1, nr. 3, opnå godtgørelse for tab af indtægt eller arbejdsmulighed  

 som følge af deres deltagelse, jf. dog stk. 2.
 Stk. 3. Godtgørelsen udgør ved fuldtidsundervisning pr.  

 undervisningsuge et beløb svarende til dagpengenes højeste beløb for en uge,  

 jf. § 47 i lov om arbejdsløshedsforsikring m.v.
 Stk. 6. Undervisningsministeren kan fastsætte nærmere regler  

 om godtgørelse.
Regler for ledige § 15.  

  

 Ledige med ret til selvvalgt uddannelse, jf. § 2, stk. 1, nr. 3, skal i  

 perioder  

 med godtgørelse for tab af arbejdsmulighed efter denne lov stå til rådighed  

 for  

 arbejde formidlet af arbejdsformidlingen eller arbejdsløsheds-kassen.
 Stk. 2.  

  

 For ledige med  

 ret til selvvalgt uddannelse, jf. § 2, stk. 1, nr. 3, medregnes perioder med  

 godtgørelse for tab af arbejdsmulighed efter denne lov i ydelsesperioden ved  

 ledighed efter § 55 i lov om arbejdsløshedsforsikring m.v.
 Bekendtgørelse nr.  

 494 af 14. juni 2005 om godtgørelse ved deltagelse i erhvervsrettet voksen-  

 og  

 efteruddannelse:
Kapitel 1 Uddannelser, hvortil der kan opnås godtgørelse § 1.  

  

 Der kan opnås godtgørelse efter  

 reglerne i denne bekendtgørelse ved deltagelse i erhvervsrettet uddannelse  

 til  

 og med erhvervsuddannelsesniveau.
 Stk. 2.  

  

 Erhvervsrettet voksen- og efteruddannelse, jf. stk.  

 1, er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
Kapitel 2 Personkredsen § 2.  

  

 Deltagere, der kan opnå godtgørelse  

 efter denne bekendtgørelse, er beskæftigede lønmodtagere, såvel privat som  

 offentligt ansatte, jf. dog § 3, selvstændige erhvervsdrivende, jf. dog § 3,  

 og  

 ledige, som er berettigede til dagpenge efter § 55 i lov om  

 arbejdsløshedsforsikring  

 m.v., § 4.  

  

 Det er en betingelse for at opnå  

 godtgørelse efter denne bekendtgørelse, at deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
 Stk. 2.  

  

 Uddannelser, der kan sidestilles med  

 erhvervsuddannelserne, jf. stk. 1, er uddannelser, der i niveau eller  

 varighed maksimalt svarer til niveauet eller varigheden af  

 erhvervsuddannelserne.  

 Det er en betingelse, at der ikke er et adgangskrav til uddannelsen, der  

 forudsætter bestået uddannelse på gymnasialt niveau.
 Stk. 3.  

  

 Personer med en uddannelse, der er afløst af  

 en ny tilsvarende uddannelse, kan opnå godtgørelse, hvis den nye uddannelse  

 ikke forudsætter bestået gymnasial uddannelse.
Godtgørelse til deltagere for tab af indtægt eller  

 arbejdsmulighed § 7.  

  

 Beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, som deltager i uddannelse efter § 1, stk. 2, har ret til  

 godtgørelse for tab af indtægt eller arbejdsmulighed som følge af  

 deltagelsen,  

 jf. dog § 3 og § 8.
Særlige bestemmelser for ledige dagpengeberettigede § 15.  

  

 Ledige dagpengeberettigede med ret til selvvalgt uddannelse, jf. § 2, skal i  

 perioder, hvori der udbetales godtgørelse for tab af indtægt eller  

 arbejdsmulighed efter lov om godtgørelse ved deltagelse i erhvervsrettet  

 voksen- og efteruddannelse, være tilmeldt Arbejdsformidlingen og stå til  

 rådighed for arbejde formidlet af Arbejdsformidlingen eller  

 arbejdsløshedskassen,  

 medmindre Arbejdsformidlingen har fraveget kravet om rådighed, jf. stk. 2.
