 I.
 REGULATIVETS OMRAADE.
§ 1 Regulativet omfatter Sneum Aa fra Endrup Mølle til det Sted, hvor Aaen  

 forlader Slusen i Havdiget, jfr.
Skrivelse fra Ministeriet for Søfart og  

 Fiskeri af 31. Oktober 1929 til Ribe Amt, samt Tilløbet Holsted Aa paa  

 Strækningen fra Brammingegaards Møllebro til Sneum Aa.
Den ved Regulativets Vedtagelse opstaaede Fiskeriforening benævnes  

 »Fiskeriforeningen for Sneum Aa«.
Medlem af Foreningen er enhver  

 Lodsejer ved de anførte Aastrækninger; ingen andre kan være Medlem.
 II.
 BESTEMMELSER OM FISKERIET.
A.
OM LAKSE- OG ØRREDFISKERI.
§ 2 Laks og Ørred maa kun fiskes med Skydegarn, jfr. dog §§ 3 og 6.  

 Skydegarnene skal bindes saaledes, at Maskerne i Garnet som tjæret eller  

 vaadt uden Stramning maaler mindst 50 mm fra Knude til Knude.
Under Fiskeriet  

 maa Midtstrømslinien ikke overskrides, jfr. § 2 i Lov om Ferskvandsfiskeri af  

 31. Marts 1931.
 Saafremt der udsættes Skydegarn paa begge Sider af et Ejendomsskel, skal  

 Garnene hver især holdes i en Afstand af mindst 2 - to - Meter fra Skellet.  

 Kommer Skydegarn under Brugen uklare af hinanden, saaledes at det bliver  

 nødvendigt at sætte Kniven paa, skal det altid ske paa eget Redskab.
§ 3 Til Fangst af Laks og Ørred til Udklækningsanstalters Forsyning med  

 befrugtet Rogn er Bestyrelsen bemyndiget til at tillade Anvendelse af anden  

 Slags lovligt Redskab end de foranførte, jfr. § 5.
B.
OM AALE-, GEDDE- OG ANDET FISKERI.
§ 4 I RUSERNE maa Radgarnets og Armenes Højde samt de forreste Bøjlers  

 Tværmaal ikke overstige 100 cm.
Radgarnet skal anbringes i en ret Vinkel paa  

 Midtstrømslinien det paagældende Sted og maa kun være indtil 8 Meter langt.
 Paa AALEKROGE skal Afstanden mellem Od og Stang være mindst 6,5 mm.
Paa SAVLYSTERNE skal Afstanden mellem Flæner og Tunger være forneden  

 mindst 13 mm og foroven mindst 6 mm.
Fiskeri med Aaleruser, Aalekroge og  

 Savlyster er tilladt Aaret rundt.
C.
ALMINDELIGE BESTEMMELSER.
§ 5 Paa Regulativomraadet er Brug af hvilket som helst Slags Vaad eller  

 Redskab af lignende Konstruktion forbudt.
Dette Forbud omfatter dog ikke Vaaddragning til Forsyning af en  

 Udklækningsanstalt med Moderfisk eller Fiskeri i videnskabeligt Øjemed.
Dog  

 maa et saadant Fiskeri først finde Sted efter forud indhentet Tilladelse af  

 Bestyrelsen eller dennes Formand og iøvrigt kun, for saa vidt der foreligger  

 Tilladelse dertil af Ministeriet for Søfart og Fiskeri, jfr. §§ 16, 17 og 18  

 i Lov om Ferskvandsfiskeri af 31. Marts 1931.
§ 6 Lystfiskeri med Kroge (Sportsfiskeri) er tilladt til enhver Tid under  

 Hensyntagen til de gældende Lovbestemmelser vedrørende Fredning, Mindstemaal  

 m.m.
§ 7 Udkastning af Tang, Flodvrag, Ris og Lyng eller lignende i Fiskevandet er  

 til enhver Tid forbudt.
 III.
 OPSYN.
§ 8 Bestyrelsen kan vælge et Opsyn, der skal føre Tilsyn med Fiskeriets  

 Udøvelse paa Regulativets Omraade.
§ 9 Opsynet skal være fiskerikyndigt og have Bopæl i et af de til Fiskevandet  

 grænsende Kommuner.
Dets Instruks skal forelægges Fiskeridirektøren til  

 Godkendelse.
 Det er Opsynets Pligt at overvaage, at Regulativets og  

 Ferskvandsfiskerilovens Bestemmelser overholdes, samt at Fiskeriet drives  

 uforstyrret.
§ 10 Valget af Opsyn skal stadfæstes af Fiskeridirektøren, der forsyner Opsynet  

 med Fiskeripolitiskilt, og under hvem det sorterer.
 Det saaledes ansatte faste Opsyn har i sen Bestillings Udøvelse samme  

 Myndighed og nyder samme Beskyttelse som Politiets Betjente.
§ 11 Opsynet lønnes efter Overenskomst med Bestyrelsen.
Opsynet afholder selv  

 alle de med Bestillingens Udøvelse følgende Udgifter herunder Befordring.
 IV.
 FORENINGENS INDRE FORHOLD.
§ 12 Foreningen ledes af en Bestyrelse, der bestaar af 9 Medlemmer.
Bestyrelsen  

 vælges af Generalforsamlingen for 4 Aar ad Gangen ved simpel Stemmeflerhed  

 uden Hensyn til de mødendes Antal, saaledes at de 4 afgaar de lige Aar, de 5  

 de ulige Aar.
Naar Bestyrelsen er valgt, skal der ske Indberetning til Ministeriet for  

 Søfart og Fiskeri, om hvem der er valgt til Medlemmer af Bestyrelsen, ligesom  

 der skal gøres Indberetning til Ministeriet om senere stedfundne Ændringer i  

 Bestyrelsens Sammensætning.
Dersom Regulativets Bestemmelser om Valg af  

 Bestyrelsen ikke overholdes, kan Ministeren for Søfart og Fiskeri, hvis der  

 ikke inden 6 Maander efter derom fremsat Henstilling fra Ministeriet for  

 Søfart og Fiskeri vælges en Bestyrelse, efter Fristens Udløb ophæve  

 Regulativet, hvilket ved Ministeren for Søfart og Fiskeris Foranstaltning  

 bringes til almindelig Kundskab for alle vedkommende.
Bestyrelsen vælger for 2 Aar ad Gangen ved simpel Stemmeflerhed af sin  

 Midte en Formand; der tillige er Kasserer og Regnskabsfører.
Af Foreningens  

 Kasse udbetaler Formanden Opsynets Lønning samt afholder eventuelle Udgifter  

 ved Drift af en Udklækningsanstalt for Nyttefisk.
Hvert Aar inden 1. Marts  

 aflægger Formanden Regnskabet for det forløbne Kalenderaar til Bestyrelsen,  

 af hvem Regnskabet forelægges den først paafølgende Generalforsamling til  

 Godkendelse.
§ 13 Det er Bestyrelsens Opgave ad administrere Foreningen og Fiskeriet i  

 Regulativvandet samt søge Medlemmernes Tarv varetaget paa bedste Maade.
 Formanden saavel som Bestyrelsen er ulønnet, men eventuelle Udgifter i  

 Foreningens Tjeneste godtgøres efter Regning.
Bestyrelsen bemyndiges til Fremleje af Fiskeriet imod Afgift, der  

 indbetales til Formanden.
Denne Fremleje af Fiskeriet berører dog ikke  

 Lodsejernes Ret til Fiskeri hver udfor sin Grund.
§ 14 Ordinær Generalforsamling afholdes hvert Aar inden Udgangen af April og  

 indkaldes med mindst 8 Dages Varsel ved Bekendtgørelse om Mødetid og Sted  

 samt Dagsorden i lokale Blade.
 Stemmeberettigede er samtlige fiskeriberettigede Lodsejere til  

 Regulativomraadet og kun disse.
 Afstemning ved Fuldmagt skal være tilladt, naar Repræsentationen sker ved  

 en fiskeriberettiget Lodsejer, dog kan ingen afgive mere end 6 Stemmer (jfr.  

 Lov om Ferskvandsfiskeri af 31. Marts 1931, § 20).
 Paa den ordinære Generalforsamling aflægger Formanden Beretning om  

 Foreningens Virksomhed i det forløbne Aar og det reviderede Regnskab  

 fremlægges til Godkendelse.
 Generalforsamlingen bestemmer, hvor næste Generalforsamling skal afholdes.
§ 15 Ekstraordinær Generalforsamling skal afholdes, naar Bestyrelsen eller  

 mindst 10 fiskeriberettigede Lodsejere begærer det.
Begæring herom skal  

 tilstilles Formanden med Opgivelse af, hvilke Emner der ønskes behandlet.  

 Ekstraordinær Generalforsamling ndvarsles paa samme Maade som de ordinære  

 Generalforsamlinger, og Dagsordenen bekendtgøres samtidig med Indvarslingen.
§ 16 Overtrædelse af de i dette Regulativ optagne Bestemmelser straffes efter  

 Bestemmelserne i Lov om Ferskvandsfiskeri af 31. Marts 1931.
§ 17 For alle Forhold, hvorom der ikke i dette Regulativ er givet særlige  

 Bestemmelser, gælder Bestemmelserne i Lov om Ferskvandsfiskeri af 31. Marts  

 1931.
 Foranstaaende i Henhold til § 20 i Lov Nr. 94 af 31. Marts 1931 om  

 Ferskvandsfiskeri udarbejdede Regulativ stadfæstes herved.
 Regulativet træder i Kraft den 1. Maj 1934; samtidig bortfalder det under  

 5. August 1931 stadfæstede Regulativ for Fiskeriet i en Del af Sneum Aa i  

 Ribe Amt.
 MINISTERIET FOR SØFART OG FISKERI, DEN  

 18. APRIL 1934.
P.
M.
V.
F.V.
MORTENSEN.
/P.
STAHLSCHMIDT.
