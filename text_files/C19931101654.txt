Til kriminalforsorgens anstalter og arresthusene Hermed sendes et antal eksemplarer af Justitsministeriets  

 cirkulæreskrivelse af dags dato om faste besøgende til indsatte.  

 Cirkulæreskrivelsen erstatter cirkulæreskrivelsen af 29. maj 1985 og træder i  

 kraft straks.
Den nye cirkulæreskrivelse ændrer § 5 og § 9 i cirkulæreskrivelsen af 29.  

 maj 1985. § 5, der fremover bliver § 6, er ændret, og § 9 er ophævet.
I  

 stedet for § 9 er som § 5 indsat en ny bestemmelse om tavshedspligt.
Ændringerne er foranlediget af, at Justitsministeriets lovafdeling på  

 forespørgsel har tilkendegivet, at de faste besøgende ikke kan anses for  

 omfattet af tavshedspligten i straffelovens § 152 a.
Dette indebærer, at  

 institutionerne ved konkrete tavshedspålæg efter forvaltningslovens § 27,  

 stk. 3, må sikre sig, at de faste besøgende bliver omfattet af straffelovens  

 bestemmelser om tavshedspligt for så vidt angår fortrolige oplysninger om den  

 indsatte, som institutionen udleverer til den faste besøgende.  

 Institutionerne må endvidere orientere de indsatte om, at den faste besøgende  

 ikke er omfattet af tavshedspligten i straffelovens § 152, og at et  

 tavshedspålæg ikke omfatter de oplysninger, som de indsatte meddeler de faste  

 besøgende, jf. cirkulæreskrivelsens § 5.
 (* 2) Der vedlægges tavshedspligtserklæring samt samtykkeerklæring, der  

 vil kunne rekvireres i Statsfængslet i Nyborg fra omkring 1. februar 1993.
 E.B.
