Bekendtgørelse om anvendelse af aske  

 fra forgasning og forbrænding af biomasse og biomasseaffald til  

 jordbrugsformål1) (Bioaskebekendtgørelsen) I medfør af § 7, § 7a, § 13, § 16, § 19, stk. 5 og stk. 7, § 44, §  

 73, § 80, § 92 og § 110, stk. 3, i lov om miljøbeskyttelse, jf.  

 lovbekendtgørelse nr. 698 af 22. september 1998, fastsættes:
Kapitel 1 Bekendtgørelsens område m.v.
 § 1. Denne bekendtgørelse fastsætter,  

 i hvilket omfang aske fra forgasning og forbrænding af biomasse og  

 biomasseaffald kan anvendes til jordbrugsformål, således at  

 hensynet til miljøbeskyttelsen ikke tilsidesættes.
 § 2. Aske fra forgasning og forbrænding af  

 de typer af biomasse og biomasseaffald, som er optaget på bilag 1, kan  

 anvendes til jordbrugsformål i overensstemmelse med bestemmelserne i  

 denne bekendtgørelse.
 Stk. 2. Bekendtgørelsen omfatter ikke aske fra  

 forgasning og forbrænding af biomasse og biomasseaffald fra en enkelt  

 eller få husstande, når asken tilbageføres til  

 askeproducentens egne arealer, hvor biomassen/biomasseaffaldet kommer  

 fra.
 § 3. I denne bekendtgørelse forstås  

 ved:
 1)	Askeproducent: Den, der frembringer, forarbejder eller forhandler  

 aske fra forgasning og forbrænding af biomasse og biomasseaffald, som  

 skal afhændes til jordbrugsformål.
 2)	Bruger: Den, der har brugsret over det areal, hvorpå der  

 anvendes aske.
 3)	Jordbrug: Plante- eller træproduktion i landbrug, skovbrug og  

 gartneri, samt have-, park- eller kirkegårdsdrift og lignende.
 4)	Jordbrugsformål: Gødskning eller jordforbedring i  

 jordbrug.
 Stk. 2. Askeproducentens pligter efter reglerne i kapitel  

 3 påhviler den askeproducent, der afhænder affaldsproduktet til  

 bruger.
Kapitel 2 Kontrolkrav og produktkrav § 4. Aske fra forgasning og forbrænding af  

 biomasse og biomasseaffald må kun anvendes til jordbrugsformål,  

 hvis grænse- og afskæringsværdierne er overholdt, jf. bilag  

 2.
 Stk. 2. Ved sammenblanding med andre affaldsprodukter  

 gælder reglerne i bekendtgørelse om anvendelse af  

 affaldsprodukter til jordbrugsformål.
Stk. 3. Ved sammenblanding med husdyrgødning skal  

 grænse- og afskæringsværdierne overholdes inden  

 sammenblanding.
Hvis asken udgør 10 % tørstof eller mindre af  

 det sammenblandede produkt, gælder i øvrigt reglerne for  

 anvendelse af husdyrgødning.
 § 5. Aske fra forgasning og forbrænding af  

 biomasse og biomasseaffald, der skal anvendes til jordbrugsformål, skal  

 være analyseret ved repræsentative prøver.  

 Analysehyppighed, -parametre og -metoder fremgår af bilag 3.  

 Amtsrådet kan beslutte, at visse analyseparametre kan udelades fra  

 analyse.
Kapitel 3 Afhændelse § 6. Askeproducenten skal udarbejde en  

 deklaration, som skal angive følgende:
 1)	Beskrivelse af oprindelse og produktionssted samt henvisning til de  

 betegnelser, der er anvendt i bilag 1.
 2)	Behandling og eventuelle restriktioner for anvendelsen.
 3)	Analyseresultater, jf. § 5, herunder angivelse af  

 prøveudtagnings- og analysetidspunkt.
 4)	Oplysning om opbevaringsmuligheder.
 Stk. 2. Askeproducenten skal fremsende kopi af  

 deklarationen til amtsrådet i det amt, hvor asken fra forgasning og  

 forbrænding af biomasse og biomasseaffald bliver produceret, senest 8  

 dage før første levering til bruger og derefter senest 8 dage  

 efter, at nye analyser foreligger.
 § 7. Enhver askeproducent, der indgår aftale  

 om leverance af aske fra forgasning og forbrænding af biomasse og  

 biomasseaffald til jordbrugsformål, er ansvarlig for, at deklarationen  

 følger askeproduktet og svarer til dette.
 Stk. 2. Levering af aske fra forgasning og  

 forbrænding af biomasse og biomasseaffald til jordbrugsformål  

 må kun ske efter direkte skriftlig aftale mellem askeproducenten og  

 brugeren.
 Stk. 3. Aftalen må alene omfatte leverancer, som  

 bruger selv kan anvende ifølge denne bekendtgørelse.
 Stk. 4. Ved indgåelse af aftale om levering af aske  

 til bruger, skal askeproducenten sende kopi af leveringsaftalen til  

 kommunalbestyrelsen i brugers kommune.
§ 8. Senest 8 dage før levering til bruger  

 skal den, der leverer aske, give kommunalbestyrelsen i brugers kommune  

 skriftlig meddelelse om den mængde aske, der skal leveres.
Meddelelsen  

 skal indeholde oplysning om brugers navn og adresse og leveringstidspunkt  

 samt være bilagt kopi af deklarationen, jf. § 6, for det  

 pågældende produkt.
§ 9. Hvert år inden 1. marts skal  

 askeproducenten skriftligt indberette til amtsrådet i det amt, hvor  

 asken bliver produceret, hvor store mængder aske fra forgasning og  

 forbrænding af biomasse og biomasseaffald, der er afhændet til  

 anvendelse til jordbrugsformål i det foregående kalenderår,  

 fordelt på anvendelse i landbrug og skovbrug.
Indberetningen skal ske  

 med henvisning til deklarationen, jf. § 6.
 Stk. 2. Amtsrådet skal hvert år senest 1.  

 juli indberette de i stk. 1 omhandlede oplysninger til Miljøstyrelsen.  

 Miljøstyrelsen kan efter forhandling med Amtsrådsforeningen  

 fastsætte regler om indberetningens form.
Kapitel 4 Opbevaring § 10. Aske fra forgasning og forbrænding af  

 biomasse og biomasseaffald, som skal anvendes til jordbrugsformål, skal  

 opbevares som fastsat i en tilladelse efter miljøbeskyttelseslovens  

 kapitel 5 eller § 19, jf. dog § 11.
 § 11. Aske fra forgasning og forbrænding af  

 biomasse og biomasseaffald kan opbevares på brugers virksomhed uden  

 tilladelse efter miljøbeskyttelseslovens kapitel 5 eller § 19, hvis  

 det sker på et overdækket opbevaringsanlæg, der er  

 placeret, indrettet og drevet i overensstemmelse med de regler, der  

 gælder for opbevaring af husdyrgødning fra erhvervsmæssigt  

 husdyrhold, i en lukket container, big-bag eller lignende.
Stk. 2. Aske fra forgasning og forbrænding af  

 biomasse og biomasseaffald må ikke opbevares i markstakke.
Dog kan  

 asken opbevares kortvarigt på udspredningsarealet i forbindelse med  

 udspredningen, jf. dog § 13.
 Stk. 3. Anlæg, der anvendes til opbevaring af  

 både affaldsprodukter og husdyrgødning, skal have en kapacitet,  

 der er i overensstemmelse med reglerne for opbevaring af husdyrgødning  

 fra erhvervsmæssigt husdyrhold.
 Stk. 4. Hos den enkelte bruger må der ikke uden  

 tilladelse efter miljøbeskyttelseslovens kapitel 5 eller § 19  

 opbevares en større mængde aske, end bruger selv kan anvende  

 inden for det kommende år ifølge denne  

 bekendtgørelse.
Kapitel 5 Anvendelse § 12. Ren halmaske må kun anvendes på  

 landbrugsarealer.
Ren flisaske må kun anvendes på skovarealer.  

 Blandede halm- og flisasker må anvendes på såvel landbrugs-  

 som skovarealer.
Stk. 2. Aske fra forgasning og forbrænding af  

 biomasse og  biomasseaffald, der tilføres jord, skal anvendes til  

 gødskningsformål og indgå i  

 gødningsplanlægningen.
Bruger skal senest 31. marts hvert  

 år  fremsende sædskifte- og gødningsplan for  

 jordbrugsbedriften samt kort med angivelse af udspredningsarealerne til  

 kommunalbestyrelsen i brugers kommune.
Ved anvendelse i skove skal bruger  

 fremsende oplysning om udspredt mængde samt kort med angivelse af  

 udspredningsarealer.
Meddelelsespligten gælder kun i de tilfælde,  

 hvor den samlede mængde affaldsprodukter, som bruger modtager,  

 overstiger 5 tons tørstof pr. år.
Stk. 3. Aske, som anvendes på landbrugsjord, kan  

 doseres som et gennemsnit over 5 år.
Aske, som anvendes på  

 skovarealer, kan doseres som et gennemsnit over 10 år.
Stk. 4. Uanset stk. 3 må den samlede  

 tilførsel af næringsstoffer i form af fosfor ikke overstige 30  

 kg pr. ha pr. år.
Fosfordoseringen kan dog beregnes som et gennemsnit  

 over 3 år.
For halmaske og blandingsaske, som anvendes på  

 landbrugsjord, må der maksimalt tilføres 5 tons tørstof  

 pr. ha pr. 5 år, jf. bilag 2. For flisaske og blandingsaske, som  

 anvendes på skovarealer, må der maksimalt tilføres 7,5  

 tons tørstof pr. ha pr. omdrift (100 år).
Stk. 5. På arealer, hvor der tilføres aske  

 fra forgasning og forbrænding af biomasse og biomasseaffald, som ikke  

 nedbringes umiddelbart efter udspredning, må der indtil ½ år  

 efter tilførsel kun dyrkes korn- eller frøafgræder til  

 modenhed samt ikke-fortærbare afgrøder.
Ved udspredning i skov  

 skal der omkring arealet i mindst 3 måneder efter tilførslen  

 skiltes med, at plukning af bær, svampe og lignende frarådes,  

 medmindre asken nedbringes eller arealet er lukket for offentligheden ved  

 hegning.
 § 13. Anvendelse og kortvarig opbevaring af aske  

 fra forgasning og forbrænding af biomasse og biomasseaffald må  

 ikke:
1)	ske på en sådan måde og på sådanne  

 arealer, at der ved tøbrud og regnskyl opstår fare for  

 afstrømning til søer, vandløb eller dræn, 2)	ske under vindforhold, hvor asken bliver ukontrollabelt spredt, 3)	give anledning til forurening af grundvandet, eller 4)	give anledning til væsentlige gener.
 § 14. Anvendelse af aske fra forgasning og  

 forbrænding af biomasse og biomasseaffald skal ske i overensstemmelse  

 med eventuelle vilkår i deklarationerne.
Kapitel 6 Jordkvalitet § 15. Arealer, som tilføres aske fra  

 forgasning og forbrænding af biomasse og biomasseaffald, må ikke  

 indeholde mere tungmetal end angivet i bilag 4.
Stk. 2. På arealer, hvor kommunalbestyrelsen  

 vurderer, at der er risiko for, at de i stk. 1 nævnte jordkvalitetskrav  

 er overskredet, kan kommunalbestyrelsen lade udtage og analysere  

 jordprøver til dokumentation for, at jordkvalitetskravene er  

 overholdt.
Prøverne skal udtages og analyseres af et dertil  

 akkrediteret laboratorium.
Udgifterne til disse prøver afholdes af  

 askeproducenten.
 Stk. 3. Prøveudtagning og analyse skal ske i  

 overensstemmelse med bestemmelserne i bilag 4.
Kapitel 7 Tilsyn og håndhævelse § 16. Amtsrådet fører tilsyn med, at  

 reglerne i kapitel 2 og 3 overholdes.
 § 17. Kommunalbestyrelsen fører tilsyn med,  

 at reglerne i kapitel 4 og 5 overholdes.
 § 18. Tilsynsmyndigheden kan meddele påbud  

 om afhjælpende foranstaltninger, hvis anvendelse eller opbevaring af  

 aske fra forgasning og forbrænding af biomasse og biomasseaffald giver  

 eller kan give anledning til forurening eller ikke-uvæsentlige  

 gener.
 Stk. 2. Tilsynsmyndigheden kan nedlægge forbud mod  

 anvendelse af aske fra forgasning og forbrænding af biomasse og  

 biomasseaffald, såfremt anvendelsen medfører forurening eller  

 risiko herfor.
Kapitel 8 Beslutning og klage § 19. Kommunalbestyrelsens og amtsrådets  

 afgørelser kan påklages til Miljøstyrelsen efter reglerne  

 i miljøbeskyttelseslovens kapitel 11.
 Stk. 2. Tilsynsmyndighedens afgørelser efter § 18  

 kan ikke påklages.
 Stk. 3. Miljøstyrelsens afgørelser efter  

 denne bekendtgørelse kan ikke indbringes for højere  

 administrativ myndighed.
 § 20. Miljøstyrelsen kan ændre bilag  

 1 og bilag 3 til denne bekendtgørelse.
Kapitel 9 Straf § 21. Medmindre højere straf er forskyldt  

 efter den øvrige lovgivning, straffes med bøde den,  

 der:
1)	afhænder aske fra forgasning og forbrænding af biomasse  

 og biomasseaffald, der ikke overholder de krav, som er fastsat i bilagene  

 1-4, 2)	undlader at opfylde de i kapitel 2 opstillede kontrol- og  

 produktkrav, 3)	undlader at opfylde de i kapitel 3 opstillede  

 afhændelseskrav, 4)	overtræder reglerne om opbevaring af aske fra forgasning og  

 forbrænding af biomasse og bio-masseaffald i kapitel 4, 5)	overtræder reglerne om anvendelse i kapitel 5, 6)	undlader at efterkomme påbud eller forbud efter §  

 18.
 Stk. 2. Straffen kan stige til hæfte eller  

 fængsel i indtil 2 år, hvis overtrædelse er begået  

 forsætligt eller ved grov uagtsomhed, og hvis der ved  

 overtrædelse er:
1) forvoldt skade på miljøet eller fremkaldt fare herfor,  

 eller 2) opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffe-lovens 5.  

 kapitel.
 Stk. 4. Forældelsesfristen for strafansvaret er 5  

 år.
Kapitel 10 Ikrafttræden § 22. Bekendtgørelsen træder i kraft  

 den 1. februar 2000.
 § 23. Tilladelser til udspredning af aske, der er  

 meddelt efter § 19 i bekendtgørelse nr. 736 af 26. oktober 1989, § 20  

 i bekendtgørelse nr. 730 af 5. september 1995 eller § 21 i  

 bekendtgørelse nr. 823 af 16. september 1996, bortfalder ved denne  

 bekendtgørelses ikrafttræden.
 Stk. 2. Dispensationer til udspredning af aske fra  

 bekendtgørelse nr. 736 af 26. oktober 1989, bekendtgørelse nr.  

 730 af 5. september 1995 eller bekendtgørelse nr. 823 af 16. september  

 1996 om anvendelse af affaldsprodukter til jordbrugsformål, som  

 ændret ved bekendtgørelse nr. 567 af 3. juli 1997, bortfalder  

 ved denne bekendtgørelses ikrafttræden.
Miljø- og Energiministeriet, den 20. januar  

 2000 Svend Auken /Helge Andreasen Bilag 1 Liste over biomasse og biomasseaffaldstyper, der er  

 omfattet af bekendtgørelsen A) Råtræ, herunder bark, skovflis, ubehandlet  

 savværksflis og flis fra energitræplantager.
 B) Rent træ (herunder træpiller, spåner og savsmuld)  

 uden indhold af lim, lak, imprægnering, maling (ud over evt.  

 savværksstempler o.l.), folie, laminat, søm, skruer, beslag  

 etc.
 C) Træaffald og træpiller fra produktion og bearbejdning af  

 rent, limet træ, med et indhold af lim (fenol-resorcinol-lim,  

 polyvinylacetat-lim, ureaformaldehyd-lim, polyurethan-lim og  

 melamin-urea-formaldehyd-lim), der ikke overstiger 1 %, målt som  

 vægtprocent af tørstof.
 D) Halm (herunder indbindingssnor fra halmballer) og hermed  

 beslægtede stråafgrøder fra en- eller flerårige  

 energiafgrøder (elefantgræs, raps, energikorn og lignende).
Bilag 2 Grænse- og afskæringsværdier, jf. § 4 A.
Grænseværdier for tungmetaller Tabel 1a.
Grænseværdier for cadmium samt maksimalt tilladt  

 udbringningsmængde Kategori Beskrivelse max.
Cd-indhold (mg Cd pr. kg tørstof (TS) max. udbringningsmængde H1 halmaske 5 0,5 t TS/ha/5 år H2 halmaske 2,5 1,5 t TS/ha/5 år H3 halmaske 0,5 5,0 t TS/ha/5 år T1 træaske 15 0,5 t TS/ha/10 år T2 træaske 8 1,0 t TS/ha/10 år T3 træaske 0,5 7,5 t TS/ha/10 år H+T blandet halm- og træaske 5 0,5 t TS/ha/5 år Tabel 1b.
Grænseværdier for de øvrige tungmetaller tungmetal grænseværdi (mg pr. kg tørstof) kviksølv 0,8 bly (1) 120 nikkel 30 (60) (2) chrom 100 For anvendelse i privat havebrug er grænseværdien for bly 60  

 mg pr. kg tørstof og for arsen 25 mg pr. kg tørstof.
 Ved indhold mellem 30 og 60 mg pr. kg tørstof kan asken anvendes  

 som kategori T1 eller H1.
B.Overholdelse af grænseværdier for tungmetaller Analyseværdierne skal overholde de tørstofrelaterede  

 grænseværdier i tabel 1a og 1b.
Ud af de seneste 5 prøver  

 skal analyseresultaterne fra mindst 75% ligge under  

 grænseværdierne.
Dog må ingen prøve overskride en  

 grænseværdi med mere end 50%.
Afskæringsværdi for polyaromatiske kulbrinter, S  

 PAH (miljøfremmede stoffer) Restkulstof skal analyseres ved hver tungmetalmåling, jf. bilag 3.  

 Hvis restkulstofindholdet er større end 5% (vægt på  

 tørstofbasis) skal S  

 PAH analyseres.
Tabel 1c.
Afskæringsværdi for PAH.
S  

 PAH afskæringsværdi (mg pr. kg tørstof) S  

  Acenaphthen, Phenanthren, Fluoren, Fluoranthen, Pyren, Benzfluoranthener  

 (b+j+k), Benzo(a)pyren, Benz(g,h,i)perylen, Indo(1,2,3-cd)pyren 6 Fra den 1. juli 2000 er værdien 3 Hver enkelt analyseværdi skal overholde  

 afskæringsværdien i tabellen.
Bilag 3 Prøveudtagning, analysehyppighed, analyseparametre  

 samt analysemetoder, jf. § 5 A.
Prøveudtagning Prøveudtagning skal ske efter metoder, der er anvist af  

 Miljøstyrelsen.
B.
Analyseparametre Prøverne skal analyseres for følgende parametre:
Cadmium Kviksølv Bly Nikkel Chrom Tørstof Totalfosfor Kalium Restkulstof Parametrene kviksølv, bly, nikkel og chrom kan udelades fra  

 analyse, hvis askeproducenten kan dokumentere, at disse parametre ikke eller  

 kun i ringe grad forekommer i asken.
C.
Analyseparametre for miljøfremmede stoffer Prøverne skal analyseres for PAH.
D.
Analysehyppighed for tungmetaller og PAH kategori Analysehyppighed for tungmetaller m.m. (1) analysehyppighed for PAH (2) H1 hver 3. mdr.
 hver 24. mdr.
H2 hver 6. mdr.
 hver 24. mdr.
H3 hver 12. mdr.
 hver 24. mdr.
T1 hver 3. mdr.
 hver 24. mdr.
T2 hver 6. mdr.
 hver 24. mdr.
T3 hver 12. mdr.
 hver 24. mdr.
H+T hver 3. mdr.
 hver 24. mdr.
 1) Desuden skal analyseres for tørstof, totalfosfor, kalium og  

 restkulstof.
 2) Derudover skal  S  

 PAH analyseres ved restkulstofindhold over 5 %, og  

 afskæringsværdien skal overholdes.
For anlæg mindre end 2 MW reduceres analysehyppigheden for  

 tungmetaller m.m. med 50 %.
Analyse af tungmetaller og kalium foretages efter oplukning, jf.
DS 259.  

 Detektionsgrænsen for det enkelte metal må ikke være  

 højere end 10 % af den relevante grænseværdi.
Indholdet af restkulstof bestemmes som indholdet af bortglødeligt  

 materiale ved 550°  

 C, jf.
DS 204.
F.
Analysemetode for PAH Analyse af PAH skal ske efter metoder, der er anvist af  

 Miljøstyrelsen.
Bilag 4 Jordkvalitetskrav og  

 prøveudtagnings- og analysemetode, jf. § 15 A.
Jordkvalitetskrav, jf. § 15, stk. 1 mg pr. kg tørstof i jord Cadmium 0.5 Kviksølv 0,5 Bly 40 Nikkel 15 Chrom 30 Zink 100 Kobber 40 B.
Prøveudtagnings- og analysemetode, jf. § 15, stk. 3 Der skal udtages repræsentative jordprøver.
Dette vil normalt  

 omfatte blandingsprøver af 25 enkeltprøver, udtaget på et  

 areal, der er mindre end eller lig med 5 ha, og som dyrkes på ensartet  

 måde.
 Prøverne skal udtages til en dybde af 25 cm, medmindre dybden af  

 pløjelaget er mindre end denne værdi, idet dybden for  

 prøveudtagningen dog i så fald ikke må være mindre  

 end 10 cm.
Analyse af tungmetaller foretages efter oplukning, jf.
DS 259.  

 Detektionsgrænsen for det enkelte tungmetal må ikke være  

 højere end 10 % af den relevante grænseværdi.
 1)   

  Bekendtgørelsen er notificeret efter informationsproceduren i  

 Rådets direktiv 98/34/EF som ændret ved direktiv 98/48/EF.  

 Direktivets titel, der tidligere var "Direktiv om en  

 informationsprocedure med hensyn til tekniske standarder og  

 forskrifter", er ændret ved direktiv 98/48/EF.
