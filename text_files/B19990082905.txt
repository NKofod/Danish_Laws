Bekendtgørelse om indretning,  

 etablering og drift af  

 olietanke, rørsystemer og pipelines1) I medfør af § 7, stk. 1, nr. 1, nr. 2, nr. 5 og nr. 7,  

 stk. 4 og stk. 6, § 19, stk. 4-5, § 67, § 110,  

 stk. 3 i lov om miljøbeskyttelse, jf. lovbekendtgørelse  

 nr. 698 af 22. september 1998, fastsættes:
Kapitel 1 Bekendtgørelsens område og definitioner Anvendelsesområde § 1. Bekendtgørelsen omfatter tanke, der  

 anvendes eller påtænkes anvendt til opbevaring af olieprodukter,  

 og de tilhørende rørsystemer til transport af samme, samt  

 pipelines.
 Stk. 2. Enhver tank med tilhørende rørsystemer  

 samt pipelines, der anvendes til opbevaring og transport af olieprodukter,  

 skal opfylde bekendtgørelsens krav om indretning, etablering og brug,  

 jf. dog § 31, stk. 1 og 2.
 § 2. Bekendtgørelsen omfatter ikke affald  

 af de i § 4 anførte olieprodukter.
 Stk. 2. Bekendtgørelsen omfatter ikke tanke, der er  

 godkendelsespligtige efter miljøbeskyttelseslovens kapitel 5, jf.  

 Miljøministeriets bekendtgørelse nr. 794 af 9. december 1991 om  

 godkendelse af listevirksomheder.
 Stk. 3. Bekendtgørelsen omfatter ikke indendørs  

 stationære beholdere med et rumindhold mindre end 50 l.
Definitioner § 3. Ved en tank forstås enhver  

 stationær beholder til opbevaring af olieprodukter, jf. dog § 2,  

 stk. 2 og 3.
Stk. 2. Ved anlæg forstås tank med det  

 tilhørende rørsystem.
Ved angivelse af størrelse i l for  

 anlæg forstås rumindholdet for tanken.
 Stk. 3. Ved nedgravede anlæg forstås helt eller  

 delvist tildækkede anlæg.
 Stk. 4. Ved overjordiske tanke forstås både  

 indendørs og udendørs tanke, som er hævet over  

 jordoverfladen, herunder tanke placeret således på et underlag,  

 at tankenes bundflade ikke umiddelbart er tilgængelig for visuel  

 inspektion og tanke, der er placeret i tankgrav.
 Stk. 5. Ved villatanke forstås tanke under 6.000 l  

 tilsluttet et oliefyringsanlæg, der anvendes til  

 bygningsopvarmning.
 Stk. 6. Ved rørsystemer forstås alle  

 rørinstallationer, der anvendes til transport af olieprodukter i  

 forbindelse med tanke, jf. bilag 1.
 Stk. 7. Ved pipelines forstås rørsystemer til  

 transport af olieprodukter over tredje mands ejendom mellem tankanlæg  

 på land.
 Stk. 8. Ved etablering forstås udover nyetablering af  

 anlæg eller pipelines også enhver større ændring  

 eller renovering af anlæg eller pipelines, bortset fra mindre betydende  

 foranstaltninger.
 Stk. 9. Ved overfyldningsalarm forstås en anordning  

 tilknyttet anlægget, der advarer mod overfyldning af tanken.
 § 4. Ved olieprodukter (kulbrinter) forstås  

 i denne bekendtgørelse råolie samt alle ikke-  

 vandopløselige mineralske olieprodukter, såsom fyringsolie,  

 benzin, petroleum, smøreolie og dieselolie.
 § 5. Ved tankattest forstås en attest, der  

 indeholder en beskrivelse af tanken og en erklæring om, at den leverede  

 tank er typegodkendt samt angivelse af fabrikantens navn og hjemsted,  

 tanktype, tankens hovedmål, tankrumfang, fabrikationsnummer og  

 -år, samt typegodkendelsesnummer.
 Stk. 2. Særlige forskrifter for etablering af tanken,  

 jf. typegodkendelsen, skal gengives uforkortet i tankattesten.
Kapitel 2 Typegodkendelse og mærkning § 6. Nedgravede anlæg på 100.000 l og  

 derunder og overjordiske anlæg på 200.000 l og derunder skal  

 være i overensstemmelse med de krav, som er anført i bilag 1 til  

 denne bekendtgørelse eller i overensstemmelse med andre krav, der  

 sikrer et tilsvarende beskyttelsesniveau med hensyn til miljøet.  

 Anlæggene skal være i overensstemmelse med de til enhver tid  

 gældende normer/standarder, der erstatter eller supplerer de  

 normer/standarder samt øvrige krav, der er anført i bilag 1.  

 Anlæggene skal være af en type, der er godkendt af  

 Prøvningsudvalget for olietanke (PUFO), jf. dog § 8, stk. 3.  

 PUFO kan fastsætte særlige vilkår for anlæg til  

 opbevaring af specielle olietyper.
Stk. 2. For behandling af ansøgning om typegodkendelse  

 og for fabrikationskontrol betales et gebyr.
Gebyret opkræves af  

 Miljøstyrelsen og er anført i bilag 1.
 § 7. Ansøgning om typegodkendelse indsendes  

 af tankfabrikanten eller importøren til PUFO.
Stk. 2. Der indsendes i 2 eksemplarer målsat tegning,  

 beskrivelse af tankens (tankenes) eller rørsystemets konstruktion samt  

 oplysninger om de til korrosionsbeskyttelsen anvendte materialer og metoder.  

 Desuden skal beskrivelsen indeholde oplysning om fremgangsmåden ved  

 udførelse af den udvendigt beskyttende belægning, samt anvisning  

 for transport og etablering.
Hvis tanken eller rørsystemet  

 ønskes nedlagt i områder med trafiklast, skal eventuelt  

 nødvendige forholdsregler fremgå af etableringsanvisningen.
 § 8. Indsendelse af tegning,  

 konstruktionsbeskrivelse og beskrivelse af fremgangsmåde ved  

 udførelse af udvendig belægning kan dog undlades, såfremt  

 tanken fremstilles og beskyttes i overensstemmelse med de i bilag 1, kapitel  

 II og IV anførte forskrifter.
 Stk. 2. For tanke af anden konstruktion eller med anden  

 beskyttelse skal det dokumenteres, at tanken har mindst samme holdbarhed og  

 samme sikkerhed mod udsivning som de tanke, der udføres efter  

 forskrifterne i bilag 1.
 Stk. 3. Rørsystemer, der udføres som  

 anført i bilag 1, kapitel V afsnit 1.1, betragtes som typegodkendte.  

 Andre rørsystemer, der afviger fra ovennævnte regler,  

 kræver speciel typegodkendelse, jf. kapitel V, afsnit 1.2. Kravene til  

 ansøgningen om typegodkendelse er de samme som for tanke, idet der dog  

 ikke betales gebyr for fabrikationskontrol.
 § 9. PUFO kan forlange, at ansøgeren for  

 egen regning lader tankkonstruktionen eller de pågældende  

 rør undersøge på et anvist laboratorium eller lignende.  

 PUFO kan dog kun forlange denne undersøgelse foretaget for  

 ansøgerens regning, såfremt der ikke allerede foreligger  

 tilsvarende undersøgelser af den pågældende tank eller de  

 pågældende rør.
 § 10. En meddelt typegodkendelse er kun  

 gældende for tanke og rørsystemer af den pågældende  

 type, som er fremstillet eller importeret af typegodkendelsens indehaver.  

 PUFO kan fastsætte nærmere vilkår for godkendelsen,  

 herunder om kontrol med tankens og rørsystemets fremstilling.
 Stk. 2. Typegodkendelsens indehaver er ansvarlig for, at  

 tanken med hensyn til konstruktion, de anvendte materialer og  

 udførelse er i overensstemmelse med typegodkendelsen, og skal  

 efterkomme de foreskrifter og vilkår, der er meddelt i forbindelse med  

 typegodkendelsen.
 Stk. 3. PUFO har til enhver tid adgang til ved besigtigelse af  

 fremstillingsvirksomheder i Danmark at føre tilsyn med, at tankene  

 fremstilles i overensstemmelse med typegodkendelsen.
 Stk. 4. Typegodkendelsen for tanke der efter PUFO's vurdering  

 ikke fremstilles som fastsat i typegodkendelsen, kan tilbagekaldes med  

 øjeblikkelig virkning.
 Stk. 5. Såfremt typegodkendelsen senere ændres, er  

 typegodkendelsens indehaver ansvarlig for, at udfærdigelsen af nye  

 tankattester sker i overensstemmelse med den ændrede  

 typegodkendelse.
§ 11. Enhver typegodkendt tank samt den  

 tilhørende påfyldningsstuds skal være forsynet med  

 tydelige, permanent fastgjorte og korrosionsbestandige mærkninger med  

 fabrikantens navn og hjemsted, tanktype, tankens hovedmål, tankrumfang,  

 fabrikationsnummer og -år samt typegodkendelsesnummer.
Mærkningen  

 på påfyldningsstudsen skal være placeret synligt og  

 lettilgængeligt for tilsyn.
 Stk. 2. Tankattesten og den i stk. 1 omhandlende  

 mærkning udfærdiges af den, til hvem typegodkendelsen er  

 meddelt.
§ 12. Typegodkendte tanke der har været  

 anvendt til opsamling af for eksempel husspildevand og ajle eller  

 olieprodukter, som kræver opvarmning for at kunne transporteres, samt  

 typegodkendte tanke, der flyttes eller har været sløjfet,  

 må kun tages i brug til opbevaring af olieprodukter efter inspektion,  

 eventuel renovering, samt udfærdigelse af ny tankattest.
Inspektion,  

 eventuel renovering samt udfærdigelse af ny tankattest skal foretages  

 af en tankfabrikant, som har en gyldig typegodkendelse til fremstilling af  

 den pågældende tanktype.
Ny tankattest må ikke  

 udfærdiges, såfremt tanken ikke kan opfylde kravene i  

 typegodkendelsen.
 § 13. Ved salg eller anden overdragelse af en  

 typegodkendt tank skal der medfølge en tankattest, der indeholder de  

 oplysninger, der fremgår af § 5.
Kapitel 3 Etablering og sløjfning af nedgravede anlæg  

 på 100.000 l og derunder og overjordiske anlæg på 200.000 l  

 og derunder § 14. Den, der vil etablere nedgravede anlæg  

 på 100.000 l og derunder, samt overjordiske anlæg på  

 200.000 l og derunder, skal meddele tilsynsmyndigheden, hvornår  

 anlægget skal etableres.
Meddelelsen skal ske senest 4 uger før  

 arbejdet påbegyndes.
For villatanke er fristen dog 14 dage.
Samtidig  

 med meddelelsen fremsendes beskrivelse af anlægget til  

 tilsynsmyndigheden, samt skitse over anlæggets placering på  

 ejendommen.
Tankattest skal senest fremsendes samtidig med etableringen.
 Stk. 2. Tilsynsmyndigheden skal senest en uge før  

 etableringen meddele, såfremt denne ønsker at besigtige  

 etableringen.
 Stk. 3. Tilsynsmyndigheden kan i forbindelse med etablering  

 kræve, at anlægget tæthedsprøves for ejerens  

 regning.
 § 15. Ved etableringen af anlægget skal  

 følgende krav være opfyldt:
1)	anlæg må ikke etableres inden for en afstand af 50 m fra  

 indvindingsboringer til almene vandforsyningsanlæg og 25 m fra andre  

 vandindvindingsboringer, 2)	anlæg må ikke graves ned indenfor det  

 beskyttelsesområde for grundvandsindvinding, som amtsrådet har  

 fastlagt efter de til enhver tid gældende regler i  

 miljøbeskyttelsesloven, 3)	anlæg må ikke nedgraves eller anbringes under eller  

 så tæt ved bygninger, at anlæggene ikke kan fjernes, 4)	pejlehul og eventuelt mandehul skal være let  

 tilgængelige.
 Stk. 2. For nedgravede anlæg gælder  

 yderligere:
1)	det skal sikres, at tanken og dens belægning inden  

 nedgravningen er ubeskadiget, og at tanken og rørsystemet under  

 nedgravningen ikke udsættes for beskadigelse, 2)	anlægget skal i udgravningen være nedlagt i et lag af  

 sand på mindst 15 cm omkring hele installationen, 3)	ved høj grundvandsstand skal tanken sikres mod  

 opdrift.
 Stk. 3. For villatanke gælder yderligere:
1)	rørforbindelsen mellem tank og forbrugssted skal være  

 enstrenget, og 2)	på overjordiske tanke skal der være monteret  

 overfyldningsalarm.
 § 16. Den, der etablerer et anlæg, er  

 ansvarlig for, at tankattestens og denne bekendtgørelses krav om  

 etablering overholdes.
§ 17. Såfremt brugen af et nedgravet  

 anlæg på 100.000 l og derunder eller et overjordisk anlæg  

 på 200.000 l og derunder varigt ophører, skal eventuelt  

 restindhold i tanken og rør fjernes, påfyldningsstudsen  

 afmonteres, og tanken afblændes, således at påfyldning ikke  

 kan finde sted.
Såfremt tanken er nedgravet kan sløjfningen ske  

 ved at eventuelt restindhold i tanken og rør fjernes og anlægget  

 derefter graves op.
Meddelelse om den trufne foranstaltning skal indgives til  

 tilsynsmyndigheden.
Kapitel 4 Etablering og sløjfning af nedgravede anlæg  

 større end 100.000 l og overjordiske anlæg større end  

 200.000 l § 18. Nedgravede anlæg større end  

 100.000 l og overjordiske anlæg større end 200.000 l, men mindre  

 end 10.000.000 l, samt pipelines må ikke etableres, før der er  

 meddelt godkendelse af tilsynsmyndigheden.
Såfremt tilsynsmyndigheden  

 er kommunalbestyrelsen, skal godkendelsen være i overensstemmelse med  

 en indhentet udtalelse fra amtsrådet.
 Stk. 2. Fastsættelse af vilkår for godkendelse af  

 anlæg skal som minimum være i overensstemmelse med det i  

 § 15 anførte.
§ 19. Såfremt brugen af et nedgravet  

 anlæg større end 100.000 l eller et overjordisk anlæg  

 større end 200.000 l, men mindre end 10.000.000 l, varigt  

 ophører, skal det sløjfes.
Såfremt brugen af en pipeline  

 varigt ophører, skal den sløjfes.
 Stk. 2. Senest 4 uger før et anlæg eller pipeline  

 sløjfes skal tidspunktet og fremgangsmåden herfor meddeles  

 tilsynsmyndigheden.
 Stk. 3. Tilsynsmyndigheden skal senest en uge før  

 sløjfningen meddele eventuelle yderligere krav hertil, herunder  

 ønske om besigtigelse.
Kapitel 5 Fælles bestemmelser § 20. Brugeren af et anlæg på 6.000 l  

 og derover samt brugeren af en pipeline, skal ved kontrol med forbruget og  

 beholdningen mindst en gang ugentligt føre tilsyn med, at  

 anlægget og/eller pipelinen er tæt.
Til pejling må ikke  

 anvendes pejlestokke af materialer, der kan beskadige tanken eller dens  

 belægninger.
Resultaterne af målingerne skal opbevares i mindst 1  

 år.
 Stk. 2. Tilsynsmyndigheden kan bestemme, hvorledes den i  

 stk. 1 beskrevne kontrol skal foretages.
 § 21. Hvis ejeren eller brugeren af et anlæg  

 eller pipeline konstaterer eller får begrundet mistanke om, at  

 anlægget er utæt, skal tilsynsmyndigheden straks underrettes.  

 Såfremt brugeren er en anden end ejeren, skal brugeren tillige  

 underrette ejeren.
 Stk. 2. Såfremt der under påfyldning af et  

 anlæg sker udstrømning af væsentlige mængder af de i  

 § 4 nævnte produkter (spild), skal olieleverandøren straks  

 underrette tilsynsmyndigheden og ejeren eller brugeren af anlægget.  

 Konstateres spildet af ejeren eller brugeren af anlægget, skal denne  

 straks underrette tilsynsmyndigheden.
Kapitel 6 Tilsyn § 22. Kommunalbestyrelsen fører tilsyn med,  

 at reglerne i denne bekendtgørelse overholdes, jf. dog  

 stk. 2.
Stk. 2. Amtsrådet fører tilsyn med anlæg  

 på a- mærkede virksomheder, jf.
Miljøministeriets  

 bekendtgørelse nr. 794 af 9. december 1991 om godkendelse af  

 listevirksomheder.
Amtsrådet fører ligeledes tilsyn med  

 pipelines med tilhørende anlæg, der krydser  

 kommunegrænser.
 Stk. 3. Amtsrådet fører tilsyn med  

 anlæg på virksomheder, der drives af kommunalbestyrelsen, jf.  

 miljøbeskyttelseslovens § 66, stk. 4.
 Stk. 4. Tilsynsmyndigheden kan til enhver tid foretage en  

 tæthedsprøvning eller anden kontrol af anlæg eller  

 pipelines.
Stk. 5. Såfremt det ved en  

 tæthedsprøvning eller på anden måde måtte vise  

 sig, at et anlæg er utæt, skal anlægget straks  

 tømmes for resterende indhold.
Tilsynsmyndigheden kan træffe  

 afgørelse om, at et utæt anlæg skal graves op, at et  

 utæt anlæg efter fuldstændig tømning af indholdet  

 skal afblændes således, at påfyldning ikke kan finde sted,  

 eller at udsivet indhold fra anlægget eller indholdet af forurenet jord  

 i anlæggets omgivelser fjernes fra den pågældende ejendom,  

 eller der træffes andre nødvendige forholdsregler.
Stk. 6. Såfremt det ved en  

 tæthedsprøvning eller på anden måde viser sig, at en  

 pipeline er utæt, skal der straks træffes forholdsregler, der  

 forhindrer yderligere udslip fra pipelinen.
Tilsynsmyndigheden kan  

 træffe afgørelse om, at udsivet indhold fra pipelinen eller  

 indholdet af forurenet jord i pipelinens omgivelser fjernes fra den  

 pågældende ejendom, eller der træffes andre  

 nødvendige forholdsregler.
Stk. 7. Såfremt der under påfyldning af et  

 anlæg sker udstrømning af væsentlige mængder af de i  

 § 4 nævnte produkter (spild), jf. § 21, stk. 2, skal  

 olieleverandøren efter tilsynsmyndighedens anvisning træffe de  

 nødvendige foranstaltninger til fjernelse af forureningen.
Enhver, der  

 i øvrigt forårsager forurening med olieprodukter, skal  

 efterkomme tilsynsmyndighedens anvisninger vedrørende fjernelsen af  

 forureningen.
 Stk. 8. Udgifterne til foretagelse af foranstaltninger,  

 som er pålagt i medfør af stk. 5-7, afholdes af den, til hvem  

 pålægget er meddelt.
Kapitel 7 Forskellige bestemmelser Fravigelser § 23. Såfremt etableringen af et anlæg  

 eller pipeline efter tilsynsmyndighedens vurdering vil medføre en  

 særlig risiko for forurening af grundvand, jord, undergrund eller  

 nærliggende vandindvindingsanlæg, kan tilsynsmyndigheden stille  

 skærpede krav til etablering eller nedlægge forbud mod etablering  

 af det pågældende anlæg eller pipeline.
 § 24. Tilsynsmyndigheden kan i særlige  

 tilfælde, hvor hensynet til vandforsyningen og beskyttelsen af  

 grundvandet ikke taler imod, tillade lempelser fra kravene anført i  

 § 15.
 Stk. 2. Såfremt tilsynsmyndigheden er  

 kommunalbestyrelsen, skal de i §§ 23 og 24 nævnte beslutninger  

 være i overensstemmelse med en indhentet udtalelse fra  

 amtsrådet.
Klage § 25. Amtsråds og kommunalbestyrelsers samt  

 PUFO s afgørelser efter denne bekendtgørelse kan påklages  

 til Miljøstyrelsen efter reglerne i miljøbeskyttelseslovens  

 kapitel 11. Klagefristen er 4 uger regnet fra den dag, afgørelsen er  

 meddelt den pågældende.
 Stk. 2. Miljøstyrelsen har den endelige  

 administrative afgørelse.
Straf § 26. Medmindre højere straf er forskyldt  

 efter den øvrige lovgivning straffes med bøde den,  

 der 1)	overtræder § 1, stk. 2, § 6, stk. 1-2, § 10, stk. 2 og stk. 5,  

 §§ 11-13, § 14, stk. 1, § 15, § 16, § 17, § 19, stk. 1 og 2, § 20, stk. 1, §  

 21, § 29, stk. 1 og 2, § 30, § 31, stk. 3-4, 2)	undlader at efterkomme pålæg efter § 22, stk. 5-7, 3)	undlader at indhente nødvendig godkendelse i medfør af  

 § 18, stk. 1, § 31, stk. 6, 4)	undlader at efterkomme supplerende skærpede krav meddelt i  

 medfør af § 23, 5)	undlader at efterkomme bestemmelser meddelt i medfør af § 20,  

 stk. 2, eller 6)	tilsidesætter vilkår knyttet til en tilladelse efter §  

 18.
Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på miljøet eller fremkaldt fare derfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelse og overgangsbestemmelser § 27. Bekendtgørelsen træder i kraft  

 den 1. januar 2000.
 § 28. Ved bekendtgørelsens  

 ikrafttræden ophæves:
 1)	Miljøministeriets bekendtgørelse nr. 386 af 21. august  

 1980 om kontrol med oplag af olie m.v., bortset fra §§ 1, 10, 11 og  

 tilhørende straffebestemmelser anført i § 19.
 2)	Miljøministeriets bekendtgørelse nr. 614 af 27. juni  

 1994 om ændring af § 3 i bekendtgørelse om kontrol med  

 oplag af olie m.v.
§ 29. Tanke, der er omfattet af § 11 i  

 Miljøministeriets bekendtgørelse nr. 386 af 21. august 1980,  

 skal tages varigt ud af brug senest 10 år efter seneste renovering, dog  

 tidligst 1. januar 2001. Såfremt tankens ejer kan dokumentere, at  

 anlægget er tæt og i forsvarlig stand, kan tilsynsmyndigheden  

 tillade fortsat brug.
Tilsynsmyndigheden kan i forbindelse med tilladelsen  

 fastsætte vilkår om anvendelsen af tank og rørsystem,  

 herunder om inspektion/tæthedsprøvning af anlægget 1 gang  

 årligt.
 Stk. 2. Tanke, der tages varigt ud af brug i henhold til  

 stk. 1, skal sløjfes i henhold til reglerne i § 17.
 Stk. 3. For anlæg tilmeldt Oliebranchens  

 Miljøpulje kan tilsynsmyndigheden ændre den i stk. 1  

 anførte frist til senest 1. februar 2005.
 § 30. Nedgravede kugleformede olietanke af  

 polyethylen til olieprodukter produceret af firmaet AJVA-PLAST A/S skal tages  

 ud af brug senest 20 år efter nedgravningen, dog tidligst 1. januar  

 2001, jf. dog Miljøministeriets bekendtgørelse nr. 96 af 5.  

 marts 1987 om sløjfning af visse olietanke.
 § 31. Anlæg og pipelines, der er lovlige ved  

 denne bekendtgørelses ikrafttræden, kan kun i tilfælde af  

 ændringer i indretningen eller benyttelsen kræves bragt i  

 overensstemmelse med reglerne om etablering i denne bekendtgørelses  

 kapitel 3-4.
 Stk. 2. Anlæg, som opfylder kravene i henhold til  

 kapitel I eller kapitel III i Miljøministeriets bekendtgørelse  

 nr. 386 af 21. august 1980, vil lovligt kunne etableres indtil 1. december  

 2000.
 Stk. 3. Alle eksisterende villatanke skal senest 1. januar  

 2003 have installeret enstrenget rørsystem, jf. § 15,  

 stk. 3, nr. 1.
 Stk. 4. Alle eksisterende overjordiske villatanke skal senest  

 1. januar 2003 have installeret overfyldningsalarm, jf. § 15,  

 stk. 3, nr. 2.
 Stk. 5. De i stk. 3 og 4 beskrevne krav regnes ikke for  

 en sådan ændring af indretningen, at tank og rør i  

 øvrigt skal bringes i overensstemmelse med denne  

 bekendtgørelses krav, jf. stk. 1.
 Stk. 6. Eksisterende overjordiske anlæg større  

 end 200.000 l, men mindre end 10.000.000 l, etableret før 1. januar  

 2000 skal senest 1. januar 2002 godkendes af tilsynsmyndigheden.
 Stk. 7. Anlæg omfattet af stk. 6 skal ikke  

 godkendes af tilsynsmyndigheden, såfremt følgende er  

 opfyldt:
1)	At kommunalbestyrelsen inden 1. januar 2000 har stillet krav til  

 anlæggene, jf. § 13, stk. 4, i Miljøministeriets  

 bekendtgørelse nr. 386 af 21. august 1980 om kontrol med oplag af olie  

 m.v. eller 2)	At anlæggene den 1. januar 2000 er eller senest den 1. januar  

 2002 bliver omfattet af en samlet virksomhedsgodkendelse, jf.  

 miljøbeskyttelseslovens kapitel 5.
Miljø- og Energiministeriet, den 24. oktober  

 1999 Svend Auken /Jesper Hermansen Bilag 1 Gebyrer og forskrifter for typegodkendelse af tanke og de  

 dermed forbundne rørsystemer til opbevaring af olieprodukter INDHOLD Kapitel I:	Gebyrer.
 Kapitel II:	Nedgravede vandretliggende cylindriske  

 ståltanke indtil 100.000 l.
 Kapitel III:	Nedgravede tanke af plast.
 Kapitel IV:	Overjordiske tanke af stål indtil  

 200.000 l.
 Kapitel V:	Rørsystemer.
KAPITEL I Gebyrer For ansøgningens behandling betales et gebyr på 5.000 kr.
 For fabrikationskontrol af ståltanke betales:
 Fast årligt gebyr 2.500 kr.
 Tanke under 6.000 l:
 produktion indtil 50 stk. pr. år 0 kr.
 produktion derudover, pr. stk. 20 kr.
 Tanke 6.000-200.000 l:
 produktion indtil 10 stk. pr. år 0 kr.
 produktion derudover, pr. stk. 40 kr.
 For fabrikationskontrol af plasttanke betales et  

 årligt gebyr på 9.000 kr.
KAPITEL II Nedgravede vandretliggende cylindriske ståltanke  

 med et rumindhold indtil 100.000 l.
1. MATERIALER  

 1.1. Grundmateriale Tanken skal fremstilles af almindelige varmvalsede,  

 ulegerede, svejselige stål, der opfylder kravene i DS/EN 10025 kvalitet  

 S 235, S 275 eller S 355 (eller tilsvarende).
1.2. Svejsetilsatsmateriale Tilsatsmaterialer skal afpasses efter grundmaterialet.  

 Tilsatsmaterialet skal være afprøvet og godkendt i henhold til  

 EN 439, EN 440, EN 499, EN 748 eller EN 756 afhængig af den valgte  

 svejseproces (eller tilsvarende normer).
1.3. Dokumentation Stålet skal leveres med certifikat, der mindst  

 opfylder kravene til værkserklæring (2.1) efter DS/EN 10204,  

 eller med tilsvarende certifikat efter tilsvarende norm.
2. KONSTRUKTIV UDFORMNING  

 2.1. Generelt Tanken skal have kuplede endebunde og være udformet  

 under overholdelse af de nedenfor anførte krav.
2.2. Dimensioner Fig. 1 viser en vandretliggende cylindrisk ståltank.  

 Krav til godstykkelser af endebunde og svøb (t1,  

 t2) samt til krumningsradius ved endebundens overgang til  

 svøb (r) er angivet i tabel 1. Desuden gælder for  

 størrelserne R og k på fig. 1, at R [ 1,6 D k ] 10 mm Fig. 1 Vandretliggende cylindrisk ståltank.
D[ t1] r] t2] Antal afstivningsringe for tanke med L[  

 dimensioner af afstivningsringe 3000 3750 6900 10000 13000 1000 1150 1350 1500 2000 3 4* 5 6 6 20 20 20 50 50 3 3 4 4 5 4 4 4 4 5 5 5 5 5 5 6 6 6 6 6 x x x x x 2500 7 50 6 6 6 1 T80 1 T90 1 T100 6 2 T80 1 T90 1 T100 6 3 T80 2 T90 1 T100 2900 8 50 7 7 7 1 T90 1 T100 7 1 T90 1 T100 7 3 T90 2 T100 3200 8 50 8 8 8 2 T90 1 T100 8 2 T90 1 T100 8 3 T90 2 T100 4000 10 50 10 10 10 2 T100 1 T120 10 3 T100 1 T120 10 4 T100 2 T 120 4200 12 50 12 12 12 2 T100 1 T120 12 3 T100 1 T120 12 4 T100 2 T120 * I længder op til 3000 mm dog 3 mm.
Alle mål er  

 mm.
 Tabel 1. Pladetykkelse mm. for vandretliggende, cylindriske  

 tanke.
I tabel 1 angives desuden antal og art af indvendige  

 afstivningsringe.
Som afstivningsringe anvendes T-profiler med  

 følgende betegnelse efter DS/EN 10055, eller tilsvarende profiler  

 efter tilsvarende norm:
betegnelse dimension,mm.
T 80 80 x 80 x 9 T 90 90 x 90 x 10 T 100 100 x 100 x 11 T 120 120 x 120 x 13 T 140 140 x 140 x 15 I tabellen angives alternative kombinationer af  

 afstivningsringe, f.eks. 1 T 120 eller 2 T 100.
 Afstivningsringene forudsættes placeret symmetrisk  

 om tankens midte, således at afstivede svøbdele har ens  

 længder.
 Afstivningsringene skal foroven og forneden forsynes med  

 en udsparring med tværsnitsareal i intervallet 6-10 cm2,  

 hvor udsparringshøjden er højst 15 mm.
 Udsparringerne placeres mindst 200 mm fra stød i  

 ringen.
Tanken kan deles i flere sektioner med en eller flere  

 kuplede endebunde, der har godstykkelse og kuplingsradius identisk med  

 tankens endebunde og som fuldsvejses fra begge sider.
Et sådant skot  

 kan erstatte en afstivningsring.
Der udstedes særlige typegodkendelser  

 for opdelte tanke.
 Hvor svøb og endebunde har en tykkelsesforskel  

 >2 mm, skal det tykkeste materiale affases med hældningen 1:4.
3. UDFØRELSE  

 3.1. Svejsning, generelt Svejsearbejdet på tanken skal udføres som  

 lysbuesvejsning i henhold til bestemmelserne i DS EN 1011 eller tilsvarende  

 norm, suppleret med nedenstående krav.
3.2. Svejsesamlinger Svejsesamlinger i svøb og endebunde skal udformes  

 som fuldt gennemsvejste stumpsømme.
Alternativt kan svejsesømme mellem svøb og  

 endebunde udføres som dobbeltsvejste overlapsamlinger - fuldsvejst  

 på såvel indvendig som udvendig side eller som sikkesvejsning.  

 Langsgående svejsesømme i svøb og svejsesømme i  

 endebunde skal placeres mindst 200 mm over tankens underside, målt i  

 lodret linie.
Afstivningsringene påsvejses med afbrudte eller  

 kontinuerte dobbelt kantsømme eller zig zag kantsøm, med et  

 a-mål på mindst 0,5 gange afstivningsringens kropstykkelse, dog  

 højst a-mål 5 mm.
Svejselængden skal på hver side af  

 afstivningsringene udgøre mindst halvdelen af omkredsen.
 Der skal i tankbunden være fuldsvejsning på  

 begge sider af afstivningsringene til min. 200 mm over tankbunden.
3.3. Kvalitetskrav til svejsearbejde Svejsearbejde med manuelle, semimaskinelle eller  

 maskinelle svejseprocesser, skal være udført efter DS/EN 287  

 eller tilsvarende norm.
3.4. Kvalitetskrav til svejsesømme Svejsesømme i svøb, endebunde,  

 afstivningsringe og udstyr skal udføres til mindst kvalitetsniveau C  

 som defineret i DS/EN 25817 eller tilsvarende norm.
 For langs- og rundgående dobbeltsvejste  

 stumpsømme i svøb og endebunde må der dog ikke forekomme  

 mangelfuld indtrængning i områder nærmere end 100 mm fra  

 kryds mellem langs- og rundgående svejsesømme.
3.5. Svejsning efter tæthedsprøvning Efter tæthedsprøvning af tanken må der  

 ikke foretages svejsning i væsentlig omfang på tanken, med mindre  

 de pågældende svejsesamlinger underkastes en fornyet  

 tæthedsprøvning.
3.6. Formtolerancer Svøbet skal udføres således, at  

 afvigelsen a fra cirkularitet er højst 1,5%, hvor a beregnes som:
a = 2 x Dmax Dmin x 100 pct.
Dmax+Dmin D er inderdiameter 4. TANKUDRUSTNING  

 4.1 Mandehul 4.1.1	Tanke på 6.000 l og herover skal være forsynet med  

 mindst et mandehul med en diameter på ikke under 500 mm og lukket med  

 dæksel.
 Tanke med en længde over 10 m skal altid være forsynet med to  

 mandehuller.
 4.1.2	Pakningsfladerne på mandehulskarm og dæksel skal  

 være plandrejede.
 4.1.3	Der skal til opnåelse af fuldstændig tætning  

 mellem karm og dæksel anvendes en pakning af materiale, der er  

 bestandigt over for tankindholdet.
4.2. Studse Nødvendige studse for tilslutningsledninger og  

 pejlehul skal være monteret, inden den udvendige korrosionsbeskyttende  

 belægning påføres.
Studsene til tanke til nedgravning skal  

 være placeret i oversiden af tanken eller i mandehulsdækslet.
4.3. Løftebeslag Tanke til og med 2.500 l indhold skal være forsynet  

 med mindst et løfteøje.
Større tanke skal forsynes med 2  

 løfteøjer.
 Hvis tanken er forsynet med afstivningsringe  

 tilstræbes løfteøjer placeret over disse.
5. TÆTHEDSPRØVNING Forud for påføring af beskyttende  

 belægning skal tanken tæthedsprøves med luft ved et  

 indvendigt overtryk på 10 KN/m2 (0,1 bar). Hvis der anvendes  

 højere tryk, skal Arbejdstilsynets regler iagttages.
Under prøven overpensles svejsesømme i  

 svøb, endebunde og ved udstyr med sæbevand.
Der må ikke  

 herved dannes sæbebobler.
6. UDVENDIG, KORROSIONSBESKYTTENDE BELÆGNING Tankene skal udvendigt beskyttes mod korrosion med  

 glasfiberforstærket polyester som angivet i det følgende.
6.1. Rensning 6.1.1	Tankens udvendige overflade rengøres omhyggeligt for alle  

 forureninger, svejseslagger, rust og glødeskaller og sandblæses  

 til rensningsgrad mindst Sa 2½ efter ISO 8501-1, eller til tilsvarende  

 renhedsgrad efter tilsvarende norm.
 6.1.2	Sandblæsning af tanken og påføring af udvendig  

 belægning må ikke foretages, før tanken er  

 færdigsvejst og tæthedsprøvet.
 6.1.3	Såfremt der forekommer rundingsradier mindre end 10 mm,  

 skal der med et egnet spartelmateriale opbygges hulkel med mindst 10 mm  

 rundingsradius.
 6.1.4	Under og efter sandblæsningen må den relative  

 fugtighed af luften ikke være over 80%. Hvis belægningen ikke kan  

 udføres samme dag, må den relative luftfugtighed ikke overstige  

 60%, indtil belægningen er påført.
6.2. Påføring af udvendig belægning Belægningsarbejdet skal udføres i lokaler,  

 hvor temperaturen af luften, tanken, værktøj og materialer er  

 mindst 15°C.
Temperaturen må ikke variere mere end 6°C.
Hvis arbejdet  

 udføres ved sprøjteoplægning, må luftens relative  

 fugtighed ikke være under 40%.
 6.2.1	Til udvendig belægning må der kun anvendes  

 materialer, der opfylder kravene i DS 445, eller tilsvarende krav i  

 tilsvarende norm, og er godkendt af PUFO i henhold til afsnit 6.4. Dog  

 må der anvendes glasfibermåtte med arealvægt op til 750 g/  

 m2.
6.2.2	Ved belægningsarbejdet skal materialeleverandørens  

 anvisning til arbejdets udførelse nøje overholdes.
Kravene skal  

 være specificeret i den prøvningsattest, der er nævnt i  

 afsnit 6.4.
 6.2.3	Den sandblæste overflade befugtes med et tyndt lag af  

 uforstærket polyester.
 I dette lag kan farvestoffer eller pigmenter blandes i polyesteren i en  

 kulør og en koncentration, der skal være godkendt af PUFO.
 6.2.4	Umiddelbart herefter påføres  

 glasfiberforstærket polyester med glasfibermåtte eller  

 sprøjteroving.
 Polyesteren må - ud over højst 3 vægtprocent  

 tiksotropimiddel - ikke indeholde fyldstoffer, farvestoffer eller pigmenter  

 af nogen art.
 Der skal anvendes mindst 750 g/m2 glas(nominelt).
 Den faktiske glasandel skal være mindst 25 og højst 30  

 vægtprocent.
 Det glasfiberforstærkede lag skal i hærdet tilstand overalt  

 have en tykkelse på mindst 1,5 mm.
 6.2.5	Mens dette lag endnu er klæbende, påføres  

 yderst et lag uforstærket polyester, om nødvendigt med  

 tilsætning af voksopløsning til sikring af klæbefri  

 udhærdning.
 I hærdet tilstand skal dette lag overalt have en tykkelse på  

 mindst 0,4 mm.
 6.2.6	Hærdning af polyesterlag.
 Umiddelbart efter at belægningen er påført, skal den  

 hærde i overensstemmelse med polyesterleverandørens  

 anvisninger.
6.3. Krav til den færdige belægning 6.3.1	Belægningens overflade skal være jævn og  

 glat.
 6.3.2	Belægningens lagtykkelse skal være mindst 1,9 mm.
 6.3.3	Belægningen skal være uden synlige porer,  

 indesluttede fremmedlegemer, blærer og andre fejl.
 6.3.4	Poresøgning.
Efter hærdning skal belægningen overalt underkastes  

 højspændt poresøgning ved 15.000 volt  

 prøvespænding.
Hvis der forekommer gnistgennemslag, skal  

 belægningen repareres efter materialeleverandørens forskrifter,  

 og prøvningen skal gentages.
6.4. Specifikationer og prøvningsbestemmelser for materialer 6.4.1	Ansøgning om godkendelse af materialer sendes til PUFO med  

 attest fra et af PUFO anerkendt laboratorium på, at produktet ved  

 prøvning har opfyldt nedennævnte krav.
6.4.2	Prøvestykker bestående af stålplade med  

 belægning på begge sider samt på kanterne til  

 nedennævnte prøvninger kan fremstilles til  

 prøvningsformål af de aktuelle materialer.
Prøverne skal  

 være hærdet i overensstemmelse med pkt. 6.2.6.
 6.4.3	Kemisk bestandighed.
 Prøvestykker på ca. 50x50 mm vejes og henstilles i  

 tæt tillukkede glasbeholdere med de nedenfor angivne  

 væskeblandinger i 28 døgn:
 a)	Demineraliseret vand ved 40ICä2.
 b)	5% vandig opløsning af natriumcarbonat i demineraliseret  

 vand ved 40ICä2.
 c)	Svovlsyre fortyndet med demineraliseret vand. pH = 4,0 ä 0,2 ved 23°C ä 2.
 d)	Eddikesyre fortyndet med demineraliseret vand. pH = 4,5 ä 0,2 ved 23°Cä2.
 Samtidigt henstilles prøvestykker med samme dimensioner i 28  

 døgn ved 23°C ä 2 i en blanding af  

 n-heptan og o-xylen i volumenforholdet 3:1.
 Samtidig henlægges et referenceprøvestykke i fri luft ved  

 23°C + 2.
Væskehøjden i glassene afmærkes.
Væskestanden  

 holdes under daglig observation, og der kompenseres for eventuelt  

 opstået svind ved efterfyldning.
Efter 28 døgns eksponering tages prøvestykkerne op,  

 tørres af med sugende papir eller klæde og bedømmes  

 visuelt ved sammenligning med referenceprøvestykket.
Samtidigt  

 iagttages væskerne, og eventuelle ændringer i deres udseende  

 beskrives.
Følgende krav skal være overholdt: Angreb på gelcoat,  

 topcoat og spærrelag, som kan iagttages uden hjælpemidler,  

 må ikke forekomme.
Dog kan et angreb på gelcoat og topcoat  

 tillades, hvis det kan fjernes ved våd- eller tørslibning med  

 korn nr. 600, idet der højst må fjernes 0,1 mm af laget.
7. SUPPLERENDE BESKYTTELSE MOD UDSIVNING Tanken skal være forsynet med supplerende  

 beskyttelse mod sådan udsivning, som kan forårsages af korrosion  

 i tankens bundzone.
En sådan beskyttelse kan f.eks. bestå i en  

 eller flere af følgende foranstaltninger:
belægning af tankens indvendige bundzone, montering af anoder indvendig i tankens bund, anvendelse af dobbeltvægget tank med mulighed for detektion af  

 lækage i yder- og indertank.
Den supplerende beskyttelse skal beskrives i den til PUFO  

 indsendte ansøgning.
Metoden og de anvendte materialer skal godkendes  

 af PUFO.
KAPITEL III Nedgravede tanke af plast 1. MATERIALER Beskrivelse af indgående materialer skal omfatte  

 materialetype og handelsbetegnelse.
Beskrivelse af materialeegenskaber skal  

 omfatte fysiske, kemiske, termiske, elektriske og mekaniske egenskaber,  

 herunder forarbejdningstekniske egenskaber og -betingelser.
Oplysninger kan  

 f.eks. være i form af materialedata fra  

 råvareleverandør.
For tanke fremstillet i glasfiberarmeret umættet  

 polyester skal beskrivelsen af det færdige laminats opbygning (styrke-  

 og spærrelag) omfatte glastype (måtte, væv, roving),  

 glasindhold i vægtprocent, samt for styrkelag dokumenterede mekaniske  

 egenskaber (E-modul og brudstyrke) for laminatets hovedretninger.
Mekaniske  

 egenskaber skal foreligge for kort- og langtidsbelastning (krybning), samt  

 for samtidig kemisk belastning (ældning).
2. DIMENSIONERING Dimensioneringen skal omfatte fastlæggelse af den  

 nødvendige godstykkelse for tankens konstruktionsdele (svøb,  

 eventuelle ribber, endebunde og samlinger). Tanken skal være  

 dimensioneret for et udvendigt tryk hidrørende fra jord, grundvand  

 samt eventuel trafiklast under forudsætning af, at tanken omgives af  

 kontrolleret fyldmateriale, og at tanken er tom.
Ved beregning skal  

 materialeværdier reduceres for krybning og ældning.
Tanken skal  

 have en sikkerhed mod elastisk instabilitet på mindst 3.0. Tanken skal  

 kunne håndteres uden risiko for skader.
3. KONSTRUKTION Beskrivelse af tankkonstruktionen og  

 fremstillingstegningen skal omfatte alle de til tankens entydige bestemmelse  

 nødvendige mål.
Rundingsradius af endebunde må ikke  

 være større end tankens diameter, og rundingsradius ved overgang  

 mellem endebund og svøb må ikke være mindre end 10% af  

 tankens diameter.
Beskrivelsen skal desuden omfatte de til tankens funktion  

 nødvendige komponenter, f.eks. til- og afgangsledninger, studse  

 (tømmeanordning) med angivelse af materiale og  

 overfladebehandling.
Tanke på over 6.000 l skal være forsynet med  

 mindst et mandehul med en diameter på ikke under 500 mm og lukket med  

 et dæksel.
Nødvendige studse for tilslutningsledninger og  

 pejlehul skal være monteret i oversiden af tanken eller i  

 mandehulsdækslet.
 Tanke med en længde på over 10 m skal altid  

 være forsynet med to mandehuller.
4. FREMSTILLING Beskrivelsen skal omfatte fremstillingsmetode,  

 efterbehandling og produktionsbetingelser for hver af tankens dele  

 (svøb, eventuelle ribber, endebunde, samlinger og evt. dæksel)  

 samt eventuelle sammenføjningsmetoder og overfladebehandling.
5. PRODUKTIONSKONTROL Beskrivelsen af produktionskontrol skal omfatte anvendte  

 kontrolmetoder, hyppighed og kontrolorgan.
Krav til intern og ekstern kontrol  

 er afhængig af materialet og fremstillingsmetoden, og skal godkendes af  

 PUFO.
6. VEJLEDNING FOR NEDGRAVNING Producenten udarbejder en vejledning, som skal indgå  

 i typegodkendelsen.
Vejledningen skal omfatte forhold ved transport,  

 installation, nedgravning og eventuel opdriftssikring.
Såfremt jordens  

 støttevirkning indgår i de dimensionerende beregninger skal  

 specificering af fyldmateriale og komprimeringsmåde sikre, at den  

 forudsatte jordstivhed opnås.
Vejledningen for nedgravningen skal sidde  

 fast på tanken.
KAPITEL IV Overjordiske tanke af stål med et rumindhold  

 indtil 200.000 l.
1. MATERIALER  

 1.1. Grundmateriale Tanken skal fremstilles af almindelige varmvalsede,  

 ulegerede, svejselige stål, der opfylder kravene i DS/EN 10025 kvalitet  

 S 235, S 275 eller S 355 (eller tilsvarende).
1.2. Svejsetilsatsmateriale Tilsatsmaterialer skal afpasses efter grundmaterialet.  

 Tilsatsmaterialet skal være afprøvet og godkendt i henhold til  

 EN 439, EN 440, EN 499, EN 748 eller EN 756 afhængig af den valgte  

 svejseproces (eller tilsvarende normer).
1.3. Dokumentation Stålet skal leveres med certifikat, der mindst  

 opfylder kravene til værkserklæring (2.1) efter EN 10204, eller  

 med tilsvarende certifikat efter tilsvarende norm.
2. KONSTRUKTION  

 A.
Kasseformede tanke og ovale tanke indtil 6.000 l Pladetykkelser i gavle, bund og loft skal ved tanke  

 til over 250 liter og indtil 2.000 liter være mindst 3  

 mm fra 2.000 liter og indtil 4.000 liter være mindst 4  

 mm fra 4.000 liter og indtil 6.000 liter være mindst 5  

 mm Tankens højde må ikke overstige 2 m.
Gavle,  

 sider og bund skal forsynes med afstivning, såfremt dimensionerne  

 overstiger 1 m.
Kasseformede tanke skal have enkeltsidig fuldt gennemsvejste  

 eller dobbeltsidige svejsefuger, bortset fra loftet.
I ovale tanke skal  

 svejsefugerne til min. 200 mm over tankens bund være enkeltsidig fuldt  

 gennemsvejste eller dobbeltsidige.
 Tankene skal være forsynet med  

 understøtninger, så tankbunden ikke placeres direkte på  

 jordoverfladen.
B.
Vandretliggende cylindriske tank Cylindriske tanke skal have kuplede endebunde.
Udformning  

 og dimensionering kan ske efter fig. 2 og tabel 2.
 Tankene skal være forsynet med  

 understøtninger, så tankbunden ikke placeres direkte på  

 jordoverfladen.
R [ 1,6 D K ] 10 mm Figur 2. Udformning af tank Diameter D[ Endebund t1] Svøb t2 ]  

 for L[ r] 3000 3750 6900 10000 13000 1150 4*) 3 4 20 1500 6 4 4 5 50 1750 6 5 5 5 50 2000 6 5 5 5 50 2500 7 6 6 6 6 50 2900 8 7 7 7 7 7 50 3200 8 8 8 8 8 8 50 4000 10 10 10 10 10 10 50 4200 12 12 12 12 12 12 50 *) I længder op til 3000 mm dog 3 mm.
 Alle mål er mm.
 Tabel 2. Pladetykkelse for vandretliggende, cylindriske  

 tank uden afstivningsringe.
C.
Lodretstående, cylindriske tanke Cylindriske tanke skal have kuplede endebunde.
Udformning  

 og dimensionering kan ske efter fig. 2 og tabel 2.
 Tankene skal være forsynet med  

 understøtninger, så tankbunden ikke placeres direkte på  

 jordoverfladen.
3. MANDEHUL 3.1	Tanke på 6.000 liter og herover skal være forsynet med  

 mindst et mandehul med en diameter på ikke under 500 mm og lukket med  

 dæksel.
 3.2	Der skal til opnåelse af fuldstændig tætning  

 mellem karm og dæksel anvendes en pakning af et materiale, der er  

 bestandig over for tankindholdet.
4. SPRÆNGLEM Lodretstående cylindriske tanke på 10.000  

 liter og herover skal forsynes i toppen med en sprænglem dimensioneret  

 på basis af:
d = 100 Ö v p hvor d = sprænglemmens diameter (mm) v = tankens rumindhold (m3) p = tankens sprængningstryk (bar) eller anden af Beredskabsstyrelsen godkendt beregningsmetode eller  

 tilsvarende metode.
 Hvis sprænglemmens diameter er mindst 500 mm, kan  

 den erstatte et mandehul.
5. SVEJSNING Svejsning udføres efter samme retningslinier som de  

 for nedgravede tanke gældende, se kap.
II, pkt. 3.1-3.5.
6. TÆTHEDSPRØVNING Inden tanken påføres ind- eller udvendig  

 korrosionsbeskyttende eller anden overfladebehandling, skal den  

 tæthedsprøves som angivet i kap.
II, afsnit 5.
7. KORROSIONSBESKYTTELSE A.
Udvendig korrosionsbeskyttelse Udvendig korrosionsbeskyttende overfladebehandling skal  

 mindst svare til de eksempler, der er angivet for ISO 12944, korrosionsklasse  

 C3: Korrosionsbeskyttelse af stålkonstruktioner, eller udføres i  

 tilsvarende kvalitet efter tilsvarende norm.
 For indendørs tanke (ISO 12944, korrosionsklasse  

 C1, eller tilsvarende korrosionsklasse efter tilsvarende norm) kræves  

 dog ingen udvendig korrosionsbeskyttelse.
B.
Indvendig korrosionsbeskyttelse Tankens bundzone skal beskyttes mod indvendig korrosion,  

 med mindre udformning af tankbund og placering af sugestuds er sådan,  

 at der ikke kan stå vand i bunden af tanken.
Metode til korrosionsbeskyttelse samt de til beskyttelsen  

 anvendte materialer skal være beskrevet i den til PUFO indsendte  

 ansøgning KAPITEL V Rørsystemer 1.1 Materialer og konstruktion Rørsystemer skal udføres af stål, der  

 er effektivt korrosionsbeskyttet.
Nedgravede rørsystemer skal  

 beskyttes med enten plasttape eller voksbind, der kan modstå en  

 højspændt poresøgning ved 15.000 volt  

 prøvespænding eller anden beskyttelse der giver tilsvarende  

 sikkerhed mod korrossion.
Leverandørens anvisninger for, hvorledes  

 korrosionsbeskyttelsen pålægges, skal nøje overholdes.  

 Overjordiske rørsystemer kan beskyttes med varmforzinkning eller  

 maling, når der tages hensyn til det miljø, hvor rør og  

 armaturer er monteret.
Sugeledninger til mindre oliefyr (under 120 kW) kan  

 udføres af kobberrør såvel under som over jorden.  

 Kobberrøret skal være plastbelagt fra fabrik og fremføres  

 til oliefyret uden samlinger i jord.
 Ved montering af ventiler, armaturer m.v. i forbindelse  

 med rørsystemet, skal leverandørens anvisninger overholdes, og  

 evt. forskrifter for driften skal videregives til brugeren/ejeren.
 Nedgravede tanke og rør af stål skal  

 være elektrisk isoleret fra andre metalgenstande i jorden (men ikke fra  

 hinanden), med mindre isoleringen ikke kan foretages uden at være i  

 modstrid med stærkstrømsbekendtgørelsen: Elektriske  

 Installationer (1993).
Hvis særlige forhold gør det ønskeligt  

 at foretage en yderligere beskyttelse mod korrosion f. eks. i  

 vandindvindingsområder kan korrosionsbeskyttelsen suppleres med  

 katodisk beskyttelse.
Ved katodisk beskyttelse skal såvel tank som det  

 nedgravede rørsystem beskyttes ved, at den nedgravede installation  

 elektrisk fraisoleres den overjordiske, og der monteres offeranoder eller  

 anoder med påtrykt strøm.
Rørsystemet skal overalt være omgivet af 15  

 cm sand.
Den der er ansvarlig for rørarbejdet skal overvåge, at  

 der ikke sker beskadigelse af isoleringen under tildækningen.
 1.2 Andre rørsystemer.
Rørsystemer, der afviger fra afsnit 1.1,  

 kræver typegodkendelse.
Dette gælder for såvel materialer  

 og konstruktion som monterings- og driftsanvisninger.
 Ansøgning om typegodkendelse indsendes til  

 PUFO.
 1)   

  Bekendtgørelsen er notificeret efter informationsproceduren i  

 Rådets direktiv nr. 98/34/EF af 22. juni 1998 om informationsprocedure  

 med hensyn til tekniske standarder og forskrifter.
