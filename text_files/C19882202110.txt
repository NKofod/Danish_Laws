(Til alle friskoler, private  

 grundskoler, private gymnasier med grundskoleafdeling samt private  

 grundskolekurser) Ved cirkulære af 8. juli 1987 fremsendte Undervisningsministeriet de for  

 ledere og lærere ved friskoler, private grundskoler m.v. gældende cirkulære  

 vedrørende tjenestetiden og aflønning, afspadsering af overtimer, afvikling  

 af undertimer, overtimebetaling og vederlæggelse af vikartimer udarbejdet som  

 ændring til det for folkeskolens tjenestemænd gældende tjenestetidscirkulære  

 af 22. februar 1983 og overtimecirkulære af 23. februar 1983.
 I medfør af arbejdstidsforkortelsen pr. 1. august 1988 meddeles følgende  

 ændringer til cirkulære af 22. februar 1983 om tjenestetiden og cirkulære af  

 23. februar 1983 om aflønning, afspadsering af overtimer, afvikling af  

 undertimer og overtimebetaling i den affattelse, der er gældende for ledere  

 og lærere ved friskoler, private grundskoler m.v.:
Ledere og lærere 1. Det årlige pligtige undervisningstimeantal ændres  

 fra »1053 timer« til »1026 timer« 2. Det ugentlige løntimetal ændres fra »26,32  

 timer til »25,65 timer« 3. Undertimegrænsen ændres fra »25,32 timer«  

 til: »24,65 timer« 4. Feriereduktionen ændres fra »0,58 ugentlige  

 løntimer« til: »0,56 ugentlige løntimer« Der vedlægges som bilag cirkulære om ændring af cirkulære af 22. februar  

 1983 om tjenestetiden for folkeskolens tjenestemænd og om ændring i cirkulære  

 af 23. februar 1983 om aflønning, afspadsering af overtimer, afvikling af  

 undertimer og overtimebetaling for folkeskolens tjenestemænd.
II børnehaveklasseledere Arbejdstidsforkortelsen for 1. august 1988 fremgår af Undervisningsministeriets cirkulære af 14. januar 1988.
Undervisningsministeriet, den 8. februar  

 1988 P. m. v.
 e. b.
Susanne Boe fm.
 Bilag.
 Bilaget er udeladt.
