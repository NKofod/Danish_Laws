Bekendtgørelse  

 om visse udlændinges fritagelse for arbejdstilladelse for et tidsrum af tre  

 måneder fra indrejsen på Færøerne I medfør af § 14, stk. 2, i udlændingeloven, som  

 sat i kraft for Færøerne ved kongelig anordning nr. 182 af 22. marts 2001,  

 fastsættes:
 § 1.  

  

 Følgende  

 udlændinge er for et tidsrum af tre måneder fra indrejsen på Færøerne  

 fritaget  

 for arbejdstilladelse:
 1)  

 	  

 Videnskabsmænd og  

 foredragsholdere for så vidt angår undervisning eller lignende virksomhed,  

 hvortil de er indbudt.
 2)  

 	  

 Kunstnere, herunder  

 musikere, artister og lignende, såfremt de forud for arrangementet har  

 indgået  

 aftale med en arrangør på Færøerne.
 3)  

 	  

 Repræsentanter på  

 forretningsrejse på Færøerne for udenlandske firmaer eller selskaber, der  

 ikke  

 har forretningskontor på Færøerne.
 4)  

 	  

 Montører, konsulenter  

 og instruktører, der er indrejst for at montere, installere, efterse eller  

 reparere  

 maskiner, udstyr, edb-programmer eller lignende eller for at informere om  

 brugen  

 heraf, såfremt den virksomhed, udlændingen er tilknyttet, har leveret  

 maskinerne, udstyret, edb-programmerne eller lignende eller efter aftale med  

 en  

 sådan virksomhed har påtaget sig at montere, installere, efterse eller  

 reparere  

 maskinerne, udstyret, edb-programmerne eller lignende.
 5)  

 	  

 Personer, der er  

 ansat i den personlige husholdning hos udlændinge, der opholder sig på  

 Færøerne  

 på besøg i indtil tre måneder.
 6)  

 	  

 Professionelle  

 idrætsudøvere og -trænere for så vidt angår idrætsudøvelse og -træning.
 § 2.  

  

 Bekendtgørelsen  

 træder i kraft den 19. juli 2007.
