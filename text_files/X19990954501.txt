Bindende forhåndsbesked LR af 23/3 1999-04-26 Ligningsrådet blev spurgt om følgende:
Spørgsmål Hvis X, som medlem af direktionen i A A/S, yder selskabet  

 et konvertibelt lån, vil principperne i bindende forhåndsbesked  

 af 24/10 1991 (refereret i TfS 1992.62) finde anvendelse, således at X  

 ikke opnår en skattepligtig fordel, hvis konverteringskursen ved en  

 eventuel konvertering til aktier fastsættes på grundlag af den  

 kurs, som lægges til grund ved en medarbejderaktieordning i A A/S? Svar Nej, se sagsfremstilling og begrundelse.
Sagsfremstilling og begrundelse Det er under overvejelse på den førstkommende  

 ordinære generalforsamling i A A/S at søge generalforsamlingens  

 godkendelse til optagelse af lån, der giver ret til konvertering til  

 aktier fra selskabets direktion.
Det er hensigten at optage lån på i alt ca.  

 kr. 10 mio., hvoraf 4 mio. ydes af selskabets administrerende  

 direktør, medens der ydes lån på kr. 3. mio. fra hver af  

 direktionens øvrige to medlemmer, hvoraf X er den ene.
Lånene  

 indbetales til pari.
 De omhandlede lån giver ret til konvertering til  

 aktier i perioden 1. juli 2000 til 1. juli 2005. Hvis der ikke er sket  

 konvertering sidstnævnte dato, indfries lånene til pari.
Aktierne i A A/S er ikke børsnoterede.
Der findes  

 imidlertid en kursfastsættelse sted af selskabets aktier til brug for  

 en medarbejderordning, som er etableret for alle medarbejdere i selskabet i  

 henhold til ligningslovens § 7 A, stk. 2. Kursværdien som anvendes for  

 denne ordning, fastsættes som gennemsnittet af kurser, fastsat af 2  

 banker, 5 hverdage forud for afholdelsen af generalforsamlingen i A A/S.  

 Denne kurs reduceres med det af bestyrelsen foreslåede udbytte for det  

 pågældende regnskabsår.
De to banker fastsætter  

 endvidere løbende en kurs på aktierne til brug ved  

 omsætning af medarbejderaktier.
Den ovenfor omtalte medarbejderordning har eksisteret i  

 mange år.
Medarbejdernes salg af aktier, men også salg fra andre  

 aktionærer medfører, at der hyppigt er omsætning af  

 aktierne i A A/S.
Ved de løbende salg fungerer bank I, bank II og  

 børsmægler III som formidlere.
Det er ikke oplyst hvordan  

 bankerne fastsætter kurserne på aktierne, men at den  

 løbende omsætning danner grundlag for at anbefale en kurs  

 på aktierne ved køb og salg.
Det er dog køber og  

 sælger, der i sidste ende afgør til hvilken kurs aktierne  

 handles.
Køberne af aktierne er såvel institutionelle som  

 private investorer.
 Det er hensigten at fastsætte konverteringskursen  

 for de konvertible lån, som direktionen yder A A/S, på grundlag  

 af samme kurs, som vil blive anvendt i relation til medarbejderaktieordningen  

 for regnskabsåret 1996/97.
 Pr. 30. juni 1996 udgør selskabets egenkapital kr.  

 1.558 mio., fordelt med nominel aktiekapital kr. 311 mio. og reserver kr.  

 1.247 mio.
 Aktierne handles i øjeblikket til kurs 3.100,  

 svarende til en samlet værdi for selskabet på kr. 9.544 mio.
 Med udgangspunkt i forannævnte tal samt en  

 forudsætning om, at udbytteprocenten eksempelvis udgør 100 for  

 indeværende regnskabsår, vil Xs lån give ret til  

 konvertering til følgende aktier nominelt:
3.000.00   x    100	=	kr. 100.00 (3.100 - 100) Revisionsfirmaet har efterfølgende oplyst, at der  

 er fastsat nye kurser den 18. november 1997. Kurserne er fastsat  

 således:
Bank I:	købskurs	3.300 salgskurs	3.500 Bank II:	købskurs	3.250 salgskurs	3.300 Lånene, som udstedes til pari, forrentes med Bank  

 I's til enhver tid værende rente for en erhvervsmæssig  

 kassekredit.
Kommunen finder, at konverteringskursen kan  

 fastsættes på grundlag af den kurs, som lægges til grund  

 for medarbejderaktieordningen i A A/S.
Told- og Skatteregionen kan tilslutte  

 sig denne opfattelse, jf. princippet i Ligningsrådets afgørelse  

 i sagen TfS 1992.62.
 Ligningsrådet finder ikke, at princippet i den  

 bindende forhåndsbesked trykt  som TfS 1992.62 kan anvendes ved denne  

 ansøgning.
Ligningsrådet har siden påberåbte  

 afgørelse truffet en afgørelse, hvor der blev givet en model  

 til beregning af den skattemæssige værdi af en warrant.
Modellen  

 er anvendt og offentliggjort i bindende forhåndsbesked trykt som TfS  

 1995.197.
 Ligningsrådet bemærker, at en konvertibel  

 obligation er et finansielt instrument, som i sig indeholder både en  

 fordring i form af en erhvervsobligation og en warrant.
 I et frit marked vil dette betyde, at en konvertibel  

 obligation må være mere værd end obligationen i sig selv,  

 idet erhververen tillige får en warrant med i handelen.
 Ligningsrådet finder, at siden Ligningsrådet  

 har introduceret en beregningsmodel på warrant udstedt til  

 medarbejdere, at denne beregning også skal anvendes på  

 konvertible obligationer på warrantdelen.
 Ligningsrådet skønner, at det som  

 udgangspunkt må antages, at ved indgåelse af en aftale om en  

 konvertibel obligation har begge elementer i den konvertible obligation  

 værdi for erhververen.
 Ligningsrådet finder på den baggrund, at  

 eventuelle skattepligtige fordele skal beregnes i forhold til summen af  

 fordelen på en erhvervsobligation og en warrant.
 Som følge af vilkårene i obligationsdelen i  

 den forelagte sag i sig selv anerkendes erhvervet til kurs pari, ses der ikke  

 at være skattemæssige fordele forbundet med obligationsdelen af  

 den konvertible obligation.
 Således vil den skattemæssige fordel på  

 en konvertibel obligation i nærværende sag være  

 sammenfaldende med den skattemæssige fordel på warrantdelen.
Den skattepligtige fordel for så vidt angår  

 warrantdelen beregnes i formlen: F = (H * L * R) / 100, hvor Af sagsfremstillingen fremgår, at Den skattemæssige fordel beregnes  

 således:
H = 3.100 * 100 / 3.000 = 103,333333 L = perioden 1/4-1999 - 1/7-2005 = 75 R = (3,25 + 4) * 0,5 / 12 = 0,302083 F = 103,333333 * 75 * 0,302083 / 100 = 23, 411458 Herefter bliver den skattepligtige fordel 23,411458 % af  

 kr. 3.000.000 = kr. 702.343,75.
 Ligningsrådet finder på baggrund af  

 revisionsfirmaets oplysninger om aktiekurser, at den forelagte konvertible  

 obligation, som påtænkes erhvervet af X, på daværende  

 tidspunkt var forbundet med en skattepligtig fordel på kr. 702.343.
