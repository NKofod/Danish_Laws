Nr LSF 255 Forslag til Lov om ændring af lov om stempelafgift (Ophævelse af  

 kartoffelkuren og midlertidig ophævelse af stempel på skøder om ejerboliger) Fremsat af skatteministeren (Stavad) den 24. marts 1993 Vedtaget ved tredjebehandling den 30. april 1993 Lov nr. 244 af 03/05/1993 § 1 I lov om stempelafgift, jf. lovbekendtgørelse nr. 742 af 27. august 1992,  

 som ændret senest ved § 2 i lov nr. 1078 af 23. december 1992, foretages  

 følgende ændringer:
 1. I § 34, stk. 1, 1. pkt., indsættes efter »0,6  

 pct.«: », jf. dog § 34 A«.
 2. Efter § 34 indsættes:
» § 34 A.
Dokumenter som nævnt i § 34, stk. 1, 1. pkt., om  

 overdragelse af ejerboliger her i landet er stempelfri, hvis stempelpligten  

 indtræder den 24. marts 1993 eller senere, men senest den 31. oktober 1993.  

 Overdragelsesdokumentet skal endvidere senest fredag den 26. november 1993  

 enten være indleveret til tinglysning eller indleveret til  

 stempelmyndigheden, jf. § 23, stk. 1, til påtegning om stempelfrihed.« 3. I § 39, stk. 1, 1. pkt., og § 41, stk. 1, udgår  

 », jf. dog § 41 A«.
 4. § 41 A, § 41 B, kapitel 6 B og § 49 A ophæves.
 5. I § 57, stk. 1, 1. pkt. , udgår »og § 57 A«.
 6. § 57, stk. 2, affattes således:
» Stk. 2. Dokumenter, hvorved der stiftes underpant i skibe  

 bortset fra lystfartøjer, stemples med 2 promille af det pantesikrede beløb,  

 når skibet måler 5 bruttoregistertons eller derover.
Er kun bruttotonnagen  

 målt, skal den udgøre 5 eller derover.
Er en gæld sikret ved skibspantebrev  

 som nævnt i 1. pkt., betales ikke yderligere afgift, selv om pantets værdi er  

 lavere end gælden eller tillige sikres ved kaution, bankgaranti eller anden  

 sikkerhed.
I øvrigt stemples dokumenter som underpant i skibe eller både med  

 tilbehør med 1,5 pct. af det pantesikrede beløb.« 7. § 57 A og § 59, stk. 1, 3. pkt., ophæves.
 8. I § 62 ophæves stk. 7 , og i stk. 8 , der  

 bliver stk. 7, udgår », og stk. 7«.
 9. I § 72, stk. 1 , udgår », jf. dog § 72 A«.
 10. I § 72, stk. 4 , udgår to steder » og § 45  

 B«.
 11. § 72 A ophæves.
 12. § 73, stk. 3, nr. 2-4 , ophæves, og i stedet  

 indsættes:
 »2. ny ejers overtagelse af den personlige forpligtelse ifølge  

 pantebrev i fast ejendom, når pantebrevet kun giver sikkerhed i fast ejendom  

 med tilbehør,».
 Nr. 5 bliver herefter nr. 3.
 13. I § 73, stk. 3, nr. 5 , der bliver nr. 3, udgår  

 »og § 49 A«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for stempelpligt, der indtræder den 24.  

 marts 1993 eller senere.
Oprindeligt fremsat forslag § 1 I lov om stempelafgift, jf. lovbekendtgørelse nr. 742 af 27. august 1992,  

 som ændret senest ved § 2 i lov nr. 1078 af 23. december 1992, foretages  

 følgende ændringer:
 1. I § 34, stk. 1, 1. pkt., indsættes efter »0,6  

 pct.«: », jf. dog § 34 A«.
 2. Efter § 34 indsættes:
» § 34 A.
Dokumenter som nævnt i § 34, stk. 1, 1. pkt., om  

 overdragelse af ejerboliger her i landet er stempelfri, hvis stempelpligten  

 indtræder den 24. marts 1993 eller senere, men senest den 31. oktober 1993.  

 Overdragelsesdokumentet skal endvidere senest fredag, den 26. november 1993  

 enten være indleveret til tinglysning eller indleveret til  

 stempelmyndigheden, jf. § 23, stk. 1, til påtegning om stempelfrihed.« 3. I § 39, stk. 1, 1. pkt., og § 41, stk. 1, udgår:  

 »,jf. dog § 41 A«.
 4. § 41 A, § 41 B, Kapitel 6 B, og § 49 A, ophæves.
 5. I § 57, stk. 1, 1. pkt. , udgår: »og § 57 A«.
 6. § 57, stk. 2, affattes således:
» Stk. 2. Dokumenter, hvorved der stiftes underpant i skibe,  

 bortset fra lystfartøjer, stemples med 2 promille af det pantsikrede beløb,  

 når skibet måler 5 bruttoregistertons eller derover.
Er kun bruttotonnagen  

 målt, skal den udgøre 5 eller derover.
Er en gæld sikret ved skibspantebrev  

 som nævnt i 1. pkt., betales ikke yderligere afgift, selv om pantets værdi er  

 lavere end gælden, eller tillige sikres ved kaution, bankgaranti eller anden  

 sikkerhed.
I øvrigt stemples dokumenter som underpant i skibe eller både med  

 tilbehør med 1,5 pct. af det pantsikrede beløb.« 7. § 57 A, og § 59, stk. 1, 3. pkt., ophæves.
 8. I § 62 ophæves stk. 7 , og i stk. 8 , der  

 bliver stk. 7, udgår: », og stk. 7«.
 9. I § 72, stk. 1 , udgår: », jf. dog § 72 A«.
 10. I § 72, stk. 4 , udgår to steder: » og § 45  

 B«.
 11. § 72 A ophæves.
 12. I § 73, stk. 3, nr. 2-4 , ophæves, og i stedet  

 indsættes:
 »2. ny ejers overtagelse af den personlige forpligtelse ifølge  

 pantebrev i fast ejendom, når pantebrevet kun giver sikkerhed i fast ejendom  

 med tilbehør,».
 Nr. 5 bliver herefter nr. 3.
 13. I § 73, stk. 3, nr. 5 , der bliver nr. 3, udgår:  

 »og § 49 A«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for stempelpligt, der indtræder den 24.  

 marts 1993 eller senere.
Bemærkninger til lovforslaget Lovforslaget er en del af regeringens udspil til stimulering af den  

 økonomiske aktivitet og dermed beskæftigelsen.
 Lovforslaget tilsigter bl.a. sammen med det af boligministeren samtidig  

 fremsatte forslag til ændring af realkreditloven og af lov om  

 realkreditlignende lån m.v. at medvirke til en øget aktivitet på  

 ejerboligmarkedet.
 Disse lovforslag vil tillige sammen med det samtidigt fremsatte forslag  

 til ændring af boligbyggeriloven (råderet og godtgørelse for individuelle  

 forbedringer), og det af skatteministeren fremsatte lovforslag om ændring af  

 realrenteafgiftsloven (afgiftsfri byggeri i 1993 og 1994), fremme væksten og  

 beskæftigelsen i bygge - og anlægssektoren.
 Lovforslaget indeholder to elementer.
 1. For det første stilles der forslag om at ophæve stempellovens  

 del af »kartoffelkuren«.
 Kartoffelkuren blev vedtaget i 1986 med det formål at fremme opsparingen  

 og dæmme op for det lånefinansierede forbrug.
 På stempelafgiftsområdet skete det dels ved at forhøje stempelafgiften af  

 dokumenter, der hyppigt oprettes i forbindelse med forbrugslån og  

 forbrugskreditter, dels ved at indføre nye stempelafgifter af dokumenter om  

 langtidsleje af visse varige forbrugsgoder, dokumenter om køb af rejser på  

 kredit og dokumenter om købekonti.
 Det er regeringens opfattelse, at det i den nuværende økonomiske situation  

 vil have en positiv effekt at ophæve kartoffelkurens stempelafgift.
 2. For at stimulere ejerboligmarkedes stilles der for det andet  

 forslag om, at skøder m.v. om overdragelse af ejerboliger midlertidigt  

 fritages for stempelafgift til udgangen af oktober 1993.
Lovforslagets baggrund 1. I efteråret 1986 indførte den daværende regering en række  

 forbrugsbegrænsende foranstaltninger (kartoffelkuren) med henblik på at øge  

 den private opsparing og begrænse det lånefinansierede forbrug.
I stempelloven blev i den forbindelse indført regler om en stempelafgift  

 på 4 pct. af dokumenter, der typisk oprettes i forbindelse med forbrugslån og  

 forbrugskreditter.
På boligområdet betød det, at finansiering ved pantebrev  

 af de typisk sidste 20 pct. af købesummen blev belagt med stempel på 4 pct.,  

 hvis ikke finansieringen var aftalt i slutsedlen.
 Den nuværende økonomiske situation taler for at afskaffe restriktioner på  

 omsætning og belåning af ejerboliger.
Der er behov for at ophæve de resterende dele af kartoffelkuren på  

 stempelområdet.
Der er i den nuværende situation ikke behov for særlige  

 restriktioner for det private forbrug.
Kreditinstitutternes forsigtige  

 udlånspraksis dæmper i sig selv det lånefinansierede forbrug.
 De forskellige stempelregler i kartoffelkuren har en sådan indbyrdes  

 sammenhæng, at en delvis ophævelse let kan føre til forvridning mellem  

 forskellige brancher og en påvirkning af det frie forbrugsvalg.
 Ophæves f.eks. alene kartoffelkurs-stempel af pantebreve i ejerboliger -  

 og ikke af løsørepantebreve i større forbrugsgoder som f.eks. biler,  

 begunstiges ensidigt de borgere, der har friværdi i ejerboligen, på  

 bekostning af dem, der f.eks. bor til leje og kun har løsøre at pantsætte.
 En samlet ophævelse af de forhøjede stempelafgifter i kartoffelkuren vil  

 være systematisk sammenhængende.
 2. En særlig lempelse af stempelafgiften ved handel med  

 ejerboliger kan medvirke til i en periode at stimulere ejerboligmarkedet.
 Erfaringerne fra 1990-91 med den midlertidige lempelse af stempelafgiften  

 ved handel med ejerboliger tyder på, at det havde en gavnlig effekt på  

 antallet af solgte ejerboliger.
 Regeringen ønsker med lovforslaget at give boligmarkedet et klart signal  

 om, at man er fuldt opmærksom på behovet for positive incitamenter, som  

 effektivt kan øge omsætningen af ejerboliger og skabe ny aktivitet.
 I den nuværende situation foreslås det, at der i en periode frem til  

 udgangen af oktober 1993 gennemføres fritagelse for stempelafgiften på 0,6  

 pct. for skøder m.v. på ejerboliger.
En sådan lempelse vil ved en handel med et hus på f.eks. 600.000 kr.  

 reducere handelsomkostningerne med 3.600 kr.
Dertil kommer besparelser på  

 eventuelle lån til dækning af de med et boligskifte forbundne omkostninger  

 som f.eks. handels-, flytte- og indretningsomkostninger.
Provenumæssige konsekvenser Der foreligger ikke præcise opgørelser over stempelprovenuets fordeling på  

 forskellige stempelafgiftstyper, hvorfor nedennævnte skøn er forbundet med  

 stor usikkerhed.
 Den foreslåede ophævelse af kartoffelkurens stempelafgift skønnes at  

 medføre et provenutab på ca. 200 mill. kr. på årsbasis (1992-niveau).
 Ophævelse af skødestemplet på 0,6 pct. for ejerboliger i en periode på ca.  

 7 måneder skønnes at medføre et provenutab på ca. 150 mill. kr.  

 (1992-niveau).
 Under hensyn til den periode, de to elementer i forslaget har virkning,  

 samt forskydninger i betalingen af stempelafgift, skønnes det samlede  

 umiddelbare provenutab for finansåret 1993 til i størrelsesordenen 280 mill.  

 kr.
Såfremt husholdningernes sparede stempeludgifter giver sig udslag i øget  

 forbrug og aktivitet, vil de afledede virkninger i form af forøgede indtægter  

 m.v. til det offentlige reducere provenutabet.
Det er forbundet med meget  

 stor usikkerhed at anslå de afledede effekter, men de skønnes at kunne  

 reducere det anførte provenutab med op til halvdelen.
I det omfang forslaget  

 bidrager til, at ejendomspriserne stiger, vil de positive effekter øges.
Administrative konsekvenser Lovforslaget har ikke nævneværdige administrative konsekvenser.
Bemærkninger til lovforslagets enkelte bestemmelser Til § 1 Til nr. 1 og 2 For at stimulere handelen med ejerboliger stilles der forslag om, at  

 dokumenter om overdragelse af ejerboliger stempelfrit kan oprettes i perioden  

 fra lovforslagets fremsættelse den 24. marts 1993 og indtil udgangen af  

 oktober måned 1993. I dag stemples disse skøder med 0,6 pct.
 Stempelfriheden er betinget af, at dokumentet senest fredag, den 26.  

 november 1993 enten er indleveret til tinglysning eller inden for normal  

 kontortid indleveret til stempelmyndigheden til påtegning om stempelfrihed.
 Ved indlevering til tinglysning den 26. november 1993 skal dokumentet være  

 modtaget på tinglysningskontoret så betids, at dokumentet ved en ordinær  

 ekspedition kan optages i dagbogen for den pågældende dag.
 Stempelmyndigheden er statsamtmanden, i Københavns Kommune  

 Overpræsidenten, jf. stempelafgiftslovens § 23, stk. 1.
 Forslaget tilsigter ikke i øvrigt at ændre bestemmelserne om skødestempel  

 efter § 34. Bestemmelser fastsat efter § 34, stk. 9, finder således  

 anvendelse på dokumenter, der er stempelfrie efter § 34 A.
Til nr. 3-7, 9-11 og 13 »Kartoffelkuren« blev gennemført i efteråret 1986 med det formål  

 at fremme opsparingen og begrænse det lånefinansierede forbrug.
 På stempelafgiftsområdet blev der gennemført følgende ændringer, jf. lov  

 nr. 699 af 17. oktober 1986:
 1. Stempelafgiften af visse pantebreve i ejerboliger blev forhøjet fra 1,5  

 pct. til 4 pct.
 2. Stempelafgiften af pantebreve i bl.a personbiler og lystfartøjer blev  

 forhøjet fra 1,5 pct. (store lystfartøjer 0,2 pct.) til 4 pct.
 3. Stempelafgift af kreditkøb af visse varige forbrugsgoder blev forhøjet  

 fra 0,1 pct. til 4 pct.
 Der indførtes en stempelafgift på 4 pct. på kreditkøb af rejser.
 4. Der indførtes en ny stempelafgift på 4 pct. for langtidsleje af visse  

 varige forbrugsgoder.
 5. Der indførtes en stempelafgift på 4 pct. ved oprettelse af købekonti.
Lovforslaget har til formål at ophæve den stempelafgiftsmæssige del af  

 kartoffelkuren.
Stempelafgiftssatserne tilbageføres således til satserne fra  

 tiden før kartoffelkurens indførelse.
Efter § 41 A om overdragelse af løsøre og skibe, § 41 B om salg af rejser  

 og § 45 B om købekonti stemples dokumenter herom med 4 pct., hvis aftalen er  

 forbundet med mere end 3 måneders kredit.
Efter § 49 A om langtidsleje af  

 løsøre og skibe stemples dokumenter herom med 4 pct.
 Efter forslaget skal dokumenter om overdragelse af løsøre fremover  

 stemples med 0,1 pct., dokumenter om overdragelse af skibe med 0,4 pct., og  

 dokumenter om salg af rejser, om kontokøb og om leje af løsøre og skibe være  

 stempelfrie.
 Efter § 57 A stemples pantebreve i ejerboliger, der ikke enten er  

 realkreditlån, lån ydet af Dansk Landbrugs Realkreditfond, realkreditlignende  

 lån, sælgerpantebreve eller sikkerhed for erhvervslån eller erhvervsgaranti  

 med et forhøjet stempel på 4 pct.
 Efter lovforslaget bliver stempelsatsen for alle pantebreve med pant i  

 fast ejendom 1,5 pct.
 Endvidere stemples efter § 57 A pantebreve i en række nærmere angivne  

 løsøregenstande til privat brug med et forhøjet stempel på 4 pct.
 Efter lovforslaget bliver stempelsatsen for alle pantebreve i løsøre og  

 skibe, bortset fra skibe på 5 bruttoregistertons eller mere, der ikke er  

 lystfartøjer, 1,5 pct.
 Forslaget om ophævelse af § 72 A er en redaktionel følge af ophævelsen af  

 § 57 A.
Til nr. 8 Forslaget en redaktionel følge af, at lån ikke mere ydes efter § 10 c,  

 stk. 1 og 2, i lov om realkreditinstitutter eller efter § 2, stk. 4, i lov om  

 indeksregulerede realkreditlån, og at den formålsbestemte låneafgrænsning  

 efter § 3 a, stk. 1 og 2, i lov om realkreditlignende lån m.v. er ophævet.
Til nr. 12 Forslaget har til formål at skabe en ligestilling af pantebreve med pant i  

 fast ejendom i forbindelse med ny ejers overtagelse af den personlige  

 forpligtelse ifølge pantebrevet.
 Med forslagets gennemførelse kan alle lån, der udelukkende har pant i en  

 fast ejendom med tilbehør, der handles, stempelfrit overtages af den nye ejer  

 af ejendommen.
I dag kan pantebreve uden en klausul om, at gælden indestår i ejendommen i  

 tilfælde af ejerskifte, kun overtages stempelfrit, hvis pantebrevet er  

 udstedt til en af en række nærmere angivne kreditinstitutter.
F. eks. kan  

 sælgerpantebreve kun overtages stempelfrit, hvis de er påført en udtrykkelig  

 gældsindeståelsesklausul.
Til § 2 Efter § 2, stk. 1 , træder loven i kraft dagen efter lovens  

 bekendtgørelse i Lovtidende.
 Efter § 2, stk. 2 , har loven virkning fra lovforslagets  

 fremsættelse den 24. marts 1993. Tidspunktet for stempelpligtens indtræden er  

 reguleret ved stempellovens § 2.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om stempelafgift, jf. lovbekendtgørelse nr. 742 af 27. august 1992,  

 som ændret senest ved § 2 i lov nr. 1078 af 23. december 1992, foretages  

 følgende ændringer:
 1. I § 34, stk. 1, 1. pkt., indsættes efter »0,6  

 pct.«: », jf. dog § 34 A«.
 2. Efter § 34 indsættes:
» § 34 A.
Dokumenter som nævnt i § 34, stk. 1, 1. pkt., om  

 overdragelse af ejerboliger her i landet er stempelfrie, hvis stempelpligten  

 indtræder den 24. marts 1993 eller senere, men senest den 31. oktober 1993.  

 Overdragelsesdokumentet skal endvidere senest fredag, den 26. november 1993  

 enten være indleveret til tinglysning eller indleveret til  

 stempelmyndigheden, jf. § 23, stk. 1, til påtegning om stempelfrihed.« § 34. Dokumenter om overdragelse af ejerboliger her i landet  

 stemples med 0,6 pct.
Dokumenter om overdragelse af anden fast ejendom her i  

 landet stemples med 1,2 pct.
Ved ejerboliger forstås ejendomme til  

 helårsbeboelse, der indtil overdragelsen var eller ved overdragelsen bliver  

 bestemt til brug for ejeren.
Stempelbeløbet beregnes af købesummen, dog  

 mindst af den senest før dokumentets oprettelse ansatte ejendomsværdi, jf.  

 lov om vurdering af landets faste ejendomme (vurderingsloven).
Stk. 2. For ejendomme, hvor vurdringsmyndighederne har foretaget  

 en fordeling af ejendomsværdien på den del af ejendommen, der tjener til  

 bolig for ejeren, og på resten af ejendommen efter vurderingslovens § 33,  

 stk. 4-7, stemples som ejerbolig den del af ejendommens værdi, som  

 forholdsmæssigt kan henføres til ejerens bolig.
Den resterende del af  

 ejendommens værdi stemples som anden fast ejendom.
Såfremt  

 vurderingsmyndighederne på tidspunktet for dokumentets oprettelse endnu ikke  

 har foretaget nævnte fordeling, skal parterne i dokumentet angive fordelingen  

 af ejendommens værdi efter bedste skøn.
I tilfælde af tvangsauktion angives  

 skønnet af erhververen.
Stk. 3. Såfremt den overdragne ejendom ikke er selvstændigt  

 vurderet på tidspunktet for dokumentets oprettelse, eller såfremt der i tiden  

 mellem den sidste vurdering og dokumentets oprettelse er sket forandringer  

 med hensyn til ejendommen af den i vurderingslovens § 2, stk. 2, nr. 1-9  

 eller 11, omhandlede art, skal parterne, i tilfælde af tvangsauktion  

 erhververen, i dokumentet angive ejendommens værdi efter bedste skøn, og  

 stemplet skal da mindst beregnes på grundlag af den angivne værdi.
Med hensyn  

 til værdiangivelsen finder reglerne i § 16, stk. 2, tilsvarende anvendelse.  

 Stempelmyndigheden kan dog bestemme, at den ejendomsværdi, som ansættes  

 første gang efter dokumentets oprettelse, anvendes i stedet for den i § 16,  

 stk. 2, nævnte vurdering.
 Stk. 4. Begæres der i forbindelse med dokumentets oprettelse  

 vurdering efter vurderingslovens § 4 eller § 2, stk. 2, nr. 10, træder  

 ejendomsværdien efter denne vurdering i stedet for den i stk. 1 nævnte  

 ejendomsværdi eller den i stk. 2 nævnte værdiangivelse.
Stk. 5. Ved salg af fast ejendom på auktion indtræder  

 stempelpligten ved auktionens slutning.
Har en pant- eller udlægshaver i  

 ejendommen, herunder en håndpanthaver i et pantebrev i ejendommen, erhvervet  

 denne ved tvangsauktion, uden at den pant- eller udlægssikrede fordring er  

 blevet dækket ved budsummen, indtræder stempelpligten dog først ved  

 udstedelsen af auktionsskødet.
Dokument om overdragelse af retten til at få  

 skøde udstedt stemples i så fald som dokument om overdragelse af ejendommen.
Stk. 6. Udskrift af Erhvervs- og Selskabsstyrelsen,  

 Finanstilsynet, et handelsregister eller andet offentligt register, der  

 tinglyses som adkomst på fast ejendom, stemples som dokument om overdragelse  

 af ejendommen.
Stempelpligten indtræder ved tinglysningen.
 Stk. 7. Dokumenter om overdragelse af fast ejendom i udlandet  

 stemples med i promille af vederlaget.
 Stk. 8. Dokumenter om overdragelse af bygning til nedrivning uden  

 samtidig overdragelse af grunden stemples efter reglerne i § 41.
 Stk. 9. Skatteministeren kan fastsætte regler for påtegning af  

 dokumenter om overdragelse af ejerboliger som betingelse for stempling efter  

 stk. 1, 1. pkt.
 3. I § 39, stk. 1, 1. pkt., og § 41, stk. 1, udgår:  

 »,jf. dog § 41 A«.
§ 39. Dokumenter om overdragelse af skibe og både med tilbehør  

 stemples med 4 promille af vederlaget, jf. dog § 41 A.
Dokumenter om  

 overdragelse af nybyggede skibe til udenlandsk køber er dog stempelfri, når  

 Eksportkreditrådet som betingelse for kaution for forhåndslån i  

 Skibskreditfonden kræver, at skibsværftet stiller sikkerhed i skibet i  

 byggeperioden.
Stk. 2-4. - - - § 41. Dokumenter om overdragelse eller levering af andet løsøre  

 end nævnt i § 39 samt dokumenter om levering af vand, gas, elektricitet,  

 varme og lignende stemples med 1 promille af vederlaget, jf. dog § 41 A.
Stk. 2. - - - 4. § 41 A, § 41 B, Kapitel 6 B, og § 49 A, ophæves.
§ 41 A.
Dokumenter om overdragelse af løsøre eller skibe som nævnt  

 i stk. 2 stemples med 4 pct. af vederlaget, hvis vederlaget eller en del  

 heraf forfalder til betaling senere end 3 måneder efter overgivelsen af det  

 købte, jf. dog § 41, stk. 2. Af den del af vederlaget, der forfalder til  

 betaling senest ved overgivelsen af det købte, beregnes stempelafgiften dog  

 efter reglerne i § 39 eller § 42. 2. punktum finder kun anvendelse, hvis  

 dokumentet er forsynet med påtegning om stempelafgiftens beregning.
 Stk. 2. Reglen i stk. 1 finder anvendelse ved overdragelse af:
 1. Personbiler til privat personbefordring.
 2. Motorcykler til privat personbefordring.
 3. Campingvogne til beboelse.
 4. Lystfartøjer.
 5. Møbler og gulvtæpper.
 6. Foto-, smalfilms- og videokameraer.
 7. Følgende varer, der er omfattet af lov om forbrugsbegrænsende  

 foranstaltninger, jf. lovbekendtgørelse nr. 478 af 15. juli 1986:
 a) Radiogrammofoner og andre radiomodtagere, pladespillere, grammofoner og  

 højttalere.
 b) Magnetiske lydgengivere og -optagere.
 c) Vaskemaskiner med en vægt på højst 15 kg.
 d) Køleskabe og kølebokse, fryseskabe og frysebokse, som ikke er beregnet  

 til stærkstrøm eller gas.
 e) Elektriske koge- og stegeapparater og gasapparater.
 f) Elektriske røre-, piske-, hakke-, skære-, snitte-, formalings-, presse-  

 og skrællemaskiner samt tilbehør til sådanne maskiner, alt til behandling af  

 levnedsmidler.
 8) Følgende varer, der er omfattet af lov om forskellige forbrugsafgifter,  

 jf. lovbekendtgørelse nr. 479 af 15. juli 1986:
 a) Fjernsynsmodtagere, jf. § 1, nr. 1-3, i den nævnte lov.
 b) Videooptagere og -gengivere til fjernsyn.
 9) Følgende apparater til stærkstrøm eller gas, der er omfattet af lov om  

 forskellige forbrugsafgifter, jf. lovbekendtgørelse nr. 479 af 15. juli 1986:
 a) Støvsugere.
 b) Vaskemaskiner med en vægt over 15 kg og opvaskemaskiner.
 c) Tørretumblere og -skabe samt presse- og strygemaskiner til behandling  

 af tekstilvarer.
 d) Tørrecentrifuger til behandling af tekstilvarer.
 e) Fryse- og køleskabe.
 f) Fryse- og kølebokse.
 g) Fritstående komfurer.
 h) Indbygningsovene og mikrobølgeovne.
 i) Bordkomfurer og indbygningskogesektioner.
 j) Bordovne.
 k) Emhætter med ventilator.
 Stk. 3. De varer, der er nævnt i stk. 2 under nr. 7-9, omfattes  

 dog ikke af reglen i stk. 1, såfremt de efter deres type må antages  

 udelukkende at blive anvendt til erhvervsmæssigt formål.
 Stk. 4. Ved opgørelse af vederlaget efter stk. 1 medregnes afgift  

 efter lov om registreringsafgift af motorkøretøjer m.v. uanset reglen i § 15,  

 stk. 1, nr. 1.
§ 41 B.
Dokumenter om salg af rejser stemples med 4 pct. af  

 vederlaget, hvis vederlaget eller en del heraf forfalder til betaling senere  

 end 3 måneder efter rejsens påbegyndelse.
Kapitel 6 B Dokumenter om kontokøb § 45 B.
Dokumenter om ret til kontokøb stemples med 4 pct. af det  

 højeste beløb, som det samlede køb på kontoen må andrage (kreditrammen),  

 medmindre hele købesummen forfalder til betaling senest 3 måneder efter  

 købet.
Er der ikke aftalt nogen kreditramme, beregnes stempelafgiften efter  

 en kreditramme på 50.000 kr.
 Stk. 2. Stempelfri er dokumenter om ret til kontokøb, hvis  

 kontoaftalen udelukkende giver adgang til køb af varer bestemt til  

 erhvervsmæssig anvendelse eller omsætning for køberen og dette fremgår af  

 dokumentet.
§ 49 A.
Lejekontrakter om løsøre eller skibe, som omfattes af § 41  

 A, stemples med 4 pct. af det samlede vederlag, medmindre udlejningen sker i  

 tilknytning til udleje af fast ejendom.
Kontrakter indgået for 3 måneder  

 eller derunder er stempelfri.
 5. I § 57, stk. 1, 1. pkt. , udgår: »og § 57 A«.
 6. § 57, stk. 2, affattes således:
» Stk. 2. Dokumenter, hvorved der stiftes underpant i skibe,  

 bortset fra lystfartøjer, stemples med 2 promille af det pantsikrede beløb,  

 når skibet måler 5 bruttoregistertons eller derover.
Er kun bruttotonnagen  

 målt, skal den udgøre 5 eller derover.
Er en gæld sikret ved skibspantebrev  

 som nævnt i 1. pkt., betales ikke yderligere afgift, selv om pantets værdi er  

 lavere end gælden, eller tillige sikres ved kaution, bankgaranti eller anden  

 sikkerhed.
I øvrigt stemples dokumenter som underpant i skibe eller både med  

 tilbehør med 1,5 prct. af det pantsikrede beløb.« § 57. Dokumenter, hvorved der stiftes underpant i fast ejendom  

 eller løsøre, herunder ejerpantebreve, stemples med 1,5 pct. af det  

 pantsikrede beløb, jf. dog. stk. 2 og 3 og § 57 A.
Dokumenter om  

 sikkerhedsstillelse ved pant i øvrigt eller ved kaution stemples med 3  

 promille af det pant- eller kautionssikrede beløb.
Stk. 2. Dokumenter, hvorved der stiftes underpant i skib, stemples  

 med 2 promille af det pantsikrede beløb, når skibet måler 5  

 bruttoregistertons eller derover, jf. dog § 57 A.
Er kun bruttotonnagen målt,  

 skal den udgøre 5 eller derover.
Er en gæld sikret ved skibspantebrev som  

 nævnt i 1. pkt., betales ikke yderligere afgift, selv om pantets værdi er  

 lavere end gælden, eller tillige sikres ved kaution, bankgaranti eller anden  

 sikkerhed, jf. dog § 57 A.
I øvrigt stemples dokumenter om underpant i skib  

 eller båd med tilbehør med 1,5 pct. af det pantsikrede beløb, jf. dog § 57 A.
Stk. 3-7. - - - 7. § 57 A, og § 59, stk. 1, 3. pkt., ophæves.
§ 57 A.
Dokumenter, herunder ejerpantebreve, hvorved der stiftes  

 underpant i ejerboliger, jf. stk. 2, eller køretøjer eller skibe, jf. stk. 5,  

 stemples med 4 pct. af det pantsikrede beløb, jf. dog stk. 3 og 7.
Stk. 2. Ejerboliger som nævnt i stk. 1 omfatter ejendomme til  

 helårsbeboelse, enten til brug for ejeren eller opført med salg for øje samt  

 fritidshuse.
Ejendomme bestemt til både privat og erhvervsmæssig benyttelse  

 omfattes af 1. pkt., hvis bygningsarealet overvejende er bestemt til ejerens  

 private brug.
 Stk. 3. Følgende dokumenter, hvorved der stiftes underpant i  

 ejerboliger, bortset fra ejerpantebreve, stemples dog efter reglerne i § 57  

 uanset bestemmelsen i stk. 1:
1) Pantebreve, der udstedes til sikkerhed for a) lån i institutter omfattet af lov om realkreditinstitutter, b) lån i Dansk Landbrugs Realkreditfond eller c) lån omfattet af § 2 i lov om realkreditlignende lån og andelsboliglån  

 m.v.
 2) Pantebreve, som køberen af ejendommen har udstedt til sælgeren eller  

 ordre til hel eller delvis berigtigelse af købesummen (sælgerpantebrev).  

 Dette gælder dog ikke, hvis køber og sælger er samlevende ægtefæller.
 3) Dokumenter, hvorved en erhvervsdrivende stiller sikkerhed for lån eller  

 kredit, der optages, eller garanti, der ydes, til udelukkende anvendelse for  

 erhvervsvirksomheden.
 Stk. 4. Stempelafgift, som i medfør af stk. 1 er erlagt vedrørende  

 et ejerpantebrev, som er udstedt til sikkerhed for et lån som omhandlet i §  

 62, stk. 5, godtgøres med det beløb, hvormed afgiften er højere end  

 stempelafgift beregnet efter § 57, stk. 1, når ejerpantebrevet er aflyst  

 senest 2 år efter oprettelsen.
Stk. 5. Køretøjer og skibe som nævnt i stk. 1 omfatter 1. personbiler til privat personbefordring, 2. motorcykler til privat personbefordring, 3. campingvogne til beboelse, 4. lystfartøjer.
 Stk. 6. Skatteministeren kan fastsætte regler for påtegning på  

 dokumenter og anden dokumentation, der skal tilvejebringes, som betingelse  

 for, at stempling ikke skal foretages efter stk. 1, eller for, at godtgørelse  

 kan ske efter stk. 4.
 Stk. 7. Reglerne i § 57, stk. 4-7, finder tilsvarende anvendelse  

 ved beregning af stempelafgift efter stk. 1.
§ 59. Et dokument, som er stempelpligtigt efter § 56 eller § 57,  

 stk. 1, 1. og 2. pkt., og som er udstedt til ihændehaveren eller uden  

 angivelse af fordringshaverens navn, stemples med 1 pct. af det pålydende  

 beløb.
Dokumenter, som er stempelpligtige efter § 57, stk. 1, 1. pkt., eller  

 stk. 2, 4. pkt., stemples med 3 pct. af pålydendet, såfremt dokumentet er  

 udstedt til ihændehaveren m.v. som nævnt i 1. pkt.
Dokumenter, som er  

 stempelpligtige efter § 57 A, stk. 1, stemples med 5,5 pct. af pålydendet,  

 såfremt dokumentet er udstedt til ihændehaveren m.v. som nævnt i 1. pkt.
Stk. 2. - - - 8. I § 62 ophæves stk. 7 , og i stk. 8 , der  

 bliver stk. 7, udgår: », og stk. 7«.
 § 62.
Stk. 1-6. - - - Stk. 7. Dokumenter om optagelse af lån, der ydes i henhold til §  

 10 c, stk. 1 og 2, i lov om realkreditinstitutter, § 2, stk. 14, i lov om  

 indeksregulerede realkreditlån eller § 3 a, stk. 1 og 2, i lov om  

 realkreditlignende lån og andelsboliglån m.v., er stempelfri.
 Stk. 8. Skatteministeren kan fastsætte regler for påtegning på  

 dokumenter og anden dokumentation som betingelse for stempelfrihed i henhold  

 til stk. 1, nr. 3, og stk. 7.
 9. I § 72, stk. 1 , udgår: », jf. dog § 72 A«.
 10. I § 72, stk. 4 , udgår to steder: » og § 45  

 B«.
 § 72. Dokumenter om overdragelse af de i §§ 56-57 nævnte gælds- og  

 pantebreve m.v. stemples efter reglerne for stiftelse af nyt retsforhold  

 vedrørende den ret, der overdrages, jf. dog § 72 A.
Stk. 2-3. - - - Stk. 4. Dokumenter om overdragelse af køberens ret efter de i §§  

 34-45 og § 45 B nævnte dokumenter stemples efter reglerne i §§ 34-45 og § 45  

 B.
Stk. 5-7. - - - 11. § 72 A ophæves.
§ 72 A.
Dokumenter om overdragelse af de i § 57 A nævnte  

 pantebreve m.v. stemples efter reglerne i §§ 56-57 for stiftelse af nyt  

 retsforhold vedrørende den ret, der overdrages, uden hensyntagen til reglerne  

 i § 57 A.
 Stk. 2. Reglerne i § 72, stk. 6-7, finder tilsvarende anvendelse.
 12. I § 73, stk. 3, nr. 2-4 , ophæves, og i stedet  

 indsættes:
 »2. ny ejers overtagelse af den personlige forpligtelse ifølge  

 pantebrev i fast ejendom, når pantebrevet kun giver sikkerhed i fast ejendom  

 med tilbehør,».
 Nr. 5 bliver herefter nr. 3.
 13. I § 73, stk. 3, nr. 5 , der bliver nr. 3, udgår:  

 »og § 49 A«.
 § 73.
Stk. 1-2. - - - Stk. 3. Stempelfri er dokumenter om 1. ny ejers overtagelse af den personlige forpligtelse ifølge pantebrev i  

 fast ejendom i det omfang, gælden ikke kan forlanges udbetalt i tilfælde af  

 ejerskifte, 2. ny ejers overtagelse af den personlige forpligtelse ifølge pantebrev i  

 fast ejendom, når pantebrevet kun giver sikkerhed i fast ejendom med tilbehør  

 og er udstedt til en kredit- eller hypotekforening eller til et  

 realkreditinstitut, der er godkendt i henhold til den lovgivning, der gælder  

 herom, eller til Den Danske Bank af 1871 Aktieselskab, Hypotekafdelingen  

 eller til en sparekasse, 3. ny ejers overtagelse af den personlige forpligtelse ifølge pantebreve,  

 der er udstedt til sikkerhed for lån omfattet af § 2 i lov om  

 realkreditlignende lån og andelsboliglån, 4. ny ejers overtagelse af den personlige forpligtelse ifølge et  

 ejerpantebrev, 5. ny ejers indtræden i de i § 46 og § 49 A nævnte retsforhold.
