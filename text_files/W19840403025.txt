 Fundet, at en klagemyndighed kun kunne omgøre 1. instansens  

 dispensationsafgørelse, såfremt der forelå særlige omstændigheder, når det  

 drejer sig om en for modtageren begunstigende afgørelse.
»Byggelovsklage vedrørende ejendommen matr.nr. 158 e, Nibe Bygrunde Ved skrivelse af 12. juli 1984 har Nibe kommune, i anledning af  

 Nordjyllands amtsråds omgørelse af en af Nibe kommune meddelt dispensation,  

 forelagt sagen for byggestyrelsen og anmodet om byggestyrelsens vurdering af  

 sagen.
 I skrivelse af 14. august 1984 meddelte Nibe kommune, at sagen var blevet  

 forelagt byggestyrelsen på vegne af og efter aftale med Nibe Mineralvand,  

 v/Kaj Færch.
 Byggestyrelsen har herefter behandlet sagen som en klagesag i henhold til  

 byggelovens § 23, stk. 2.
 I skrivelse af 24. juli 1984 anmodede byggestyrelsen Nordjyllands amtsråd  

 om en udtalelse i sagen.
 Amtsrådet har nu i skrivelse af 22. august 1984 udtalt, at amtsrådets  

 afgørelse af 4. juli 1984 fastholdes, samt at afgørelsen var begrundet med,  

 at Nibe kommunes afgørelse var i strid med loven.
 Til Deres orientering vedlægges en kopi af amtsrådets svar.
Det fremgår af sagen, at Nibe kommune den 20. februar 1984 meddelte  

 dispensation til opførelse af en tilbygning til eksisterende fabrik på  

 ovennævnte ejendom.
Der blev meddelt dispensation fra bygningsreglement-1982,  

 kap. 3.2.3, stk. 1, der fastsætter, at en bebyggelse ikke må placeres nærmere  

 naboskel end 2,5 m, samt fra kap. 3.1.3, stk. 2, a, der fastsætter, at ingen  

 del af en bebyggelse må have en højde, der overstiger 3 m + 0,65 x afstanden  

 til skel.
Det er oplyst, at det påtænkte byggeri skal placeres i skel med en  

 bygningslængde på 16 m og en bygningshøjde på 5,3 m.
 Nordjyllands amtsråd omgjorde herefter den 4. juli 1984 Nibe kommunes  

 dispensation på baggrund af klage fra naboerne.
 Nordjyllands amtsråd har begrundet sin afgørelse med følgende forhold:
at dispensationer, jf. boligministeriets skrivelse af 28. januar 1977,  

 ikke kan meddeles ubegrænset, og at dispensationsadgangen tager sigte på  

 afvigelser af mindre væsentlig betydning, at det omtalte byggeri skønnes at kunne gennemføres på rimelig måde,  

 selvom det placeres 2,5 m fra skel og dermed under overholdelse af højde- og  

 afstandsbestemmelserne, at byggeriet synes at indebære belastninger for - og indgreb i forholdene  

 på naboejendommen af så væsentligt omfang, at dispensationen ikke burde være  

 givet, at dispensationen er uforenelig med de hensyn, der ligger til grund for  

 bestemmelserne i bygningsreglement-1982.
 Til Deres orientering skal man oplyse, at amtsrådets afgørelser ifølge  

 byggelovens § 23 kun kan påklages til byggestyrelsen, hvis afgørelsen  

 omfatter spørgsmål om forståelse af byggeloven eller af en bestemmelse  

 fastsat i medfør af denne.
 Byggestyrelsen skal i den anledning udtale:
 Efter almindelig forvaltningsretlige regler kan den overordnede myndighed  

 kun under ganske særlige omstændigheder omgøre den underordnede myndigheds  

 begunstigende afgørelse til ugunst for modtageren.
Byggelovens § 23 skal efter byggestyrelsens opfattelse fortolkes således,  

 at amtsrådet kun kan omgøre kommunalbestyrelsens afgørelse til ugunst for  

 modtageren, såfremt der foreligger særlige omstændigheder.
Omgørelse kan fx  

 være begrundet i, at kommunalbestyrelsens afgørelse er i strid med  

 byggeloven, eller at afgørelsen lider af andre væsentlige retlige mangler.
 Da der ikke efter byggestyrelsens opfattelse i nærværende sag ses at  

 foreligge sådanne særlige omstændigheder, hvorefter den af Nibe kommune  

 meddelte dispensation til opførelse af den omhandlede tilbygning skulle være  

 i strid med byggeloven, er byggestyrelsen af den opfattelse, at Nordjyllands  

 amtsråd ikke i medfør af byggelovens § 23 har haft den fornødne hjemmel til  

 at omgøre dispensationen.
Man har derfor d.d. anmodet amtsrådet om at ændre sin afgørelse af 4. juli  

 1984 i overensstemmelse hermed.« Man skal med de anførte begrundelser anmode amtsrådet om at ændre sin  

 afgørelse af 4. juli 1984. Der henvises til j.nr.99-16-2251, 158, Nibe  

 Bygrunde.
