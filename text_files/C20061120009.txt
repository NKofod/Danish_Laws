Cirkulære  

 om lokal sygefraværspolitik og om kontakt m.v. til medarbejdere i  

 kriminalforsorgen som følge af sygefravær (Til kriminalforsorgens institutioner) Kapitel 1 § 1.  

  

 Alle institutioner i Kriminalforsorgen udarbejder en lokal skriftlig  

 sygefraværspolitik.
Sygefraværspolitikken skal drøftes og godkendes i  

 samarbejdsudvalget.
Stk. 2.  

  

 Sygefraværspolitikken  

 skal drøftes løbende i samarbejdsudvalget og skal ajourføres løbende.
Senest  

 hvert andet år skal politikken drøftes med henblik på eventuelle ændringer.
 § 2.  

  

 Sygefraværspolitikken udformes under hensyn til de lokale forhold på  

 tjenestestedet, og skal omfatte de i Kapitel 2 til 4 nævnte tiltag.  

 Sygefraværspolitikken kan omfatte yderligere personalepolitiske  

 initiativer og principper til fremme af en nærværskultur på arbejdspladsen.
Kapitel 2 § 3.  

  

 Når en medarbejder har været syg i mere end 4 sammenhængende dage,  

 kontakter nærmeste leder eller en anden medarbejder efter reglerne i den  

 lokale  

 sygefraværspolitik den sygemeldte medarbejder telefonisk for at høre, hvordan  

 det går og om udsigten for raskmelding.
 Stk. 2.  

  

 Hvis den sygemeldte  

 medarbejder selv forinden har taget initiativ til den telefoniske kontakt til  

 vedkommende leder, eller den, der i øvrigt er beføjet hertil ifølge den  

 lokale  

 politik, vil tjenestestedets pligt efter stk. 1, falde bort.
 Stk. 3.  

  

 Den lokale  

 sygefraværspolitik kan fastsætte en kortere frist end 4 dage.
Stk. 4.  

  

 Der laves notits om,  

 at telefonisk kontakt har fundet sted.  

 Notitsen  

 opbevares samme sted som sygemeldingsblanketten.
Hvis der tages notat om  

 samtalens indhold, skal dette ske med medarbejdernes accept.  

 Videregivelse af beskeder af tjenstlig karakter om  

 sygefraværets skønnede længde, mødedeltagelse mv. kræver ikke samtykke fra  

 medarbejderen.
Kapitel 3 § 4.  

  

 Ved sygefravær af nogen varighed forstås et sammenhængende sygefravær på  

 mindst 10 eller et sygefravær, der de seneste 12 måneder har oversteget 13  

 dage.
 Stk. 2.  

  

 Ved sygefravær af  

 nogen varighed, eller sygefravær, der i øvrigt frembyder et særligt mønster,  

 afholdes en omsorgssamtale af uformel karakter med det formål at afdække  

 årsagen til sygefraværet, navnlig for at undersøge om sygefraværet  

 nødvendiggør  

 en særlig indsats på eller af tjenestestedet.  

 Samtalen  

 afholdes som udgangspunkt med nærmeste leder og så vidt muligt snarest efter  

 at  

 medarbejderen har genoptaget tjenesten.
 Stk. 3.  

  

 Initiativ til  

 samtalen kan også komme fra pågældende medarbejder.
 Stk. 4.  

  

 Reglerne om notits og  

 referat i § 3 stk. 4, gælder tilsvarende ved omsorgssamtaler.
 Stk. 5.  

  

 Den lokale  

 sygefraværspolitik kan fastsætte rammer, der indebærer, at afholdelse af  

 omsorgssamtaler  

 skal ske ved sygdom af kortere varighed end nævnt i stk. 2.  

 Politikken kan også nærmere angive kriterier for, hvornår der  

 foreligger sygdom, der frembyder et særligt mønster.
 Stk. 6.  

  

 Den lokale  

 sygefraværspolitik kan fastsætte frister for, hvor lang tid, der må gå fra en  

 sygemeldt  

 medarbejders raskmelding, til omsorgssamtale skal afholdes.
 Stk. 7.  

  

 Ved  

 tilbagekomstsamtaler forstås uformelle samtaler, på linie med  

 omsorgssamtaler,  

 som afholdes i umiddelbar tilknytning til den sygemeldtes første arbejdsdag  

 efter raskmeldingen.  

 Hvis et tjenestested lokalt  

 beslutter, at der skal afholdes tilbagekomstsamtaler i stedet for  

 omsorgssamtaler, finder reglerne i denne bestemmelses stk. 1  6  

 tilsvarende  

 anvendelse.  

 Hvis tilbagekomstsamtalen  

 ikke lokalt skal erstatte, men supplere omsorgssamtalen, fastsættes nærmere  

 regler herfor i den lokale sygefraværspolitik.
Kapitel 4 § 5.  

  

 Når betingelserne i § 6 er opfyldt, skal tjenestestedet afholde en  

 sygefraværssamtale i form af en tjenstlig samtale med henblik på at undersøge  

 muligheden for at mindske sygefraværet.
 § 6.  

  

 Sygefraværssamtale afholdes:
 1)  

 	  

 Når en medarbejder har et sygefravær på mere end 28 dage inden for  

 de sidste 12 måneder.
 2)  

 	  

 Når en medarbejders sygefravær er hyppigt, dvs. når en medarbejder  

 har 5 sygefraværsperioder inden for 6 måneder.
 3)  

 	  

 Når medarbejderens sygefravær udviser et særligt mønster,  

 eksempelvis når medarbejderen i flere tilfælde melder sig syg, når pågældende  

 ikke har kunnet få fri, eller ved påfaldende tendens til fravær i tilknytning  

 til weekend eller fastlagte fridage.
 4)  

 	  

 Efter en konkret vurdering, når tjenestestedet vurderer, at der er  

 behov for, at fraværet  eventuelt i tilknytning til andre  

 arbejdsmæssige  

 forhold  drøftes igennem under mere formelle rammer.  

 Tjenestestedet  

 bør navnlig være opmærksom på sygefravær under prøveansættelsen.
 5)  

 	  

 Efter udløbet af en frist, hvis der ved en forudgående  

 sygefraværssamtale er fastsat en frist for mindskelse af sygefraværet, eller  

 hvis der af anden grund i anledning af sygefraværet er fastsat en frist for  

 medarbejderen.
Stk. 2.  

  

 Afholdelse af  

 sygefraværssamtale kan, uanset stk. 1, undlades eller udskydes, hvis  

 tjenestestedet  

 efter en konkret vurdering skønner, at der ikke er behov for en  

 sygefraværssamtale.  

 Det kan fx være, hvor medarbejderen står foran  

 umiddelbar alderspensionering, har indgivet opsigelse, er ramt af meget  

 alvorlig sygdom mv.
Hvis tjenestestedet beslutter ikke at afholde en  

 sygefraværssamtale trods stk. 1, skal årsagen hertil anføres på notat, som  

 lægges på den pågældendes chartek.
 Stk. 3.  

  

 Det vil som  

 udgangspunkt være en forudsætning for afholdelse af en sygefraværssamtale, at  

 der har været afholdt omsorgssamtale i overensstemmelse med kapitel 2.  

 Hvis helt konkrete omstændigheder tilsiger det, eller hvis det ikke  

 har været muligt at afholde omsorgssamtale tidligere, vil sygefraværssamtalen  

 dog kunne gennemføres uden forudgående omsorgssamtale.
 Stk. 4.  

  

 Efter konkret  

 vurdering vil sygesamtalen også kunne berøre medarbejderens hidtidige  

 arbejdsmæssige  

 indsats.  

 I så fald, skal dette fremgår af indkaldelsen,  

 jfr.  

 § 7, stk.1.
§ 7.  

  

 Sygefraværssamtalen afholdes af en på tjenestestedet ansat leder som  

 samtaleleder.  

 Samtalelederen indkalder medarbejderen  

 skriftligt til samtalen.
Samtalen kan i særlige tilfælde efter aftale foregå  

 hos den ansatte eller undtagelsesvis afvikles telefonisk.
Stk. 2.  

  

 Ved samtalens  

 begyndelse oplyses medarbejderen om, at pågældende har vidnepligt, men at der  

 ikke er pligt til at oplyse om arten af sygdom, der ligger til grund for  

 sygefraværet.  

 Endvidere vejledes der om, at  

 medarbejderen ikke har pligt til at udtale sig om forhold, der må antages at  

 udsætte den pågældende for strafansvar eller disciplinært ansvar.  

 Sygefraværssamtalen er en tjenstlig samtale.
Reglerne om tjenstlige samtaler  

 og  

 afhøringer i direktoratets vejledning af 8. februar 2000, herunder om  

 bisidder,  

 finder anvendelse.
§ 8.  

  

 Under sygefraværssamtalen forelægges medarbejderen en ajourført  

 sygedagsliste og anmodes om eventuelle bemærkninger til opgørelsen.  

 Herudover drøfter samtalelederen og medarbejderen mulige løsninger  

 på sygefraværet.
Drøftelsen bør så vidt muligt føre til en konklusion samt  

 til  

 en frist for eventuel iværksættelse af tiltag over for sygefraværet eller  

 eventuel frist for mindskelse af sygefravær.
 Stk. 2.  

  

 Der tages notat af  

 samtalen, der skal indeholde medarbejderens bemærkninger til den fremlagte  

 sygefraværsliste, udover resultatet af drøftelsen mv.  

 Endvidere  

 anføres det i notatet, hvis medarbejderen under samtalen er blevet meddelt,  

 at  

 tjenestestedet agter at foretage særlige skridt som følge af sygefraværet,  

 herunder hvis det over for medarbejderen tilkendegives, at sygefraværet skal  

 reduceres inden en fastsat tid.
 Stk. 3.  

  

 Tilkendegivelser m.v.  

 om den arbejdsmæssige indsats i forbindelse med sygesamtalen, jfr.  

 § 6, stk. 4., skal fremgå af notatet.  

 Hvor en dyberegående drøftelse af medarbejderens arbejdsmæssige indsats er  

 påkrævet, skal dette emne udskydes til en senere tjenstlig samtale herom.
 Stk. 4.  

  

 Notatet udleveres til  

 medarbejderen til gennemlæsning inden afslutningen af samtalen og  

 underskrives  

 af medarbejderen.  

 Notatet lægges på medarbejderens  

 chartek sammen med kopi af den fremlagt sygefraværsliste, og notatet  

 udleveres  

 i kopi til medarbejderen.
Kapitel 5 § 9.  

  

 Cirkulæret træder i kraft straks.
Direktoratets cirkulære af 18. marts  

 2003 om kontakt til sygemeldte medarbejdere ophæves.
