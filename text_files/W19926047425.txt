Patentankenævnet stadfæstede Patentdirektoratets afgørelse, hvorefter  

 DIVONEX fandtes forveksleligt med VIVONEX År 1992, den 31. januar afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 8. september 1989 indleverede klageren en ansøgning om registrering af  

 varemærket DIVONEX (ordmærke) for alle varer i klasse 5.
 I skrivelse af 5. januar 1990 udtalte Patentdirektoratet, at det ansøgte  

 varemærke var fundet forveksleligt med følgende registrerede varemærker:
1. VR 1322/81 DINEX (ordmærke) 2. VR 3974/72 VIVONEX (ordmærke) 3. VR 2907/80 DIVOLAB (ordmærke) Klageren begrænsede herefter den 30. marts 1990 ansøgningen til at angå  

 klasse 5: Dermatologiske præparater.
 Direktoratet meddelte ved skrivelse af 27. juni 1990, at der efter  

 begrænsningen kunne ses bort fra registrering VR 1322/81. Efter fornyet  

 overvejelse frafaldt Direktoratet registrering VR 2907/80. Direktoratet  

 fastholdt, at det ansøgte mærke er forveksleligt med registrering VR 3974/72.
 Klageren skrev den 6. august 1990 til Direktoratet følgende:
 »Jeg skal anmode om, at spørgsmålet om forveksleligheden mellem det  

 ansøgte varemærke DIVONEX for dermatologiske præparater og VIVONEX for alle  

 varer i klasse 5, herunder syntetisk lav-residuelle farmaceutiske  

 næringsmiddelkoncentrater og syntetiske lav-residuelle næringskoncentrater  

 til diætetisk brug optages til fornyet overvejelse.
 Vedrørende spørgsmålet om forvekslelighed skal vi anføre:
 »1.Ordene har forskelligt begyndelsesbogstav, hvor D/V såvel visuelt  

 som udtalemæssigt ligger langt fra hinanden.
 2. VIVO- giver en direkte association til liv, og det fremgår også af  

 varefortegnelsen til VIVONEX, at der er tale om næringsmiddelkoncentrater.
 3. -NEX er et almindeligt suffiks for varer i klasse 5, og jeg vedlægger  

 en liste med 41 varemærkeregistreringer i klasse 5, der har -NEX som suffiks.
4. VIVONEX anvendes alene for de særligt anførte varer, hvilket  

 underbygges med vedlagte kopi af henholdsvis tysk varemærkeregistrering nr.  

 885932, USA registrering nr. 0926507 og canadisk registrering nr. 168.191.  

 Dette fremgår også af produktinformation vedrørende VIVONEX som anført i  

 Physicians Desk Reference 1990, hvoraf kopi vedlægges.« Der findes også en række indsigelsesafgørelser, der understøtter, at  

 DIVONEX/VIVONEX ikke bør anses for forvekslelige:
 BLITANE er ikke anset for forveksleligt med DITHANE med bemærkning:  

 »Adskiller sig klart visuelt på grund af forskellig begyndelse«.
 NOHALON er ikke forvekslelig med RODALON.
 TELEFLEX er ikke forvekslelig med TESAFLEX.
 SATICON er ikke forvekslelig med PANICON, med bemærkning: »Den  

 visuelle forskel mellem mærkerne er betydelig«.
 CINTINI er ikke forvekslelig med KITINI, med bemærkning: »Vægt lagt  

 på, at foran vokalen i udtalen c som s«.
Som det fremgår af de ovenfor anførte eksempler, er der i alle tilfælde  

 lagt vægt på, at mærkernes begyndelsesbogstav er forskelligt.
Direktoratet  

 har ofte i indsigelsesafgørelser udtalt, at Direktoratet lægger megen vægt på  

 begyndelsesbogstavet, når mærkernes forvekslelighed skal vurderes.
Disse indsigelsesafgørelser understøttes også af højesteretsdommen UfR  

 123/1965, hvor højesteret afgjorde, at DRENISON ikke skulle anses for  

 forveksleligt med TRENIMON.
Direktoratet udtaler under sagen: »Afgørende  

 for Direktoratet har det imidlertid været, at de to varemærker hverken  

 synsmæssigt eller lydmæssigt, alt taget i betragtning, forekommer  

 forvekslelige, men må kunne stå ved siden af hinanden«.
Kopi af dommen  

 vedlægges.
 Ved en samlet vurdering af mærkerne, hvor det må tillægges særlig stor  

 vægt, at begyndelsesbogstavet er forskelligt, at VIVO giver en bestemt  

 association, og at -NEX er et almindeligt suffiks for varemærker i klasse 5,  

 bør mærkerne i deres helhed ikke anses for forvekslelige.
Endelig skal jeg ikke undlade at henvise til, at det ansøgte mærke,  

 DIVONEX, skal anvendes for et helt andet præparat end VIVONEX, nemlig et  

 dermatologisk præparat, der er et medicinsk præparat til brug ved behandling  

 af hud, over for VIVONEX, der er et næringsmiddelkoncentrat.
Jeg er opmærksom  

 på, at registrering nr. 3947-1972 omfatter alle varer i klasse 5, men det bør  

 ikke udelades af betragtning, at VIVONEX for varer i klasse 5 ikke vil kunne  

 anvendes for andre produkter end de anførte, idet det fremgår af den vedlagte  

 produktbeskrivelse og tillige af det tilsvarende mærkes registrering i  

 udlandet.' Den 18. oktober 1990 afslog Direktoratet endeligt ansøgningen under  

 henvisning til varemærkelovens § 14, stk. 1, nr. 6. Direktoratet begrundede  

 afslaget således:
 »I brev af 6. august 1990 har De anmodet Direktoratet om påny at  

 overveje vores afgørelse, senest meddelt i brev af 27. juni 1990, hvorefter  

 vi må fastholde, at det under VR 3974 1972 registrerede varemærke VIVONEX er  

 en hindring for registrering af det ansøgte mærke.
Da der imidlertid ikke i Deres ovennævnte brev er fremført noget i sagen,  

 der har betydet ændring i Direktoratets tidligere trufne afgørelse, afslås  

 ansøgningen hermed i medfør af varemærkelovens § 14, stk. 1, nr. 6, da mærket  

 er fundet forveksleligt med det under VR 3974 1972 registrerede varemærke  

 VIVONEX.« Denne afgørelse har klageren ved skrivelse af 17. december 1990 indbragt  

 for Patentankenævnet med påstand om, at Direktoratets afgørelse omstødes.
I  

 ankebegrundelsen skriver klageren bl.a.:
 »Anbringender og bevisligheder:
 Det ansøgte varemærke DIVONEX er ikke forveksleligt med det under VR 3974  

 1972 registrerede varemærke bestående af ordet VIVONEX.
Jeg skal henvise til det i skrivelse af 6. august 1990 anførte.
En kopi af  

 skrivelsen med bilag (dog ikke af UfR 123/1965) vedlægges.
 Som det er anført der, vurderer jeg, at mærkerne DIVONEX/VIVONEX ved en  

 samlet bedømmelse ikke bør anses for forvekslelige, idet begyndelsesbogstavet  

 er forveksleligt, VIVO- giver en bestemt association, og -NEX er et  

 almideligt suffiks for varemærker i klasse 5.
DIVONEX ønskes alene registreret for dermatologiske præparater, medens  

 VIVONEX alene anvendes som varemærke for et næringsmiddelkoncentrat, hvilket  

 fremgår af det medsendte bevismateriale, idet VIVONEX i udlandet alene er  

 registreret for det pågældende produkt, og det også er disse varer, der er  

 fremhævet i den danske registrering, nemlig »syntetisk, lav-residuelle  

 farmaceutiske næringsmiddelkoncentrater og syntetiske lav-residuelle  

 næringsmiddelkoncentrater til diætetisk brug.« Ved vurdering af, om mærker bør anses for forvekslelige bør også tages  

 hensyn til, for hvilke varearter, de har været anvendt eller vil skulle  

 anvendes, idet de konkurrencemæssige betragtninger må medtages ved vurdering  

 af, om varemærker er forvekslelige.
Der er ingen mulighed for, at  

 dermatologiske præparater og næringsmiddelkoncentrater vil kunne forveksles.
Udover de i ankeafgørelsen anførte domstolsafgørelser skal jeg tillade mig  

 endvidere at henvise til, at APURIN ikke blev anset for forveksleligt med  

 ASPIRIN UfR 1969/1009 H.
I denne højesteretsafgørelse blev det afgjort, at  

 APURIN ikke skulle anses for forvekslelig med ASPIRIN og her er der endog  

 tale om, at det første bogstav er ens, og at de derfor udtalemæssigt ligger  

 tættere på hinanden end DIVONEX over for VIVONEX.
Endelig skal jeg henvise til afgørelsen UfR 1981/533 SHD, hvor det blev  

 afgjort, at SPLENDANCE ikke er forveksleligt med TENDANCE.
Der blev lagt vægt  

 på, at forstavelsen var forskellig, ligesom de forskellige associationer,  

 mærkerne giver.
Denne afgørelse bør kunne sidestilles med situationen i  

 nærværende sag, idet første stavelse er forskellig, og VIVO- giver en helt  

 almindelig kendt association.
Som anført er det min påstand, at det ansøgte varemærke DIVONEX ikke bør  

 anses for forveksleligt med VIVONEX under henvisning til det ovenfor anførte,  

 hvorfor min påstand er, at varemærket DIVONEX registreres for dermatologiske  

 præparater.' I anledning af klagen har Direktoratet ved skrivelse af 7. marts 1991  

 afgivet følgende udtalelse:
»Det har stedse været Direktoratets praksis, at flerstavelsesord, der  

 har alle bogstaver undtagen det første fælles og i samme rækkefølge, er  

 forvekslelige.
I nærværende tilfælde er bogstaverne IVONEX ens i de to ord,  

 og dette giver både en synsmæssig og en lydmæssig lighed mellem mærkerne.  

 Uanset at stavelsen VIVO har en ganske bestemt betydning, drejer det sig i  

 begge tilfælde om to kunstord overfor hinanden, og udskiftningen af det  

 første bogstav giver en ringe forskel.
Direktoratet mener ikke, at de anførte domsafgørelser er analoge med  

 nærværende tilfælde.
APURIN og ASPIRIN har ikke det samme antal bogstaver og  

 slet ikke rækkefølgen af ens bogstaver.
For så vidt angår SPLENDANCE og  

 TENDANCE er bogstaverne SPL i SPLENDANCE udskiftet med T, og det får mærkerne  

 til at adskille sig visuelt helt fra hinanden.
Det skal tilføjes, at Direktoratet under indsigelsessager har fundet  

 ordene TEFLON og EFLON forvekslelige og OSMITROL forveksleligt med FORMITROL,  

 selvom der i dette sidste tilfælde ikke er så mange ens bogstaver i  

 rækkefølge som i VIVONEX og DIVONEX.« Ankenævnet har behandlet sagen på sit møde den 13. november 1991.
 For klageren mødte advokat Jette Sandel, der gentog og uddybede de for  

 Patentdirektoratet fremsatte anbringender samt kommenterede Direktoratets  

 skrivelse af 7. marts 1991.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
J.C.
Warnich-Hansen.
