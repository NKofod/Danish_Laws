Til samtlige kommunalbestyrelser Ved cirkulæreskrivelse af 27. december 1991 meddelte Bygge- og  

 Boligstyrelsen, at der i begyndelsen af februar måned ville blive foretaget  

 ændringer i det til tilskudsordningen knyttede edb-system, bl.a. som følge af  

 momsforhøjelsen.
 Bygge- og Boligstyrelsen skal nu meddele, at der med virkning fra den 3.  

 februar 1992 er gennemført følgende ændringer af systemet:
Ændring i beregning af moms på fakturaoplysninger Momssatsen er pr. 1. januar 1992 ændret til 25 pct.
Da der fremover vil kunne forekomme anmodning om udbetaling af tilskud på  

 grundlag af fakturaer, der er belagt md enten 22 pct. moms eller 25 pct.  

 moms, afhængig af på hvilket tidspunkt arbejdet er udført, er der skabt behov  

 for i forbindelse med udbetalingen at kunne indberette den for fakturaen  

 gældende momssats.
På denne baggrund er der gennemført følgende ændring af  

 edb-systemet:
 På skærmbilledet til indberetning af fakturaer er indført et nyt felt  

»momssats« . Dette felt vil fremover automatisk blive  

 udfyldt med 25 pct., hvis der ikke indberettes til feltet, men der er  

 mulighed for at ændre momssatsen til 22 pct. ved indtastning. Ændring kan  

 foretages, indtil der er foretaget udbetaling.
Ændring af sagskode ved fællesarbejder Da det for enkelte ejendomme har vist sig at antallet af  

 overdragelsessager overstiger antallet af disponible karakterer, er der  

 foretaget ændring vedrørende indtastningen af sagskoden for fællesarbejder,  

 idet denne udvides med 1 karakter fra 1 til 2 karakterer.
Ændring vedrørende udbetaling af tilskud ved fællesansøgninger med  

 overdragelseserklæring --------------------------------------------------------------------- Bygge- og Boligstyrelsen er blevet opmærksom på at edb-systemet i  

 tilfælde, hvor der i udlejningsejendomme eller ejer/andelsejendomme  

 gennemføres både fællesarbejder og individuelle arbejder samt anvendes  

 overdragelseserklæring- eller fuldmagtserklæring, fordeler udgifterne til  

 både fællesarbejder og individuelle arbejder ligeligt på de omfattede  

 boliger.
 Da denne automatisk ligelige fordeling i visse tilfælde kan betyde, at  

 udbetalingen ikke bliver korrekt, er der gennemført følgende systemændring:
Fakturaer, der vedrører fællesarbejder, dvs. hvor udgiften  

 vedrører samtlige ansøgere omfattet af overdragelseserklæringen i lige  

 forhold, indberettes som hidtil til ejer/administrator.
Fællesarbejder der  

 ikke skal fordeles ligeligt indberettes til de enkelte boliger jf. nedenfor.
 Fakturaer, der vedrører individuelle arbejder dvs. hvor udgiften  

 alene vedrører enkelte beboelser, indberettes til den enkelte bolig, som  

 arbejdet vedrører.
Systemet vil herefter fordele udgifterne til fællesarbejder ligeligt på de  

 ansøgende boliger og dertil lægge udgifterne vedrørende de individuelle  

 arbejder på de enkelte boliger.
Tilskuddet til de enkelte boliger summes op,  

 og vil som hidtil blive udbetalt til ejer/administrator.
Pdv eb Pia Scott Hansen fuldm.
