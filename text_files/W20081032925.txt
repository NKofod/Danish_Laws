Klage over manglende underlivsundersøgelse i lægevagten Nævnet fandt grundlag for at kritisere vagtlægen for behandlingen, idet vagtlægen på baggrund af oplysningerne om underlivssmerter og feber fra den visiterende vagtlæge burde have foretaget en gynækologisk underlivsundersøgelse, idet der var yderligere symptomer end opkastning, diarre og forstoppelse, der kunne have været symptomer på en mave/tarmlidelse.
Nævnet oplyste i forbindelse med sagen, at underlivsbetændelse giver symptomer som underlivssmerter, udflåd, feber og eventuel påvirkning af vandladning og afføring.
Infektionen kan måles i blodprøver, men er i dagligdagen en klinisk diagnose, som stilles ved den gynækologiske underlivsundersøgelse.
Behandlingen er antibiotika.
