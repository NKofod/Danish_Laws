(til samtlige kommuners  

 dagpengekontorer) Folketinget har ved 3. behandlingen den 29. maj 1996 vedtaget:
 L 251: Forslag til lov om ændring af lov om dagpenge ved sygdom eller  

 fødsel (Beregning af barseldagpenge for personer, som deltager i en  

 uddannelse som led i en uddannelsesplan efter § 32 a i lov om en aktiv  

 arbejdsmarkedspolitik).
 L 252: Forslag til lov om ændring af lov om dagpenge ved sygdom eller  

 fødsel (Beregning af syge- og barseldagpenge for personer, som modtager  

 ydelser, der træder i stedet for arbejdsløshedsdagpenge).
Forslagene, som de ser ud efter 3. behandlingen, vedlægges i kopi. (* 1) Begge lovforslag er begrundet i et ønske om at fjerne utilsihgtede  

 virkninger af ændringer i h.h.v. april og december 1995 i lov om en aktiv  

 arbejdsmarkedspolitik og i lov om arbejdsmarkedsuddannelser.
 De vedtagne lovforslag træder i kraft 1. juli 1996 og finder således  

 anvendelse på dagpengeydelser, der udbetales fra og med denne dato.
I.
Vedrørende L 21.
Efter § 32 a i lov om en aktiv arbejdsmarkedspolitik har unge under 25 år,  

 der ikke har gennemført en uddannelse, som berettiger til optagelse i en  

 arbejdsløshedskasse, og som har en samlet ledighedsperiode på 6 måneder  

 indenfor 9 måneder, ret og pligt til en uddannelse på fuld tid i sammenlagt  

 18 måneder.
Under uddannelsen vil de unge få en godtgørelse, der svarer til  

 halvdelen af højeste dagpenge.
Efter de hidtil gældende regler skulle  

 dagpenge ved sygdom eller fødsel beregnes på grundlag af den lavere  

 uddannelsesgodtgørelse.
 Det vedtagne lovforslag indebærer, at disse unge får »fulde«  

 dagpenge i forbindelse med fødsel og adoption.
II.
Vedrørende L 252.
 Efter de gældende regler i lov om en aktiv arbejdsmarkedspolitik og lov om  

 arbejdsmarkedsuddannelser, får den aktiverede ledige udbetalt en ydelse, der  

 efter fradrag af arbejdsmarkedsbidrag svarer til dagpengenes højeste beløb.
Da dagpengenes højeste beløb således også er et loft, er arbejdstiden i de  

 enkelte tilbud afhængig af lønnen.
Hvis lønnen til den ledige ved ansættelse  

 på fuld tid ville overstige arbejdsløshedsdagpengenes højeste beløb,  

 nedsættes den ugentlige arbejdstid under hensyn hertil.
Dette medfører, at en  

 del ledige arbejder i mindre end 37 timer.
 Da syge- og barseldagpengene efter de hidtil gældende regler beregnedes på  

 grundlag af antallet af timer i beskæftigelse, betød det, at den pågældende  

 var berettiget til end lavere ydelse under sygdom eller barsel.
 Det vedtagne lovforslag indebærer, at de pågældende i tilfælde af sygdom  

 eller barsel får ret til et beløb, der svarer til den indtjening, som de  

 ville have haft, hvis uarbejdsdygtigheden ikke var indtrådt - dog maksimalt  

 højeste dagpenge.
Med venlig hilsen Karen Jespersen /Birthe Frederiksen (* 1) Forslagene er ikke medtaget her.
