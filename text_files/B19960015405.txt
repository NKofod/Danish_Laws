I medfør af § 4, stk. 2, § 5, stk. 1, § 7, stk. 1 og 3, § 10, § 14, stk. 1,  § 28, stk. 1, og § 35, stk. 2, i lov om  

 husdyrsygdomme, jf.
 lovbekendtgørelse nr. 381 af 7. juni 1993 fastsættes:
 § 1.  Ved BVD forstås i denne bekendtgørelse infektion  

 hos kvæg med det virus, som kan forårsage sygdommene Bovin Virus Diarre og  

 Mucosal Disease.
 Stk. 2.  Ved PI-dyr (Persistent Inficerede) forstås i  

 denne bekendtgørelse kvæg, som immunologisk tolererer BVD-virus, og som huser  

 og udskiller dette virus gennem hele deres levetid.
§ 2.  Den ansvarlige for en kvægbesætning skal ved  

 mistanke om udbrud af BVD i besætningen foretage anmeldelse herom til en  

 dyrlæge.
Vides besætningen at indeholde PI-dyr, skal anmeldelse dog ikke  

 foretages.
 Stk. 2.  Anmeldelse skal ske, når der i besætningen  

 forekommer et eller flere af nedenævnte symptomer:
 § 3.  Modtager en dyrlæge anmeldelse, jf. § 2, eller  

 får dyrlægen selv mistanke om udbrud af BVD i en besætning, som ikke vides af  

 indeholde PI-dyr, skal dyrlægen foretage undersøgelser med henblik på at  

 konstatere, om nogle dyr viser tegn på at være smittet med sygdommen.
 Stk. 2.  Hvis mistanken ikke kan afvises, skal dyrlægen  

 indsende materiale efter Veterinærdirektoratets nærmere anvisning med  

 angivelse af besætningens CHR-nummer, Materialet indsendes til Statens  

 Veterinære Insitut for Virusforskning, Lindholm.
 Stk. 3.  Når dyrlægen har modtaget meddelelse om  

 resultatet af undersøgelsen fra det i stk 2 nævnte laboratorium, underretter  

 dyrlægen den ansvarlige om dette resultat.
 § 4.  Den ansvarlige for en kvægbesætning skal sørge  

 for, at besætningens sandsynlige status med hensyn til forekomst af PI-dyr er  

 klarlagt inden udbinding og under alle omstændigheder inden den 1. juni 1996.  

 Status afklares på grundlag af tankmælksprøver og/eller blodprøver efter  

 Veterinærdirektoratets nærmere anvisning.
 Stk. 2.  De i stk. 1 nævnte prøver skal med angivelse af  

 besætningens CHR-nummer indsendes til Kvægbrugets Laboratorium, Ladelund.
 § 5.  Hvis der i en kvægbesætning er eller  

 sandsynligvis findes PI-dyr, skal den ansvarlige for besætningen give  

 meddelelse herom til alle, der kommer i kontakt med besætningen, herunder til  

 naboer med kvæg eller ejere af kvæg på nabomarker.
 § 6.  Den ansvarlige for en kvægbesætning har pligt  

 til at sørge for, at PI-dyr ikke udbindes.
 § 7.  Den ansvarlige for kvæg, der flyttes fra en  

 besætning, indsættes i en besætning, på et dyrskue, på en fælles græsgang  

 eller i en anden samling af kvæg, skal sørge for, at de dyr, der flyttes, er  

 undersøgt for og fundet fri for BVD-virus, jf. dog § 8.
 Stk. 2.  Kalve under 3 måneder, der ønskes flyttet, skal  

 endvidere være undersøgt for antistof mod BVD-virus og fundet fri herfor, jf.  

 dog § 8.
 Stk. 3.  Undersøgelserne i henhold til stk. 1 og 2 skal  

 foretages på Kvægbrugets Laboratorium, Ladelund.
Stk. 4.  Kvæg, der flyttes, jf. stk. 1, skal være  

 ledsaget af en attest (BVD-attest), der angiver resultatet af de i stk. 1 og  

 2 nævnte undersøgelser.
Attesten skal udfærdiges på en af  

 Veterinærdirektoratet godkendt formular.
 Stk. 5.  Attesten skal opbevares i mindst 3 år af den,  

 der har kvæget i sin besiddelse efter flytningen.
 § 8.  Undtaget fra bestemmelserne i § 7 er kvæg, der  

 leveres direkte til slagtning, til destruktionsanstalt eller til et  

 slagtekvægsmarked.
 Stk. 2.  Undtaget fra bestemmelserne i § 7 er endvidere  

 tyre og stude, der indsættes på eller hjemtages fra en tyrestation eller en  

 avlsstation, når de ledsages af en attestation i overensstemmelse med de til  

 enhver tid gældende regler herfor.
 Stk. 3.  Efter godkendelse fra kredsdyrlægen i hvert  

 enkelte tilfælde vil der til besætninger med specialiseret slagtekalveopdræt  

 kunne overføres kalve uden, at de i § 7, stk. 1 og 2 nævnte undersøgelser er  

 foretaget.
 § 9.  Vaccination imod BVD er kun tilladt med  

 Veterinærdirektoratets godkendelse.
§ 10.  Udgifterne ved undersøgelse af de i § 3, stk.  

 2, nævnte prøver betales af Veterinærdirektoratet.
Alle andre udgifter, som  

 afholdes i medfør af denne bekendtgørelse, er Veterinærdirektoratet  

 uvedkommende.
 § 11.  Med bøde straffes den, der overtræder § 2, stk.  

 1, § 3, § 4, stk. 1, § 5, § 6, § 7, stk. 1, 2, 4 eller 5, eller § 9.
Stk. 2.  For overtrædelser, der begås af aktieselskaber,  

 andelsselskaber, anpartsselskaber ellere lignende, kan der pålægges selskabet  

 som sådant ansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 12.  Bekendtgørelsen træder i kraft den 1. april  

 1996.
 § 13.  Bekendtgørelsen gælder ikke for Grønland.
