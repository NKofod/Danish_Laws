Bekendtgørelse  

 om udbetaling af særligt tilskud til  

  

 kommuner som følge af nedsættelse af den amtskommunale  

  

 grundskyldpromille I medfør af § 3, stk. 3, i lov nr. 1397 af 21.  

 december 2005 om ændring af lov om beskatning til kommunerne af faste  

 ejendomme  

 (Den amtskommunale grundskyldpromille for landbrugsejendomme og lignende  

 ejendomme  

 og for skovbrug), fastsættes:
 § 1.  

  

 Bekendtgørelsen omfatter de tilskud,  

 som statskassen for skatteåret 2006 yder til kommuner og amtskommuner som  

 følge  

 af nedsættelsen af den amtskommunale grundskyldpromille, jf. § 3,  

 stk. 3, i lov nr. 1397 af 21. december 2005 om ændring af lov om  

 beskatning til kommunerne af faste ejendomme.
§ 2.  

  

 Indenrigs- og Sundhedsministeriet  

 foretager opgørelsen af tilskuddene til de enkelte kommuner og amtskommuner.  

 Opgørelsen for skatteåret 2006 sker på grundlag af indberetninger fra de  

 berørte kommuner og amtskommuner om størrelsen af den samlede nedsættelse for  

 skatteåret 2006 af grundskylden i de enkelte kommuner og amtskommuner, jf.  

 § 3, stk. 3, i lov nr. 1397 af 21. december 2005 om ændring af lov  

 om  

 beskatning til kommunerne af faste ejendomme.
Indenrigs- og  

 Sundhedsministeriet  

 kan kræve nærmere dokumentation fra kommunerne med hensyn til de indberettede  

 beløb.
§ 3.  

  

 Indenrigs- og Sundhedsministeriet  

 udbetaler et foreløbigt kompensationsbeløb i 2. halvår 2006 til de berørte  

 kommuner og amtskommuner.
Ultimo 2006 foretages der en regulering af de  

 udbetalte tilskud.
Herefter foretages ikke yderligere efterregulering.
 § 4.  

  

 De  

 kommuner og amtskommuner, der modtager tilskud, skal efter Indenrigs- og  

 Sundhedsministeriets anmodning ultimo 2006 indsende en af kommunens eller  

 amtskommunens revision attesteret erklæring om, at opgørelsen af  

 nedsættelsesbeløbene for skatteåret 2006 er sket i overensstemmelse med  

 lovgivningens  

 regler.
 § 5.  

  

 Bekendtgørelsen træder i kraft den 2.  

 september 2006.
