 I Henhold til Lov af 14de April 1893 gives følgende Instruks for  

 Veterinærpolitiet ved Behandling af smitsomme Sygdomme hos Husdyrene.
I.
Almindelige Forskrifter.
A.
Angaaende Dyrlægens autoriserede Protokol.
§ 1 Naar en eksamineret Dyrlæge nedsætter sig som praktiserende Dyrlæge, skal  

 han derom underrette Amtmanden i det Amt (i Kjøbenhavn Politidirektøren), i  

 hvilket han bosætter sig, hvorefter den ved Lov om smitsomme Sygdomme hos  

 Husdyrene af 14de April 1893 § 1 anordnede Protokol vil blive ham udleveret.  

 Flytter den praktiserende Dyrlæge til et andet Amt, bliver Protokollen at  

 forevise for Amtmanden i dette Amt.
Dyrlægen maa opbevare saavel den i Brug værende Protokol som de  

 Protokoller, der maatte være udskrevne.
Ophører han at praktisere, eller  

 afgaar han ved Døden, bør protokollerne gennem Amtet indsendes til det  

 veterinære Sundhedsraad.
 Dyrlægen er forpligtet til paa Forlangende at forevise Protokollen for den  

 overordnede Veterinær, som maatte blive udsendt af Indenrigsministeriet.
I alle de Tilfælde, hvor Dyrlægen kan forudse, at han faar Brug for  

 Protokollen, skal han føre den med sig.
I uforudsete Tilfælde kan han benytte  

 et løst Ark Papir; et kort Uddrag af Forretningen bliver da senere at indføre  

 i Protokollen og det benyttede Ark Papir med Ejerens Underskrift at opbevare  

 som nummereret Bilag til Protokollen.
Tilførslen i Protokollen om de i Lovens  

 §§ 2 og 9 nævnte Sygdomme, som maatte blive Genstand for hans Undersøgelse,  

 bør ske saa nøjagtigt, at det af samme kan ses, hvor vidt den af Dyrlægen  

 stillede Diagnose af Sygdommen har været rigtig.
De vigtigste Sygdomstegn og  

 de ved Obduktioner forefundne sygelige Forandringer bør nøjagtig angives  

 saavel som enhver Omstændighed, der kan bidrage til Oplysning om Sygdommens  

 Oprindelse eller Smittens videre Udbredelse.
B.
Angaaende offentligt Tilsyn.
 Naar en Besætning paa Grund af ondartet smitsom Sygdom sættes under det  

 offentliges Tilsyn, blive følgende almindelige Bestemmelser at iagttage:
§ 2 Ved Eftersyn af Besætningen bør Dyrlægen først undersøge de sunde og  

 dernæst de angrebne Dyr.
Han bør ikke alene selv omhyggelig undgaa at  

 foranledige Smittens Udbredelse, men ogsaa give Dyrets Ejer eller den, der  

 paa Ejerens Vegne fører Tilsyn med Dyrene, den fornødne Underretning saavel i  

 denne Henseende som med hensyn til, hvad der maa iagttages for at undgaa  

 Smitte af Sygdomme, som kunne overføres paa Mennesker (Miltbrand, Snive).
§ 3.  Dyrlægen maa ved Afsondringen af de syge Dyr  

 have Opmærksomheden henvendt paa Smitstoffets Beskaffenhed og i Henhold  

 hertil vælge det Sted, hvor de angrebne hensættes, hvilket bør være saaledes  

 afspærret, at uvedkommende ikke kunne komme til de syge Dyr.
Det børe  

 forbydes de Personer, der have at gøre med de syge Dyrs Røgt og Pleje, at  

 komme i Berøring med andre Husdyr, der kunne angribes af vedkommende Sygdom.
Enhver Stald for afsondrede Dyr bør holdes tilbørlig ren.
De afsondrede  

 Dyr bør have egne Oppassere, Staldrekvisitter, Fodrings- og  

 Vandingsredskaber, som ikke maa bruges ved andre Dyr, paa hvilke Smitten kan  

 overføres.
De syge Dyrs Oppassere bør rense sig omhyggelig (navnlig ogsaa  

 Fodtøjet, dersom dette ikke skiftes), før de forlade Stalden.
Spiltove, hvori  

 syge Dyr have staaet, bør afspærres, indtil Rensningen og Desinfektionen ere  

 foretagne; ligesaa forholdes med andre Genstande, med hvilke Smitstoffet kan  

 antages at have været i Berøring.
§ 4 Intet til Besætningen hørende Dyr maa sælges eller føres uden for Stedets  

 Enemærker uden særlige Tilladelse, som gives af Politimesteren efter  

 Dyrlægens Indstilling.
Tilladelse til Salg i andet Øjemed end til  

 øjeblikkelig Nedslagtning bør kun gives paa Betingelse af, at Køberen  

 afholder Udgifterne ved det offentlige Tilsyn, som det mulig maa anses for  

 nødvendigt at paabyde med den Besætning, hvori det solgte Dyr indlemmes,  

 ligesom Køberen bør gøres opmærksom paa, at han ikke vil kunne gøre Krav paa  

 Erstatning af det offentlige, hvis hans Besætning skulde blive angreben af  

 den paagældende Sygdom.
Køberen skal altid underrettes om de Betingelser, paa  

 hvilke Tilladelsen til Salg er givet.
Dyret skal synes umiddelbart før  

 Afhændelsen; Udgifterne ved saadanne Undersøgelser ere det offentlige  

 uvedkommende.
§ 5 Slagtning af noget til Besætningen hørende Dyr maa som Regel kun finde  

 Sted paa Ejendommen og maa ikke foregaa uden for denne uden særlig Tilladelse  

 af Politimesteren.
§ 6 Enhver Besætning, som er sat under offentligt Tilsyn, skal, naar der af  

 Veterinærpolitiet er meddelt Tilladelse til, at det maa gaa paa Græs, holdes  

 tøjret eller være under nøjagtigt Tilsyn; under alle Omstændigheder maa  

 ethvert Samkvem med fremmede Dyr forhindres.
§ 7 Den i Henhold til Lovens § 8 foretagne Taksationsforretning skal afgives  

 skriftlig og med fornøden Begrundelse.
Dyret skal takseres til den Værdi, det  

 efter sin Alder, Bygning, øjeblikkelige Foderstand og øvrige Forhold skønnes  

 at ville have i Handel og Vandel, hvis det ikke var behæftet med den  

 smitsomme Sygdom, for hvilken Besætningen er stillet under offentligt Tilsyn.
I de Tilfælde, hvor det for at forhindre Smittens videre Udbredelse,  

 f.eks. ved Miltbrand, maatte være nødvendigt at tilintetgøre det døde  

 Kreaturs Hud, kan Værdien fastsættes af Dyrlægen efter Overenskomst med  

 Ejeren til Dagens Pris.
Kan Overenskomst ikke opnaas, bør Dyrlægen tilkalde 2  

 uvillige Mænd og foretage Vurdering sammen med dem.
 Der bør vaages over, at der ikke ved Taksationen gives nogen Anledning til  

 Smittes Udbredelse.
Obduktionsberetningen over de Dyr, der nedslaas ved offentlig  

 Foranstaltning, undertegnes, foruden af den obducerende Dyrlæge og den  

 tilstedeværende Politifunktionær, tillige af den Dyrlæge, som mulig maatte  

 være tilkaldt af Ejeren, for saa vidt han er enig med Obducenten; i modsat  

 Fald skal den af Ejeren tilkaldte Dyrlæge indsende sin særskilte Erklæring  

 til Politimesteren.
Bliver det nødvendigt at indhente det veterinære  

 Sundhedsraads Afgørelse, maa den obducerende Dyrlæge give fornøden Anvisning  

 til den hensigtsmæssigste Opbevaring af de paagældende Organdele, som  

 derefter uopholdelig skulle indsendes til Raadet.
§ 8 Naar Dyr med smitsomme Sygdomme nedslaas eller dø, skulle de nedgraves  

 eller på anden betryggende Maade destrueres; Nedgravningen bør ske paa et  

 afsides liggende Sted, og Graven skal være saa dyb, at Kadaveret kan blive  

 dækket af mindst 4 Fod Jord.
Paa Kadaverdelene kastes rigelig Kalk.
 Naar det tillades, at Huden benyttes, bør den straks underkastes  

 Desinfektion paa Stedet, f. eks. ved Nedlægning i Kalkmælk, jfr. § 16, og  

 derefter under fornøden Forsigtighed bringes direkte til et Garveri.
§ 9 Tilsynet med Overholdelsen af de trufne Forholdsregler paahviler Politiet,  

 men Dyrlægen har at underrette Politimesteren om, hvad der kommer til hans  

 Kundskab angaaende Overtrædelse af de givne Forskrifter.
Saafremt Dyrlægen  

 formener, at de engang trufne Forholdsregler bør skærpes eller lempes, skal  

 han straks derom gøre Indstilling til Politimesteren.
Hvor ofte Dyrlægen paa  

 det offentliges Vegne skal efterse en Besætning, maa bero paa Sygdommens  

 Beskaffenhed, dens Udbredelse og de stedlige Forhold; han skal gøre motiveret  

 Indstilling til Politimesteren, naar han anser det nødvendigt at udføre flere  

 Eftersyn end de for hver enkelt Sygdom fastsatte.
Naar Dyrlægen anser  

 Sygdommen for hævet, skal han derom gøre Anmeldelse til Politimesteren.  

 Besætningen maa ikke frigives, forinden den ved Eftersyn af Dyrlægen er  

 befunden fuldkomment sund og Desinfektionen er forsvarlig udført.
§ 10 Dyrlægens Indberetning skal være ledsaget af en Indstilling om de  

 Forholdsregler, som det maa anses for nødvendigt at træffe til Sygdommens  

 Undertrykkelse og Forhindring af Smittens Udbredelse; det bør af  

 Indstillingen fremgaa, hvorledes de foreslaaede Forholdsregler skulle bringes  

 til Udførelse paa det paagældende Sted.
Dyrlægens første Indberetning skal indeholde fornøden Oplysning om den  

 paagældende Besætnings Størrelse.
Den Indberetning, hvori Dyrlægen  

 indstiller, at det offentliges Tilsyn hæves, skal, for saa vidt saadant ikke  

 fremgaar af tidligere Indberetninger, indeholde Oplysning om Sygdommens  

 Forløb, hvor mange Dødsfald der ere indtrufne, og andet lignende, der kan  

 tjene til Belysning af Sygdommens Gang.
§ 11 Politimesteren bør ordentligvis ikke sætte nogen Besætning under  

 offentligt Tilsyn, forinden den er undersøgt af en Dyrlæge og dennes  

 Indberetning om Udfaldet af undersøgelsen foreligger.
Af det i Politiretten  

 afsagte Dekret, der maa indeholde nøjagtige oplysninger om de paabudte  

 Foranstaltninger, skal der gives Ejeren eller den, der paa hans Vegne fører  

 Tilsyn med Dyrene, en Afskrift, for saa vidt angaar de ham af Politimesteren  

 givne Paalæg.
§ 12 For saa vidt Politimesteren for at forhindre Smittes Overførelse til  

 Mennesker, jfr.
Justitsministeriets Cirkulære af 1ste Oktober 1887, maatte  

 finde Anledning til at anordne særlige Forholdsregler, bør det af Sagen  

 fremgaa, at det er i dette Øjemed, at slige Foranstaltninger ere trufne, og  

 at det er sket efter Indstilling af vedkommende Distriktslæge eller Fysikus.
§ 13 Den Indberetning, der i Henhold til Lovens § 4 uden Ophold af  

 Politimesteren skal indsendes gennem Amtet til Indenrigsministeriet, skal  

 være ledsaget af en Udskrift af Politiprotokollen, bilagt med samtlige de til  

 Protokollen fremlagte Dokumenter in originali eller i Afskrift.
Naar det  

 Dekret, hvorved en Besætning er blevet stillet under offentligt Tilsyn,  

 hæves, hvilket bør ske ved en Tilførsel til Politiprotokollen, skal  

 Indberetning derom uden Ophold paa samme Maade indsendes til  

 Indenrigsministeriet, ligeledes ledsaget af en Udskrift af Politiprotokollen,  

 bilagt med de senere til Protokollen fremlagte Dokumenter in originali eller  

 i Afskrift.
§ 14 Naar en smitsom Kreatursygdom optræder iblandt de i offentlige Slagtehuse  

 eller lukkede Kvægtorve opstaldede Husdyr, vil det bero paa Omstændighederne,  

 hvor vidt der i en eller flere Henseender af Indenrigsministeriet vil kunne  

 indrømmes Lempelser i de i nærværende Instruks indeholdte Bestemmelser.
C.
Angaaende Desinfektion.
§ 15 Forud for Anvendelsen af egentlige Desinfektionsmidler maa stedse gaa en  

 grundig Rensning, hvorved maa iagttages, at alt indtørret Smuds maa fjernes  

 ved afskrabning og Afskrubning med koghed opløsning af Sæbe eller Soda.
Hvor  

 Afløbsforholdene tillade det, bør til Slutning foretages en grundig  

 Udskylning.
§ 16 Af kemiske Desinfektionsmidler kan benyttes:
Klorkalk.
Dette Middel anvendes udrørt i Vand, i Almindelighed i Forholdet  

 1 : 50. Klorkalken maa helst udrøres lidt efter lidt med koldt Vand,  

 hvorefter der tilsættes varmt Vand, saaledes at Vædsken faar en Temperatur af  

 omtrent 40-50 grader C.
Hvis man ønsker at have en klar Opløsning, kan  

 Vædsken sies gennem et Stykke lærred.
Klorkalkvandet bør anvendes umiddelbart  

 efter den ovenfor omtalte Rensning, da dets Virkning er stærkest, naar  

 Bakterierne ere fugtede.
Karbolsyre.
Sædvanlig bør anvendes den raa Karbolsyre (acid. carbol.  

 crudum efter vetr.-farmakopeen). Den opløses i forholdet 5 : 100 i lunkent  

 Sæbevand af omtrent 3 pCt.
Styrke.
Den rene Karbolsyre bør kun anvendes til  

 Genstande, der kunne frygtes at ville tage Skade af den raa Syre (Klæder,  

 Dækkener o. lign.).
Sublimat, opløst i kogt Vand i Forholdet 1 : 1000 med Tilsætning af  

 Kogsalt (jfr.
Forskriften i vetr.-farmakopeen).Sublimatopløsningen kan dog  

 ikke bruges til kalkede Vægge, ikke heller til Metalgenstande eller til  

 æggehvideholdige og svovlholdige Stoffer (Blod og Gødning), ligesom den ej  

 heller maa tilberedes i Metalkar.
Paa Grund af Sublimatets store Giftighed  

 maa det kun anvendes under Dyrlægens personlige Kontrol, og der maa vaages  

 over, at Sublimatet efter fuldendt Desinfektion atter omhyggeligt fjernes fra  

 de desinficerede Genstande ved Afskylning med Vand.
Kalk.
Dette Middel anvendes bedst udrørt med Vand som den saakaldte  

 Kalkmælk.
Denne maa helst tilberedes frisk og i Forholdet 1 Del brændt  

 ulæsket Kalk til 8 Dele Vand, dog kan ogsaa til Kalkmælkens Tilberedning  

 benyttes læsket Kalk, naar denne er opbevaret i kule og findes af god  

 Beskaffenhed.
Klorrygning.
Dette Middel bør ikke anvendes alene, men i Forbindelse med  

 et af de andre Midler, der da i Reglen bør gaa forud.
Før Klorrygningen maa  

 Vægge og Genstande i Lokalet fugtes rigeligt.
Klorluften udvikles ved at  

 sætte 4 Dele raa Saltsyre til en Blanding af 3 Dele Klorkalk, udrørt med 3  

 Dele Vand.
For hver Kubikmeter Staldrum (a ca. 32 Kubikfod) maa anvendes 25  

 Gram Klorkalk (det bliver henved 1/2 Pd.
Klorkalk til hvert Spiltov). De Kar,  

 hvori Klorkalkvællingen anbringes, maa ikke fyldes saa stærkt, at Vædsken kan  

 bruse over, naar Syren tilsættes: de maa stilles højt og i omtrent lige stor  

 Afstand fra hverandre.
Lokalet maa være godt tættet og holdes lukket mindst 8  

 og helst 24 Timer, hvorefter det udluftes.
§ 17 Af thermiske Desinfektionsmidler kan anvendes: Flammeild til Desinfektion  

 af ildfaste Genstande.
 Ophedning i tør Luft (Bagerovn), hvorved Temperaturen børe være mindst 100  

 grader C.
Kogning i Vand.
I Vandet bør opløses Soda (omtrent 2 pCt.), saafremt de  

 Genstande, der skulle desinficeres, kunne taale det.
 Strømmende Vanddampe.
§ 18 Med hensyn til Fremgangsmaaden ved Udførelsen af Desinfektion bemærkes  

 endvidere:
a.
Hvad der skal desinficeres, holdes under betryggende Afspærring, indtil  

 Desinfektionen er fuldført.
b.
Staldbundens Desinfektion vil ved de fleste Sygdomme kræve særlig  

 Opmærksomhed.
Den bør først omhyggelig renses, saaledes at alle Gødningsdele  

 fjernes.
Hvis den er brolagt, maa ogsaa den mellem Stenene nedtraadte Gødning  

 omhyggelig opkradses og fjernes.
Er ingen særlig Forskrift givet, bør  

 Desinfektionen derefter udføres ved at overhælde hele Gulvfladen med en  

 rigelig Mængde Kalkvælling eller Klorkalkopløsning.
Ved forskellige Sygdomme, navnlig ved Miltbrand og Svinedifteritis, kan  

 det være nødvendigt for saa vidt Gulvet ikke er uigennemtrængeligt, at  

 opbryde det og udgrave et Spadeslag Jord og paaføre ny Fyld.
Brostenene maa  

 omhyggelig renses og afskylles og derefter, hvis forholdene gøre det  

 ønskeligt, neddryppes i Kalkmælk.
c.
Ved Desinfektion af murede Vægge, gibsede Lofter og deslige bør løse  

 Dele af Murværket, der kunne dække for Revner og Huller, fjernes før  

 Anvendelsen af Desinfektionsmidlet, og efter Desinfektionen bør behørig  

 Udspækning og Hvidtning foretages.
d.
Den i Stalden værende Gødning og andet Affald bør samles og blandes med  

 rigelig Kalkmælk, forinden den henlægges, eller - for saa vidt det ved  

 enkelte Sygdomme forlanges - straks nedgraves.
 Ailebeholdere og Afløbsrender renses og desinficeres derefter med  

 Klorkalkopløsning.
 Staldredskaber og Transportmidler maa ligeledes omhyggelig renses og  

 derpaa nedlægges i eller overvadskes med Klorkalkopløsning.
Desinfektion af en Stald bør i Almindelighed afsluttes med Kalkning af  

 Vægge og Loft: Lokalet skal derefter udluftes, indtil det er fuldstændig  

 tørt.
I Stedet for Kalkning kan ogsaa for Træværkets Vedkommende anvendes  

 Overstrygning med Tjære.
Da en rigelig Adgang for Dagslyset, navnlig  

 Sollyset, befordrer alle Smitstoffers Ødelæggelse, bør Dyrlægen drage omsorg  

 for, at saadan Adgang saa vidt muligt finder Sted.
 Dyrlægen bør have sin Opmærksomhed rettet paa, at Mælk let beskadiges ved  

 at paavirkes af stærkt lugtende Desinfektionsmidler (Klorkalk, Karbolsyre),  

 og derfor tilraade, at Mælkebeholderne anbringes uden for Stalden, saa længe  

 Lugten er stærk.
e.
Huder, Skind og deslige maa helst desinficeres ved Nedlægning i  

 Kalkmælk, Karbol- eller Sublimatopløsning.
Uld, Fæhaar og deslige skal  

 renvadskes, helst i varm Sodalud, og tørres i Luften; ogsaa tør Ophedning kan  

 anvendes.
 Stalddækkener og Seletøj renvadskes i varm Sodalud og lufttørres godt.  

 Seletøj kan efter Rensningen indsmøres med Kreolin eller Lysol og derefter  

 med et Fedtstof.
Genstande, der ikke kunne taale nogen som helst Behandling med kemiske  

 Desinfektionsmidler, f. eks.
Foderstoffer, skulle, for saa vidt det ikke er  

 nødvendigt at tilintetgøre dem, udsættes for Luftens Paavirkning i saa stort  

 Omfang som muligt i mindst 24 timer.
f.
Desinfektion af Dyr foretages ved omhyggelig Renselse af tilsmudsede  

 Legemsdele, særlig Hove og Klove, hvorefter der foretages Afvadskning af hele  

 Kroppen med en desinficerende Opløsning.
Hertil kan foruden de nævnte Midler  

 ogsaa anvendes Kreolin og Lysolvand g.
Desinfektion af Mennesker.
Fodtøj og Ydertøj samt Hovedbedækning maa  

 aftages og underkastes Desinfektion.
For linnede og uldne Tings Vedkommende  

 sker denne bedst ved Vadskning eller Ophedning og Udluftning.
Fodtøj renses  

 og afvadskes med en desinficerende Opløsning.
Ubedækkede Legemsdele bør  

 afvadskes omhyggeligt med Sæbevand og bades med en desinficerende Opløsning.
§ 19 For saa vidt det efter Dyrlægens Formening maa anses for nødvendigt at  

 tilintetgøre smittefarlige Genstande, saasom Foder, Staldrekvisitter o.  

 lign., skal Dyrlægen af Politimesteren afgive særlig motiveret Indstilling  

 derom: Tilintetgørelsen maa ikke finde Sted, forinden Politimesterens  

 Approbation paa Indstillingen foreligger.
Til ekstraordinære Foretagender,  

 der skønnes at ville medføre betydelige Udgifter, saasom Opførelse af Rum til  

 smittede Dyrs Afspærring (jfr.
Lovens § 17), bør Indenrigsministeriets  

 Samtykke indhentes.
II.
Særlige Forskrifter.
A.
Angaaende de i Lov af 14de April 1893 § 2 (ondartede) og § 9  

 (Hundegalskab) nævnte Sygdomme.
 Miltbrand.
§ 20 Det offentlige Tilsyn omfatter hele den paa Ejendommen værende  

 Husdyrbestand.
§ 21 For saa vidt hestebesætningen ikke har været angreben, kan denne benyttes  

 ogsaa uden for Stedets Enemærker; saafremt hestene have staaet i Stald sammen  

 med de af Sygdommen angrebne Dyr, skulle de dog forinden tilbørlig renses for  

 Gødning og lign., og de maa i faa Tilfælde ikke indstaldes paa fremmede  

 Steder.
Saa længe det offentliges Tilsyn varer, paalægges det Ejeren at  

 anmelde ethvert nyt mistænkeligt Sygdomstilfælde eller Dødsfald i sin  

 Besætning for Dyrlægen.
Hvor denne ikke nærer Tvivl om Sygdommens Natur,  

 fordres der ikke Obduktion ved ethvert nyt forekommende Tilfælde.
§ 22 Den befalede Afsondring af de angrebne Dyr skal gennemføres saa  

 fuldstændigt som muligt; om fornødent aflaases det Rum, hvor de hensættes.  

 Der maa omhyggeligt vaages over, at sunde Dyr, navnlig Svin, Hunde, Katte og  

 Fjerkræ, ikke komme til dette Rum eller til Gødningen af de syge Dyr, til de  

 døde dyr, som endnu ikke ere nedgravede, eller til Genstande, som ere  

 besudlede med Blod eller raad fra de angrebne, hvilke Genstande saa hurtigt  

 som muligt maa fjernes fra Stalden og desinficeres eller nedgraves.
§ 23 De døde Dyr maa ikke afhudes, men skulle straks nedgraves med Hud og Haar,  

 se § 7, og det maa omhyggelig paases, at Transporten af de døde Dyr foregaar  

 saaledes, at der ikke spildes Blod, Gødning eller andre lignende  

 smittefarlige Genstande; skulde dette dog være sket, maa der straks foretages  

 fornøden Rensning og Desinfektion.
Det Sted, hvor de døde Dyr ere nedgravede,  

 skal desinficeres med Kalk, holdes indhegnet i mindst 1 Aar og maa i denne  

 Tid ikke benyttes.
Rensning og Desinfektion af den Del af Stalden, hvor de  

 syge Dyr have staaet, og de Genstande, hvormed de have være i Berøring, maa  

 ske straks efter Bortflytningen af de syge Dyr.
I Spiltove, hvor syge Dyr  

 have staaet, og paa Steder, der ere blevne besudlede med Blod og andet Affald  

 fra de syge eller slagtede Dyr, skal Gulvet renses og desinficeres særdeles  

 omhyggeligt (se § 18 b.). Hvis Sygdommen udbryder paa ny, efter at Tilsynet  

 er hævet, bør Gulvet, hvis dette ikke er uigennemtrængeligt, straks udgraves  

 mindst et spadeslag dybt, hvorefter ny Fyld bliver at paaføre.
Den borttagne  

 Jord skal nedgraves.
Saa snart det kan lade sig gøre, skal hele Stalden  

 renses og eventuelt desinficeres.
Hvis Sygdommen kun har vist sig med et  

 enkelt Tilfælde eller paa et bestemt Sted i Stalden vil det dog efter  

 Omstændighederne være tilstrækkeligt, at den egentlige Desinfektion  

 indskrænkes til det paagældende Sted, og at den øvrige Del af Stalden grundig  

 renses; er Sygdommen optraadt mere spredt i Stalden, maa der udføres en  

 fuldstændig Desinfektion af samme.
§ 24 Gødningen af de syge Dyr skal nedgraves og dækkes rigeligt med Kalk,  

 forinden Kulen tilkastes.
Saafremt det kan paavises, hvor et sygt Dyr paa  

 Marken har kastet Ekskrementer, blive disse at opsamle og nedgrave tillige  

 med den umiddelbart under dem liggende Jord.
Den Del af Møddingpladsen, hvortil Gødningen, forinden det offentlige  

 Tilsyn blev dekreteret, er bleven udført fra den Del af Besætningen, i  

 hvilken Sygdommen har vist sig, skal afspærres for uvedkommende Personer og  

 for Dyr af Stedets øvrige Husdyrbesætning.
Saafremt det kan paavises, hvor  

 den Gødning er henlagt, som Dyret har afsat under sin Sygdom, forinden dennes  

 Natur bestemt blev konstateret, bliver denne Gødning at nedgrave efter at  

 være blandet med Kalk.
§ 25 Af Desinfektionsmidler bør navnlig anvendes Klorkalk og Karbolsyre;  

 Sublimat bør kun anvendes, hvor særlige Omstændigheder tale derfor.  

 Klorrygning er altid unødvendig.
Det er ikke fornødent at tilintetgøre  

 Foderstoffer, der ikke have været i direkte Berøring med de syge Dyr eller  

 ikke kunne antages at være blevne besudlede med Udtømmelser af de syge Dyr.
§ 26 Der bør strengt vaages over, at der ikke sker nogen som helst økonomisk  

 Anvendelse af de døde Dyr.
 Mælken af de syge Dyr maa ikke benyttes til Føde for Mennesker eller Dyr.
Mælken af den sunde Del af Besætningen kan Ejeren derimod - for saa vidt  

 ikke anderledes bestemmes af Sundhedspolitiet - uhindret disponere over paa  

 Betingelse af, at han forpligter sig til at holde et vaagent Øje med  

 Besætningens Sundhedstilstand og til øjeblikkelig at afsondre de Dyr, der  

 maatte frembyde mistænkelige Sygdomstegn, saasom tabt Ædelyst, ophørt  

 Drøvtyggen, formindsket Mælkeydelse og lign.; Mælken af de Dyr, der saaledes  

 maatte blive afsondrede, maa ikke blandes med Mælken af de sunde Dyr.
Findes  

 der ved Sygdommens Udbrud mælk fra det eller de angrebne Dyr i den paa Stedet  

 værende Beholdning af Mælk (Fløde, Valle og Kærnemælk derunder indbefattet),  

 maa denne Beholdning ikke benyttes til Føde for Mennesker og ikkun gives til  

 Dyr efter forinden paa Stedet at være bleven kogt.
§ 27 Sunde Dyr i Besætningen kunne slagtes paa Ejendommen, naar de umiddelbart  

 forinden ere undersøgte af Dyrlægen og befundne sunde.
De kunne ogsaa med  

 Veterinærpolitiets Tilladelse og paa de af dette for Transporten fastsatte  

 Betingelser bortføres fra Ejendommen til øjeblikkelig Nedslagtning; Dyrene  

 skulle, forinden de føres bort fra Ejendommen, undersøges af en Dyrlæge, og  

 Slagtningen skal foregaa under Dyrlægekontrol; de derved foranledigede  

 Omkostninger ere det offentlige uvedkommende.
§ 28 Kommer Dyrlægen til Kundskab om, at der i den Besætning, i hvilken han har  

 konstateret Miltbrand, kort forud er foretaget Slagtning af Kreaturer paa  

 Grund af pludselig indtraadt og ubekendt Sygdom, skal han søge at skaffe  

 Organer eller Organdele (Milt, Nyre, eller for saa vidt intet af de indre  

 Organer kan erholdes, en Lymfekirtel) til stede af disse Dyr og tilvejebringe  

 Præparater til mikroskopisk Undersøgelse, for at det om muligt kan blive  

 oplyst, om disse Dyr ogsaa have været angrebne af Sygdommen.
Kan Dyrlægen  

 ikke selv foretage den mikroskopiske Undersøgelse eller faa den udført af en  

 anden Dyrlæge, indsendes Præparatet til Veterinærfysikus.
Indtil Spørgsmaalet  

 om Sygdommens Natur er afgjort, maa Kroppen ikke sælges eller benyttes.
§ 29 Personer, som have Saar paa Hænderne eller i Ansigtet, maa ikke benyttes  

 til Oppassere ved de syge Dyr.
 Personer, som paa den blottede Hud maatte blive overstænkede med Blod,  

 Raad eller andre Vædsker fra det syge Dyr, maa straks afvadske Stedet med  

 Sæbevand og derefter med Karbolvand eller anden desinficerende Opløsning.  

 Naar Sygdommens Tilstedeværelse er erkendt, skal der sørges for, at der er  

 Desinfektionsmidler til Stede.
 Er nogen bleven smittet, skal Dyrlægen opfordre Husbonden til at drage  

 Omsorg for, at den paagældende straks tages under Lægebehandling, eller om  

 fornødent indberette Sagen til Politimesteren.
 Personer, som komme til den Del af Husdyrbesætningen, i hvilken Sygdommen  

 har vist sig, maa hver Gang, de forlade Stalden, rense Hænder og skifte eller  

 i hvert rense Fodtøj.
§ 30.  (* 1) Det offentlige Tilsyn skal vedvare mindst 4 Uger efter, at Sygdommen maa  

 anses for at være ophørt (Død eller Helbredelse).
§ 31 Dyrlægen bør som Regel paa det offentliges Vegne foretage Eftersyn af  

 Besætningen 2 Gange i den første Uge efter Sygdommens Udbrud; ved det andet  

 Eftersyn bør Dyrlægen forvisse sig om, at Desinfektionen af de umiddelbart  

 besudlede Steder og Genstande (jfr. § 23) er forsvarlig udført.
Saafremt  

 intet nyt Sygdoms- eller Dødstilfælde anmeldes, behøves intet yderligere  

 Dyrlægetilsyn for Slutningseftersynet.
Henstår det syge Dyr i Besætningen,  

 maa det tilses 1 Gang ugentlig.
§ 32 Bliver det nødvendigt at dekretere offentligt Tilsyn paa Grund af  

 Formodning om, at Smitten kan være overført fra en Besætning til en anden,  

 vil det være tilstrækkeligt, at der nedlægges Forbud mod Bortfjernelse af  

 noget til Besætningen hørende Dyr uden særlig Tilladelse af  

 Veterinærpolitiet, og at det paalægges Ejeren straks at anmelde ethvert  

 mistænkeligt Sygdomstilfælde.
Særlig Agtpaagivenhed maa vises over for det  

 eller de Dyr, der have været særlig udsatte for Smitte.
Saafremt ingen Sygdom  

 indtræder, kan Tilsynet hæves efter 10 Dages Forløb.
Som smittemistænkte  

 ville de Dyr være at anse, der i de sidste 5 Dage have været i Berøring med  

 Dyr angrebne af Miltbrand, med deres Udtømmelser eller med Genstande, der  

 have været besudlede med disse.
 Mund- og Klovesyge.
 § 33.  (* 2).
 Det offentlige Tilsyn omfatter samtlige paa Ejendommen værende klovbærende  

 Husdyr samt Heste.
 § 34.  (* 2).
Ved Indgangen til den Gaard eller det Hus, i hvilket Besætningen findes,  

 skal der ved Politiets Foranstaltning anbringes en Tavle med tydelig  

 Angivelse: »Mund- og Klovesyge.
Adgang forbydes uvedkommende«.
 § 35.  (* 2).
Det forbydes at bringe noget af de under offentligt Tilsyn stillede Dyr  

 bort fra Ejendommen uden særlig Tilladelse fra Veterinærpolitiet.
Dog skal  

 det, naar Sygdommen ikke er optraadt i Hestebesætningen, være Ejeren tilladt  

 at bruge sine Heste uden for Ejendommens Grænser, naar de paa Ejendommen  

 holdes strengt afsondrede fra de klovbærende Dyr.
For saa vidt Hestene have  

 været udsatte for Smitte ved Gødning fra klovbærende Dyr, skulle de, forinden  

 de bruges uden for Ejendommen, tilbørlig renses og desinficeres paa de  

 besudlede Legemsdele.
Hestene maa paa fremmed Sted ikke indsættes i en Stald,  

 hvor der findes klovbærende Dyr.
Have Hestene paa Ejendommen staaet i Stald  

 med klovbærende Dyr, maa de ikke indsættes paa fremmed Sted.
Naar Sygdommen  

 er hævet og Desinfektionen foretagen, kunne Hestene, uanset at det offentlige  

 Tilsyn endnu ikke er hævet (jfr. § 42), indstaldes paa fremmede Steder.
 Intet til Ejendommen hørende Køretøj maa benyttes uden for Ejendommen,  

 medmindre det forinden er omhyggelig renset for al vedhængende Gødning og  

 anden Urenlighed.
 Gaardspladsen skal holdes omhyggelig ren.
 § 36.  (* 2).
De af Sygdommen angrebne Dyr skulle altid, og de Dyr, der have været  

 udsatte for Smitte, i Reglen holdes i Hus.
Tillades det, at Dele af en  

 angreben Besætning gaa paa Græs, maa Dyrene holdes tøjrede eller bevogtes  

 saaledes, at de ikke kunne komme paa Naboens Marker eller alfar Vej, og faa  

 snart noget Dyr maatte vise Tegn til at være sygt, skal det straks sættes i  

 Hus.
Afsondring af de syge Dyr fordres i Reglen ikke, men kan dog paabydes  

 under saadanne Forhold, hvor der skønnes at være Udsigt til, at Sygdommen  

 herved kan begrænses.
 Fjerkræ skal holdes borte fra Steder, hvor det kan komme i Berøring med  

 Gødning eller andet Affald fra klovbærende Dyr.
Gaardens Hunde skulle holdes bundne.
Naar særlige Omstændigheder tale  

 derfor, kan undtagelse herfra tillades af Politimesteren.
 Hvis Ejeren maatte ønske det og Veterinærpolitiet intet derimod finder at  

 erindre, kan Sygdommen ved Indpodning overføres paa hele Besætningen eller  

 paa Dele af samme.
 § 37.  (* 2).
Ejeren skal drage Omsorg for, at uvedkommende Personer ikke faa Adgang til  

 staldene, Møddingpladsen og saa vidt muligt heller ikke til Gaarden.
Fremmede  

 klovbærende Husdyr maa ikke komme i Gaarden, og fremmede Heste maa ikke  

 indstaldes der; dog kan Indstaldning af fremmede Heste tillades, naar der paa  

 Ejendomme maatte forefindes en fra Avlsgaarden fuldstændig isoleret Stald.  

 Ingen af Folkene paa Gaarden maa komme til fremmede Husdyr.
De Steder, hvor  

 de syge Dyr staa, bør holdes saa rene som muligt.
De Personer, der have  

 malket de syge Dyr, skulle vadske sig omhyggeligt, forinden de forlade  

 Stalden.Dyrlægen bør tilraade, at de syge Dyrs Yver og Patter før Malkningen  

 afvadskes med varmt Sæbevand.
I de Stalde, hvori der findes syge Dyr, maa der  

 ikke komme andre af Gaardens Folk end de, der ere nødvendige til Dyrenes  

 Røgt, og der bør vaages over, at disse Personer ikke forlade Ejendommen uden  

 at have vadsket sig, desinficeret Hænderne og skiftet Fodtøj og Overtøj.  

 Saafremt Tyende skifter fra Gaarden, medens Besætningen staar under  

 offentligt Tilsyn, skal dets Arbejdstøj desinficeres; for de Genstandes  

 Vedkommende, der kunne taale det, bør denne Desinfektion ske ved Kogning.
 § 38.  (* 2).
Mælk og Fløde, saavel af de syge som af de tilsyneladende sunde Dyr, maa  

 ikke føres bort fra Ejendommen uden i kogt Tilstand.
Mælk og Fløde af de syge  

 Dyr maa heller ikke paa selve Ejendommen benyttes til Føde for Mennesker uden  

 i kogt Tilstand.
Under særlige Forhold (f.
Eks. ved Mælkehandel i Byerne) kan  

 med Indenrigsministeriets Tilladelse i Stedet for Kogning træde betryggende  

 Pasteurisering. 8 Dage efter, at Desinfektionen er fuldført, vil det kunne  

 tilstedes, at Mælk og Fløde bortføres fra Ejendommen i raa Tilstand.
 § 39.  (* 2).
Hø og Halm maa ikke bortføres fra Ejendommen, saa længe det offentlige  

 Tilsyn varer; hvis de nævnte Genstande have været særlig udsatte for Smitte,  

 maa de ej heller senere bortbringes fra Ejendommen.
Sække eller anden  

 Emballage, der har været benyttet til Klid eller andre Foderstoffer, maa ikke  

 bortbringes fra Ejendommen, uden forud at have været underkastet Kogning.
 § 40.  (* 2).
Gødningen fra den angrebne Del af Besætningen skal henlægges paa en særlig  

 Del af Møddingstedet eller paa et andet passende Sted og maa saa vidt muligt  

 daglig bestrøs med Melkalk eller overhældes med Kalkmælk.
Naar Sygdommen er  

 hævet, kan Gødningen udføres paa Jorden, saafremt dette kan ske, uden at den  

 føres ad alfar Vej.
I modsat Fald kan dens udbringelse paa Jorden kun  

 tillades under Iagttagelse af saadanne Forskrifter, som findes at yde  

 betryggende Sikkerhed mod Smitteudbredelse ved Transporten, hvilket i ethvert  

 givet Tilfælde afgøres af Veterinærpolitiet.
Dog kan Gødningen udføres fra  

 Ejendommen, naar den har henligget urørt paa Møddingstedet et halvt Aar,  

 efter at Sygdommen er hævet.
Gøre Forholdene det nødvendigt, at Gødningen  

 fjernes daglig eller efter kort tids forløb, f.eks. ved købstadsejendomme,  

 bør gødningen desinficeres før Udbringelsen af Stalden ved rigelig  

 Tilblanding af Kalk eller andet passende Desinfektionsmiddel.
Gødningens  

 Bortbringelse fra saadanne Steder bliver i øvrigt nærmere at ordne af  

 Veterinærpolitiet under Hensyn til de lokale Forhold.
Naar Møddingspladsen er  

 bleven tømt for Gødningen, skal Pladsen fejes ren og overhældes rigelig med  

 Melkalk eller Kalkmælk.
 § 41.  (* 2).
 Slagtning af de under offentligt Tilsyn staaende Dyr maa kun finde Sted  

 paa Ejendommen under behørig Kontrol og efter forudgaaet Dyrlægeundersøgelse.  

 De ved Slagtningen beskæftigede Personer og de Redskaber, der have været  

 benyttede dertil, skulle desinficeres.
 Kødet af de syge Dyr maa ikke bortbringes fra Ejendommen; Klovene skulle  

 nedgraves og Huderne desinficeres og derefter bringes direkte til et Garveri.  

 Hovederne og Tungerne skulle enten nedgraves eller koges paa Stedet.
Kroppene af Kvæg, Faar og Geder, der forinden Slagtningen ere befundne  

 sunde, kunne frit bortbringes, men Huderne og Klovene skulle forinden  

 desinficeres.
Kroppene af Svin, der forinden Slagtningen ere befundne sunde,  

 kunne, naar de ere behørig skoldede og rensede, ligeledes bortbringes fra  

 Ejendommen.
 § 42.  (* 2).
 Dyrlægen maa ikke erklære Sygdommen for hævet, forinden han ved et  

 omhyggeligt Eftersyn af ethvert klovbærende Dyr, navnlig Kvæget, har  

 forvisset sig om, at intet af Dyrene frembyder Symptomer paa den egentlige  

 Sygdom; Tilstedeværelse af Følgesygdomme saasom Klovbrandbyld efter  

 Yverbetændelse skal ikke være til Hinder for, at Sygdommen erklæres for  

 hævet, men Dyr, der lide af saadanne Følgesygdomme, skulle forinden  

 afsondres.
 § 43.  (* 2).
Naar Sygdommen erklæres for hævet, skal der foretages omhyggelig  

 Desinfektion af Staldene og af de Genstande, der have været i Berøring med de  

 syge Dyr, deriblandt ogsaa Staldfolkenes Klæder, samt af de Steder uden for  

 Stalden, hvor Gødning fra de syge Dyr har været henlagt eller er bleven  

 spildt.
Klovene af de Dyr, der have været angrebne af Sygdommen, bør  

 afvadskes med desinficerende Opløsning.
Desinfektionen maa foretages med størst mulig Omhu efter de foran  

 foreskrevne almindelige Regler.
Den maa omfatte alle udvendige Flader samt  

 Ailebeholdere og Afløbsrender m. m.; alle Fuger og Revner i og under  

 Træbeklædningen maa gøres tilgængelige for Desinfektionsvædskens Paavirkning,  

 eventuelt ved Frabrydning af Træbeklædningen.
Stenbroen behøver i  

 Almindelighed ikke at opbrydes, men Fugerne mellem Stenene maa omhyggelig  

 opkradses.
Hvis Stalden helt kan rømmes, bør der tillige anvendes  

 Klorrygning.
Hvis der findes Stængeloft over Stalden, bør dette renses saa  

 omhyggeligt som muligt, og det bør paalægges Ejeren, naar loftet er tømt, at  

 aftage Stængetræerne og foretage en omhyggelig Desinfektion af disse.
Det bør  

 paalægges Ejeren, selv om Loftet er tæt, at foretage en Rensning af  

 Foderloftet, naar dette er blevet tømt.
 § 44.  (* 2).
Efter at Desinfektionen af Stalden er foretagen, maa Besætningen endnu  

 henstaa under offentligt Tilsyn i 3 Uger.
Tilsynet maa ikke hæves, forinden  

 der efter Udløbet af de tre Uger er foretaget en ny Udrensning af Staldbunden  

 med Paahældning af Kalkmælk og Hvidtning af Stalden samt en Afvadskning af de  

 Dyr, der have været angrebne af Sygdommen, med en desinficerende Opløsning,  

 f.
Eks.
Sapo-Karbol, eller i ethvert Tilfælde med en lunken Opløsning af Soda  

 eller Sæbe; hvis Ejeren maatte ønske det, kan en almindelig Arsenikvadskning  

 træde i Stedet herfor.
 § 45.  (* 2).
 Saa vidt muligt maa Dyrlægen personlig have Tilsyn med, at Desinfektionen  

 udføres forsvarligt: kan dette ikke ske, maa en politifunktionær føre  

 Tilsynet dermed.
 § 46.  (* 2).
De angrebne Besætninger blive ordentligvis at tilse af en Dyrlæge paa det  

 offentliges Vegne 2 Gange den første Uge og 1 Gang i hver af de følgende  

 Uger, indtil Sygdommen er hævet og Desinfektion foretagen, og derefter 1  

 Gang, forinden Tilsynet endelig hæves.
Saafremt Sygdommen vinder almindelig  

 Udbredelse, kan Tilsynets hyppighed dog af Politimesteren indskrænkes.
 § 47.  (* 2).
 Naar en Besætning er bleven stillet under offentligt Tilsyn paa Grund af  

 smittefarligt Samkvem med en angreben Besætning, kan Tilsynet hæves, naar der  

 er forløbet 14 Dage, efter at den smittefarlige Forbindelse har fundet Sted,  

 uden at noget Sygdomstegn har vist sig Besætningen.
 Faarekopper.
§ 48 Det offentlige Tilsyn omfatter Faar og Geder paa Ejendommen.
§ 49 Ved Indgangen til den Gaard eller det Hus, hvor den af Sygdommen angrebne  

 Besætning findes, skal der ved Politiets Foranstaltning anbringes en Tavle  

 med tydelig Angivelse: »Faarekopper.
Adgang forbydes uvedkommende.« § 50 Afsondring af de syge Dyr vil i Almindelighed ikke være til nogen Nytte;  

 dog bør saa vidt muligt de faar, som ere angrebne af ondartede Kopper,  

 afsondres.
§ 51 Gaar Faareflokken paa Græs, maa den holdes saa fjernt som muligt fra  

 Naboens Marker, Hjorder og fra alfar Vej, hvilket maa sikres paa en  

 betryggende Maade, saasom ved Indhegning, stadigt Tilsyn eller Tøjring under  

 i øvrigt tilstrækkeligt Tilsyn.
De syge Dyr maa ikke drives paa alfar Vej.
§ 52 Græsgange, som have været benyttede af en smittet Flok, maa ikke benyttes  

 af en sund Flok før efter 6 Ugers Forløb.
§ 53 Opdages Sygdommen mellem Dyr, der gaa paa fælles Græsgang, maa alle Dyrene  

 paa samme sættes under offentligt Tilsyn.
Dyrene maa ordentligvis ikke  

 forlade Græsgangen, forinden Sygdommen er hævet; kunne Dyrene paa Grund af  

 Aarstiden ikke forblive paa Græsgangen, maa Tilsynet finde Sted i Ejernes  

 Hjem.
§ 54 De døde Dyr skulle nedgraves med Hud og Haar.
Huden af de syge Dyr, der  

 dræbes, maa kun benyttes, for saa vidt de have været let angrebne af  

 Sygdommen, og i så fald ikkun paa Betingelse af, at den grundig desinficeres  

 og derefter direkte bringes til et Garveri.
Kødet af de syge Dyr, der dræbes,  

 maa kun benyttes, naar de have været let angrebne, og da kun paa Stedet og  

 efter at Kødet er blevet saltet.
Obduktion af de døde og dræbte Dyr er  

 unødvendig.
Det er tilladt af de dræbte Dyr at aftage Talgen, men den maa da  

 straks afsmeltes; dette bør ske paa Stedet og ved Gaardens egne Folk.
§ 55 Ulden saavel af de syge som af de tilsyneladende sunde Dyr skal, forinden  

 den bortføres fra Stedet, vadskes med hed Soda- eller Potaskelud og derefter  

 tørres i Luften.
§ 56 Ekskrementerne og andet Affald fra levende eller døde Dyr skal enten  

 straks nedgraves eller nedpløjes i en Mark, hvor Faar, som ikke have haft  

 Sygdommen, da ikke maa komme i de første 6 Uger, eller opbevares under  

 betryggende Afspærring, indtil Udkørsel og Nedpløjning kan finde Sted.
§ 57 Hø og Halm maa, saa længe det offentlige Tilsyn varer, ikke bortfjernes  

 fra Ejendommen uden Veterinærpolitiets Tilladelse; have disse Genstande været  

 særlig udsatte for Smitte, maa de under ingen Omstændigheder bortfjernes fra  

 Ejendommen, men kun benyttes paa Stedet.
§ 58 Fremmede Faar maa ikke komme paa Ejendommen.
Stedets Hunde skulle holdes  

 bundne eller indespærrede undtagen Hyrdehundene, som skulle være under stadig  

 Opsigt.
§ 59 Personer, som have været ved de syge Dyr, skulle underkastes en grundig  

 Desinfektion, inden de forlade Ejendommen.
§ 60 En Faareflok, som er podet med Koppematerie, betragtes som smittet af  

 denne Sygdom.
 Ingen Flok, hvor Sygdommen ikke har vist sig, maa podes uden Tilladelse af  

 Øvrigheden, og kan Podning i begyndelsen af Epizootien kun tilstedes for de  

 Flokke, som opholde sig i Nærheden af de angrebne.
§ 61 Dyrlægen bør paa det offentliges Vegne foretage Eftersyn af Besætningen  

 mindst en Gang ugentlig, saa længe Sygdommen endnu ikke kan anses for hævet.  

 Fra den Tid og indtil det offentlige Tilsyn hæves, er Dyrlægens Eftersyn kun  

 nødvendigt 1 Gang hver Maaned.
Dyrlægen maa ikke erklære Sygdommen for hævet,  

 forinden han har undersøgt samtlige Dyr og befundet dem raske.
Desinfektionen  

 skal finde Sted, saa snart Sygdommen er hævet.
Hvor Forholdene tillade det,  

 bør Klorrygning anvendes, jfr. § 16.
 Forinden det offentlige Tilsyn hæves, hvilket først maa ske 8 Uger efter  

 Sygdommens Ophør, skulle Faarene underkastes en grundig Vadskning.
§ 62 Hvor offentligt Tilsyn er blevet dekreteret paa Grund af smittefarligt  

 Samkvem, kan Tilsynet hæves, naar der er forløbet 14 Dage, og det ved en  

 umiddelbart forinden foretagen Dyrlægeundersøgelse har vist sig, at der ikke  

 er indtraadt noget Tilfælde af Sygdommen i Besætningen.
 Ondartet Klovesyge hos Faaret.
 § 63.  (* 3).
 Det offentlige Tilsyn omfatter kun Faarene paa Ejendommen.
 § 64.  (* 3).
Ethvert af Sygdommen angrebet Dyr skal omhyggelig afsondres i Hus eller  

 Fold, og de syge Klove maa snarest muligt behandles med desinficerende  

 Midler.
Gaa de tilsyneladende sunde Dyr pa Græs, maa Flokken holdes saa  

 fjernt som muligt fra Naboens Marker og Hjorder samt fra alfar vej, hvilket  

 maa sikres paa samme Maade som ved Faarekopper (§ 51). De syge Dyr maa ikke  

 drives paa alfar Vej.
 § 65.  (* 3).
 Græsgange, som have været benyttede af en smittet Flok, maa ikke benyttes  

 af en sund Flok før efter 6 Ugers Forløb.
 § 66.  (* 3).
Opdages Sygdommen mellem Dyr, der gaa paa fælles Græsgang, foretages  

 straks et Dyrlægeeftersyn af Ejerens i Hjemmet tilbageværende Faar.
Samtlige  

 de paa Græsgangen værende Faar maa sættes under offentligt Tilsyn og maa  

 ordentligvis ikke forlade Græsgangen, forinden Sygdommen er ophørt; kunne  

 Dyrene paa Grund af Aarstiden ikke forblive paa Græsgangen, maa Tilsynet  

 finde Sted i Ejernes Hjem.
 De helbredede Dyr holdes afsondrede, indtil det offentlige Tilsyn hæves,  

 hvilket først kan ske 4 Uger efter, at Dyrlægen har erklæret Sygdomme for  

 ophørt: forinden Tilsynet hæves, skulle Fødderne paa alle Dyrene omhyggelig  

 renses og desinficeres.
 Ved Desinfektionen af de smittede Lokaler maa Opmærksomheden navnlig være  

 henvendt paa, at Staldbunden omhyggelig renses; findes der Jordgulv, bør  

 dettes øverste Lag afskovles.
 § 67.  (* 3).
 De døde Dyr skulle nedgraves; men de kunne forinden afhudes og Talgen  

 aftages.
 Huden skal desinficeres, forinden den føres fra Stedet, ligesom Ulden skal  

 vadskes.
Med Ekskrementer forholdes som ved Faarekopper (§ 56). Slagtning af syge  

 Dyr bør i Reglen kun ske paa Stedet; dog kan Politimesteren give Dispensation  

 herfra paa Betingelse af, at der omhyggelig vaages over, at smitte ikke  

 udbredes; Transportmidlerne maa i saa Fald desinficeres og Klovene af de  

 slagtede Dyr nedgraves eller grundig desinficeres.
Kødet af slagtede Dyr maa  

 benyttes, saafremt Dyret ikke har været kakektisk eller har frembudt  

 Symptomer paa Septiske eller phæmiske Lidelser.
Fødderne skulle nedgraves  

 eller grundig desinficeres.
 § 68.  (* 3).
 Personer, som have været ved de syge Dyr, skulle rense sig og desinficere  

 Hænder og Fodtøj.
 I Henseende til Dyrlægens Eftersyn og Ophævelse af det offentliges Tilsyn  

 forholdes som ved Faarekopper (se §§ 61 og 62).
 Skab hos Faaret.
§ 69 Det offentlige Tilsyn omfatter kun Faarene paa Ejendommen.
§ 70 Hele Flokken skal snarest muligt under Dyrlægens Tilsyn underkastes  

 Behandling med midedræbende Midler.
 Flokken skal, saa længe det offentlige Tilsyn varer, holdes afsondret  

 enten i hus eller ved Tøjring, Indhegning eller stadig Bevogtning.
§ 71 Græsgange, hvor syge Dyr have opholdt sig, maa ikke tages i Brug for sunde  

 Faar før efter 6 Ugers Forløb.
§ 72 Når Skab udbryder blandt Faar paa fælles Græsgang, træffes følgende  

 Foranstaltninger:
§ 73 Kødet af de angrebne Dyr kan anvendes til Føde for Mennesker, naar  

 Sygdommen ikke har medført en kakektisk Tilstand hos Dyrene.
 Skindene af de slagtede Dyr skulle enten straks med behørig Forsigtighed  

 bringes til et Garveri eller underkastes en grundig Desinfektion.
 Ulden af skabede Faar skal behandles paa samme Maade som foreskrevet ved  

 Faarekopper (jfr. § 55), forinden den bruges eller sælges.
§ 74 Naar Stalden er bleven renset og desinficeret, skal den godt udluftes i 4  

 Uger, forinden den tages i Brug.
 Ekskrementerne og Strøelsen maa enten nedgraves eller nedpløjes; hvor  

 dette ikke kan ske, maa den blandes med Kalk og nedgraves i Møddingen.
§ 75 Det offentlige Tilsyn maa først hæves 2 Maaneder efter, at Flokken ved  

 Dyrlægeeftersyn har vist sig tilsyneladende helbredet, og kun saafremt  

 Dyrlægen ved fornyet Eftersyn af hvert enkelt Dyr paa dette Tidspunkt  

 vedvarende finder den sund.
§ 76 I Reglen fordres kun 4 Eftersyn af Dyrlægen paa det offentliges Vegne,  

 nemlig naar Faarene sættes under offentligt Tilsyn, naar Behandling første  

 Gang finder Sted, naar Ejeren anmelder dem som sunde, og naar 2 Maaneder ere  

 forløbne, siden Faarene befandtes helbredede.
 Rygmarvstyfus.
§ 77 Det offentlige Tilsyn omfatter kun Hestebesætningen paa Ejendommen.
§ 78 De syge Dyr maa saa vidt muligt straks afsondres fra de sunde; for saa  

 vidt det kan lade sig gøre, er det rigtigst at fjerne de sunde Dyr fra  

 Stalden, men deres Fødder, hale og andre besudlede Legemsdele maa, forinden  

 Dyrene hensættes andetsteds, omhyggeligt renses.
§ 79 Med Hensyn til Benyttelsen af de tilsyneladende sunde Dyr fastsættes  

 følgende:
 Hestene maa dog ikke indstaldes paa fremmede Steder eller benytte  

 omhyggelig rensede straks benyttes uden for Ejendommens Grænser.
 Hestene maa dog ikke indstaldes paa fremmede Steder eller benytte fremmede  

 Foder- og Drikkekar.
§ 80 De døde Dyr kunne afhudes; Huden kan benyttes, naar den desinficeres paa  

 Stedet.
Kroppen skal nedgraves; dog kan Fedtet aftages til Afsmeltning paa  

 Stedet.
§ 81 Gødningen af de syge Dyr skal enten straks nedgraves eller, forinden den  

 udbringes af Stalden, blandes med rigelig Kalk.
§ 82 Rensningen og Desinfektionen af den Del af Stalden, hvor de syge Dyr have  

 staaet, og de Genstande, hvormed de have været i Berøring (Krybbe, Hæk,  

 Spiltov, Gulv, Dækken, Seletøj og andet deslige) maa ske snarest muligt;  

 ligeledes skal hele Stalden snarest muligt renses og udskylles grundigt.
Den  

 egentlige Desinfektion af hele Stalden, hvorved Opmærksomheden særlig maa  

 være henvendt paa Staldbunden og Afløbsrenderne, skal udføres, saa snart  

 Omstændighederne tillade det. - Der er ingen Anledningen til at tilintetgøre  

 Hø og Halm, for saa vidt disse Genstande ikke have været besudlede med  

 Udtømmelser fra de syge Dyr.
§ 83 Dyrlægens Tilsyn paa det offentliges Vegne bør ordentligvis ske 2 Gange i  

 den første Uge; henstaar der ingen syge Dyr, behøves intet yderligere Tilsyn  

 undtages Slutningseftersynet, medmindre der skulde optræde nye  

 Sygdomstilfælde, hvorom det bør paalægges Ejeren at meddele Dyrlægen  

 Underretning.
Henstaar der syge Dyr i Besætningen, bør den tilses een Gang  

 ugentlig af Dyrlægen.
§ 84 Det offentlige Tilsyn kan hæves 3 Uger efter, at Sygdommen er ophørt, at  

 regne fra den Tid, da det sidst angrebne Dyr døde, blev dræbt eller blev  

 erklæret for Rekonvalescent.
 Er Tilsynet dekreteret paa Grund af smittefarligt Samkvem, kan Tilsynet  

 hæves efter 8 Dages Forløb, for saa vidt intet Sygdomstilfælde har vist sig.
 Snive og Springorm.
§ 85 Det offentlige Tilsyn omfatter Heste og Æsler paa Ejendommen.
§ 86 Naar en Hestebesætning paa Grund af Snive sættes under offentligt Tilsyn,  

 skal dette vedvare i det mindste i et halvt Aar fra den Tid at regne, da den  

 sidst angrebne Hest paa betryggende Maade blev afsondret fra den øvrige  

 Besætning.
Dette Tidsrum kan dog efter Indenrigsministeriets nærmere  

 Bestemmelse afkortes, saafremt det ved en paa hele Besætningen med Ejerens  

 Samtykke foretagen Malleinprøve maatte vise sig, at intet af Dyrene reagerer.  

 Er det offentlige Tilsyn foraarsaget ved smittefarligt Samkvem, maa Tilsynets  

 Varighed ligeledes udstrækkes til 1/2 År, regnet fra den Tid, den  

 smittefarlige Forbindelse fandt Sted, medmindre det ved en med Ejerens  

 Samtykke paa det eller de Dyr, der have været udsatte for smitte, foretagen  

 Malleinnprøve maatte vise sig, at de ikke reagere, i hvilket Tilfælde  

 Tilsynets Varighed kan forkortes efter Indenrigsministeriets nærmere  

 Bestemmelse.
 Berøring med en Besætning, der er sat under offentligt Tilsyn paa Grund af  

 smittefarligt Samkvem med en snivet Besætning, men i hvilken der ikke har  

 vist sig noget Tegn paa Sygdommen, medfører ikke Nødvendigheden af offentligt  

 Tilsyn.
§ 88 Naar en Hest har været opstaldet i en Stald, hvor en snivet eller for  

 Snive mistænkt hest har staaet, eller den har drukket af en Spand, som i de  

 nærmest forudgaaende 14 Dage har været benyttet af en snivet Hest, skal den  

 Besætning, hvortil den hører, sættes under offentligt Tilsyn, dog saaledes,  

 at Forbudet mod Opstaldning paa fremmed Sted kun rammer den Hest, der har  

 været udsat for Smitten.
Denne Hest maa kun benyttes som Enspænder eller med  

 en bestemt anden Hest af Besætningen.
§ 89 Naar der i en Transport af Heste findes en snivet eller for Snive mistænkt  

 Hest, vil det komme an paa de under Transporten stedfindende Forhold, hvor  

 vidt hele Transporten eller kun Dele deraf skal sættes under offentligt  

 Tilsyn.
§ 90 Den eller de enkelte Heste af en Besætning, som have været særdeles  

 udsatte for Smitte, ved f.
Eks. at have gaaet i Spænd med en snivet Hest  

 eller at have staaet ved Siden af den, skulle foreløbig afspærres og maa kun  

 benyttes for sig selv inden for Stedets Enemærker.
Den øvrige Del af  

 Besætningen kan Ejeren ordentligvis benytte uden for Stedet, naar han  

 iagttager ikke at føre sine Heste i fremmede Stalde eller bringe dem i  

 Berøring med andre Heste eller anbringe dem paa Steder, hvortil fremmede  

 Heste have Adgang (Kroer, Smedier o.s.v.). Til Hestene maa derfor, om  

 fornødent gøres, medbringes Muleposer og Drikkekar, og Folkene, som passe  

 disse Heste, maa holde sig borte fra fremmede Heste.
§ 91 Naar Sygdommen har vist sig i en Besætning, skal Dyrlægen gøre Ejeren  

 opmærksom paa Faren ved Indkøb af sunde Heste til Indlemmelse i Besætningen,  

 saavel som paa, at han for de saaledes senere i Besætningen indlemmede sunde  

 Heste taber den Adgang til Erstatning, som Loven ellers hjemler, saafremt  

 nogen af disse maatte blive angreben af Sygdommen og dræbt, jfr.
Lovens § 8,  

 7de Stykke.
§ 92 Med Hensyn til Salg eller Fjernelse fra Stedet af en Hest, henhørende til  

 en Besætning, der er under offentligt Tilsyn for Snive, henvises til § 4.  

 Tilladelse til Salg eller Fjernelse fra Stedet maa kun meddeles, naar det  

 paagældende Dyr ved en umiddelbart forinden foretagen Dyrlægeundersøgelse er  

 erklæret frit for Mistanke om Snive.
Dyrlægen maa gøre Køberen opmærksom paa,  

 at han mister al Ret til Erstatning af det offentlige ikke blot for denne  

 Hest, men ogsaa for andre ved denne muligvis smittede og senere angrebne  

 Heste.
Hele den Besætning, hvori en saadan Hest indlemmes, bliver at sætte  

 under offentligt Tilsyn.
§ 93 Det kan ikke tillades at sætte Heste fra en Besætning, der er under  

 offentligt Tilsyn for Snive, paa fælles Græsning.
§ 94 Den Hest, som utvivlsomt er snivet, skal snarest muligt dræbes, hvorimod  

 den Hest, som kun frembyder Symptomer, der gøre den mistænkt for at lide af  

 Snive, i Reglen bør henstaa nogen Tid, for at Dyrlægen kan komme til en  

 sikker Diagnose, se dog Lovens § 8, 4de Stykke, hvorefter Ejeren kan  

 forlange, at der inden 4 Ugers Forløb tages Bestemmelse om enten  

 Afspærringens Ophør eller Nedslagning af det mistænkte Dyr.
 Skulle Dyrlægen være usikker i sin Diagnose eller Ejeren ønske en længere  

 Frist, er Dyrlægen berettiget til enten at forlange en anden Dyrlæge tilkaldt  

 for at afgive Skøn eller at indstille Sagen til det veterinære Sundhedsraad,  

 idet han tilstiller samme den af ham førte fuldstændige sygejournal.
 Ere Dyrlægerne af forskellig Mening om Sygdommens Natur, indstilles Sagen  

 ligeledes til det veterinære Sundhedsraad.
§ 95 Angaaende Afsondringen af en for Snive mistænkt Hest og Rensningen af  

 Stalden m. m. henvises til § 3 og §§ 15-19. Dyrlægen maa særlig have sin  

 Opmærksomhed henvendt paa straks at samle alle de Genstande (Seletøj,  

 Dækkener, Strigler, Børster m. m.), der kunne formodes at være besudlede med  

 Næseflod eller Springormpus, og sørge for, at de blive desinficerede.  

 Spiltovet, hvori en saadan Hest har staaet, maa straks afspærres og ikke  

 tages i Brug før mindst 8 Dage efter, at det er blevet desinficeret.
Enhver Hest, der dør eller dræbes i en besætning, som er under offentligt  

 Tilsyn for Snive, skal obduceres for det offentliges Regning, selv om den er  

 bleven dræbt ved Ejerens Initiativ.
Obduktionsberetning skal tilføre  

 Protokollen.
Dyrlægen bør indskærpe de Personer, der ere behjælpelige ved  

 Obduktionen, at iagttage Forsigtighed for at forebygge, at Smitten overføres  

 til Mennesker.
§ 96 En Stald, hvori en snivet eller for Snive mistænkt Hest har været  

 opstaldet, skal desinficeres, hvis der ikke er hengaaet mere end 4 Uger,  

 siden Opstaldningen fandt Sted; er der hengaaet længere Tid, skal den grundig  

 renses.
§ 97 Kroppene af de Heste, der have været angrebne af Hudsnive eller af stærk  

 Næsesnive, skulle nedgraves med Hud og Haar; i andre Tilfælde kan Huden  

 benyttes, dog paa Betingelse af, at den efter at være bleven behørig  

 desinficeret bringes direkte til et Garveri.
§ 98 I den Tid, Besætningen er under offentligt Tilsyn, bør den synes af  

 Dyrlægen i Forhold til Sygdommens mere eller mindre akute Karakter fra højst  

 hver tredie Dag til en Gang hver Maaned.
§ 99 Har der i en Besætning vist sig flere Tilfælde af Snive, bør i Reglen det  

 veterinære Sundhedsraads Betænkning indhentes, inden Ophævelse af det  

 offentlige Tilsyn kan finde Sted.
 Ondartet Katarralfeber.
 § 100.  (* 4).
 Det offentlige Tilsyn omfatter kun Kvægbesætningen.
 § 101.  (* 4).
De syge Dyr maa saa vidt muligt straks afsondres fra de sunde og have egen  

 Oppasser.
For saa vidt det kan lade sig gøre, er det rigtigst at fjerne de  

 sunde Dyr fra Stalden; deres Fødder, Hale og andre besudlede Legemsdele maa,  

 forinden Dyrene hensættes andetsteds, omhyggelig renses.
 § 102.  (* 4).
De døde Dyr kunne afhudes; Huden bør desinficeres paa Stedet og derefter  

 direkte bringes til et Garveri.
Kroppene skulle nedgraves.
Hvis Dyret slagtes  

 lige i Begyndelsen af Sygdommen, kan Politimesteren efter Dyrlægens  

 Indstilling dog tillade, at Kroppen nedsaltes og benyttes paa Stedet.
Mælk af  

 de syge Dyr maa ikkun benyttes paa Stedet og i kogt Tilstand; Mælken af de  

 sunde Dyr kan frit benyttes.
 § 103.  (* 4).
Gødningen af de syge Dyr skal blandes rigeligt med Kalk og henlægges særskilt.
 § 104.  (* 4).
 Stedet, hvor de syge Dyr have staaet, saavel som de Genstande, hvormed de  

 have været i Berøring, bør straks desinficeres; saa snart det kan lade sig  

 gøre, skal hele Stalden renses og eventuelt desinficeres (jfr. § 23 sidste  

 Punktum). Opmærksomheden maa særlig være henvendt paa, at Afløbsrenderne  

 omhyggelig renses og holdes godt i Orden.
Der er ingen Grund til at brænde Hø og Halm, der har ligget over en  

 inficeret Stald.
Kun hvis disse Genstande have været besudlede af Udflod  

 eller Gødning fra syge Dyr, maa de brændes eller paa anden Maade gøres  

 uskadelige.
 § 105.  (* 4).
Dyrlægens Tilsyn paa det offentliges Vegne bør ordentligvis ske 2 Gange i  

 den første Uge; henstaar der ikke syge Dyr, behøves intet yderligere Tilsyn  

 undtagen Slutningseftersynet, medmindre der skulde optræde nye  

 Sygdomstilfælde, hvorom det bør paalægges Ejeren at meddele Dyrlægen  

 Underretning.
Henstaar der syge Dyr i Besætningen, bør denne tilses en Gang  

 ugentlig af Dyrlægen.
Tilsynet kan hæves 3 Uger efter, at Sygdommen er  

 ophørt.
 Offentligt Tilsyn paa Grund af smittefarligt Samkvem kan, for saa vidt  

 intet Sygdomstilfælde maatte vise sig, indskrænkes til 8 Dage.
 Ondartet Lungesyge hos Oksen.
§ 106 Det offentlige Tilsyn omfatter Kvægbesætningen samt Geder.
§ 107 Ved Indgangen til den Gaard eller det Hus, i hvilket Besætningen findes,  

 skal der ved Politiets Foranstaltning anbringes en Tavle med tydelig  

 Angivelse: »Ondartet Lungesyge.
Adgang forbydes uvedkommende«.
§ 108 Til Besætningen maa der ikke tilstedes uvedkommende Adgang.
Sammen med de  

 syge eller mistænkte Dyr maa ikke hensættes andre Husdyr, som benyttes uden  

 for Stedets egen Grund eller kunne faa Samkvem med sundt Kvæg.
Nye Dyr maa  

 ikke indlemmes i Besætningen.
§ 109 Fra Gaarden maa der ikke bortføres Kvæg eller Geder lige saa lidt som Hø,  

 Halm eller Gødning.
Saafremt ikke hele Kvægbesætningen bliver nedslaaet,  

 vedvarer denne Spærring af Gaarden mindst 6 Maaneder fra den Tid, da Dyrlægen  

 har erklæret Sygdommen for ophørt - eller, for saa vidt Besætningen kun paa  

 Grund af smittefarligt Samkvem er sat under offentligt Tilsyn, da fra det  

 Tidspunkt, da det smittefarlige Samkvem fandt Sted.
Er hele Besætningen  

 bleven nedslaaet, maa Hø, Halm og Gødning ikke bortføres, før der er forløbet  

 3 Maaneder efter Nedslagningen.
§ 110 Ethvert Høved, der dør eller slagtes i Besætningen, skal obduceres.
§ 111 I den angrebne Besætning maa det syge Kvæg afsondres saa strengt som  

 muligt; ligesaa forholdes med Kvæg, som antages at have gennemgaaet  

 Sygdommen, og med det Kvæg, som har været særlig udsat for Smitte.
§ 112 Gødningen fra det afsondrede Kvæg skal snarest muligt udføres og nedgraves  

 eller nedpløjes i Marken i mindst 25 Alens Afstand fra Naboens Marker og  

 alfar Vej, eller, naar dette ikke kan ske, afspærres ved Indhegning, saa et  

 sundt Kvæg ikke kan komme dertil.
§ 113 Røgterne, Malkepigerne og andre, som komme til det syge Kvæg, maa ikke  

 uden at være omklædte, rensede og desinficerede komme til ikke angrebet Kvæg  

 paa Gaarden eller andetsteds.
§ 114 Tillades det, at en Besætning, hvori der har vist sig Lungesyge, gaar paa  

 Græs, maa den ikke komme Naboens marker nærmere end 25 Alen.
Besætningen skal  

 holdes tøjret og bevogtes Dag og Nat, og al Færdsel af uvedkommende paa  

 Marken, hvor Besætningen græsser, forbydes.
§ 115 Vandingssteder, der bennyttes til sundt Kvæg, maa ikke benyttes til  

 smittet eller mistænkt Kvæg.
Sygt eller mistænkt Kvæg maa ikke drives paa alfar Vej.
Veje, hvor saadant  

 Kvæg har været, eller ad hvilke Gødningsudførsel har fundet Sted, bør renses  

 for Ekskrementer, og hvor det kan ske, bør de afspærres i nogen Tid.
 I Forhold til fremmed Kvæg blive alle Høveder paa smittet eller mistænkt  

 Sted at betragte som lige farlige for Smittens Udbredelse.
§ 116 Naar Kvæg skal nedslaas, maa der vaages over, at der ikke ved Taksationen,  

 Slagtningen eller Obduktionen gives nogen Anledning til Smittens Udbredelse.
§ 117 Huderne af de slagtede og døde Kreaturer kunne benyttes; dog skulle de,  

 efter at være blevne desinficerede paa Stedet, straks direkte bringes til et  

 Garveri.
§ 118 Kødet af de sunde Dyr kan tillades bortført fra Stedet i fersk Tilstand.  

 Kødet af de syge Dyr maa kun benyttes, naar Sygdommen har været til Stede i  

 en ringe Grad; det skal nedsaltes paa Stedets, hvor Slagtningen gaar for sig.  

 Hoved, Fødder, Indvolde, Blod og andet Affald skal dog nedgraves.
Tønderne  

 med det nedsaltede Kød skulle hensættes paa et Sted, hvortil ingen  

 uvedkommende har Adgang, og maa ikke føres bort før efter 8 Dages Forløb.  

 Kroppene af de døde og dræbte Dyr, der have været i saa høj Grad angrebne, at  

 Kødet ikke kan anses for tjenligt til Benyttelse, skulle nedgraves; dog maa  

 Talgen aftages, naar den straks afsmeltes paa Stedet.
§ 119 De døde og dræbte Dyrs Nedgravning maa saa vidt muligt ske ved Stedets  

 egne Folk eller saadanne Personer, som ikke komme til Kvæg.
§ 120 Foder, som har været udsat for Uddunstningen fra sygt Kvæg, maa ikke  

 benyttes til kvæg, men kan med behørig Forsigtighed benyttes til andre  

 Husdyr.
Hvad der ikke paa den Maade kan forbruges, inden nyt Kvæg tilføres  

 Besætningen, skal tilintetgøres.
§ 121 Desinfektion af den Baas, hvor et sygt Dyr har staaet, skal udføres straks  

 efter, at dette er ført bort derfra, og en almindelig Desinfektion af Stalden  

 foretages, saa snart ske kan, efter de i de almindelige Bestemmelser angivne  

 Regler.
Klorrygning bør benyttes, hvor Forholdene tillade det.
Er Gulvet ikke  

 uigennemtrængeligt, skal Grunden altid udgraves.
Først 4 Uger efter den  

 foretagne Desinfektion kan Tilladelse meddeles til, at Stalden og andre  

 Genstande igen afbenyttes til sundt Kvæg.
§ 122 Paa steder, hvor alt Kvæg er nedslaaet, kunne nye Besætninger optages 4  

 Uger efter, at den foreskrevne Desinfektion af Stalden, Redskaber m. m. er  

 foretagen, og intet for Smitten udsat Foder, Gødning eller andre smittende  

 Genstande findes paa Stedet.
 Det kan dog tillades at tilføre nyt Kvæg, efter at Desinfektionen har  

 funden Sted, for saa vidt det kan sættes paa Græsgange, hvor det syge eller  

 mistænkte Kvæg ikke har været, eller i Lokaler, der ikke have været udsatte  

 for Smitte.
 Marker, hvor sygt eller mistænkt Kvæg har været, skulle afspærres for  

 sundt Kvæg i en Tid af 6 Uger.
§ 123 Saa længe der paa et smittet Sted er sygt Kvæg, foretager Dyrlægen  

 Eftersyn to Gange i den første Uge og derefter en Gang ugentlig i de første  

 Maaneder; senere en Gang hver 14de Dag.
Paa mistænkte Steder, som staa under  

 offentligt Tilsyn, men hvor Sygdommen endnu ikke har ytret sig, kan der i  

 Forhold til den større eller mindre Fare være fra 14 Dage til 4 Uger mellem  

 hvert Eftersyn.
§ 124 Podning maa ikke foretages uden Indenrigsministeriets Tilladelse; en podet  

 Besætning bliver at betragte som smittet.
 Kvægpest.
 I.
§ 125 Træffer Dyrlægen et Tilfælde, der vækker grundet Mistanke om Kvægpest,  

 skal han straks nedlægge Forbud imod, at noget drøvtyggende dyr af  

 Besætningen, selv om det maatte være tilsyneladende sundt, bortføres fra  

 Ejendommen, og mod, at der fra Gaarden bortbringes raa Produkter (Kød, Huder,  

 Horn, Klove, Fæhaar, Uld m. m.) af de nævnte Dyr, Hø, Halm eller Gødning.
§ 126 Findes der døde Drøvtyggere paa Ejendommen, eller giver Ejeren sit  

 Samtykke til, at det for Kvægpest mistænkte Dyr straks dræbes, skal Dyrlæges  

 foretage Obduktion af disse Dyr og indføre en nøjagtig Beretning derom i sin  

 autoriserede Protokol.
De sygelig forandrede Organer blive af Dyrlægen  

 uopholdelig under behørig Forsigtighed at indsende til Veterinærfysikus eller  

 paa betryggende Maade at opbevare, indtil Veterinærfysikus kommer til Stede  

 paa Ejendommen.
Dyrlægen skal i ethvert Tilfælde uopholdelig ad telegrafisk  

 Vej gøre Indberetning til Indenrigsministeren og Veterinærfysikus.
Han maa  

 ikke ved første Udbrud her i Landet af Sygdomme fastslaa Diagnosen, forinden  

 han har konfereret med Veterinærfysikus.
§ 127 Indtil Sygdommens Natur er sikkert konstateret, skal Dyrlægen nøje paase,  

 at der sker en saa fuldstændig og strengt gennemført Afsondring af det eller  

 de mistænkte Dyr som overhovedet muligt efter de lokale Forhold.  

 Afsondringslokalet skal afspærres saaledes, at ingen uvedkommende kan skaffe  

 sig Adgang dertil.
Han skal endvidere paase at alle Personer paa stedet -  

 undtagen de, der ere bestemte til de mistænkte Dyrs Røgt og Pleje - som have  

 været i middelbar eller umiddelbar Berøring med de mistænkte Dyr, straks  

 skifte Yderklædning, navnlig ogsaa Fodtøj, og blive grundig desinficerede.
De  

 smittefarlige Beklædningsgenstande skulle ligeledes desinficeres eller  

 opbevares paa et afspærret Sted, indtil Desinfektionen kan foregaa.
Såfremt  

 Omstændighederne ikke tillade Dyrlægen personlig at foretage eller overvære  

 Desinfektionen af Personalet, skal han forpligte Ejeren eller den, der paa  

 hans Vegne fører Tilsyn med Dyrene, til at lade Desinfektionen udføre paa den  

 af ham angivne Maade.
Indtil Desinfektionen er foregaaet, maa ingen af  

 Stedets Personer forlade Ejendommens Enemærker.
Dyrlægen skal ligeledes  

 nedlægge Forbud imod, at nogen som helst indfinder sig i Ko- eller  

 Faarestalden, og at de syge Dyrs Røgtere, have noget Samkvem med de øverige  

 Folk paa Stedet.
§ 128 De Steder, hvor der maatte henligge Gødning eller andet Affald fra de  

 mistænkte Dyr, skulle forsvarlig afspærres, indtil anordningsmæssig  

 Bortførsel kan findes Sted.
Spildt Gødning skal omhyggelig opsamles og  

 henlægges paa et af dyrlægen dertil bestemt Sted.
§ 129 Dyrlægen skal drage Omsorg for, at der snarest muligt skaffes  

 tilstrækkelige og hensigtsmæssige Desinfektionsmidler til Stede; han har at  

 give Anvisning til disse Midlers Opbevaring og rette Brug og at foranledige  

 tilsynet hermed overdraget en bestemt paalidelig og derfor ansvarlig Person.
§ 130 Dyrlægen skal i sin Protokol optage en Fortegnelse over Stedets hele  

 Besætning af drøvtyggende Dyr, og saa vidt muligt søge oplyst, hvor vidt der  

 i den senere Tid har fundet Tilgang til eller Afgang fra Besætningen Sted.
§ 131 Dyrlægen har uopholdelig at tilstille Politimesteren en skriftlig  

 Indberetning om de af ham trufne Foranstaltninger.
 Ved det første Udbrud af formodet kvægpest vil det som Regel være  

 rigtigts, at Politimesteren udsætter Afsigelsen af Dekretet om offentligt  

 Tilsyn, indtil Veterinærfysikus er kommen til Stede.
 II.
§ 132 Naar Kvægpest er udbrudt, skulle samtlige drøvtyggende Husdyr paa Stedet  

 ved et Politiprotokollen tilført Dekret sættes under offentligt Tilsyn.  

 Stedet bliver, hvad enten det er de paagældende Dyrs stadige Opholdssted,  

 eller de kun midlertidigt befinde sig der, at afspærre, indtil der af  

 Indenrigsministeren træffes Bestemmelse om en videregaaende  

 Distriktsspærring, jfr.
Lovens § 6, 4de Stykke, og § 14, 2det Stk.
Saafremt  

 det maatte anses for nødvendigt, bliver der til Overholdelsen af Afspærringen  

 at etablere en fast Politivagt.
§ 133 Ved Afspærringen bliver i øvrigt følgende at iagttage:
a.
Ved alle til Stedet førende Adgange, som blive at spærre paa  

 betryggende Maade, skal anbringes iøjnefaldende Opslag med Paaskrift:  

 »Kvægpest.
Adgang forbydes uvedkommende.« b.
En Fortegnelse skal optages over samtlige paa Stedet værende Husdyr,  

 der, om fornødent gøres af Hensyn til Kontrollen, skulle mærkes paa  

 hensigtsmæssig Maade; jfr.
Lovens § 6, 2det Stykke.
c.
Intet nyt drøvtyggende Dyr maa indbringes i Besætningen.
d.
Ethvert Tilfælde af indvortes Sygdom hos drøvtyggende Dyr skal  

 ufortøvet anmeldes for Dyrlægen.
De døde Dyr skulle nedgraves.
e.
Slagting af noget til Besætningen hørende Dyr maa ikke finde Sted uden  

 Veterinærpolitiets Tilladelse.
f.
Veje, som føre til Stedet, og som maatte være betraadte af syge Dyr  

 eller af Dyr, som kort derefter vise sig angrebne af Sygdommen, skulle straks  

 renses for Ekskrementer, som enten opbrændes eller blandes med Kalk og  

 nedgraves.
g.
Drøvtyggere paa Stedet skulle, indtil de maatte blive nedslaaede, saa  

 vidt muligt holdes i Hus og om muligt i en Afstand af mindst 100 Alen fra  

 Opholdssted for Drøvtyggere paa tilstødende fremmed Grund.
Husdyrene paa  

 Stedet, Husfugle ikke undtagne, skulle holdes forsvarlig bundne eller  

 indelukkede, naar de ikke ere i Brug paa Stedet.
h.
Adgang til Stedet skal forbydes alle, som ikke have Politiets  

 Tilladelse til at indfinde sig der.
Slig Tilladelse bør kun meddeles  

 saadanne, hvis Nærværelse paa Stedet er paatrængende nødvendig, og saa vidt  

 muligt ikke Personer, som derved, at de komme i Berøring med Drøvtyggere, ere  

 særlig farlige for Smittens Udbredelse, saasom Slagtere, Kvægholdere,  

 Kvæghandlere og Røgtere.
Hverken Mennesker eller Dyr maa forlade Stedet uden  

 Politiets Vidende og uden umiddelbart forinden at være henholdsvis omklædte  

 og desinficerede.
Ligeledes maa livløse Genstande ikke føres bort uden  

 Politiets Tilladelse.
i.
To eller flere umiddelbart ved hinanden liggende smittede Steder kunne  

 afspærres samlede og saaledes have indbyrdes Samkvem.
§ 134 Ved den i Henhold til Lovens § 8 stedfindende Nedslagtning bliver følgende  

 at iagttage:
a.
Der maa strengt vaages over, at der ikke ved Taksationen, Slagningen  

 eller Obduktionen gives nogen Anledning til Smittens Udbredelse.
b.
Nedslagningen af Kreaturerne skal saa vidt muligt ske paa Stedet selv  

 og i Nærheden af den for deres Nedgravning bestemte Kule.
Den til Nedslagning  

 fornødne Hjælp skal saa vidt muligt ydes af Stedets egne Folk, i alt Fald af  

 Personer, som bo i Nærheden af Stedet, og maa ikke ydes af Personer  

 andetsteds fra, som selv holde eller røgte Drøvtyggere.
Ingen af de ved  

 Nedslagningen beskæftigede Personer maa komme til Drøvtyggere andetsteds,  

 førend Tilladelse dertil er givet af Veterinærpolitiet og de ved sammes  

 Foranstaltning ere blevne desinficerede.
De benyttede Salgteredskaber skulle  

 omhyggelig desinficeres.
c.
De nedslagne saavel som de af Sygdommen døde Dyr skulle, efter at Huden  

 er gjort ubrugelig ved Indsnit, nedgraves i en Kule saa dyb, at Kadaverne  

 dækkes af mindst 6 Fod Jord, naar Kulen er tilkastet og jævnet i Flugt med  

 Omgivelserne.
Førend Kulen tilkastes, bedækkes Kadaverne med et rigeligt Lag  

 læsket Kalk.
Kulen maa være afsides beliggende og saa vidt muligt i en  

 Afstand af mindst 1000 Alen fra Boliger, Opholdssteder for Drøvtyggere samt  

 Vandingssteder.
Efterhaanden som den tilkastede Kule maatte sænke sig, skal  

 ny Fyld paaføres; Kulen skal snarest muligt indhegnes saa fuldstændig, at den  

 ikke kan betrædes af omløbende Dyr, og, indtil dette er sket, skulle saadanne  

 Dyr, om fornødent ved Vagthold, forhindres i at nærme sig Kulen, som desuden  

 snarest muligt skal beplantes med Træer, der have dybtgaaende Rødder, saasom  

 almindelig Hyld (Sambucus nigra) eller stor Pil (Salix fragilis). Kulen maa  

 ikke opgraves, ryddes eller ompløjes, førend Indenrigsministeriet har givet  

 Tilladelse dertil.
 Undtagelsesvis vil Indenrigsministeriet, naar særlig gunstige Forhold ere  

 til Stede, give Tilladelse til, at de fuldstændig sunde Dyr slagtes paa  

 Stedet, og at Kødet benyttes.
d.
De Steder i det frie, hvor syge Dyr dræbes og sønderskæres for at  

 nedgraves, saavel som begrænsede Steder, hvor de have haft Ophold i længere  

 Tid, skulle behandles med Afgravning og Paafyldning af ny Fyld.
§ 135 Det offentlige Tilsyn kan hæves og ny Besætning indføres 4 Uger efter, at  

 anordningsmæssig Rensning og Desinfektion er tilendebragt og Udførsel,  

 Nedgravning eller nedpløjning af den gamle Gødningsbeholdning samt Opbrænding  

 af smittefarlige Foderstoffer (jfr. § 137) har fundet Sted.
§ 136 Enhver Besætning, til hvilken der i de nærmest forudgaaende 10 Dage er  

 blevet tilført drøvtyggende Dyr eller smittefarlige Genstande fra en af  

 Kvægpest angreben Besætning eller fra en Besætning, i hvilken der haves  

 grundet Mistanke om, at Sygdommen er til Stede, skal sættes under offentligt  

 Tilsyn under Iagttagelse af de foran anordnede Forholdsregler.
De  

 smittefarlige Genstande tilintetgøres, saafremt de ikke efter deres  

 Beskaffenhed fuldstændig sikkert kunne uskadeliggøres paa anden Maade  

 (Røgning, Afsmeltning, Garvning og lign.).
 Saafremt den paagældende Besætning efter Forløbet af 10 Dage skulde vise  

 sig fuldkomment sund, vil det offentlige Tilsyn atter kunne hæves.
 III.
§ 137 Ved Desinfektion i Anledning af Kvægpest vil der være at gaa frem efter de  

 almindelige Regler, se § 15 ff.; dog bliver særligt følgende at iagttage:
a.
Desinfektion foretages straks efter, at Stalden er bleven tømt for  

 Kvæg.
Den skal foretages under Dyrlægens Tilsyn.
b.
Desinfektionen indledes med en Klorrygning; forinden skulle alle de  

 Genstande, som have været udsatte for Smitstoffets Paavirkning, samles i  

 Stalden.
De udbringes og desinficeres derefter straks hver for sig efter  

 deres Beskaffenhed eller tilintetgøres; umiddelbart derefter foretages en  

 grundig udluftning af Stalden, der saa vidt muligt fortsættes under Staldens  

 paafølgende Rensning og Afvadskning, og sluttelig foretages en ny  

 Klorrygning.
Alt gammelt Murpuds afhugges og ny Spækning udføres.
c.
Over for Træværk og Staldbund skal der altid gaas frem efter de  

 strengeste Regler.
d.
Naar den egentlige Desinfektion af Lokalerne er fuldført, udsættes de  

 for Gennemtræk i mindst 14 Dage.
e.
Den udgravede Fyld, Affaldet ved Desinfektionen, og den Gødning, som er  

 samlet fra Stalden, medens Sygdommen herskede deri, og 10 Dage, forinden dens  

 Udbrud blev konstateret, nedgraves med iblandet Kalk.
Resten af Gødningen fra Møddingstedet udføres og nedpløjes snarest muligt  

 i Marken.
Er det af en eller anden Grund ugørligt at udføre Gødningen straks,  

 maa den afspærres paa det omhyggeligste saavel for Dyr som for uvedkommende  

 Personer, indtil Udførselen kan finde Sted.
 Paa Marker, Veje og andre Steder, som ere blevne betraadte af syge Dyr,  

 skal al Gødning samles og nedgraves med iblandet Kalk.
 De Personer, som have været beskæftigede med Iværksættelsen af de her  

 nævnte Foranstaltninger, renses og desinficeres, inden de forlade Stedet.
f.
Alle Fodringsmidler, som ifølge deres Beskaffenhed og Opbevaringssted  

 maa anses for smittefarlige, saasom Hø, Halm o. lign., tilintetgøres straks  

 ved Desinfektionens Begyndelse ved Opbrænding.
Den øvrige Del, som det ikke  

 anses for nødvendigt at opbrænde, bør snarest muligt føres ud af Huset og  

 udluftes.
g.
Græsgange og andre Steder i det frie, som maatte være betraadte af syge  

 Dyr, eller hvor udført Gødning er bleven nedpløjet, maa ikke betrædes af  

 Drøvtyggere, førend mindst 2 Maaneder ere forløbne, siden de syge Dyr befandt  

 sig der eller Nedpløjningen af Gødningen fandt Sted.
h.
Personer, som have været beskæftigede ved de syge eller døde Dyr, ved  

 deres Affald eller ved Rensning og Desinfektion, maa skifte enhver Del af  

 deres Beklædning og, hvor det kan ske, tage et varmt Bad.  

 Beklædningsgenstande blive at opbrænde eller i hvert Fald at desinficere paa  

 den i de almindelige Bestemmelser angivne Maade, se § 18 g.; hvor en god  

 Desinfektionsovn haves til Raadighed, bør denne fortrinsvis benyttes.
i.
Ved Desinfektionsarbejder maa kun benyttes Folk fra de inficerede  

 Gaarde eller saadanne, der ikke selv have drøvtyggende Kreaturer, eller som  

 ikke komme i Berøring med saadanne Dyr.
Disse Personer skulle forblive paa  

 Stedet, indtil Rensning og Desinfektion er tilendebragt.
 Svinedifteritis (akut og kronisk).
 § 138.  (* 5).
 Det offentlige Tilsyn omfatter kun Svin.
 § 139.  (* 5).
Naar Dyrlægen ved Obduktion har overbevist sig om, at Sygdommen er til  

 Stede, skal han i Henhold til Lovens § 4 foreløbig forbyde, at noget Svin  

 bortbringes fra Ejendommen.
Findes der sunde Fedesvin i Besætningen, kan han  

 indstille til Politimesteren at tillade disses Bortbringelse til Slagtning.  

 Saadan Tilladelse bør dog kun gives, saafremt Sygdommen ikke har vist sig  

 mellem Svin, der ere over 1/2 Aar gamle.
Svinene skulle under fornøden  

 Kontrol føres direkte til et Slagteri, uden at komme i Berøring med andre  

 Svin, og Transportmidlerne skulle desinficeres.
Slagtningen skal ske under  

 Kontrol af en dertil beskikket Dyrlæge.
Udgifterne herved og ved  

 Transportmidlernes Desinfektion blive det offentlige uvedkommende.
Formener  

 Veterinærpolitiet, at Kontrollen med Slagtningen kan bortfalde, bliver  

 Indstilling derom at forelægge Indenrigsministeriet.
 § 140.  (* 5).
De syge Dyr skulle afsondres saa godt som muligt fra de tilsyneladende  

 sunde.
De skulle have egen Oppasser og egne Foderkar og desl.
De Personer,  

 der passe Gaardens Svin - saavel de, der passe de syge Svin, som de, der  

 passe de tilsyneladende sunde - maa ikke komme i Berøring med andre  

 Svinebesætninger.
Ved Indgangen til de Bygninger, hvori der findes Svin, skal  

 der anbringes Plakater med Paaskrift: »Svinedifteritis.
Adgang forbydes  

 uvedkommende.« § 141.  (* 5).
 Svin, der dø af Sygdommen, skulle saa vidt muligt obduceres; ved  

 Obduktionen maa navnlig Tyktarmen og den nederste Del af Tyndtarmen  

 undersøges nøjagtig. - De døde Dyr skulle nedgraves (jfr. § 8), hvis de ikke  

 benyttes til Afsmeltning.
 § 142.  (* 5).
 Foder og Strøelse, der direkte eller indirekte - saasom ved Røgternes af  

 Gødning besudlede Fodtøj - har været i Berøring med syge eller mistænkte  

 Svin, maa ikke bortbringes fra Ejendommen lige saa lidt som Gødning, der  

 hidrører fra syge Svin, eller som kan formodes at være blandet med Gødning  

 fra saadanne.
 § 143.  (* 5).
Saa snart de syge Dyr ere flyttede fra Stalden, skulde Steder, hvor de  

 have staaet, og de Genstande, hvormed de have været i Berøring, renses og  

 underkastes en foreløbig Desinfektion.
Naar Sygdommen er ophørt, maa  

 Desinfektionen af de inficerede Steder udføres særdeles omhyggeligt, hvorved  

 navnlig maa tages Hensyn til Staldgulvet og Jordbunden i Svinegaardene.
Hvis  

 Staldgulvet ikke er uigennemtrængeligt, bør det opbrydes, et Spadeslag Jord  

 afgraves og ny Fyld paaføres (jfr. § 18 b). Paa samme Maade behandles  

 Jordbunden i Svinegaardene og andre Steder, hvor den maa antages at være  

 inficeret ved Gødning af syge Dyr.
 Gammelt, forfaldent Træværk i Vægge og Skillerum, som ikke antages at  

 kunne desinficeres paa betryggende Maade, nedbrydes og brændes.
 I øvrigt udføres Desinfektionen efter de almindelige Bestemmelser, dog at  

 Klorrygning ej er nødvendig.
 § 144.  (* 5).
Tidspunktet for Ophævelsen af det offentlige Tilsyn bestemmes af Indenrigsministeriet.
 §145. (* 5).
Dyrlægens Tilsyn paa det offentliges Vegne bør i Reglen finde Sted 2 Gange  

 den første Uge og derefter 1 Gang ugentlig, saa længe der findes syge eller  

 for Sygdom mistænkte Svin paa Stedet. - Naar delvis Nedslagning har fundet  

 Sted efter Ministeriets Bemyndigelse, kan Dyrlægens Tilsyn indskrænkes til 1  

 Gang maanedlig, hvis der ikke indtræder Dødsfald blandt Svinene, hvorom det  

 bør paalægges Ejeren at gøre Anmeldelse for Dyrlægen.
De døde Dyr skulle da  

 obduceres.
 Rødsyge (miltbrandartet Rosen) hos svinet.
 De efterfølgende Bestemmelser gælde saavel for den almindelige akute  

 Rødsyge som for den kroniske Rødsyge (Endocarditis og Hudbrand) og for  

 Knuderosen.
 § 146.  (* 6).
 Det offentlige Tilsyn omfatter kun Svinebesætningen.
 § 147.  (* 6).
 De syge Dyr bør straks forsvarlig afsondres fra de sunde; hvor Forholdene  

 tillade det, vil det være rettest at lade de syge Dyr forblive i Stalden og  

 flytte de sunde andetsteds hen.
 Adgang til de syge Dyr og deres Opholdssted bør formenes alle uvedkommende  

 Personer.
 § 148.  (* 6).
 Dyrlægen maa have Opmærksomheden henvendt paa, om Smitten i det  

 foreliggende Tilfælde kan antages at hidrøre fra et Svineslagteri, og navnlig  

 paa, hvor vidt Ejeren før Sygdommens Udbrud maatte have modtages Flæsk eller  

 Affald fra et saadant, og om, hvor vidt det saaledes modtagne eller nogen Del  

 deraf er blevet benyttet til Svineføde.
 § 149.  (* 6).
Angaaende Benyttelsen af de i Besætningen værende Dyr gives følgende Forskrifter:
a.
Dyr, der dø af Sygdommen, maa ikkun benyttes til Afsmeltning.
Haardt  

 angrebne Dyr, der slagtes, maa ikke benyttes til Menneskeføde uden  

 Politimesterens efter Dyrlægens Indstilling meddelte Tilladelse.
Dele af  

 saadanne Dyr maa under ingen Omstændigheder bortbringes fra Stedet.
b.
Forinden der af Politimesteren er afsagt Dekret om offentligt Tilsyn  

 med Besætningen, kan der af Dyrlægen meddeles Ejeren Tilladelse til:
 Tilladelse til Afhændelse maa dog dun meddeles, saafremt Dyrene ved en af  

 Dyrlægen umiddelbart før Slagtningen foretagen Undersøgelse ere befundne  

 sunde, i hvilken Henseende det vil være nødvendigt, at er foretages  

 Temperaturundersøgelse for at konstatere, at Dyrenes Temperatur ikke er over  

 40 grader Celsius, samt paa Betingelse af, at Dyrene, derunder ogsaa Hjertet  

 og Indvoldene, efter Slagtningen ligeledes synes af Dyrlægen og findes sunde.  

 Dyrlægen skal derhos, saavel naar Tilladelse meddeles til Slagtning til eget  

 Brug som til Afhændelse, lade vedkommende Ejer ved sin Underskrift i  

 Protokollen forpligte sig til at nedgrave Indvoldene og andet Affald, for saa  

 vidt det ikke benyttes i kogt eller saltet Tilstand.
c.
Efter at der er afsagt Dekret om offentligt Tilsyn, kunne de foran  

 under b omhandlede Tilladelser ikkun meddeles af Politimesteren efter  

 Dyrlægens Indstilling.
Dyrlægen bør, naar der ved Sygdommens Udbrud findes  

 slagtbare Svin i Besætningen, stedse tage behørigt Hensyn hertil i sin første  

 Indberetning og Indstilling til Politimesteren.
Omkostningerne ved de i  

 nærværende Paragraf nævnte Dyrlægeundersøgelser ere det offentlige  

 uvedkommende.
 § 150.  (* 6).
Benyttes de slagtede eller døde Dyr ikke paa nogen af de ovennævnte  

 Maader, skulle de snarest muligt nedgraves med Hud og Haar.
Det samme gælder  

 om alt Affald fra deres Opholdssted, fra Slagtningen og fra Desinfektionen.
 § 151.  (* 6).
Er noget Dyr død, før Dyrlægen paa det offentliges Vegne kommer til  

 Stedet, skal det obduceres, medmindre det alt maatte være nedgravet.
Naar  

 Sygdommens Tilstedeværelse i Besætningen engang er konstateret, er Obduktion  

 af døde Dyr for offentlig Regning unødvendig.
 § 152.  (* 6).
De syge Dyrs Opholdssted og alle til samme hørende Genstande skulle  

 desinficeres efter Dyrlægens Anvisning straks efter,a t Dyrene ere døde,  

 helbredede eller omflyttede.
Hvis Sygdommen kun har vist sig med et enkelt  

 Tilfælde eller paa et bestemt Sted i Stalden, vil det efter Omstændighederne  

 være tilstrækkeligt, at den øvrige Del af Stalden grundig renses og  

 udskylles; er Sygdommen optraadt mere spredt i Stalden, maa der udføres en  

 fuldstændig Desinfektion.
Ved Rensningen og Desinfektionen, der i øvrigt foretages efter de  

 almindelige Forskrifter, se §§ 15-19, maa Opmærksomheden særlig være henvendt  

 paa Staldbunden og Afløbsrenderne.
Det vil i Almindelighed ikke være  

 nødvendigt at opbryde eller omlægge Staldbunden, men der bør foretages en  

 omhyggelig Udrensning og Opkradsning, ligesom hele Staldbunden bør overhældes  

 med desinficerende Vædske.
 Gødningen af de syge Dyr skal blandes med Kalk og derefter nedgraves.
 § 153.  (* 6).
Den af Sygdommen angrebne Besætning skal i Reglen kun tilses 3 Gange af  

 Dyrlægen paa det offentliges Vegne, nemlig: naar han ved Sygdommens  

 Begyndelse træffer de nødvendige Foranstaltninger til Forebyggelse af  

 Smittens Udbredelse, naar den første Desinfektion har fundet Sted, og  

 umiddelbart forinden det offentlige Tilsyn hæves.
Dyrlægen maa ikke fremkomme  

 med Indstilling om Ophævelse af det offentlige Tilsyn, saa længe der er Grund  

 til at antage, at der findes Dyr i Besætningen, der ere angrebne af Sygdommen  

 i dens kroniske Form.
 Naar Sygdommen har opnaaet en større Udbredelse, kan et hyppigere Eftersyn  

 finde Sted efter særlig Indstilling af Dyrlægen.
 § 154.  (* 6).
 Naar der er forløbet 14 Dage efter Sygdommens Ophør, og efter at  

 Desinfektionen har fundet Sted, kan det offentliges Tilsyn hæves.
 § 155.  (* 6).
 Er Sygdommen optraadt blandt Svin, der henstaa i Jernbanefolde, i Folde  

 ved Skibes Anlægspladser, i Folde ved Svineslagterier eller under lignende  

 Forhold, bliver den Fold, hvori det eller de syge Dyr have haft Ophold, at  

 rense og desinficere under Veterinærpolitiets Tilsyn, hvorpaa Folden efter 24  

 Timers Forløb atter kan tages i Brug.
 Hundegalskab.
Ifølge Lovens § 9, 1ste Stk., skal, naar der opstaar Formodning om, at en  

 Hund er angreben af Hundegalskab, saadant uopholdelig anmeldes i Kjøbenhavn  

 for Politidirektøren, i de øvrige Købstæder for Politimesteren og paa Landet  

 for Sognefogden, der have at paase, at Dyret straks forsvarlig lænkes og  

 afspærres, samt at foranledige, at det snarest muligt undersøges af en  

 Dyrlæge; kun saafremt forsvarlig Lænkning og Afspærring ikke kan finde Sted,  

 skal det straks dræbes.
Erklærer Dyrlægen Hunden for gal, bliver den  

 ligeledes straks at dræbe.
Den dræbte Hund obduceres, og Forretningen  

 indsendes uden Ophold til Amtet (I Kjøbenhavn til Politidirektøren). Ethvert  

 Dyr skal, naar det er blevet bidt af en gal Hund, dræbes, medmindre  

 Indenrigsministeren bevilger undtagelse herfra.
 Til Vejledning ved Anvendelsen af disse Bestemmelser fastsættes følgende:
 § 156.  (* 7).
 Indtil den befalede Nedslagning kan blive iværksat, bliver Dyret at holde  

 afspærret, hvorom der skal gives vedkommende Ejer eller den, der paa Ejerens  

 Vegne fører Tilsyn med Dyret, Tilhold til Politiprotokollen.
 Dyret skal fodres og røgtes af en bestemt Person, og Dyrlægen maa gøre  

 denne bekendt med de Forsigtighedsregler, der ere at iagttage for at undgaa  

 Smitte, saafremt Sygdommen pludselig skulde udbryde hos det afspærrede Dyr.
 Afsondringslokalet skal være saaledes afspærret, at ingen uvedkommende kan  

 faa Adgang dertil , og saaledes indrettet, at Dyrets Fodring og Vanding kan  

 finde Sted, uden at den, der bringer Foderet, derved udsættes for Fare.
 Dyrlægen bør ikke erklære en Hund for angreben af Hundegalskab, medmindre  

 han er sikker i sin Sag; hvis han er usikker i Diagnosen, maa han gennem  

 Sygdommens Forløb i Afspærringstiden søge at komme til Vished om Sygdommens  

 Natur.
 § 157.  (* 7).
Ved Obdouktionen af dyr, der ere døde eller dræbte paa Grund af  

 Hundegalskab, skal Dyrlægen iagttage den største Forsigtighed, for at han  

 selv eller hans Medhjælpere ikke skulle blive smittede.
Han maa have passende  

 Desinfektionsmidler ved Haanden til øjeblikkelig anvendelse, hvis nogen  

 skulde paadrage sig en Hudbeskadigelse eller paa anden Maade blive udsat for  

 Fare under Forretningen; han bør derhos straks saa vidt muligt sørge for  

 Tilkaldelse af Lægehjælp.
 Personer med Saar paa ubedækkede Legemsdele maa ikke benyttes til at røgte  

 de afspærrede Dyr, til Medhjælp ved Obduktionen eller til Nedgravning af de  

 omhandlede Kadavere.
 § 158.  (* 7).
Dræbte eller selvdøde Dyr, der have været angrebne af eller mistænkte for  

 Hundegalskab, skulle nedgraves eller destrueres med Hud og Haar paa  

 anordningsmæssig Maade.
Deres Hud skal først sønderskæres paa Kroppen og  

 denne overhældes med Petroleum, Kreolin eller et andet passende Middel, som  

 kan umuliggøre enhver som helst Benyttelse af Kødet til Føde for Mennesker  

 eller Dyr.
 § 159.  (* 7).
Ved Desinfektionen maa alle Genstande, som kunne have været udsatte for  

 Besudling med Sagl og Slim fra det angrebne eller mistænkte Dyr, omhyggeligt  

 og i behørig Udstrækning renvadskes med hed Soda- eller Potaskelud eller i  

 Mangel heraf med koghedt Vand, for saa vidt Genstandene kunne taale det.
Om  

 fornødent behandles de derefter med et passende Desinfektionsmiddel.
Puder,  

 Hynder, Kæder, Baand og Tøjler, Mundkurve og Hundehuse, med hvilke gale Hunde  

 og Katte have været i berøring, og som efter deres Beskaffenhed ikke lade sig  

 sikkert desinficere, opbrændes eller tilintetgøres (jfr. § 19 i nærværende  

 Instruks).
 Gødning, Strøelse og Jord, der er besudlet med Sagl, Slim o.s.v. fra de  

 paagældende Dyr, nedgraves.
B.
Angaaende de i Lov af 14de April 1893 § 10 omhandlede (mildere § 160 Naar Dyrlægen forefinder Tilfælde af herhen hørende Sygdomme, bør han gøre  

 Ejeren eller den, der paa Ejerens Vegne fører Tilsyn med Dyrene, bekendt med  

 Lovens Forskrifter i § 10, 2det Stykke, angaaende disse Sygdomme.
Han skal  

 derhos give Anvisning til ved hensigtssvarende Afsondrings- og  

 Desinfektionsforanstaltninger at forebygge den udbrudte Sygdoms Udbredelse i  

 og uden for Ejerens egen Besætning, eventuelt dens Overførelse til Mennesker,  

 for saa vidt saadan Overførelse er mulig (Sarcoptes-Skab, Haarsækmider og  

 Ringorm).
§ 161 Viser Ejeren sig uvillig til at følge de givne Anvisninger, eller antager  

 nogen af de nævnte Sygdomme en mere ondartet Karakter eller en større  

 Udbredelse, bør Dyrlægen indføre det fornødne derom i sin Protokol i  

 Overensstemmelse med Lovens § 1, 2det Stykke samt derefter afgive  

 Indberetning til Politimesteren, ledsaget af Indstilling om de  

 Forholdsregler, han med hensyn til Afsondring og Desinfektion, Benyttelse af  

 Produkter fra de syge Dyr o.s.v. anser det nødvendig for det offentlige at  

 træffe til Forebyggelse af Smittens videre Udbredelse til Dyr eller  

 Mennesker, jfr.
Lovens § 10, sidste Stykke.
 Til Vejledning i saa henseende tjener følgende:
§ 162 Afsondring.
Denne bør ordentligvis iværksættes efter de foran i § 3 givne Regler.
Ved  

 Tilfælde af ondartet Lungesyge hos Hesten, ved Mundsyge og Skab hos Hesten,  

 ved brandigt Emphysem (Miltbrand-Emphysem) hos Kvæget samt ved de i  

 Slutningen af Lovens § 10 under A nævnte Sygdomme hos Heste, Kvæg, Faar,  

 Geder og Svin bør de anførte Regler gennemføres saa virksomt, som det efter  

 de givne Forhold er muligt.
Ved epizootisk Katarrhalfeber (rosenagtig  

 Influenza) hos Hesten vil det derimod i Almindelighed ikke være af nogen  

 væsentlig Nytte at gennemføre en Afsondring af de enkelte Dyr inden for samme  

 Besætning.
Opmærksomheden maa i saa Fald navnlig rettes paa at holde ej alene  

 aabenbart syge Dyr, men ogsaa dem, som ere i Begyndelses- eller i  

 Rekonvalescentstadiet af Sygdommen, hjemme i Stalden, indtil de kunne anses  

 for fuldstændig smittefri, samt endvidere paa at hindre uvedkommendes Adgang  

 til de angrebne Dyr.
 Hingste, der have været angrebne af epizootisk Katarrhalfeber (rosenagtig  

 Influenza), maa i det første Aar derefter ikke benyttes som Beskelere for  

 fremmede Hopper, medmindre disses Ejere forud ere gjorte bekendte med den  

 særlige Smittefare, som hermed kan være forbunden.
 Forblive kværkesyge Heste henstaaende i en Stald sammen med Stedets øvrige  

 Heste, bør det paalægges Ejeren ikke at give fremmede Heste Adgang til en  

 saadan Stald, forinden Sygen er ophørt og behørig Desinfektion foretagen.
 Ved Brandfeber hos Hesten, Kopper, Skab og Ringorm hos Kvæg kan det efter  

 Omstændighederne være tilstrækkeligt at henflytte de angrebne Dyr til en  

 isoleret Plads i den fælles Stald og at bruge særskilte Stald- og andre  

 Redskaber ved disse Dyrs Røgt, saa at deres umiddelbare Berøring med sunde  

 Dyr i Stalden undgaas.
 Hunde og Katte, der lide af Skab, Haarsækmider eller Ringorm, skulle  

 indespærres og vedkommende Ejer opfordres til at undergive Dyrene  

 Dyrlægebehandling og eventuelt lade dem dræbe.
 Ved godartet Beskelersyge behøves ingen egentlig Afsondring af de angrebne  

 Dyr, men disse bør udelukkes fra Parring, indtil de ere helbredede.
Ved »Hønsekolera« hos Fjerkræ bør de angrebne Individer  

 hensættes i tilstrækkeligt isolerede Afsondringsrum, for saa vidt Ejeren ikke  

 samtykker i at lade de angrebne Dyr dræbe.
De døde (og dræbte) Dyr nedgraves  

 tilllige med Gødning og Strøelse.
 Det skal paalægges Personer, der have været i smittefarlig Berøring med de  

 syge Dyr, at lade sig behørigt desinficere, førend de komme til fremmede Dyr  

 eller indfinde sig i fremmede Stalde, der ere bestemte for dyr, som kunne  

 angribes af den paagældende Sygdom.
§ 163 Desinfektion.
 Ved alle sygdomme af den her omhandlede Art, der ere i Stand til at  

 udvikle et Smitstof med stor Udbredelsesevne og Intensitet, saasom Lungesyge,  

 Influenza, Mundsyge og Kværke hos hesten, Hønsekolera hos Fjerkræ o.s.v., bør  

 der som Regel udføres en fuldstændig Desinfektion af hele Stalden (Stien),  

 saavel ved mekanisk Rensning som ved Anvendelse af særlige  

 Desinfektionsmidler m.v.
 Ved Sygdomme som Brandfeber, Bekselersyge, Kopper og Skab hos andre husdyr  

 end Faaret vil det i de fleste Tilfælde være tilstrækkeligt kun af  

 desinficere den særlige Del af Stalden (Stien), hvori det eller de syge Dyr  

 have henstaaet, men dog stedse i saa stort Omfang, som Smitstoffets  

 Tilstedeværelse maa antages at nødvendiggøre.
 Ved Skab hos Heste og Kvæg samt ved Ringorm hos Kvæg bør der særlig drages  

 Omsorg for behørig Desinketion af Sele- og Sadeltøj, Hudrensningsredskaber,  

 Dækkener, Grimer o.lign., ligesom der ogsaa i særlige Tilfælde vil kunne være  

 Anledning til at paabyde en desinficerende Behandling af selve det eller de  

 angrebne Dyr for at hindre Sygdommens videre Udbredelse.
§ 164 Benyttelse af Produkter af de syge Dyr.
Kødkroppene af Dyr, der have været  

 angrebne af nogen af de i Lovens § 10 under A. omhandlede Sygdomme, af  

 udbredt metastatisk Kværke eller af Hønsekolera, bør i Almindelighed ikke  

 tillades benyttede til Menneskeføde, hvorimod der intet er til Hinder for, at  

 saadanne Kadavere benyttes til Afkogning (Afsmeltning). Hvis de ikke benyttes  

 paa denne Maade, underkastes de anordningsmæssig Nedgravning eller  

 Desinfektion.
 Huderne (Skindene) af de dræbte eller selvdøde Dyr behandles med en  

 desinficerende Opløsning eller med Kalk, medmindre de bringes direkte til  

 Garvning.
C.
Angaaende den i Lov af 14de April 1893 § 11 omhandlede Sygdom  

 (Tuberkulose hos Kvæg og Svin).
 § 165.  (* 8).
 Med Hensyn til denne Sygdom skal Dyrlægen, naar han er tilkaldt af Ejeren,  

 gøre denne opmærksom paa Bestemmelserne i lovens § 11 a.-c. og paa det  

 Strafansvar, han paadrager sig ved at overtræde disse Bestemmelser.
 Kommer det til Dyrlægens Kundskab, at Ejeren ikke overholder de givne  

 Forskrifter, skal han derom gøre Indberetning til Politimesteren.
D.
Angaaende Indsendelse af Indberetninger om de i Lov af 14de April 1893  

 § 10 omhandlede Sygdomme.
 § 166.  (* 9).
Enhver Dyrlæge, der praktiserer, skal inden Udgangen af Januar Maaned til  

 politimesteren i den Jurisdiktion, i hvilken han er bosat, indsende en  

 Indberetning om de af ham i det forudgaaende Aar behandlede Tilfælde af  

 mildere smitsomme Sygdomme.
Indberetningerne skulle skrives paa trykte  

 Skemaer, der tilstilles Dyrlægen fra Politimesteren, og de skulle udfærdiges  

 efter de paa disse Skemaer nærmere angivne Regler. - Indberetningerne skulle  

 af Politimesteren inden Midten af Februar Maaned indsendes direkte til det  

 veterinære Sundhedsraad.
 Indenrigsministeriet, den 24de August  

 1894.
 HØRRING.
