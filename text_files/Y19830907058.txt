Udtalt, at borgmestre/udvalgsformænd som udgangspunkt må være  

 forpligtet til at medtage et medlems forslag til dagsordenspunkt med den  

 formulering, som forslagsstilleren har anvendt.
Der kan dog foretages  

 redaktionelle ændringer af hensyn til dagsordenens oversigtlighed, ligesom  

 f.eks. anstødeligt sprogbrug kan udelades.
 Besvarelse af spørgsmål nr. 1301 stillet af folketingsmedlem Agerschou til  

 indenrigsministeren den 16. juni 1983.
 -Spørgsmål:
Kan ministeren oplyse, om et byrådsmedlem/udvalgsmedlem har ret til at få  

 sin formulering af et punkt optaget på dagsordenen for et  

 byrådsmøde/udvalgsmøde eller har borgmesteren/udvalgsformanden ret til at  

 ændre eller formulere teksten? -Svar:
 Jeg kender ikke de konkrete sager, som er omtalt i begrundelsen for  

 spørgsmålet.
Generelt kan jeg sige, at borgmesteren/udvalgsformanden efter min  

 opfattelse som udgangspunkt må være forpligtet til at medtage et  

 medlemsforslag med den formulering, som forslagsstileren har anvendt.
Da et  

 dagsordensudkast først og fremmest skal fungere som en oversigt over de  

 sager, der skal behandles i et møde, kan borgmesteren/udvalgsformanden dog  

 foretage redaktionelle ændringer i medlemsforslag.
Flere medlemsforslag med  

 samme indhold, men med forskellig sproglig udformning, vil således kunne  

 anføres under samme dagsordenspunkt, ligesom meget omfangsrige medlemsforslag  

 må kunne forkortes.
Endvidere må f.eks. anstødeligt sprogbrug kunne udelades  

 af et medlems forslag.
 I de nævnte tilfælde må medlemsforslag tilsendes medlemmerne eller  

 fremlægges som bilag til dagsordenen, jfr. normal-forretnigsordenens § 3.
 Jeg er opmærksom på, at der ved en redaktionel ændring af et forslag til  

 dagsordenspunkt kan være risiko for samtidig ændring af indholdsmæssig  

 karakter, hvorfor borgmestre/udvalgsformænd, selv når der foreligger en af de  

 ovenfor nævnte situationer, må være yderst tilbageholdende med at ændre i  

 formuleringen af et medlemsforslag.
 Indenrigsministeriets afgørelser og udtalelser om kommunale forhold 1983  

 1.9.
