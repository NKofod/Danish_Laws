 Efter § 17 i justitsministeriets bortlodningscirkulære og den tilsvarende  

 bestemmelse i § 8 i justitsministeriet nye cirkulære af 17. januar 1984 anses  

 et bortlodningsarrangement kun som et intern foreningsarrangement, der kan  

 afholdes uden forudgående tilladelse, hvis deltagerkredsen er begrænset til  

 foreningens medlemmer (og disses pårørende,) jfr. nr. 1 i de nævnte  

 bestemmelser.
Foruden at der naturligvis skal være tale om en reel foreningsdannelse,  

 ligger de heri en forudsætning om, at tilknytningen mellem foreningen og dens  

 medlemskreds ikke i det væsentlige er af rent formel karakter.
Hvorvidt dette  

 er tilfældet må afgøres efter en vurdering i det enkelte tilfælde, men efter  

 justitsministeriets opfattelse vil en opfyldelse af de nedennævnte  

 forudsætninger kunne tages som udtryk for, at foreningstilknytningen er af en  

 sådan karakter, at den særligt lempelige foreningsbortlodningsbestemmelse  

 pricipielt vil kunne finde anvendelse.
 De nævnte forudsætninger er følgende:
at indmeldelse i foreningen og kontigentindbetalinger ikke sker ved  

 foreningens bortlodningsarrangementer, at alle nye medlemmer af foreningen i forbindelse med indmeldelsen kan få  

 udleveret eller tilsendt et eksemplar af foreningens love eller vedtægter, at alle medlemmer har en vedtægtsbestemt adgang til at øve indflydelse på  

 foreningens ledelse og virksomhed og indkaldes til generalforsamling, at foreningen ud over bortlodningsarrangementer også har andre aktiviteter  

 specielt i relation til medlemmerne, at der føres kontrol med, at kun personer, der forud er registreret som  

 kontigentbetalende medlemmer (eller disses pårørende), deltager i foreningens  

 bortlodningsarrangementer, og at der er adgang for medlemmerne til at overvære foreningens  

 medlemsarrangementer.
 Hvis de ovennævnte forudsætninger efter politimesterens vurdering er til  

 stede, og betingelserne i bortlodningscirkulæret § 17 i øvrigt er opfyldt,  

 kan justitsministeriet ikke have indvendinger imod, at Støtteforeningen for  

 Aarhus Nærradio og Radio Aarhus' Venner afholder radiobingo som et intern  

 foreningsarrangement.
 Hvis de ovennævnte forudsætninger derimod ikke (endnu) er opfyldt, hvorved  

 bemærkes, at der er tale om relativt nydannede foreninger, kan  

 radiobingoarrangementet efter justitsministeriets opfattelse kun afholdes  

 efter reglerne om offentlige bortlodninger, hvilket indebærer, at der skal  

 foreligge politilladelse til arrangementet.
 Det tilføjes, at det nye bortlodningscirkulære opretholder sondringen  

 mellem interne foreningsbortlodninger, der ikke kræver tilladelse, og  

 offentlige bortlodninger, der som hovedregel kræver tilladelse, hvorfor det  

 ovenfor anførte også vil være aktuelt efter den 1. marts 1984, hvor det nye  

 cirkulære træder i kraft.
