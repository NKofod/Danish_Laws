Bekendtgørelse om ændring af  

 bekendtgørelse om autorisation m.v. ved behandling og salg af  

 fødevarer m.v. samt kontrolmærkning af animalske  

 fødevarer § 1 I bekendtgørelse nr. 26 af 18. januar 2002 om autorisation m.v. ved  

 behandling og salg af fødevarer m.v. samt kontrolmærkning af  

 animalske fødevarer, senest ændret ved bekendtgørelse nr.  

 66 af 30. januar 2003, foretages følgende ændringer:
 1. I bilag 2, kapitel 3, erstattes nr. 8-10 med  

 tilhørende tekstoverskrifter af:
» 8)	Kød af fjerkræ og opdrættet fjervildt, der ikke  

 opfylder betingelserne i bilag 4, kan uanset nr. 1-7, mærkes i  

 overensstemmelse med nr. 1-7 i denne bekendtgørelse, hvis det  

 pågældende mærke straks a)	overstemples således, at kontrolmærket, jf. nr. 1-7,  

 dækkes af et retvinklet kryds, der er anbragt på skrå,  

 således at midtpunktet befinder sig i midten af mærket, og  

 oplysningerne på dette kan læses, eller b)	erstattes af et særligt enkeltmærke, der består af  

 kontrolmærket, jf. nr. 1-7, overstemplet i overensstemmelse med litra  

 a.
9)	Det i nr. 8 omhandlede kød a)	må ikke sælges, medmindre kødet indgår i  

 kødprodukter, der er forarbejdet i Danmark i overensstemmelse med  

 bilag 3, og b)	skal behandles, opskæres, transporteres og oplagres fysisk  

 adskilt fra eller på andre tidspunkter end fjerkrækød og  

 opdrættet fjervildt med oprindelse i besætninger, der ligger uden  

 for de i §§ 14 og 15 i bekendtgørelse nr. 921 af 10. november 1994 om  

 særligt smitsomme sygdomme hos fjerkræ og andre fugle i  

 fangenskab nævnte zoner.
Kontrolmærkning af kød af fjerkræ og  

 opdrættet fjervildt, hidrørende fra besætninger beliggende  

 i den del af en overvågningszone, der ligger uden for en  

 beskyttelseszone oprettet p.g.a.
Newcastle disease 10)	Ved udbrud af Newcastle disease, men ikke af Aviær Influenza,  

 kan kød af fjerkræ og opdrættet fjervildt, der ikke  

 opfylder betingelserne i bilag 4, dog mærkes med kontrolmærke i  

 henhold til nr. 1-7, såfremt kødet hidrører fra  

 fjerkræ eller opdrættet fjervildt:
a)	der kommer fra en bedrift, som er beliggende i den del af  

 overvågningszonen, der ligger uden for beskyttelseszonen, jf. §§ 14,  

 stk. 1 og 15, stk. 1 i bekendtgørelse om særligt smitsomme  

 sygdomme hos fjerkræ og andre fugle i fangenskab, og som ifølge  

 den epidemiologiske undersøgelse ikke har været i kontakt med  

 nogen smittet bedrift, b)	der kommer fra en flok, hvor der fem dage før afsendelsen til  

 slagteriet er foretaget en virologisk undersøgelse med negativt  

 resultat af et repræsentativt udsnit af flokken.  

 Stikprøveudtagningen skal foretages af fødevareregionen, c)	der kommer fra en bedrift, hvor der efter en klinisk  

 undersøgelse foretaget af fødevareregionen, ikke er konstateret  

 nogen kliniske eller andre symptomer, som kunne tyde på Newcastle  

 disease.
Undersøgelsen skal være foretaget i løbet af de  

 sidste 24 timer inden afsendelsen af fjerkræet, d)	der er transporteret direkte fra oprindelsesbedriften til  

 slagteriet, og under transporten til slagteriet ikke har været i  

 kontakt med fjerkræ, der er smittet med Newcastle disease, og e)	der bliver undersøgt på slagteriet før eller  

 efter slagtningen med henblik på at konstatere eventuelle symptomer  

 på Newcastle disease.« § 2 Bekendtgørelsen træder i kraft den 9. marts 2003.
