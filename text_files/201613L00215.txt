Vedtaget af Folketinget ved 3. behandling den 14. juni 2017 Forslag til Lov om ændring af straffeloven (Skærpelse af straffen for utryghedsskabende tiggeri) § 1 I straffeloven, jf. lovbekendtgørelse nr. 1052 af 4. juli 2016, som ændret senest  ved lov nr. 675 af 8. juni 2017, foretages følgende ændring:
 1. I § 197 indsættes som stk. 2 og 3:
 »Stk. 2. Kravet om advarsel gælder ikke, når forholdet er begået i gågade, ved stationer, i eller ved supermarkeder eller i offentlige transportmidler.
Stk. 3. Ved fastsættelse af straffen skal det indgå som en skærpende omstændighed, at forholdet er begået et af de steder, der er nævnt i stk. 2.« § 2 Stk. 1. Loven træder i kraft dagen efter bekendtgørelsen i Lovtidende, jf. dog stk. 2.
 Stk. 2. Straffelovens § 197, stk. 2 og 3, som affattet ved denne lovs § 1, nr. 1, ophæves den 1. juli 2020.
§ 3 Loven gælder ikke for Færøerne og Grønland.
