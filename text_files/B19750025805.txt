 I medfør af § 6 i lov om tilsyn med skibe, jfr. lovbekendtgørelse nr. 336  

 af 31. august 1965, samt § 54, stk. 3, i sømandslov nr. 420 af 13. juni 1973  

 fastsættes herved følgende:
 Definitioner.
§ 1 Nyt skib:
Et skib, hvis køl er lagt, eller som er på et tilsvarende  

 konstruktionsstadium, på eller efter den 1. august 1975, eller som på eller  

 efter denne dato indkøbes fra udlandet.
Som nyt skib anses dog ikke skib, for  

 hvilket byggekontrakten er underskrevet før 1. august 1975 med kontraktmæssig  

 levering inden udgangen af 1977.
 Eksisterende skib:
 Et skib, der ikke er et »nyt skib«.
 Opholdsrum:
 De til brug for besætningen bestemte soverum, spiserum, sygerum,  

 fritidsrum og kontorer.
 Direktoratet:
 Direktoratet for statens skibstilsyn.
 NR-kurver (Grænsekurver):
 International Organization for Standardization's (ISO) NR-kurver, jfr.  

 bilag 1.
 Ton:
 Registerton brutto.
 Lytteposter:
 De steder i skibet, hvorfra der under normal drift holdes udkig.
 Anvendelsesområde.
§ 2.  Bekendtgørelsen finder anvendelse på alle nye  

 maskindrevne skibe på 20 tons og derover.
Undtaget herfra er dog fiskeskibe  

 og lystfartøjer.
 Stk. 2.  I eksisterende skibe finder bestemmelserne i  

 bekendtgørelsens § 5, stk. 1, anvendelse, medmindre det godtgøres, at  

 støjniveauet ikke overstiger 90 dB (A), (NR 85). Når et eksisterende skib,  

 bortset fra havaritilfælde, underkastes større reparationer, eller der  

 foretages væsentlige ændringer i skibets konstruktion, skal der indsendes  

 tegninger og oplysninger i overensstemmelse med § 3 til afgørelse af, om der,  

 såfremt det skønnes teknisk muligt og økonomisk rimeligt, skal træffes  

 foranstaltninger til nedbringelse af støjen.
 Tegninger og oplysninger.
§ 3.  Tegninger i 3 eksemplarer skal indsendes til  

 direktoratet i god tid, før bygning eller ombygning påbegyndes.
Materiale- og  

 konstruktionsdata, som har betydning for vurdering af akustiske isolations-  

 og absorptionsforhold, skal være påført tegningerne for aptering og  

 maskinrum.
Desuden skal der på tegningerne angives støjreducerende  

 forholdsregler som f.eks. isolation/absorption af støj og elastisk montering  

 af motorer og ventilatorer.
 Støjniveau, høreværn m.v.
 § 4.  De i den som bilag 2 optrykte rekommandation  

 anførte normer for støjniveauer er vejledende og skal tilstræbes overholdt.
 Stk. 2.  Såfremt støjniveauet væsentligt overstiger de i  

 bilag 2 anførte normer, skal der, såfremt det skønnes teknisk muligt og  

 økonomisk rimeligt, træffes foranstaltninger til nedbringelse af støjen.
 Stk. 3.  Lydisolationsværdier for skodder og dæk bør  

 ikke være mindre end anført i den som bilag 2 optrykte rekommandation.
§ 5.  Besætningsmedlemmer, som opholder sig, hvor  

 støjniveauet overstiger eller antages at kunne overstige 90 dB (A) (NR 85),  

 skal anvende høreværn godkendt af dertil bemyndiget offentlig myndighed.  

 Udsættes nogen regelmæssigt for sådan støj, skal han udstyres med personligt  

 høreværn til brug om bord.
Ved indgangen til rum med et støjniveau over 90 dB  

 (A) (NR 85) skal der være opsat et skilt med dansk og engelsk tekst i rødt på  

 hvid bund og med en bogstavhøjde på mindst 2 cm med følgende ordlyd:
HØJT STØJNIVEAU BRUG HØREVÆRN HIGH NOISE LEVEL USE EAR PROTECTORS Stk. 2.  På ydersiden af døre til rum eller ved områder  

 med et støjniveau over 110 dB (A) (NR 105) skal der være opsat et skilt med  

 dansk og engelsk tekst i rødt på hvid bund og med en bogstavhøjde på mindst 2  

 cm med følgende ordlyd:
ADVARSEL FARLIG STØJ HØREVÆRN SKAL ANVENDES KUN OPHOLD I KORTERE TID CAUTION DANGEROUS NOISE USE OF EAR PROTECTORS MANDATORY SHORT STAY ONLY Stk. 3.  Rum eller områder, hvor støjniveauet overstiger  

 115 dB (A) (NR 110), må i almindelighed ikke betrædes af besætningen.
På  

 ydersiden af døre til rum eller ved områder med et støjniveau, der overstiger  

 denne grænse, skal der være opsat et skilt med dansk og engelsk tekst i rødt  

 på hvid bund og med en bogstavhøjde på mindst 2 cm med følgende ordlyd:
ADVARSEL MEGET FARLIG STØJ HØREVÆRN SKAL ANVENDES HØJST 10 MIN.s OPHOLD FOR INSPEKTION CAUTION EXCESSIVE HIGH NOISE LEVEL USE OF EAR PROTECTORS MANDATORY NO STAY LONGER THAN 10 MIN.s FOR INSPECTION Måling af støj § 6.  Når et skib er færdigbygget, skal måling af støj  

 foretages under sejlads ved en belastning af hovedmaskineriet på mindst 80  

 pct. af den maksimale fremdrivningseffekt samtidig med, at hjælpemaskineri,  

 ventilationsanlæg og andre indretninger, som er forudsat at skulle anvendes  

 kontinuerligt, skal være i drift.
Stk. 2.  Målinger på lytteposter skal foretages, mens  

 skibet sejler med 3/4 fart.
På brovingerne skal målingerne foretages i  

 læsiden.
Stk. 3.  Ved måling af støjniveauer skal anvendes  

 instrumenter, som opfylder kravene ifølge Den Internationale Elektrotekniske  

 Kommissions (IEC) publikation nr. 179 (Precision Sound Level Meter).  

 Frekvensanalyse skal foretages med lydmålere, som er udstyret med  

 oktavfilter, og som opfylder kravene ifølge IEC's publikation nr. 225 og  

 ISO's rekommandation R-266 vedrørende midtfrekvensopdeling.
Viserinstrumentet  

 skal ved støjmåling normalt være indstillet på »fast response«,  

 hvorefter middelværdien af maksimaludslaget aflæses.
Er udslagsvariationerne  

 for store, kan »slow response« benyttes.
Stk. 4.  Måleresultaterne skal indsendes til  

 direktoratet i form af en plan over skibet, hvor måleværdier og  

 målepositioner er angivet.
Dersom oktavbåndsanalyse er foretaget, skal  

 resultaterne af denne vedlægges planen og være angivet i diagram.
Stk. 5.  I tilslutning til planen skal også angives  

 andre forhold, som har betydning for bedømmelse af støjforholdene.
Følgende  

 oplysninger skal altid gives:
a.
Dybgang for og agter.
b.
Vind, vejr og sø.
c.
Hastighed og kurs.
d.
Belastning og omdrejningsantal på hoved- og hjælpemaskineri.
e.
Andre støjkilder i drift under målingerne f.eks. ventilation i maskin-  

 og lastrum og ventilation i apteringer.
f.
Måleinstrumentets og mikrofonens fabrikat og type.
g.
Oplysning om, af hvem måling er foretaget.
 Stk. 6.  Undergår skibet forandring, som kan påvirke  

 støjniveauet, herunder udskiftning af maskineriet, kan direktoratet forlange  

 nye støjmålinger udført.
§ 7.  I maskinrum skal målingen foretages ved  

 manøvreplads for hovedmaskineri og ved anden plads, hvor arbejde regelmæssigt  

 udføres, samt ved gangpassager og ellers i rum, hvor mandskabet regelmæssigt  

 færdes eller opholder sig.
Ved måling skal mikrofonhøjden være ca. 1,5 m over  

 dørken.
Støjmåling må ikke foretages nærmere end ca. 1 m fra maskineri, skod,  

 dørk, dæk eller luftindsugning.
Stk. 2.  I opholdsrum skal der foretages mindst en  

 måling med mikrofonen placeret midt i rummet ca. 1,5 m over dørken.
Måling må  

 ikke foretages nærmere skod end ca. 0,5 m.
Ventilations- eller  

 luftkonditioneringsanlægget skal arbejde ved maksimal kapacitet under  

 målingen.
 Stk. 3.  I radiorum foretages målingen med  

 radioinstallationen i drift, men uden at radiosignal gengives.
Stk. 4.  I styrehus skal der foretages måling mindst 3  

 steder, en ved rorgængerens plads og de øvrige f.eks. ved radar- og  

 manøvreplads.
Måling foretages ca. 1,5 m over dæk og ikke nærmere  

 instrumenter eller skod end ca. 0,5 m.
Ved måling i styrehus skal døre og  

 vinduer være lukkede.
Alle navigationsinstrumenter som f.eks. radar, ekkolod,  

 gyrokompas samt vinduesviskere og klarsigtsruder skal være i gang.
Stk. 5.  På lytteposter skal der foretages måling mindst  

 3 steder i en afstand fra hinanden på mindst 0,5 m.
Måling foretages ca. 1,5  

 m over dæk og ikke nærmere skod end ca. 1,5 m.
Målingerne skal, hvor det er  

 praktisk muligt, foretages ved en vindhastighed på mellem 5 og 10 knob og med  

 vinden henholdsvis ret forfra, ret agtenfra og på tværs af skibet.
Har det  

 ikke været muligt at foretage målingerne under de nævnte forhold, skal  

 vindhastighed, vindretning samt skibets kurs opgives.
 Dispensationsbestemmelse.
 § 8.  Direktoratet kan tillade afvigelser fra  

 bestemmelserne i §§ 4, 6 og 7, når forholdene i det enkelte tilfælde måtte  

 tilsige dette under hensyn især til skibets type og anvendelse.
 Straffe- og ikrafttrædelsesbestemmelser.
 § 9.  Overtrædelse af forskifterne i denne  

 bekendtgørelse straffes i medfør af § 42 i lov om tilsyn med skibe med bøde.
 § 10.  Bekendtgørelsen træder i kraft den 1. august  

 1975.
 Handelsministeriet, den 17. juni 1975.
 Erling Jensen.
 /Sven Lunddahl.
 Bilag 1.
 ISO's NR-kurver.
 Bilag 2.
 Rekommandation om støjniveau og lydisolationsværdier.
I.
De nedenfor i dB (A)-værdier angivne støjniveauer skal tilstræbes  

 overholdt.
Såfremt støjen formodes at være koncentreret i snævre  

 frekvensbånd, skal de nedenfor i NR-værdier angivne støjniveauer tilstræbes  

 overholdt.
II.
Skodder og dæk skal være udført af materialer, hvis  

 lydisoleringsværdier målt i laboratorium efter ISO's rekommendationer R 717  

 og R 140 ikke bør være mindre end:
Skod mellem soverum og mellem soverum og gange Ia = 30 dB Skod mellem soverum og andre opholdsrum, kabys, pantry, fritids- og  

 hobbyrum samt maskinrum Ia = 45 dB Skod mellem opholdsrum og åbent dæk Ia = 40 dB Dæk indenfor apteringen Ia = 40 dB Hvor deleskodderne ikke er tætte med det overliggende dæk, skal den  

 samlede lydisoleringsværdi af loftgarneringerne i rummene på hver side af  

 deleskoddet ikke være mindre end deleskoddets lydisoleringsværdi.
