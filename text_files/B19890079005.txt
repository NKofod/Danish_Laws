 I medfør af §§ 5-7, 10, 15, 28 og 35-37 i lov nr. 814 af 21.
 december 1988 om husdyrsygdomme fastsættes:
 § 1.  Ved enzootisk leukose forstås i denne  

 bekendtgørelse den overførbare form af leukose hos kvæg (infektion med bovint  

 leukæmi virus).
 Stk. 2.  Som angrebet af enzootisk leukose skal anses:
 Stk. 3.  Som mistænkt for at være angrebet af enzootisk  

 leukose skal anses:
 § 2.  Finder en dyrlæge sådanne forhold som anført i §  

 1, stk. 3, nr. 1, skal han straks underrette kredsdyrlægen eller  

 Veterinærdirektoratet.
 Stk. 2.  Såfremt en dyrlæge under udøvelse af kødkontrol  

 eller ved obduktion finder svulstagtige forandringer i lymfeknuder eller  

 organer, skal han i overensstemmelse med derom fra Veterinærdirektoratet  

 modtaget instruktion indsende materiale til undersøgelse på et godkendt  

 laboratorium, der underretter Veterinærdirektoratet om resultatet af  

 undersøgelsen.
 Stk. 3.  Såfremt en dyrlæge under udøvelse af  

 laboratoriearbejde finder forhold, der tyder på leukose, skal  

 Veterinærdirektoratet straks underrettes.
 § 3.  Til konstatering af mulig forekomst af enzootisk  

 leukose eller kontrol af frihed herfor, kan Veterinærdirektoratet lade  

 udtage, indsende og foretage undersøgelse af:
 Stk. 2.  Gyldighedsperioden af de under stk. 1, nr. 1-3,  

 nævnte prøver er 36 måneder, medmindre Veterinærdirektoratet i særlige  

 tilfælde skriftligt har meddelt en kortere gyldighedsperiode.  

 Veterinærdirektoratet kan forlænge gyldighedsperioden indtil maksimalt 5 år.
 Stk. 3.  Veterinærdirektoratet kan endvidere lade  

 blodprøver udtaget som led i andre sygdomsbekæmpelsesprogrammer undersøge for  

 enzootisk leukose.
 Stk. 4.  Veterinærdirektoratet kan lade foretage  

 undersøgelser af alle eller grupper af kvægbesætninger i et nærmere fastsat  

 område.
 § 4.  Veterinærdirektoratet foranlediger, at der i  

 besætninger, der i henhold til § 1, stk. 3, skal anses som mistænkt for at  

 være angrebet af enzootisk leukose, foretages diagnostiske undersøgelser,  

 herunder blodundersøgelser, i fornødent omfang.
Stk. 2.  Når en kreaturbesætning i henhold til § 1, stk.  

 3, anses som mistænkt for at være angrebet af enzootisk leukose, skal ejeren  

 (brugeren), efter at være blevet gjort bekendt med forholdene, sørge for, at  

 intet kreatur fjernes fra besætningen.
Såfremt noget dyr i besætningen viser  

 tegn på leukose, jf. § 1, stk. 3, nr. 1, skal der straks tilkaldes en  

 dyrlæge.
Stk. 3.  Såfremt et dyr i en besætning, der skal anses  

 som mistænkt for at være angrebet af enzootisk leukose, dør eller aflives,  

 skal kadaveret leveres til en autoriseret destruktionsanstalt, hvor obduktion  

 skal foretages.
Undtaget herfra er dog ungdyr op til en alder af 12 måneder.
 Stk. 4.  Såfremt de foretagne undersøgelser ikke giver  

 grundlag for at anse besætningen for angrebet af enzootisk leukose, skal  

 Veterinærdirektoratet snarest underrette ejeren og dyrlægen herom og om, at  

 de i stk. 2 og 3 indeholdte bestemmelser ikke længere er gældende.
§ 5.  Dyrlægerne, mejerierne, slagterierne og  

 slagtehusene skal udtage, opbevare og indsende de i denne bekendtgørelse  

 omhandlede blod- og mælkeprøver i overensstemmelse med de ansvisninger, der  

 gives dem af Veterinærdirektoratet.
Sammen med blodprøverne skal  

 dyrlægen,slagteriet og slagtehuset indsende de fra Veterinærdirektoratet  

 udsendte følgesedler i behørig udfyldt stand.
 § 6.  Anses en kvægbesætning i henhold til § 1, stk.  

 2, for at være angrebet af enzootisk leukose, skal ejeren (brugeren), når han  

 fra Veterinærdirektoratet har fået underretning herom, iagttage følgende:
 § 7.  Veterinærdirektoratet fører tilsyn med  

 besætninger, der er smittet eller mistænkt for at være smittet med enzootisk  

 leukose.
 Stk. 2.  Veterinærdirektoratet kan efter en vurdering af  

 forholdene i hvert enkelt tilfælde fritage ejeren (brugeren) for at overholde  

 en eller flere af de i § 4, stk. 2 og 3, og § 6 fastsatte bestemmelser.
 § 8.  Kreaturer, der leveres til slagtning i henhold  

 til § 6, nr. 4, må kun aflæsses på slagteriets grund, og passersedlen skal  

 afleveres til den kontrollerende dyrlæge inden aflæsningen.
 Stk. 2.  Transportvognens chauffør skal straks efter  

 kreaturernes aflæsning rense og desinficere vognen på slagteriets vaskeplads  

 og under dettes kontrol.
 Stk. 3.  De i stk. 1 omhandlede kreaturer må ikke  

 fjernes fra slagteriets grund i levende live.
 Stk. 4.  Slagteriets ledelse har pligt til, eventuelt på  

 en af slagteriet fastsat ugedag, at modtage og slagte de i stk. 1 omhandlede  

 kreaturer og til efter anvisning fra den kontrollerende dyrlæge at udlevere  

 det fornødne materiel, vand og desinfektionsmiddel m.v. til foretagelse af  

 den i stk. 2 nævnte rensning og desinfektion og at tilbagesende passersedlen  

 til den dyrlæge, der har udstedt den.
 Stk. 5.  Det påhviler den kontrollerende dyrlæge at give  

 instruktion om gennemførelsen af de foreskrevne desinfektionsforanstaltninger  

 med hensyn til transportvognen og i gørligt omfang påse, at disse gennemføres  

 på forsvarlig måde, at påtegne passersedlen, samt at indsende organmateriale  

 til et godkendt laboratorium i de tilfælde, hvor det er påbudt, jf. § 2, stk.  

 2, eller hvor Veterinærdirektoratet eller kredsdyrlægen har anmodet herom.
 § 9.  Besætninger, der er erklæret for angrebne af  

 enzootisk leukose, men hvis ejer ikke ønsker at foretage total udsættelse af  

 besætningen, er fortsat underlagt de i § 6 og § 7 nævnte betingelser, og  

 Veterinærdirektoratet lader foretage blodprøveundersøgelser i besætningen  

 efter nærmere af Veterinærdirektoratet fastsatte retningslinier for at påvise  

 tilstedeværelsen af eventuelle reagenter.
 § 10.  En besætning, der er erklæret for angrebet af  

 enzootisk leukose, kan af Veterinærdirektoratet erklæres fri for mistanke om  

 tilstedeværelse af leukose, såfremt den opfylder følgende betingelser:
Stk. 2.  Såfremt de i stk. 1 nævnte betingelser er  

 opfyldt, underretter Veterinærdirektoratet ejeren om besætningens ændrede  

 status.
Samtidig underrettes ejeren om, hvilke yderligere undersøgelser  

 Veterinærdirektoratet agter at lade udføre (jf. § 3, stk. 1) , og  

 Veterinærdirektoratet foranlediger de mærker, jf. § 6, stk. 1, nr. 1,  

 besætningens dyr er forsynet med, fjernet.
§ 11.  Skriftlig attestation om et kreaturs eller en  

 besætnings sundhedstilstand, for så vidt angår enzootisk leukose, må kun  

 afgives af dyrlæger og kun på blanketter, der er udleveret fra eller godkendt  

 af Veterinærdirektoratet, og i overensstemmelse med derom af  

 Veterinærdirektoratet givet instruktion.
Attest må ikke udstedes for  

 kreaturer i besætninger, der anses for at være angrebet af enzootisk leukose  

 eller mistænkt herfor.
Savner dyrlægen kendskab til disse forhold, skal  

 fornødne oplysninger indhentes hos kredsdyrlægen eller i  

 Veterinærdirektoratet.
 § 12.  Veterinærdirektoratet fastsætter, hvilke  

 kriterier, der skal opfyldes, for at en besætning eller en region kan anses  

 for at være fri for mistanke om tilstedeværelse af leukose.
§ 13.  Det offentlige afholder udgifterne ved § 14.  Overtrædelse af § 2, § 4, stk. 2 og 3, § 8 og §  

 11 samt påbud meddelt i henhold til §§ 5 og 6 straffes med bøde.
 § 15.  Bekendtgørelsen træder i kraft den 1. januar  

 1990.
 Stk. 2.  Samtidig ophæves bekendtgørelse nr. 894 af 22.  

 december 1987 om bekæmpelse af enzootisk leukose hos kvæg.
