 En sag, der er startet som berigtigelse af matrikelkortet ang.
grænsen for 2 ejendomme, standses her, idet den ene af parterne ikke  

 vil vedstå sin erklæring.
Den ene part kræver skelsætningsforretning, der  

 senere indbringes for retten.
Sagsøgerens advokat hæver retssagen, idet parterne enes om, at skellet  

 fastlægges i overensstemmelse med erklæring om berigtigelse.
Landinspektøren  

 søger sagen gennemført »som oprindelig ansøgt« (det ved  

 berigtigelsessagen fastlagte skel er identisk med det ved  

 skelsætningsforretningen foreløbigt fastlagte skel). Direktoratet må holde  

 for, at skelsætningsforretningen står ved magt, og at sagen må omarbejdes  

 efter de for skelsætning gældende regler.
 Tilbagesendes, idet man skal meddele, at ministeriet må være enig med det  

 af landsretssagfører  O.  Geert  Pedersen i skrivelse af 29-6-1967 anførte,  

 hvor efter en ophævelse af den ved retten behandlede sag indebærer, at  

 skelsætningsforretningen er gældende, og i konsekvens heraf, at skelsætningen  

 vil være at notere i matriklens dokumenter i overensstemmelse med reglerne i  

 kapitel 29 i bekendtgørelse nr. 424/1949.
 Man skal i denne forbindelse anmode Dem om at oplyse, hvorvidt den i sagen  

 foreliggende erklæring af 26-7-1966 er den originale skelsætningerklæring.
 I benægtende fald må hertil indsendes den originale erklæring, der må være  

 forsynet med den i ovennævnte bekendtgørelses § 83, stk. 1, omhandlede  

 påtegning samt vedhæfte det originale situationskort.
 Endelig skal man anmode Dem om at omarbejde hovedkortet i overensstemmelse  

 med reglerne i bekendtgørelsens § 86, stk. 3d.
