Fremsat den 27. januar 2004 af  

 Niels Helveg Petersen (RV), Marianne Jelved (RV), Naser Khader  

 (RV),  

  

 Martin Lidegaard (RV), Elsebeth Gerner Nielsen (RV), Morten Helveg Petersen  

 (RV), Anders Samuelsen (RV),  

  

 Margrethe Vestager (RV) og Morten Østergaard (RV) Forslag til folketingsbeslutning om nedsættelse af et grundlovskonvent Folketinget opfordrer regeringen til at fremlægge forslag om  

 nedsættelse af et grundlovskonvent.
Konventet skal udarbejde forslag, der kan  

 virke som inspiration for en efterfølgende behandling af  

 forfatningsspørgsmålet  

 i Folketinget og for en nedsættelse af en egentlig forfatningskommission.
Bemærkninger til forslaget Det Europæiske Konvent (EU-konventet) var en succes.
På  

 mindre end halvandet år lykkedes det konventet at udarbejde et udkast til en  

 europæisk forfatningstraktat, der udgør et glimrende grundlag for arbejdet i  

 EU-regeringskonferencen med forfatningstraktaten.
EU-konventet bestod af 105 medlemmer og næsten lige så  

 mange stedfortrædere.
Medlemmer og stedfortrædere repræsenterede  

 medlemslandenes og ansøgerlandenes regeringer og parlamenter,  

 Europa-Parlamentet og Europa-Kommissionen.
Det Radikale Venstre finder, at det er helt naturligt at  

 lade sig inspirere af EU-konventet.
Det blev i starten mødt med betydelig  

 skepsis, men skeptikerne blev gjort til skamme.
Hvor stort skal et sådant konvent være? EU-konventet bestod som nævnt af 105 medlemmer og næsten  

 lige så mange stedfortrædere, altså en forsamling på over 200 medlemmer.
Til  

 sammenligning tjener, at den grundlovgivende rigsforsamling, der stod for  

 udarbejdelsen af den danske 1849-grundlov, havde 100 medlemmer.  

 Forslagsstillerne finder, at en sådan størrelse er passende, men vil selvsagt  

 ikke låse sig fast på et bestemt tal.
Konventets sammensætning skal være bred.
Der må være repræsentanter  

 for politiske partier, kommunale myndigheder, kirkelige og folkelige kredse  

 samt organisations- og foreningslivet.
Den mere præcise sammensætning vil  

 være  

 genstand for en forhandling mellem Folketingets partier.
Skriftlig fremsættelse Niels Helveg Petersen  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af et grundlovskonvent.
(Beslutningsforslag nr.
B 114).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
