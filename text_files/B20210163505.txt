Bekendtgørelse om krav om etablering af målrettede efterafgrøder i planperioden 2021/20221) I medfør af § 17, stk. 3 og 4, § 38, stk. 1, § 39, stk. 1 og 3, § 44, § 47, stk. 3, § 48, stk. 1 og 2, og § 53, stk. 3, i lov nr. 338 af 2. april 2019 om jordbrugets anvendelse af gødning og om næringsstofreducerende tiltag, som ændret ved lov nr. 1569 af 27. december 2019, fastsættes efter bemyndigelse:
Kapitel 1 Anvendelsesområde § 1. Bekendtgørelsen finder anvendelse for virksomheder, der er omfattet af § 4 i lov om jordbrugets anvendelse af gødning og om næringsstofreducerende tiltag, og som har efterafgrødegrundareal beliggende i de kystvandoplande, som er anført i bilag 1 og afgrænset i bekendtgørelse nr. 216 af 28. februar 2018 om afgrænsning af kystvandoplande.
 Stk. 2. Virksomhedens efterafgrødegrundareal opgøres i overensstemmelse med bestemmelserne i § 4, stk. 1, i bekendtgørelse nr. 648 af 13. april 2021 om næringsstofreducerende tiltag og dyrkningsrelaterede tiltag i jordbruget for planperioden 2021/2022, eller senere bestemmelser, der måtte afløse de nævnte bestemmelser.
Stk. 3. Bekendtgørelsen gælder dog ikke for virksomheder, 1) der har et efterafgrødegrundareal, som udgør mindre end 10 hektar, eller 2) der 1. februar 2021 er autoriseret til økologisk jordbrugsproduktion eller omfattet af en ansøgning herom.
Kapitel 2 Krav om målrettede efterafgrøder § 2. Virksomheden skal i planperioden 2021/2022 udlægge arealer etableret med målrettede efterafgrøder efter normale driftsmæssige principper med henblik på en effektiv kvælstofoptagelse i efteråret, jf. dog § 4. Arealer med målrettede efterafgrøder skal efterfølgende i planperioden anvendes til dyrkning af en forårssået afgrøde eller udlægges med blomsterbrak eller bestøverbrak, som defineret i bestemmelserne i § 2, nr. 6 og 7, i bekendtgørelse nr. 648 af 13. april 2021 om næringsstofreducerende tiltag og dyrkningsrelaterede tiltag i jordbruget for planperioden 2021/2022, eller senere bestemmelser, der måtte afløse de nævnte bestemmelser.
Stk. 2. Arealet med målrettede efterafgrøder skal udgøre en procentdel af den del af virksomhedens efterafgrødegrundareal, der er beliggende i det pågældende kystvandopland.
Procentdelen for de enkelte kystvandoplande er fastsat i bilag 1.
 Stk. 3. For virksomheder, der deltager i den frivillige ordning i medfør af bekendtgørelse nr. 107 af 28. januar 2021 om tilskud til kvælstofreducerende virkemidler m.v., reduceres det målrettede efterafgrødekrav, jf. stk. 2, med følgende:
 1) Det antal hektar i kystvandoplandet, opgjort i hektar målrettede efterafgrøder, for hvilke Landbrugsstyrelsen har givet virksomheden tilsagn om tilskud, jf. § 13, stk. 1, i bekendtgørelse nr. 107 af 28. januar 2021.
 2) Den reduktion af virksomhedens samlede kvote for kvælstof for planperioden 2020/2021, som Landbrugsstyrelsen har godkendt, at virksomheden deltager med i den frivillige ordning, jf. § 15 i bekendtgørelse nr. 107 af 28. januar 2021, omregnet til hektar målrettede efterafgrøder for kystvandoplandet.
Kapitel 3 Afgrødetyper, etableringsfrister m.v. for målrettede efterafgrøder § 3. Bestemmelserne i §§ 6-9 i bekendtgørelse nr. 648 af 13. april 2021 om næringsstofreducerende tiltag og dyrkningsrelaterede tiltag i jordbruget for planperioden 2021/2022, eller senere bestemmelser, der måtte afløse de nævnte bestemmelser, finder tilsvarende anvendelse for målrettede efterafgrøder.
Kapitel 4 Alternativer til målrettede efterafgrøder § 4. En virksomhed kan vælge helt eller delvis at opfylde det målrettede efterafgrødekrav for virksomheden, jf. § 2, stk. 2 og 3, ved at anvende et eller flere af de alternativer, der kan anvendes som alternativer til efterafgrøder i medfør af den for planperioden gældende bekendtgørelse om næringsstofreducerende tiltag og dyrkningsrelaterede tiltag i jordbruget.
Bestemmelserne i § 3, stk. 7, 2. pkt., §§ 10-18 og § 28 i bekendtgørelse nr. 648 af 13. april 2021 om næringsstofreducerende tiltag og dyrkningsrelaterede tiltag i jordbruget for planperioden 2021/2022,  eller senere bestemmelser, der måtte afløse de nævnte bestemmelser, finder tilsvarende anvendelse for alternativer til målrettede efterafgrøder.
Kapitel 5 Krav til beliggenhed m.v.
 § 5. Marker med målrettede efterafgrøder eller med alternativer til målrettede efterafgrøder, der anvendes til at opfylde det målrettede efterafgrødekrav for virksomheden i det pågældende kystvandopland, skal være beliggende i kystvandoplandet.
Stk. 2. En mark henføres i dens helhed som beliggende i det ID15-område, hvor hele eller hovedparten af markens indtegnede areal er beliggende.
Hvis markens indtegnede areal omfatter flere ID15-områder, og markens beliggenhed ikke kan fastlægges efter bestemmelsen i 1. pkt., henføres marken under det ID15-område, der har det laveste områdenummer.
Marken henføres herefter til det kystvandopland, hvori ID15-området er beliggende.
 § 6. Arealer med målrettede efterafgrøder eller med alternativer til målrettede efterafgrøder må ikke samtidig anvendes til:
 1) Opfyldelse af krav om etablering af efterafgrøder i medfør af anden lovgivning, herunder ikke anvendes som overskud af efterafgrøder til at opfylde krav om efterafgrøder i medfør af anden lovgivning.
 2) Opfyldelse af en forpligtelse til at udlægge miljøfokusområder, jf. den til enhver tid gældende bekendtgørelse om direkte støtte til landbrugere efter grundbetalingsordningen m.v.
 3) Opfyldelse af de betingelser for tildeling af op til 230 kg N pr. ha harmoniareal fra organisk gødning, der er fastsat i bekendtgørelse om  anvendelse af gødning, jf. bestemmelserne i § 15, stk. 2, og bilag 2 i bekendtgørelse nr. 1551 af 2. juli 2021 eller senere bestemmelser, der måtte afløse de nævnte bestemmelser.
 § 7. Arealer med målrettede efterafgrøder eller med alternativer til målrettede efterafgrøder må ikke være arealer, der er omfattet af tilsagn om tilskud i medfør af bekendtgørelse nr. 107 af 28. januar 2021 om tilskud til kvælstofreducerende virkemidler m.v.
Kapitel 6 Markplan og indberetning af målrettede efterafgrøder og alternativer til målrettede efterafgrøder § 8. Bestemmelserne i § 23, stk. 1 og 2, i bekendtgørelse nr. 648 af 13. april 2021 om næringsstofreducerende tiltag og dyrkningsrelaterede tiltag i jordbruget for planperioden 2021/2022, eller senere bestemmelser, der måtte afløse de nævnte bestemmelser, finder tilsvarende anvendelse for virksomhedens indberetning af målrettede efterafgrøder og alternativer til målrettede efterafgrøder.
 § 9. Bestemmelserne i § 24 i bekendtgørelse nr. 648 af 13. april 2021 om næringsstofreducerende tiltag og dyrkningsrelaterede tiltag i jordbruget for planperioden 2021/2022, eller senere bestemmelser, der måtte afløse de nævnte bestemmelser, finder tilsvarende anvendelse for virksomhedens ændring af den i § 8 omhandlede indberetning i tilfælde, hvor arealer med målrettede efterafgrøder eller med alternativer til målrettede efterafgrøder, der anvendes til at opfylde det målrettede efterafgrødekrav for virksomheden, reduceres.
§ 10. Indberetninger og ændring af indberetninger, jf. §§ 8 og 9, skal ske på et af Landbrugsstyrelsen særligt udarbejdet skema og skal foretages elektronisk ved brug af Ministeriet for Fødevarer, Landbrug og Fiskeris Tast selv-service, som kan tilgås via Landbrugsstyrelsens hjemmeside.
Indberetninger og ændring af indberetninger, der ikke er foretaget elektronisk i det særlige skema, anses ikke for modtaget i Landbrugsstyrelsen.
Kapitel 7 Reduktion af virksomhedens samlede kvote for kvælstof for planperioden § 11. Hvis virksomheden ikke indsender indberetningen inden fristen, jf. §§ 8 og 10, eller hvis virksomheden ikke indberetter tilstrækkeligt med målrettede efterafgrøder eller alternativer til målrettede efterafgrøder til at opfylde det målrettede efterafgrødekrav for virksomheden, reduceres virksomhedens samlede kvote for kvælstof for planperioden svarende til den kvælstofeffekt, som efterafgrøderne skulle have leveret.
Ved beregning af reduktionen anvendes bestemmelserne i § 18, stk. 2 og 3, i bekendtgørelse nr. 648 af 13. april 2021 om næringsstofreducerende tiltag og dyrkningsrelaterede tiltag i jordbruget for planperioden 2021/2022, eller senere bestemmelser, der måtte afløse de nævnte bestemmelser.
Kapitel 8 Kontrol på stedet § 12. Hvis det ved kontrol på stedet konstateres, at der ikke er etableret målrettede efterafgrøder eller alternativer til målrettede efterafgrøder på et areal, der er indberettet som et areal med målrettede efterafgrøder eller med alternativer til målrettede efterafgrøder, jf. §§ 8-10, kan et andet areal etableret med efterafgrøder eller med alternativer til efterafgrøder anvendes til opfyldelse af det målrettede efterafgrødekrav for virksomheden, hvis følgende betingelser er opfyldt, jf. dog stk. 2:
 1) Arealet er indtegnet på det markkort, der skal indberettes i medfør af § 8.
 2) De øvrige betingelser for arealer med målrettede efterafgrøder eller med alternativer til målrettede efterafgrøder er opfyldt for arealet, jf. § 2, stk. 1, og §§ 3-7.
 3) Kontrolmyndigheden har adgang til arealet i forbindelse med kontrol på stedet.
Stk. 2. Det samlede areal med målrettede efterafgrøder i det pågældende kystvandopland kan ikke overstige det samlede areal med målrettede efterafgrøder, der er indberettet for kystvandoplandet.
Det samlede areal med det pågældende alternativ til målrettede efterafgrøder i det pågældende kystvandopland kan ikke overstige det samlede areal med det pågældende alternativ til målrettede efterafgrøder, der er indberettet for kystvandoplandet.
Kapitel 9 Administration, straf og ikrafttræden § 13. Landbrugsstyrelsen fører tilsyn med, at der ikke sker overtrædelse af bekendtgørelsen.
 § 14. Landbrugsstyrelsens afgørelser efter bekendtgørelsen kan ikke indbringes for anden administrativ myndighed.
 § 15. Overtrædelse af § 2, stk. 1, 1. pkt., og § 2, stk. 2 og 3, straffes med bøde.
 Stk. 2. Der kan pålægges selskaber m.v. (juridiske personer) strafansvar efter straffelovens 5. kapitel.
 § 16. Bekendtgørelsen træder i kraft den 1. august 2021.
Landbrugsstyrelsen, den 29. juli 2021 Gitte Jensen-Fangel / Jesper Loldrup Bilag 1 Krav om målrettede efterafgrøder i kystvandoplande 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2000/60/EF af 23. oktober 2000 om fastlæggelse af en ramme for Fællesskabets vandpolitiske foranstaltninger, EF-Tidende 2000, nr.
L 327, side 1, som senest ændret ved Kommissionens direktiv 2014/101/EU af 30. oktober 2014 om ændring af Europa-Parlamentets og Rådets direktiv 2000/60/EF om fastlæggelse af en ramme for Fællesskabets vandpolitiske foranstaltninger, EU-Tidende 2014, nr.
L 311, side 32.
