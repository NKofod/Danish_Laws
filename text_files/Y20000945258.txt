Skattelempelse   udsendte offentligt  

 ansatte TSS 99/00-4062-00034 Reference:
Ligningslovens § 33 A LV 1999 D.C.2.6.
 Indledning:
 Den senere tids fokus på skattefritagelse efter  

 ligningslovens § 33 A og udstationerede offentligt ansatte, har foranlediget  

 Told- og Skattestyrelsen til at udarbejde denne vejledning som hjælp  

 for de kommunale skattemyndigheder og de regionale told- og skatteregioner.  

 Vejledningen er især rettet mod de særlige betingelser, der  

 stilles, for at offentligt ansatte kan anvende bestemmelsen.
A.
Før 1995 I 1975 blev ligningslovens § 33 A vedtaget.
Baggrunden var  

 et ønske om at styrke beskæftigelsen og forbedre mulighederne  

 for eksport.
Offentligt ansatte var ikke omfattet af regelsættet, fordi  

 den offentlige sektor ikke var udsat for konkurrence i samme  

 udstrækning som den private sektor.
Der var i et vist omfang fastsat  

 særlige bestemmelser i tekstanmærkninger til finansloven om  

 skattefrihed for udsendte offentligt ansatte, f.eks.
Danida-medarbejdere og  

 FN-vagter udsendt til Irak.
Endvidere var der var særlige bestemmelser  

 for personer udsendt til udførsel af systemeksport.
B.
Fra og med 1995 Med virkning fra 1. januar 1995 blev bestemmelsen  

 ændret.
Formålet var at skabe ligestilling mellem privat og  

 offentligt ansatte.
I to henseender blev der dog fastsat særlige  

 betingelser for skattefritagelsen for offentligt ansatte.
Lovændringen  

 fremgår af lov nr. 1115 af 21. december 1994 (Beskatning ved  

 lønarbejde i udlandet).
 De offentligt ansatte, der tidligere havde været  

 omfattet af tekstanmærkningerne til finansloven, blev nu også  

 omfattet af de generelle lempelsesregler i ligningslovens § 33 A.
C.1. Ligningslovens § 33 A Efter den nugældende bestemmelse kan fuldt  

 skattepligtige personer opnå skattenedsættelse for løn  

 erhvervet ved personligt arbejde i tjenesteforhold under ophold uden for  

 riget i mindst 6 måneder.
Opholdet må kun afbrydes af  

 nødvendigt arbejde eller ferie og lignende her i riget på  

 højst 42 dage, dvs. gennemsnitligt 7 dage om måneden.
 Selve lempelsen sker ved, at den udenlandske indtægt  

 medtages i indkomstopgørelsen, og der gives ved skatteberegningen et  

 nedslag i skatten, svarende til det beløb, der forholdsmæssigt  

 falder på den udenlandske indkomst.
C.1.2. Særlige regler for offentligt ansatte Af  bestemmelserne i dobbeltbeskatningsoverenskomsterne  

 følger det, at offentligt ansatte i langt de fleste tilfælde kun  

 vil kunne beskattes i hjemlandet.
En lempelse efter ligningslovens § 33 A for  

 en offentligt ansat indebærer derfor, at den udbetalte løn  

 bliver skattefri, da den jo hverken beskattes i opholdslandet eller i  

 Danmark.
En privat ansat vil derimod blive skattepligtig i opholdslandet  

 efter 183 dages ophold.
 Disse forskellige udgangspunkter er baggrunden for de  

 særlige regler i ligningslovens § 33 A for offentligt ansatte.
C.1.2.1. Skattefrie ydelser Efter bestemmelsens stk. 2, må den udsendte  

 offentligt ansatte ikke modtage ydelser efter ligningslovens § § 7, litra r,  

 og 9 A.
Efter ligningslovens § 7, litra r, 1. pkt., som  

 vedrører udetillæg, hjemflytningstillæg og  

 bosættelsespenge, som modtages af danske statsborgere, der af den  

 danske stat er udsendt til tjeneste uden for riget, samt andre lignende  

 ydelser, der tjener til dækning af merudgifter som følge af  

 tjenesten i udlandet, medregnes disse tillæg ikke ved opgørelsen  

 af den skattepligtige indkomst.
Størrelsen af tillæggene er  

 fastsat under hensyn til skattefriheden.
Ifølge praksis  

 vedrører bestemmelsen alene ydelser udbetalt af den danske stat,  

 hvorfor f.eks.
FN-tillæg til dækning af opholds- og  

 leveomkostninger ikke afskærer retten til 33 A-lempelse.
 Ligningslovens § 7, litra r, 2. pkt. vedrører  

 lignende beløb, der af EU-Kommissionen er udbetalt til personer, der  

 af den danske stat er udsendt til midlertidig tjeneste ved EU-Kommissionen,  

 til dækning af merudgifter i forbindelse med opholdet.
 Ligningslovens § 9 A omhandler reglerne for udbetaling af  

 skattefri rejsegodtgørelse.
C.1.2.2. Kollektiv lønaftale Lempelsesbestemmelsen i § 33 A, stk. 1, finder heller ikke  

 anvendelse for lønindkomst erhvervet af udsendte offentligt ansatte,  

 hvis lønnen er fastsat i henhold til en kollektiv aftale, og hvoraf  

 det ikke udtrykkeligt fremgår af denne aftale, at lønnen er  

 fastsat under hensyn til, at den er skattefri.
 Det fremgår af ikrafttrædelsesbestemmelsen til  

 ovennævnte lov nr. 1115/94, som er ændret ved lov nr. 312 af 17.  

 maj 1995 (International beskatning) med virkning fra og med  

 indkomståret 1995.
Betingelserne følger alene af  

 ikrafttrædelsesbestemmelserne med ændringer, og ikke af selve  

 ordlyden i ligningslovens § 33 A.
Alligevel udgør de en del af  

 regelsættet vedrørende anvendelse af bestemmelsen.
 Ifølge § 3, stk. 4, i lov nr. 1115/94 kunne der  

 ikke opnås skattelempelse, hvis lønnen var fastsat i henhold til  

 en kollektiv aftale indgået før den 1. januar 1995. Hensigten  

 var at undgå, at offentligt ansatte, der var omfattet af en  

 eksisterende kollektiv aftale om lønnen ved udstationering, skulle  

 opnå skattefrihed for den udbetalte løn, selv om lønnen  

 var fastsat under den klare forudsætning, at den var skattepligtig.
Der blev imidlertid efterfølgende rejst tvivl om,  

 hvornår der var tale om en ny eller gammel overenskomst, når  

 enkelte dele blev genforhandlet og andre dele videreført.
Det blev  

 derfor ved lov nr. 312/95, § 8, nr. 2, bestemt, at det skal være en  

 betingelse for skattefritagelse, at det udtrykkeligt af den kollektive aftale  

 fremgår, at lønnen er fastsat under hensyn til, at den er  

 skattefri.
Mens ikrafttrædelsesbestemmelsen således  

 oprindeligt blot var en ren overgangsbestemmelse, som tog sigte på  

 personer udsendt på de vilkår, der gjaldt ifølge aftaler  

 indgået før den 1. januar 1995, gælder den nye  

 ikrafttrædelsesbestemmelse alle offentligt ansatte, hvis løn  

 under opholdet er fastsat i henhold til en kollektiv aftale, med mindre det  

 udtrykkeligt fremgår af aftalen, at lønnen er fastsat under  

 hensyn til, at den er skattefri.
Ikrafttrædelsesbestemmelsen i sin  

 nuværende formulering vedrører derfor også kollektive  

 aftaler indgået efter den 1. januar 1995.
 Det beror på et konkret skøn i det enkelte  

 tilfælde, hvornår lønnen er "fastsat i henhold til en  

 kollektiv aftale", og hvornår den i givet fald er fastsat under hensyn  

 til skattefritagelsen.
Der er intet i vejen for, at en offentligt ansat kan  

 indgå en individuel lønaftale, hvor lønnen  

 fastsættes under henvisning til en kollektiv aftale.
Det fremgår  

 af Skatteministeriets cirkulære nr. 72 af 17. april 1996, pkt. 5.4.2 og  

 Ligningsvejledningen 1999 afsnit D.C.2.5:
"At vilkårene i den individuelle aftale, herunder  

 størrelsen af lønnen, rent teknisk fastsættes på  

 den måde, at der henvises til en kollektiv aftale, ændrer ikke  

 ved, at lønnen er fastsat i henhold til en individuel aftale.
Som  

 eksempel på personer, hvis løn ikke er fastsat i henhold til en  

 kollektiv aftale, men derimod til en individuel lønaftale, kan  

 nævnes bistandsarbejdere udsendt af Danida, DANCED-rådgivere  

 udsendt af Miljøstyrelsen samt FN-vagterne i Irak".
 Efter styrelsens opfattelse er det tiltrækkeligt til  

 at opnå lempelse efter § 33 A, at den udsendende myndighed og den  

 udsendte arbejdstager frit - dvs. uden at være bundet af kollektive  

 aftaler - har kunnet indgå aftale om lønnens størrelse,  

 idet det i så fald er uden betydning, at lønnen er fastsat ved  

 henvisning til en kollektiv aftale.
 Adgangen til lempelse efter § 33 A afskæres kun, i  

 de situationer hvor aftaleparterne er bundet af en kollektiv aftale, som  

 indeholder bestemmelser om lønfastsættelsen under udsendelsen.  

 Der vil fortsat kunne opnås lempelse, hvis det udtrykkeligt  

 fremgår af den pågældende kollektive aftale, at  

 lønnen er fastsat under hensyn til, at den er skattefri.
 De eneste eksempler, som styrelsen har kendskab til, hvor  

 dette er tilfældet, er lønaftalen, der regulerer  

 Ph.d-stipendiaters lønudbetalinger ved studieophold i udlandet og  

 regulativ om løn- og ansættelsesvilkår for  

 PHARE-eksperter.
C.1.3. Individuel lønaftale Der er derfor efter de gældende skatteregler  

 mulighed for, at en ansat kan indgå en individuel arbejdskontrakt med  

 sin offentlige danske arbejdsgiver, og dermed opnå skattefritagelse,  

 hvis betingelserne i ligningslovens § 33 A i øvrigt er opfyldt.
Tankegangen er, at den offentlige arbejdsgiver skal have  

 mulighed for at indgå en aftale, der via reduceret løn tager  

 hensyn til skattefritagelsen.
Som nævnt hindrer ligningslovens § 33 A  

 dog ikke parterne i at indgå en individuel aftale, der referer til  

 satsen i en kollektiv overenskomst.
D.
Halv skattelempelse Hvis Danmark efter en dobbeltbeskatningsoverenskomst har  

 beskatningsretten til lønnen, gives der halv lempelse til privat  

 ansatte samt offentligt ansatte, der udsendes som led det offentliges  

 systemeksport.
Har systemeksporten karakter af erhvervsvirksomhed, og  

 dobbeltbeskatningsaftalen giver arbejdslandet ret til at beskatte indkomsten,  

 gives der fuld lempelse.
 Andre offentligt ansatte, der er omfattet af  

 ligningslovens § 33 A, opnår fuld lempelse.
