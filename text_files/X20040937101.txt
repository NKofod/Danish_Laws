Udgifter til arkitektkonkurrence mv. om  

 andendelsen af et grundareal ogudgifter til oprensning af det forurenede  

 grundareal Ligningsrådet har  

 i en bindende forhåndsbesked bl.a. taget stilling til spørgsmålet om den  

 skattemæssige  

 behandling af arkitektudgifter m.v. vedrørende et grundareal samt til den  

 skattemæssige  

 behandling af udgifter til oprensning af forurening vedrørende  

 grundarealet.
Spørgsmål Spørgsmål 2:  

 Arkitektkonkurrence mv.
2.1 Kan  

 udgifter til afholdelse af arkitektkonkurrence, udarbejdelse af  

 lokalplanforslag mv. tillægges (evt. forholdsmæssigt efter  

 etagemeterbebyggelsesret) den skattemæssige anskaffelsessum for det  

 omhandlede  

 areal? 2.2 Såfremt  

 2.1 besvares bekræftende, kan Ligningsrådet da bekræfte, at det ikke har  

 betydning,  

 hvis kun dele af  det vindende arkitektfirmas forslag senere kan genses  

 i  

 det endelige projekt? 2.3 Såfremt  

 spørgsmål 2.1 besvares benægtende, kan udgifter til afholdelse af  

 arkitektkonkurrencen  

 samt ingeniørhonorarer til udarbejdelse af lokalplanforslag mv. da modregnes  

 (evt. forholdsmæssigt efter etagemeterbebyggelsesret), i den skattemæssige  

 afståelsessum for det omhandlede  

 areal? Spørgsmål 5:  

 Forureningsudgifter 5.1 Kan  

 Ligningsrådet bekræfte, at udgifter til oprensning efter forurening kan  

 fratrækkes i den skattepligtige indkomst for selskabet i det år, hvor  

 omkostningerne afholdes jf. statsskattelovens § 6 a? 5.2 Såfremt  

 spørgsmål 5.1 besvares benægtende bedes Ligningsrådet bekræfte, at udgifterne  

 kan tillægges ejendommens anskaffelsessum alternativt fradrages ejendommens  

 salgssum ved beregning af avance efter ejendomsavancebeskatningsloven? 5.3 Såfremt  

 spørgsmål 5.1 eller 5.2 besvares bekræftende bedes Ligningsrådet endvidere  

 bekræfte,  

 at udgifterne kan fordeles efter etagemeterbebyggelsesret for det enkelte  

 areal, såfremt udgiften ikke direkte kan henføres til et specifikt  

 forureningssted? Svar Vedrørende  

 spørgsmål 2: Udgifter til afholdelse af arkitektkonkurrence samt  

 udarbejdelse af lokalplanforslag Ad 2.1. Ja.  

 Udgifter til afholdelse af arkitektkonkurrence og til udarbejdelse af  

 lokalplanforslag kan tillægges den skattemæssige anskaffelsessum for det  

 pågældende areal.
Udgifterne skal  

 som udgangspunkt henføres til de enkelte grundarealer, som de vedrører.
Hvis  

 udgifterne  

 er afholdt samlet på et større areal, der opdeles i flere grundarealer, skal  

 fordelingen ske skønsmæssigt.
Ligningsrådet har intet at indvende imod, at  

 fordelingen sker efter etagemeterbebyggelsesret for de enkelte grundarealer.
 Ad 2.2. Ja.
 Ad 2.3. Bortfalder  

 som følge af svaret på spørgsmål 2.1.
Vedrørende  

 spørgsmål 5: Forureningsudgifter Ad 5.1 - 5.3. Se  

 sagsfremstilling og begrundelse.
Beskrivelse af de  

 faktiske forhold Selskabet X A/S  

 har ejet ejendommen A siden 1913, bortset fra en kortere årrække, hvor en del  

 af ejendommen var solgt til Y.
Denne del af ejendommen blev efter nogle år  

 tilbagekøbt af X A/S.
Selskabet X A/S  

 har siden 1996 afholdt betydelige omkostninger med henblik på fastlæggelse af  

 den fremtidige udnyttelse af arealet og bygningerne.
I 1997 blev der bl.a.  

 afholdt en arkitektkonkurrence, hvor flere firmaer blev indbudt til at  

 udarbejde et oplæg til udnyttelse af arealet.
På grundlag af  

 arkitektkonkurrencen påbegyndtes via et rådgivende ingeniørfirma et  

 omfattende  

 arbejde med udarbejdelse af oplæg til lokalplan for området.
Denne lokalplan  

 er  

 siden vedtaget.
I 1999 og 2000 er  

 en del ikke-anvendelige bygninger nedrevet, ligesom der er sket en omfattende  

 nedlæggelse og nyetablering af el, vand, varme og kloakforsyning på arealet.  

 Af  

 hensyn til arealets fremtidige anvendelse er nye vejanlæg etableret/under  

 etablering.
Veje og kloakforsyning planlægges overdraget til kommunen, mod at  

 kommunen overtager den fremtidige vedligeholdelse mv.
 Det eksisterende/tidligere  

 vejanlæg var kortere, smallere og kun delvist asfaltbelagt.
 For at kunne lægge  

 en samlet plan for området måtte selskabet X A/S i 2000 tilbagekøbe et  

 naboareal  

 på ca. 26.000 m2, som selskabet i 1980'erne havde solgt til Y, idet arealet  

 indeholdt olieoplagringstanke, hvilket var uforeneligt med områdets  

 anvendelse.
Selskabet X A/S  

 har i løbet af 2001 udstykket og solgt enkelte arealer.
I 2001 er der derfor  

 bl.a. afholdt betydelige udgifter til landinspektøropmålinger.
Efter endt  

 udstykning forventes arealerne alle solgt til uafhængig 3. mand.
I løbet af  

 2001 er der solgt et antal arealer.
Endvidere er der p.t. givet betinget  

 skøde  

 på et yderligere antal.
 Repræsentanten har  

 bl.a. fremført følgende vedrørende spørgsmål 2 og 5:
 Vedrørende  

 spørgsmål 2 - Arkitektkonkurrence mv.
Arkitektkonkurrencen  

 blev udskrevet i januar 1997 af selskabet X A/S.
Konkurrencens program var  

 udarbejdet af arkitektfirmaet Z, og konkurrencematerialet blev godkendt af  

 Danske Arkitekters Landsforbunds Konkurrencesekretariat.
Konkurrencens  

 hovedformål var at få belyst mulighederne for at opnå et fremtidigt  

 velfungerende  

 og attraktivt bykvarter med forskellige byfunktioner i det tidligere  

 industrikvarter via ideforslag til en helhedsplan, - en masterplan - for  

 området.
Det var "en overordnet målsætning, at området gennem funktionel  

 og arkitektonisk bearbejdning og gennem en økologisk, bæredygtig byudvikling  

 skulle blive et åbent og attraktivt sted for liberalt erhverv og mindre  

 industri, for kulturelle formål og undervisningsinstitutioner samt for  

 boliger  

 og også gerne for en udvidelse af handelslivet i hele bydelen".
 Konkurrencen var  

 således afgørende for hele arealets fremtidige anvendelse, og det var  

 endvidere  

 tanken, at vinderforslaget skulle danne grundlag for udarbejdelse af en ny  

 lokalplan for området.
 Desuden har et  

 rådgivende ingeniørfirma efterfølgende udført et omfattende arbejde med  

 udarbejdelse  

 af oplæg til lokalplan for området samt i forbindelse med vedtagelsen af  

 denne  

 lokalplan.
Efter endt  

 udstykning forventes arealerne solgt til uafhængig 3. mand.
Kopi af  

 vinderforslaget med eventuelt efterfølgende ændringer samt kopi af vedtaget  

 ny  

 lokalplan for området følger med ved de enkelte arealsalg.
Det er dog op til  

 den fremtidige ejer af arealet - under respekt af lokalplanen - at afgøre,  

 hvorledes bygninger mv. skal placeres og udformes.
Således er den kommende  

 ejer  

 ikke bundet af det vindende arkitektfirmas forslag.
Da udgifter til  

 arkitektkonkurrencen samt ingeniørhonorarer til udarbejdelse af  

 lokalplanforslag mv. er afholdt med henblik på at opnå en samlet plan over  

 ejendommens fremtidige anvendelse til bebyggelse/udstykning og/eller salg  

 herunder over arten og omfanget af de bygninger, som senere skal opføres på  

 arealet, er udgifterne til arkitektkonkurrencen samt ingeniørhonorarer til  

 udarbejdelse af lokalplanforslag mv. efter repræsentantens opfattelse en del  

 af  

 anskaffelsessummen for de arealer, der nu afhændes.
Det er endvidere  

 repræsentantens vurdering, at dette gælder uanset, om der kan forekomme  

 ændringer til det vindende arkitektfirmas forslag.
 Udgifterne til  

 arkitektkonkurrence samt udgifterne til udarbejdelse af oplæg til lokalplan  

 for  

 området blev afholdt for at gøre arealerne attraktive for eksempelvis  

 liberale  

 erhverv og boliger.
Disse udgifter  

 blev således utvivlsomt afholdt med henblik på at opnå en højere salgssum for  

 de enkelte arealer, hvilket også tydeligt kan ses af de seneste års  

 offentlige  

 ejendomsvurderinger, hvor grundværdieren er steget betragteligt fra ca. 40  

 kr.  

 pr. kvm. til 850 - 1.000 kr. pr. kvm.  

  

    


  

 Vedrørende spørgsmål 5 - Forureningsudgifter Der er på grunden,  

 x, konstateret omfattende forurening af forskellig art.
Forureningen kan  

 bl.a.  

 tilbageføres til X A/S's tidligere drevne a-produktion fra ejendommen.  

 Produktionen blev nedlagt i 1974/75. En mindre del af forureningen kan  

 sandsynligvis henføres til selskabet X A/S's b-produktion, der blev udskilt i  

 et særskilt selskab i 1990'erne.
Dette selskab er frasolgt koncernen i 1997.
Endelig er en del  

 af forureningen forårsaget af Y's benyttelse af ejendommen.
Det var ved  

 tilbagekøbet  

 aftalt med Y, at hver part skulle dække "egen" forurening.
Umiddelbart var  

 det nemt at fastlægge, hvilken forurening der skulle henføres til hvem.
Det  

 var  

 imidlertid meget vanskeligere at bestemme, hvem der skulle betale for hvad,  

 idet forureningsafhjælpningen konfliktede med den anden parts forurening.  

 Selskabet X A/S's forurening kunne afhjælpes på stedet ved afdækning osv.  

 Derimod kunne Y's forurening ikke afhjælpes på stedet men skulle til  

 behandling.
For at få den jord gravet op, som Y's forurening relaterede sig  

 til, måtte der først fjernes jord forurenet af selskabet X A/S.
Når dette  

 jord  

 forurenet af selskabet X A/S først var fjernet, måtte det imidlertid ikke  

 lægges tilbage, hvorfor selskabet X A/S også var tvunget til at betale for  

 oprensning af denne jord.
Under hensyn hertil blev der mellem Y og selskabet  

 X  

 A/S indgået et kompromis, hvorefter de samlede udgifter blev delt ligeligt  

 mellem parterne.
 At  

 oprensningsudgifterne afholdes på nuværende tidspunkt skyldes følgende  

 forhold:
 I.
 I henhold til den nye miljølov fra 1999 skal der ske registrering af  

 forureningen.
 II.
 Ejeren har i henhold til denne lov bevisbyrden for, at der ikke er  

 forurenet på grunden.
 III.
 Denne bevisbyrde har medført omfattende undersøgelser på grunden.
 IV.
 Omfanget af forureningen er først konstateret i forbindelse med disse  

 undersøgelser.
 V.
 Arealet er under udstykning med henblik på salg/bebyggelse og  

 salg/vederlagsfri overdragelse af fællesarealer mv.
Spørgsmålet om  

 fradrag for udgifter til oprensning af forurenede ejendomme er ikke reguleret  

 i  

 særlig lovgivning og må derfor afklares ved en fortolkning af  

 statsskattelovens  

 § 6. I det aktuelle tilfælde er der tale om afholdelse af en opsat  

 driftsomkostning/vedligeholdelsesudgift.
At udgiften er opsat til afholdelse  

 på  

 nuværende tidspunkt, berører efter repræsentantens vurdering ikke  

 fradragsretten.
 Da forureningen  

 fandt sted på et tidspunkt, hvor selskabet X A/S drev henholdsvis  

 a-produktion  

 og b-produktion på grunden, og da forureningen var et naturligt udslag af  

 denne  

 produktion, er det repræsentantens vurdering, at udgiften ville have været  

 fradragsberettiget efter statsskattelovens § 6, såfremt udgiften var afholdt  

 på  

 forureningstidspunktet.
Da  

 forureningsindsatsen blev igangsat på flere arealer samtidig, og idet  

 arbejderne strækker sig over længere tid på de enkelte arealer, er det  

 vanskeligt direkte at henføre udgifterne til bestemte arealer af grunden.  

 Såfremt Ligningsrådet besvarer spørgsmål 5.1 benægtende og spørgsmål 5.2  

 bekræftende,  

 vil udgifterne dog i det omfang, det er muligt, blive belastet det pågældende  

 areal.
I det omfang udgifterne ikke direkte kan henføres til et bestemt  

 areal,  

 foreslår repræsentanten, at dette fordeles på hele grunden efter  

 etagebebyggelsesmuligheden for det enkelte grundareal.
Told- og  

 Skattestyrelsens indstilling og begrundelse Ad spørgsmål 2 -  

 Udgifter til afholdelse af arkitektkonkurrence samt udarbejdelse af  

 lokalplanforslag Ad 2.1. Det er  

 oplyst, at selskabet X A/S har ejet ejendommen siden 1913 med undtagelse af  

 det  

 grundareal, som Y i en periode var ejer af.
Selskabet har  

 siden stiftelsen bl.a. beskæftiget sig med a-produktion (indtil 1975),  

 b-produktion samt udlejning af erhvervsejendomme.
Den nuværende aktivitet  

 består af udlejning af ejendomme og forrentning af den opsparede kapital.
Der  

 er ingen produktion i de gamle fabriksbygninger.
Siden 1996 har  

 selskabet efter det oplyste afholdt betydelige udgifter med henblik på den  

 fremtidige udnyttelse af arealet og bygningerne.
Selskabet har bl.a. afholdt  

 udgifter til arkitektkonkurrence og finansieret udarbejdelse af et oplæg til  

 lokalplan for området.
Lokalplanen er nu vedtaget.
Selskabet har  

 oplyst, at udgifterne er afholdt med henblik på at opnå en samlet plan for  

 ejendommens fremtidige anvendelse til bebyggelse/udstykning og/eller salg,  

 herunder over arten og omfanget af de bygninger, der senere skal opføres på  

 arealet.
Som følge heraf mener selskabet, at udgifterne må anses for en del  

 af  

 anskaffelsessummen for de arealer, der nu skal sælges.
Henset til de  

 foreliggende oplysninger om baggrunden for afholdelsen af udgifterne er det  

 styrelsens opfattelse, at udgifter til afholdelse af arkitektkonkurrence og  

 udarbejdelse af lokalplanforslag i den konkrete situation må anses for  

 afholdt  

 med henblik på et fremtidigt salg af ejendommen til anden anvendelse.
På  

 baggrund heraf er det styrelsens indstilling, at disse udgifter kan  

 sidestilles  

 med forbedringsudgifter, som nævnt i § 5, stk. 2, i  

 ejendomsavancebeskatningsloven,  

 hvorefter disse udgifter vil kunne tillægges anskaffelssummen.
Udgifterne skal  

 som udgangspunkt henføres til de grundarealer, som de vedrører.
Hvis  

 udgifterne  

 er afholdt samlet på et større areal, der opdeles i flere grundarealer, skal  

 fordelingen efter styrelsens opfattelse ske skønsmæssigt.
 Fordelingen af  

 udgifterne kan efter styrelsens opfattelse ske skønsmæssigt efter  

 etagemeterbebyggelsesret for de enkelte grundarealer.
 Som følge heraf  

 indstilles det at svare ja til spørgsmålet.
 Ad 2.2. Det  

 indstilles at svare ja til, at det er uden betydning for besvarelsen af  

 spørgsmål 2.1, om det kun er en del af det vindende arkitektfirmas forslag,  

 der  

 kan genses i det endelige projekt.
 Ad 2.3 Spørgsmålet  

 bortfalder som følge af besvarelsen af spørgsmål 2.1.
 Det indstilles at  

 svare i overensstemmelse med det anførte.
Ad spørgsmål 5 -  

 Forureningsudgifter Ad 5.1 Spørgsmålet  

 om fradragsret for udgifter til oprensning mv. efter indtrådte miljøskader er  

 ikke reguleret i særlig lovgivning, hvorfor spørgsmålet må søges besvaret ved  

 en fortolkning af de almindelige skatteretlige regler i statsskattelovens § 6  

 samt på grundlag af den vigtigste praksis på området.
 Landsskatteretten  

 har den 23. september 1992 afsagt en principiel kendelse om spørgsmålet.  

 Kendelsen  

 er offentliggjort i TfS 1992, 581. Ifølge kendelsen var udgifter til  

 afhjælpning af forurening fradragsberettigede efter statsskattelovens § 6 e  

 som  

 opsatte vedligeholdelsesudgifter eller efter statsskattelovens § 6 a som  

 opsatte driftsomkostninger.
 Forureningen var  

 forårsaget af klageren i ejertiden som udslag af en naturlig risiko i  

 forbindelse  

 med produktionen.
I den foreliggende  

 sag er forureningen forårsaget af selskabet X A/S som led i den af selskabet  

 drevne virksomhed.
En del af forureningen er dog forårsaget af Y, der har  

 ejet  

 en del af arealet fra 1980erne til 2000, hvor det blev tilbagekøbt af  

 selskabet  

 X A/S.
Der blev mellem parterne indgået et kompromis, hvorefter de samlede  

 udgifter blev delt ligeligt mellem parterne.
Det er lagt til  

 grund, at de udgifter, der ønskes fradraget, er udgifterne afholdt af  

 selskabet  

 X A/S som følge af den af selskabet forårsagede forurening i ejertiden.
Det  

 er  

 endvidere lagt til grund, at ejendommen, der blev anskaffet den 10. januar  

 1913, ikke ved købet var forurenet.
Det indstilles at  

 svare, at udgifterne kan fratrækkes efter statsskattelovens § 6 e som opsatte  

 vedligeholdelsesudgifter eller efter statsskattelovens § 6 a som opsatte  

 driftsomkostninger.
Fradrag kan foretages i det år, udgifterne er afholdt.
 Spørgsmål 5.2 og  

 5.3 bortfalder herefter.
 Ligningsrådet  

  

 tiltrådte  

 indstillingerne.
