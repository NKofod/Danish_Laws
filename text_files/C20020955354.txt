Meddelelse om køretøjers  

 indretning og udstyr mv. nr. 1810  

 Typegodkendelse af lastbiler og busser med trykluft-mekaniske bremser 1.
 Fra og med den 1. november 2002 iværksættes en ny ordning for  

 typegodkendelse og godkendelseserklæring for lastbil  

 N2/N3 og personbil M2/M3 med  

 trykluft-mekaniske bremser.
 Den nye ordning indfører:
- Typegodkendelser kan indeholde flere vægtvarianter (med fx  

 forskellig totalvægt eller forakseltryk).
- Ændring af typegodkendelser udstedes som optryk, der også  

 indeholder de tidligere data, så tidligere udgaver bliver  

 uaktuelle.
- På typegodkendelser vil motorer blive anført med  

 variantbetegnelse, så der kan ske en entydig angivelse og registrering  

 af motoren herunder dens miljønorm.
- Godkendelserne vil angive bilernes handelsbetegnelse (mærke, model  

 og variant; fx Mercedes-Benz Actros 1845). På typegodkendelser vil  

 variantbetegnelsen være sammensat af betegnelsen for vægtvariant  

 og motorvariant.
- En konkret bils vægtvariant og motor(variant) vil blive  

 anført og registreret i tilknytning til typegodkendelsesnummeret med 2  

 skrifttegn, hvor det første angiver vægtvarianten og det andet  

 motorvarianten, fx T2002-2D.
- Godkendelserne vil kunne indeholde såvel vægte ved almindelig  

 kørsel som ved blokvognskørsel (ved de forskellige  

 hastigheder).
- Efterfølgende mulighed for at anmeldelse/ansøgning kan ske  

 elektronisk.
 2.
 Der er udarbejdet nyt anmeldelses-/ansøgningsskema for henholdsvis  

 typegodkendelse og godkendelseserklæring med tilhørende  

 vejledninger henholdsvis om udfyldelse og om forudsætninger og  

 dokumentation.
De nye skemaer kan anvendes fra den 1. november 2002 og skal anvendes for  

 alle anmeldelser/ansøgninger, der indsendes den 1. februar 2003 eller  

 senere.
Der kan dog anmeldes/ansøges om tillæg til tidligere  

 udstedte typegodkendelser efter den hidtidige ordning indtil den 1. juli  

 2003, dog 1. oktober 2003 hvis tillægget kun omfatter motor.
 Skemaer og vejledninger kan fås hos:
Færdselsstyrelsen  

 Adelgade 13, Postboks 9039, 1304 København K  

 Tlf. 33 92 91 00, Fax 33 93 22 92, E-mail bilteknik@fstyr.dk 3.
 Typegodkendelse kan kun udstedes til en fabrikant eller til en  

 repræsentant for en udenlandsk fabrikant.
 4.
Typegodkendelse og godkendelseserklæring kan udstedes efter  

 anmeldelse, hvis bilen er godkendt efter de i vejledningen (om  

 forudsætninger og dokumentation) anførte EF-direktiver og/eller  

 ECE-regulativer.
Anmeldelse kan kun foretages af fabrikanten eller dennes  

 repræsentant.
Det er også en forudsætning, at fabrikanten eller dennes  

 repræsentant afgiver erklæring om, - at de dele af bilen (chassiset), som er omfattet af anmeldelsen, opfylder  

 gældende krav til køretøjers indretning og udstyr,  

 og - at Færdselsstyrelsen efterfølgende kan foretage kontrol af  

 bilen og/eller af den dokumentation, der ligger til grund for  

 anmeldelsen.
 Godkendelse efter anmeldelse udstedes uden forudgående kontrol,  

 medmindre der er grund til at antage, at forudsætningerne for  

 anmeldelse ikke er opfyldt, eller at bilen ikke opfylder kravene til  

 køretøjers indretning og udstyr.
Færdselsstyrelsen foretager stikprøvevis kontrol med biler,  

 der er godkendt efter anmeldelse.
Godkendelsesindehaveren kan anmodes om at  

 indsende dokumentationen, der ligger til grund for anmeldelsen, og/eller at  

 indlevere en bil til kontrol.
 Færdselsstyrelsen kan tilbagekalde en anmeldt godkendelse og kan  

 bestemme, at godkendelsesindehaveren indtil videre ikke kan anmelde  

 køretøjer til godkendelse.
 5.
Typegodkendelse efter den nye ordning kan med de begrænsninger, der  

 følger af anmeldelses-/ansøgningsskemaet og vejledningen (om  

 udfyldelse), omfatte flere varianter af samme biltype.
For fabriksnye biler  

 skal godkendelsesindehaveren ved afgivelse af erklæringen på  

 typegodkendelsen for den enkelte bil anføre data om den konkrete  

 variant.
 6.
 Typegodkendelse efter den nye ordning, der er mindre end 5 år  

 gammel, kan ændres indenfor de begrænsninger, der  

 følger af anmeldelses-/ansøgningsskemaet og vejledningen (om  

 udfyldelse).
 7.
 Typegodkendelse og tillæg hertil, der er (eller bliver) udstedt  

 efter den hidtidige ordning, vil fortsat være gældende.
