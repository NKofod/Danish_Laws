(Til samtlige kommuner og statsamter  

 m.fl.) -Udbetaling af social pension til personer, der har ophold på §  

 96-institutioner og - Udbetaling af social pension til personer med bopæl i lande inden for De  

 Europæiske Fællesskaber eller Det Europæiske Økonomiske Samarbejdsområde, som  

 har fået tilkendt pension efter overens-komster mellem Danmark og et eller  

 flere af de øvrige lande Udbetaling på § 96-institutioner:
Ved lov nr. 1132 af 22. december 1993 blev reglerne om inddragelse af  

 pension i institutioner efter bistandslovens §§ 79, 105 og 112 ophævet.  

 Pensionister skal således have udbetalt pension under ophold i de pågældende  

 institutioner.
Beboere i de omtalte institutioner mv. betaler for de ydelser,  

 som de modtager som led i opholdet i institutionen (bolig-betaling, el,  

 varme, kost, mv.).
 For så vidt angår institutioner efter bistandslovens § 96 har det hidtil  

 været gældende, at pensionen udbetales indtil udgangen af den måned, der  

 følger efter optagelsesmåneden, når en person får ophold på en sådan  

 institution, jf. bekendtgørelse om social pension § 13.
 Ved udmøntningen af satsreguleringspuljen for 1997 blev det aftalt, at  

 også personer, der har ophold på § 96-institutioner, skal have udbetalt  

 pension under opholdet, så de i økonomisk henseende behandles ens med beboere  

 på beslægtede institutioner.
 Som en konsekvens heraf ophæves § 13 i bekendtgørelse om social pension.
 Endvidere foretages en konsekvensændring i § 14 i bekendtgørelsen.
Der vil før den 1. juli 1997 blive udsendt - bekendtgørelse om betaling for døgnophold efter bistandslovens § 68 a,  

 stk. 1 og 2, - bekendtgørelse om kontanthjælp til personer på døgnophold efter  

 bistandslovens § 68 a, stk. 1 og 2 samt - vejledning om opholdsbetalingen for disse grupper.
 Udbetaling af social pension til personer med bopæl i lande inden for De  

 Europæiske Fællesskaber eller Det Europæiske Økonomiske Samarbejdsområde, som  

 har fået tilkendt pension efter overenskomster mellem Danmark og et eller  

 flere af de øvrige lande.
Social pension tilkendt efter reglerne i overenskomster mellem Danmark og  

 andre lande inden for De Europæiske Fællesskaber eller Det Europæiske  

 Økonomiske Samarbejdsområde, kan efter overenskomsterne kun udbetales til  

 personer med bopæl i Danmark.
Dette er imidlertid ikke foreneligt med  

 principperne i EF- forordning nr. 1408/71 om anvendelse af de sociale  

 sikringsordninger på arbejdstagere og selvstændige erhvervsdrivende og deres  

 familiemedlemmer, der flytter inden for Fællesskabet.
Det præciseres derfor i  

 § 39, stk. 2, i bekendtgørelsen, at pensionen fortsat udbetales, selv om  

 pensionisten opholder sig i, eller flytter til et andet land inden for De  

 Europæiske Fællesskaber eller Det Europæiske Økonomiske Samarbejdsområde.
 Ændringen træder i kraft den 1. juli 1997. Bestemmelsen i § 39, stk. 2,  

 har virkning for pensioner, der er tilkendt forud for bekendtgørelsens  

 ikrafttræden.
Der vedlægges bekendtgørelse om ændring af bekendtgørelse om social  

 pension i korrektur. (* 1) Med venlig hilsen Leif Sondrup (* 1) Bekendtgørelsen udelades her.
