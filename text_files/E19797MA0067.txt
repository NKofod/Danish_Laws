 En idrætsforening, omfattende flere idrætsklubber, har anmodet om, at  

 foreningen tillades frivillig registreret efter merværdiafgiftsloven for  

 udlejning af et stadionanlæg.
Foreningen administrerer stadionanlægget, der ejes af kommunen.
Anlægget  

 udlejes af foreningen, dels til registrerede brugere (især en professionel  

 fodboldklub) dels til ikke-registrerede foreninger mv.
Den overvejende del af  

 lejeindtægten hidrører fra registrerede foreningers leje af anlægget.
Den af foreningen administrerede udlejningsvirksomhed af stadionanlægget  

 kunne ikke betragtes som en udlejning til erhvervsmæssig anvendelse, der  

 giver ret til frivillig registrering i medfør af bekendtgørelsen om frivillig  

 registrering efter merværdiafgiftsloven for udlejning, bortforpagtning og  

 salg af fast ejendom, idet driften af det pågældende stadionanlæg kun har  

 kunnet gennemføres med ganske betydelige tilskud fra kommunen.
Der blev  

 derfor ikke givet tilladelse til frivillig registrering.
