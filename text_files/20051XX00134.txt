Skriftlig fremsættelse (8. december 2005) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til lov  

 om Den Europæiske Unions udvidelse med  

 Bulgarien og Rumænien.
(Lovforslag nr.
L 103).
 Det fremsatte lovforslag vil gøre det muligt for Danmark at  

 ratificere traktatkomplekset vedrørende Bulgarien og Rumæniens tiltrædelse  

 til  

 EU.
Bulgariens og Rumæniens tiltrædelse til EU skal ses i  

 naturlig forlængelse af udvidelsen med ti lande, som blev besluttet på Det  

 Europæiske  

 Råds møde i København den 12.-13. december, efter det var lykkedes det danske  

 EU-formandskab at afslutte optagelsesforhandlingerne.
Ved denne lejlighed  

 satte  

 Det Europæiske Råd som mål at optage Bulgarien og Rumænien som medlemmer i  

 2007  

 og vedtog Kommissionens køreplaner for landenes tiltrædelse samt en forøgelse  

 af førtiltrædelsesbistanden.
Den 14. december 2004 blev  

 optagelsesforhandlingerne med Bulgarien og Rumænien endeligt afsluttet, og på  

 mødet i Det Europæiske Råd den 16.-17. december 2004 bød Rådet de to lande  

 velkommen som medlemmer i 2007.
Bulgariens og Rumæniens tiltrædelse til EU forventes i  

 overensstemmelse med konklusionerne fra Det Europæiske Råds møde i december  

 2004 at ville ske pr. 1. januar 2007, såfremt disse af Rådet er blevet  

 vurderet  

 klar til medlemskab.
Sker dette ikke, har Rådet mulighed for at udskyde  

 medlemskabet  

 med ét år frem til 1. januar 2008. Derudover skal alle 25 EU-lande og de to  

 nye  

 medlemslande forinden have tilendebragt deres respektive  

 ratifikationsprocedurer og rettidigt have deponeret  

 ratifikationsinstrumenterne.
Det retlige grundlag for Bulgariens og Rumæniens tiltrædelse  

 bygger på samme principper som ved tidligere udvidelser, nemlig øjeblikkelig  

 og  

 fuld indpasning i institutionerne og  bortset fra de fastsatte  

 tidsbegrænsede  

 overgangsforanstaltninger  fuld accept af de grundlæggende traktater og  

 institutionernes retsakter, hvori der kun foretages de tilpasninger, der er  

 nødvendiggjort af tiltrædelsen.
Som det var tilfældet i forbindelse med de ti  

 landes tiltrædelse i 2004, er der i tiltrædelseskomplekset for Bulgarien og  

 Rumænien på konkrete områder indbygget såkaldte beskyttelsesklausuler, der  

 kan  

 bringes i anvendelse, såfremt visse betingelser er opfyldt.
Tiltrædelsen nødvendiggør traktattilpasninger med henblik på  

 at indpasse de nye medlemslande i institutionerne.
Udgangspunktet herfor er  

 Nice-traktaten.
Tiltrædelsesakten fastsætter på basis af de nugældende  

 principper, hvor mange repræsentanter til Europa-Parlamentet, der skal vælges  

 i  

 hver ny medlemsstat, og hvilken stemmevægt de nye medlemslande tildeles i  

 Rådet.
For så vidt angår Kommissionen, vil de to landes tiltrædelse betyde,  

 at  

 bestemmelserne i protokol nr. 1 til Nice-traktaten træder i kraft, hvorefter  

 den første Kommission efter optagelsen af det 27. medlemsland skal have færre  

 medlemmer, end der er medlemslande, og at disse vælges på grundlag af en  

 ordning med ligelig rotation mellem medlemsstaterne.
Tiltrædelseskomplekset  

 tager  gennem en særlig tiltrædelsesprotokol  højde for, at  

 Bulgariens og  

 Rumæniens tiltrædelse også vil kunne ske på baggrund af forfatningstraktaten,  

 såfremt denne på et tidspunkt måtte træde i kraft.
Foruden Folketingets samtykke til ratifikation af  

 tiltrædelsestraktatkomplekset indeholder lovforslaget en bestemmelse, som  

 betyder, at traktatkompleksets enkelte bestemmelser får gyldighed i Danmark,  

 når og således som de træder i kraft efter EU-retten.
Tiltrædelsestraktaten  

 omfatter alene de tiltrædende staters accept af de gældende EU-regler og de  

 af  

 tiltrædelsen nødvendiggjorte tilpasninger og overgangsforanstaltninger.  

 Tiltrædelsestraktaten medfører således ikke nogen ændring i omfanget af de  

 beføjelser, som Danmark har overdraget til EUs institutioner.
På nuværende tidspunkt har fire medlemslande ratificeret  

 traktaten vedrørende Bulgarien og Rumæniens tiltrædelse til EU, og yderligere  

 to lande har gennemført den parlamentariske procedure herfor.
Hovedparten af  

 de  

 øvrige medlemslande ventes at gennemføre ratifikationsprocessen i løbet af de  

 kommende tre til seks måneder.
 Idet jeg i øvrigt henviser til de bemærkninger, der ledsager  

 forslaget samt til den bilagte redegørelse for indholdet af  

 tiltrædelseskomplekset, skal jeg tillade mig at anbefale det høje Tings  

 velvillige  

 behandling.
