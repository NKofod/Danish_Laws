 Efter indstilling fra erhvervsuddannelsesudvalget for jern- og  

 metalområdet samt forelæggelse for erhvervsuddannelsesrådet, har direktoratet  

 godkendt 2. dels uddannelsen som datamekaniker med virkning fra 1. januar  

 1986 jvf. direktoratets skrivelse V-730 af 13. august 1986.
 Uddannelsesvarighed: 4 år.
 Lovgrundlag: Lov om erhvervsfaglige grunduddannelser nr. 289 af 8.  

 juni 1977.
 Undervisningsgrundlag:
 Undervisningen gennemføres på grundlag af direktoratets godkendte  

 kursusplaner.
 Overordnet uddannelsesmål:
 Den færdiguddannede datamekaniker kan selvstændigt og systematisk  

 vedligeholde, fejlfinde og -rette datamatstyrede systemer af varierende  

 kompleksitet ned til modulniveau inden for hardware- og softwareområderne.
 Datamekanikeren kan medvirke i udviklings- og installationsarbejde  

 vedrørende hardware- og softwareløsninger samt udarbejde den heraf følgende  

 dokumentation.
 Datamekanikeren har opnået et praktisk rettet kendskab til almene  

 samfundsforhold samt indsigt i virksomhedsorganisation og samarbejdsformer.
 P.d.v.
 e.b.
