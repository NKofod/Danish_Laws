I medfør af § 33 og § 49, stk. 1 og 3 i lov nr. 269 af 6. maj 1993 om jagt og vildtforvaltning fastsættes:
Formål § 1.  Bekendtgørelsen har til formål at sikre  

 Skarrehage Vildtreservat som yngle, raste- og fourageringsområde for  

 vandfugle.
Afgrænsning § 2.  Skarrehage Vildtreservat i Viborg Amt omfatter  

 som angivet på kortbilag:
Jagt § 3.  På de i § 2 nævnte områder er det forbudt at  

 udøve jagt på eller på anden måde at ombringe, indfange eller forjage  

 pattedyr og fugle samt at indsamle eller ødelægge æg.
 Stk. 2.  Bestemmelsen i stk. 1 gælder ikke for ejers  

 afholdelse af to jagter på ræv i perioden 1. december - 31. januar.
 Stk. 3.  På de i § 2, nr. 1 og 2 nævnte områder er  

 færdsel med ladt skydevåben forbudt, bortset fra i forbindelse med den i stk.  

 2 nævnte jagtudøvelse.
 Stk. 4.  På de i § 2, nr. 3 nævnte område i Thisted  

 Bredning er færdsel med skydevåben forbudt.
Færdsel og sejlads § 4.  På de i § 2, nr. 1 og 2 nævnte landarealer er  

 færdsel forbudt udenfor skoven og nedenfor kystskrænten for andre end ejere  

 og brugere i perioden 1. september - 1. juli.
I samme område er sejlads på  

 søerne forbudt.
Stk. 2.  På det i stk. 1 nævnte område må hunde kun  

 medbringes i forbindelse med den i § 3, stk. 2 nævnte jagtudøvelse eller  

 sammendrivning af kreaturer.
Bestemmelsen gælder ikke færdsel i skoven med  

 hunde ført i snor.
 Stk. 3.  På det i § 2, nr. 3 nævnte område i Thisted  

 Bredning er færdsel til fods ikke tilladt i perioden 1. september - 1. juli.
Dispensation og tilsyn § 5.  Skov- og Naturstyrelsen kan, når særlige forhold  

 taler derfor, dispensere fra bestemmelserne i §§ 3 og 4.
 Stk. 2.  Skov- og Naturstyrelsens afgørelser efter stk.  

 1 kan ikke indbringes for anden administrativ myndighed.
 § 6.  Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 7.  Efter § 54, stk. 1, nr. 5 i lov om jagt og  

 vildtforvaltning straffes overtrædelse af bestemmelserne i §§ 3 og 4 med  

 bøde, medmindre strengere straf er forskyldt efter den øvrige lovgivning.
 § 8.  Bekendtgørelsen træder i kraft den 1. september  

 1994 og gælder til og med den 31. august 2004.
