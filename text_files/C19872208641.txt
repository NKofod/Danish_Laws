 Studieplanen har virkning fra 1. august 1987.
 P.d.v.
 e.b.
Erik Nexelmann Underv.insp.
Kursets formål Kurset har til formål at give deltagerne en gennemarbejdet forståelse af  

 tekniske og teoretiske aspekter, der indgår i design, implementation og drift  

 af distribuerede systemer.
Deltagerne skal specielt bibringes en grundlæggende forståelse for  

 begrebet, services og funktioner i ISO OSI modellens øvre lag, dvs.  

 sessionslaget, præsentationslaget og applikationslaget, således som disse er  

 defineret som standarder eller som forslag til sådanne.
Kurset skal derudover  

 give deltagerne et generelt kendskab til, hvordan distribuerede applikationer  

 i almindelighed kan opbygges over dette fundament i særlig grand til, hvordan  

 funktioner i distribuerede operativ systemer og distribuerede  

 databasesystemer opbygges som applikationsentiteter ovenpå OSI modellens øvre  

 lag.
Adgangsbetingelser Symbolsk maskinsprog.
 Drift.
 Problemorienteret sprog.
 Planlægning.
Anbefalede forudsætninger 1.2 Operativsystemer.
 1.5 Datatransmission og datakommunikation.
 2.6 Databasesystemer.
 Desuden kan det anbefales efterfølgende eller forudgående at tage modulet  

 omhandlende Distribuerede databaser.
Hovedemner og undervisningsformål for disse Generelt om distribuerede systemer.
 Målet med dette emne er at give de studerende et generelt overblik over  

 distribuerede systemer, strukturen i disse samt fordele og ulemper ved  

 distribuerede systemer sammenholdt med centraliserede eller decentraliserede  

 systemer.
Da emnet er meget bredt, er det endvidere målet at etablere en fælles  

 referenceramme til brug i resten af kurset ved på overordnet niveau at  

 gennemgå de vigtigste emner, der ligger til grund for kurset.
Specielt bør  

 der etableres en ensartet viden vedrørende operativsystemer.  

 datakommunikation herunder OSI modellens lag 1-4, dvs. det fysiske lag,  

 datakædelaget, netværkslaget og transportlaget, samt databaser.
 OSI modellens øvre lag.
 Målet med emnet er, at de studerende opnår et grundigt kendskab til sættet  

 af protokoller og tjenester i OSI modellens lag for behandling af session,  

 præsentation og applikation (OSI lag 5-7).
 De studerende skal herunder gøres fortroligt med funktion og indhold af  

 begreberne Abstract Syntax Notation (ASN.1), Common Application Service  

 Elements (CASE) og Special Application Service Elements (SASE) samt kunne  

 anvende præsentationslags-services og serviceelementerne fra CASE og SASE ved  

 implementering af applikationsentiteter.
 Operativ systemer i distribuerede systemer.
 Målet er at give de studerende et grundigt kendskab til design af, og til  

 teknikker, der ligger til grund for distribuerede operativ systemer og  

 netværksoperativ systemer samt til brugermæssige faciliteter, sådanne  

 systemer stiller til rådighed.
 Følgende disignkriterier for distribuerede operativ systemer tillægges  

 speciel vægt: Kommunikationsprimitiver, navngivning, beskyttelse, ressource  

 administration, fejltolerance/ -behandling samt øvrige serverbasderede  

 tjenester.
 De studerende skal opnå kendskab til nogle eksempler på realiserede  

 distribuerede operativ systemer samt kunne vurdere disse ud fra det indlærte  

 stof.
 Distribuerede databaser.
 De studerende skal have kendskab til reference- og systemarkitekturer for  

 distribuerede databaser samt til særlige problemstillinger vedrørende  

 distribuering af data, processer og katalog, som stiller krav om udvidede  

 løsninger i forhold til centraliserede databaser.
 Endvidere skal de studerende opnå et nøjere kendskab til de driftsmæssige  

 aspekter i distribuerede databaser og løsningsmodeller for håndtering af  

 disse.
 Målet med emnet er, at de studerende opnår en forståelse for eksisterende  

 tiltag indenfor databaseverdenen med hensyn til realisering af distribuerede  

 databaser, og at de sættes i stand til at vurdere disse og relatere sådanne  

 løsningsmodeller til lignende services i OSI modellens øvre lag.
