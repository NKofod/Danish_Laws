Lov om ændring af lov om Det Økonomiske Råd og Det Miljøøkonomiske Råd (Formandskabets vurdering af adfærdsforudsætninger og ændret sammensætning af Det Økonomiske Råd og Det Miljøøkonomiske Råd m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om Det Økonomiske Råd og Det Miljøøkonomiske Råd, jf. lovbekendtgørelse nr. 181 af 13. februar 2017, som ændret ved § 41 i lov nr. 384 af 26. april 2017, foretages følgende ændringer:
 1. I § 2, stk. 1, 2. pkt., ændres »22 og 20 medlemmer« til: »20 og 21 medlemmer«.
 2. I § 2, stk. 3, ændres »18 medlemmer« til: »16 medlemmer«, »1 medlem indstilles af Dansk Byggeri,« udgår, »Landsorganisationen i Danmark« ændres til: »Fagbevægelsens Hovedorganisation«, »Akademikernes Centralorganisation« ændres til: »Akademikerne«, »1 medlem indstilles af Funktionærernes og Tjenestemændenes Fællesråd,« udgår, »Håndværksrådet« ændres til: »SMVdanmark«, »Forbrugerrådet« ændres til: »Forbrugerrådet Tænk«, og »Finansrådet« ændres til: »Finans Danmark«.
 3. I § 2, stk. 4, ændres »15 medlemmer« til: »16 medlemmer«, »1 medlem indstilles af miljø- og fødevareministeren« ændres til: »1 medlem indstilles af miljøministeren«, efter »miljøministeren,« indsættes: »1 medlem indstilles af ministeren for fødevarer, landbrug og fiskeri,«, »energi-, forsynings- og klimaministeren« ændres til: »klima-, energi- og forsyningsministeren«, »Landsorganisationen i Danmark« ændres til: »Fagbevægelsens Hovedorganisation«, og »Forbrugerrådet« ændres til: »Forbrugerrådet Tænk«.
 4. I § 3 indsættes som stk. 7:
»Stk. 7. Formandskabet skal mindst en gang årligt vurdere de adfærdsforudsætninger, som anvendes af ministerierne ved udarbejdelsen af konsekvensvurderinger af økonomisk-politiske tiltag.
Vurderingen skal indeholde anbefalinger til konkrete justeringer af de anvendte forudsætninger, hvis der findes anledning hertil.
Formandskabet kan i sit arbejde indhente bidrag fra eksterne eksperter efter behov.« 5. Efter § 3 a indsættes:
»§ 3 b.
Følges formandskabets anbefalinger efter § 3, stk. 7, 1. pkt., ikke, skal finansministeren offentligt redegøre herfor.« § 2 Loven træder i kraft den 1. april 2021.
Givet på Christiansborg Slot, den 16. marts 2021 Under Vor Kongelige Hånd og Segl MARGRETHE R.
