Bekendtgørelse om godkendelse af vedtægt for Det danske  

 Advokatsamfund § 1.  

  

 Efter § 143, stk. 4, i lov om rettens pleje, jfr. lovbekendtgørelse nr. 1 af  

 2.  

 januar 1980, som ændret blandt andet ved lov nr. 277 af 9. juni 1982, har  

 justitsministeriet godkendt vedtægt af 27. maj 1983 for Det danske  

 Advokatsamfund.
Vedtægten optages som bilag til denne bekendtgørelse.
 § 2.  

  

 Bekendtgørelse nr. 161 af 29. april 1933 angaaende Allerhøjeste Stadfæstelse  

 paa Vedtægt for Sagførersamfundet, som senest ændret ved bekendtgørelse nr.  

 16  

 af 19. januar 1982, ophæves den 1. juli 1983.
Justitsministeriet, den 22. juni  

 1983 Erik Ninn-Hansen /Tornøe Vedtægt for Det danske Advokatsamfund (Som vedtaget på det  

 ordinære, almindelige advokatmøde den 27. maj 1983).
FORMÅL OG HJEMSTED § 1.
 Det danske Advokatsamfunds formål er at  

 varetage advokatstandens interesser, at påse og håndhæve opfyldelsen af de  

 almindelige og særlige advokatpligter samt at virke til gavn for det danske  

 retssamfund.
 § 2.
 Samfundets hjemsted er København.
MEDLEMMERNE § 3.
 Stk. 1. Medlem af advokatsamfundet og som  

 sådan underkastet dets vedtægter er enhver, der har modtaget beskikkelse som  

 advokat i henhold til retsplejelovens regler herom.
 Stk. 2. Såfremt beskikkelsen deponeres  

 eller retten til at udøve advokatvirksomhed bortfalder eller frakendes et  

 medlem, ophører medlemsforholdet, indtil retten til at udøve  

 advokatvirksomhed  

 atter erhverves.
ADVOKATSAMFUNDETS  

  

 ORGANER § 4.
 Advokatsamfundets organer er: Advokatmødet, Advokatrådet,  

 Advokatnævnet, kredsbestyrelserne og kredsmøderne, samt Erhvervsudvalget.
Advokatmødet § 5.
 Stk. 1. Adgang til advokatmødet har alle samfundets medlemmer  

 samt Advokatnævnets formandskab.
 Stk. 2. Ordinært advokatmøde afholdes hvert andet år i perioden  

 15. april til 15. juni.
Stk. 3. Ekstraordinært advokatmøde afholdes, når Advokatrådet bestemmer  

 det eller når dette skriftligt begæres enten af kredsbestyrelserne for mindst  

 2  

 kredse eller af mindst 200 af samfundets medlemmer.
Begæringen skal indeholde  

 begrundelse for begæringen og en nøjagtig angivelse af forhandlingsemne og  

 forslag.
Sådanne ekstraordinære advokatmøder skal indkaldes inden 6 uger  

 efter,  

 at rådet har modtaget begæring derom.
Indkaldelse sker på samme måde som til  

 et  

 ordinært advokatmøde, dog kan indkaldelsesvarslet højst andrage 4 uger.
 § 6.
 Tiden og stedet for mødernes afholdelse bestemmes af rådet, dog  

 skal de ordinære møder som regel afholdes skiftevis i København og udenfor  

 København.
 § 7.
Stk. 1. Indkaldelse til møderne sker ved bekendtgørelse i  

 Statstidende med mindst 14 dages varsel samt ved skriftlig underretning til  

 hvert enkelt medlem med mindst 14 dages varsel fra afsendelsen at regne.  

 Underretningen skal tillige indeholde dagsordenen for mødet.
Indeholder  

 dagsordenen forslag til vedtægtsændringer, skal det væsentlige indhold af  

 disse  

 angives i dagsordenen.
 Stk. 2. En erklæring fra samfundets generalsekretær om, at de  

 direkte indkaldelser til medlemmerne er afsendt, udgør tilstrækkeligt bevis  

 herfor.
 Stk. 3. I stedet for de direkte indkaldelser til medlemmerne  

 vil dog kunne træde bekendtgørelse med mindst 14 dages varsel i samfundets  

 medlemsblad.
 § 8.
 Stk. 1. Møderne ledes af en af mødet udenfor rådet valgt  

 dirigent.
 Stk. 2. Af forhandlingerne på mødet optages referat, hvoraf  

 hovedindholdet gengives i samfundets medlemsblad.
 § 9.
 Stk. 1. På mødet kan der alene træffes beslutning vedrørende  

 sager og anliggender, som er angivet med fornøden tydelighed i dagsordenen.
Stk. 2. Til udøvelse af stemmeret kræves personligt møde; dog  

 kan ved valg i henhold til § 11, stk. 2, ethvert mødende medlem foruden sin  

 egen stemme afgive stemme for to andre medlemmer fra samme kreds, hvis  

 skriftlig fuldmagt lydende på medlemmets navn senest 3 dage forinden mødet er  

 sekretariatet i hænde.
Afstemning sker ved håndsoprækning, medmindre  

 skriftlig  

 afstemning anordnes af dirigenten eller forlanges af mindst 25 medlemmer.
 Stk. 3. Beslutninger må mødet træffes, hvor andet ikke er  

 bestemt, ved simpel stemmeflerhed.
 § 10.
 Dagsordenen for det ordinære advokatmøde skal omfatte:
Valg  

 af dirigent Beretning  

 om Advokatrådets Advokatnævnets Erhvervsudvalgets Erstatningsfondens Understøttelsesfondens virksomhed siden sidste ordinære almindelige advokatmøde.
3.  

 	  

    

 Forelæggelse og  

 godkendelse af Advokatsamfundets Erstatningsfondens Understøttelsesfondens regnskaber for de to, forud for mødet liggende, regnskabsår.
 4.  

 	  

    

 Forelæggelse og  

 godkendelse af budget for de to næstfølgende regnskabsår samt forslag til  

 medlemsbidrag for disse år.
 5.  

 	  

    

 Valg af formand for  

 Advokatrådet og to stedfortrædere for denne i dennes egenskab af rådsmedlem.
 6.  

 	  

    

 Valg af to revisorer  

 og to revisorsuppleanter.
 7.  

 	  

    

 Eventuelle forslag  

 og forhandlingsemner, der ønskes optaget på dagsordenen af Advokatrådet eller  

 eventuelle forslag og forhandlingsemner, der inden den 1. marts det  

 pågældende  

 år skriftligt begæres optaget på dagsordenen enten af en kredsbestyrelse  

 eller  

 af mindst 50 medlemmer.
b.  

    

  

 Advokatråde  

 t § 11.
 Stk. 1. Advokatrådet består af en formand og 14 andre  

 medlemmer.
Stk. 2. Formanden vælges på et ordinært, almindeligt  

 advokatmøde. til valget kræves absolut stemmeflerhed.
Opnås dette ikke ved  

 første afstemning, foretages omvalg mellem de to kandidater, der har opnået  

 de  

 største stemmetal.
På samme måde vælges to stedfortrædere for formanden som  

 rådsmedlem.
 Stk. 3. Forslag til valg af formand og stedfortrædere for denne  

 skal være indleveret skriftligt til sekretariatet senes 14 dage før mødet.  

 Forslaget skal være underskrevet af mindst 50 medlemmer.
 Stk. 4. I tilfælde af formandens død eller vedvarende forfald  

 på et tidspunkt, der ligger før 15. oktober i året forud for udløbet af  

 formandens valgperiode, indkaldes et advokatmøde til valg af formand for  

 resten  

 af perioden.
 § 12.
 Stk. 1. De øvrige 14 medlemmer samt to stedfortrædere for hver  

 af disse vælges på kredsmøder af og blandt kredsens (kredsenes) medlemmer  

 efter  

 følgende regler:
 1. kreds vælger 6 medlemmer.
 2., 5., 8., 9., 10. og 11. kreds vælger hver 1 medlem.
 3. og 4. kreds vælger i forening 1 medlem.
 6. og 7. kreds vælger i forening 1 medlem.
 Stk. 2. Valgene sker ved flertalsvalg på kredsmøder og fælles  

 kredsmøder, og har virkning fra det påfølgende ordinære advokatmøde.
Stk. 3. Forslag til valg af et eller flere medlemmer, hver med  

 to stedfortrædere, skal indleveres skriftligt til kredsbestyrelsens formand  

 senest 14 dage før det kredsmøde, hvor valget skal finde sted.
Forslaget skal  

 være underskrevet af mindst 10, for 1. kredsbestyrelses vedkommende af mindst  

 30 medlemmer.
 Stk. 4. Skulle der ikke rettidigt være anmeldt det fornødne  

 antal medlemmer og stedfortrædere, vælges de manglende ved flertalsvalg efter  

 forslag, der fremsættes på mødet.
 § 13.
 Valgene i henhold til §§ 11 og 12 sker for en fireårig periode.  

 Genvalg kan finde sted én gang for en toårs periode.
 § 14.
 Rådet vælger af sin midte en næstformand, der træder i stedet  

 for formanden, når denne er midlertidigt forhindret.
 § 15.
Stedfortræderne tiltræder i den orden, hvori de er valgt, når  

 et rådsmedlem dør, mister sin valgbarhed, nedlægger sit mandat eller på anden  

 måde får vedvarende forfald.
Findes ingen stedfortræder, udpeges et  

 rådsmedlem  

 for resten af valgperioden af kredsbestyrelserne for den eller de kredse, som  

 kan vælge det pågældende medlem.
 § 16.
Stk. 1. Hvis et rådsmedlem for kortere eller længere tid bliver  

 forhindret i at deltage i rådets møder, skal han straks meddele formanden  

 dette.
Stedfortræderen tilkaldes, hvis rådet bestemmer det.
 Stk. 2. Intet medlem af rådet må deltage i behandlingen af en  

 sag, i hvis udfald vedkommende har en individuel interesse, eller hvor der i  

 øvrigt foreligger omstændigheder, som er egnede til at vække tvivl om  

 vedkommendes upartiskhed.
 § 17.
Stk. 1. Advokatrådet er advokatsamfundets hovedbestyrelse.
Det  

 repræsenterer advokatsamfundet udadtil og indadtil.
 Stk. 2. Det påhviler rådet at følge lovgivningsmagtens,  

 administrationens og domstolenes virksomhed i forhold, der er af interesse  

 for  

 advokatstanden.
 Stk. 3. Rådet kan, hvor det skønnes hensigtsmæssigt, foretage  

 passende skridt, f.eks. ved henvendelse til de lovgivende og administrative  

 myndigheder til værn for og fremme af advokatsamfundets og standens  

 interesser.
 Stk. 4. Rådet kan på begæring af et medlem eller en  

 kredsbestyrelse beslutte, at omkostningerne ved anlæg eller anke af en sag,  

 der  

 skønnes at have mere almindelig interesse, udredes af samfundet.
 § 18.
Stk. 1. Rådet fører tilsyn med advokater og deres autoriserede  

 advokatfuldmægtige.
Finder rådet, at en advokat ikke har handlet i  

 overensstemmelse med de pligter, stillingen medfører, kan det indklage den  

 pågældende for Advokatnævnet.
 Stk. 2. Rådet forestår efter- og videreuddannelse af  

 advokatfuldmægtige og advokater.
 Stk. 3. Rådet drager omsorg  

 for en passende orientering om retsafgørelser og advokatnævns-  

  

 afgørelser om god advokatskik og udarbejder retningslinier for god  

 advokatskik.
 § 19.
 Stk. 1. Salærtakster, der angår alle medlemmer, skal vedtages  

 på et almindeligt advokatmøde.
 Stk. 2. Lokale salærtakster skal inden 8 dage efter deres  

 vedtagelse indsendes til rådet, der kan forlange, at bestemmelser deri, som  

 ikke kan tiltrædes af rådet, skal udgå, medmindre de ændres som af rådet  

 bestemt.
Stk. 3. På begæring af et medlem er rådet pligtigt at afgive  

 responsum om en blandt advokater herskende kutyme såvel som om andre  

 spørgsmål,  

 der er af almindelig interesse for advokater i deres virksomhed.
For så vidt  

 spørgsmålet angår en lokal kutyme eller lokale forhold, er rådet pligtigt at  

 indhente vedkommende kredsbestyrelses udtalelse.
 Stk. 4. Det samme gælder tilfælde, hvor et medlem ønsker rådets  

 responsum angående et af medlemmet beregnet salær, om hvis berettigelse der  

 er  

 tvist.
 Stk. 5. Rådets responsum kan dog ikke kræves til brug ved  

 Advokatnævnet eller en kredsbestyrelse.
 Stk. 6. Rådet kan under en verserende retssag efter parternes  

 eller rettens anmodning til vejledning for retten afgive responsum om et  

 omtvistet salær eller om god advokatskik, i en sag, der ikke har været  

 påkendt  

 af en kredsbestyrelse eller af Advokatnævnet.
 § 20.
 Stk. 1. Rådet påser, at  

 advokater fra et andet EF-medlemsland, der udøver advokatvirksomhed her i  

 landet i medfør af bekendtgørelse nr. 94 af 15. marts 1979 om EF-advokaters  

 virksomhed her i landet, jfr. retsplejelovens § 130, overholder de dem  

 påhvilende pligter i henhold til bekendtgørelsens § 2, og kan indbringe sag  

 om  

 overtrædelse for Advokatnævnet.
 Stk. 2. Rådet er på begæring af en advokat fra et andet  

 EF-land, der udøver advokatvirksomhed her i landet som anført i stk. 1, eller  

 på begæring af den kompetente advokatmyndighed i et andet EF-land, hvorunder  

 advokaten hører, pligtigt at afgive responsum om de i § 19, stk. 3 og 4,  

 nævnte  

 forhold.
 § 21.
 Stk. 1. Rådet udsteder på begæring af et medlem i en af  

 Justitsministeriet godkendt form dokumentation for, at medlemmet er advokat,  

 jfr. det som bilag til bekendtgørelse nr. 94 af 15. marts 1979 optagne  

 direktivs artikel 7, stk. 1.
 Stk. 2. Såfremt spørgsmål om et medlems overholdelse af pligter  

 og faglige regler under udøvelsen af advokatvirksomhed i et andet EF-land  

 indbringes for den kompetente myndighed i dette land, er rådet pligtigt på  

 begæring af denne myndighed at meddele de for sagens afgørelse fornødne  

 faglige  

 oplysninger om medlemmet.
 § 22.
 Rådet kan indenfor EF-direktivets rammer indgå aftaler med  

 kompetente advokatmyndigheder i andre lande om faglige regler for  

 medlemmernes  

 udøvelse af advokatvirksomhed i det pågældende land eller den pågældende  

 region.
 § 23.
Stk. 1. Rådet afholder møde, når rådet eller formanden  

 bestemmer det, eller det skriftligt forlanges af mindst 2 rådsmedlemmer med  

 angivelse af hensigten med mødet.
I sidste tilfælde skal mødet indkaldes til  

 afholdelse snarest muligt.
Stk. 2. Mindst en uge forud  

 for hvert rådsmøde tilstilles der rådsmedlemmerne meddelelse om mødets  

 dagsorden.
Beslutning kan kun træffes om de i dagsordenen nævnte anliggender,  

 medmindre samtlige tilstedeværende medlemmer samtykker i, at også andre sager  

 afgøres.
 § 24.
Stk. 1. Rådets møder er beslutningsdygtige, når mindst 10  

 medlemmer er til stede.
I de i § 19, stk. 3, 4 og 6 omhandlede sager kan  

 afgørelse dog træffes af en afdeling af rådet, når mindst 5 medlemmer er til  

 stede.
Stk. 2. Til rådets møder, der afholdes i København, medmindre  

 andet i det enkelte tilfælde vedtages af rådet, indkaldes medlemmerne med  

 mindst 1 uges varsel.
I særlig påtrængende tilfælde kan indkaldelse dog ske  

 med  

 kortere varsel mod rådets godkendelse heraf på det efterfølgende møde.
I  

 sådant  

 tilfælde meddeles dagsordenen samtidig med indkaldelsen.
 § 25.
Stk. 1. Samtlige sager afgøres i rådet ved simpel  

 stemmeflerhed.
I tilfælde af stemmelighed gør formandens (næstformandens)  

 stemme udslaget.
Rådets medlemmer er berettigede til at kræve særvotum  

 refereret.
Stk. 2. Afstemningen sker mundtligt, medmindre andet i det  

 enkelte tilfælde vedtages.
Formanden stemmer sidst.
 Stk. 3. I øvrigt bestemmer rådet selv sin forretningsorden.
 § 26.
 Rådet udgiver et medlemsblad for Det danske Advokatsamfund.
c.
Kredsbestyrelserne § 27.
 Stk. 1. Landet deles i følgende 11 advokatkredse:
 1. kreds:
 København og Frederiksberg samt Københavns amt, Færøerne og  

 Grønland.
 2. kreds:
 Roskilde, Frederiksborg og Bornholms amter.
 3. kreds:
 Vestsjællands amt.
 4. kreds:
 Storstrøms amt.
 5. kreds:
 Fyens amt.
 6. kreds:
 Sønderjyllands amt.
 7. kreds:
 Vejle amt.
 8. kreds:
 Ribe og Ringkøbing amter.
 9. kreds:
 Århus, Skanderborg og Silkeborg retskredse.
 10. kreds:
 Den øvrige del af Århus amt samt Viborg amt.
 11. kreds:
 Nordjyllands amt.
Stk. 2. Til hver kreds hører de advokater, der har kontor i det  

 til kredsen hørende distrikt.
For advokater, der ikke udøver  

 advokatvirksomhed,  

 er i stedet for kontor bopælen i så henseende afgørende.
En advokat, der ikke  

 har kontor eller bopæl i Danmark, hører til 1. kreds.
 Stk. 3. Hvis en retskreds ligger i flere amter, hører den dog i  

 sin helhed til den advokatkreds, hvori dens hovedtingsted er beliggende.
 Stk. 4. Når et medlem flytter sit kontor, eller et medlem, der  

 ikke udøver advokatvirksomhed, skifter bopæl, er det pligtig inden 14 dage  

 efter flytningen skriftlig at meddele dette til sekretariatet.
 § 28.
 Stk. 1. Hver advokatkreds skal have en kredsbestyrelse, der  

 varetager kredsens særlige anliggender, og bistår Advokatrådet og  

 Advokatnævnet  

 samt træffer afgørelse vedrørende klager over vederlag, som en advokat har  

 forlangt for sit arbejde.
 Stk. 2. Beslutninger eller afgørelser, der træffes af  

 kredsbestyrelsen i kredsens særlige anliggender, skal straks indberettes til  

 sekretariatet ved indsendelse af en udskrift af forhandlingsprotokollen.  

 Sådanne beslutninger udkræver ikke til deres gyldighed rådets godkendelse,  

 men  

 rådet kan, når det i det enkelte tilfælde skønner, at sagens vigtighed eller  

 andre særlige forhold, f.eks. dens almene betydning for standen, går sådant  

 ønskeligt, optage sagen til fornyet undersøgelse og afgørelse eller ophæve  

 den  

 trufne beslutning eller afgørelse.
 Stk. 3. Tvivl om, hvorvidt en sag henhører under rådets eller  

 kredsbestyrelsens myndighed, afgøres af rådet.
Stk. 4. Der optages referat af kredsbestyrelsens møder.
Referat  

 af hvert møde skal straks tilstilles sekretariatet.
Stk. 5.  

    

  

 Kredsbestyrelsen  

 for 1. kreds består af 10 advokater, for de øvrige kredse af 5 til 6  

 advokater.  

 Om antallet træffer den enkelte kredsbestyrelse selv beslutning.
Ved  

 behandlingen af sager, hvor kredsbestyrelserne skal bistå Advokatnævnet, og  

 sager om klager over vederlag, tiltrædes kredsbestyrelserne hver af et af  

 justitsministeren udpeget medlem, der ikke er advokat.
Virker en  

 kredsbestyrelse i flere afdelinger, tiltrædes kredsbestyrelsen dog af ét  

 medlem  

 for hver afdeling.
 Stk. 6. Justitsministeren fastsætter nærmere regler om  

 kredsbestyrelsernes behandling af de i stk. 5 nævnte sager.
 § 29.
 Stk. 1. Kredsbestyrelsens advokatmedlemmer og stedfortrædere  

 for disse vælges på kredsmøderne af og blandt kredsens medlemmer for 2 år ad  

 gangen, efter reglerne for flertalsvalg på samme måde som i § 12 bestemt.
Stk. 2. Forslag til valg af et eller flere medlemmer, hver med  

 to stedfortrædere, skal være indleveret til kredsbestyrelsens formand senest  

 14  

 dage før valgets afholdelse.
Forslaget skal være underskrevet af mindst 10  

   

 for 1. kredsbestyrelses vedkommende dog mindst 30  medlemmer.
 § 30.
 Stk. 1. Reglerne i §§ 15 og 16 finder tilsvarende anvendelse på  

 kredsbestyrelsesmedlemmer.
 Stk. 2. Flytter et kredsbestyrelsesmedlem sit kontor udenfor  

 den kreds, for hvilken det er valgt, mister det sin valgbarhed i den kreds,  

 som  

 det er fraflyttet.
 § 31.
Efter sket nyvalg vælger hver kredsbestyrelse blandt sine  

 medlemmer en formand og en næstformand med funktionstid til udløbet af  

 valgperioden.
Om stedfundne valg skal bestyrelsen straks give rådet  

 underretning.
 § 32.
 I sager angående kredsens særlige anliggender gælder følgende:
 Stk. 1. Kredsbestyrelsens møder er beslutningsdygtige, når i 1.  

 kreds 7, og i de øvrige kredse 4 medlemmer er til stede.
 Stk. 2. Bestemmelserne i denne vedtægts §§ 23, stk. 2, 2. pkt.  

 og 25 finder tilsvarende anvendelse på de af kredsbestyrelserne behandlede  

 sager.
 Stk. 3. Kredsbestyrelsens møder indkaldes ved brev til hvert af  

 bestyrelsens medlemmer med angivelse af dagsorden og med mindst 7 dages  

 varsel.  

 I særlig påtrængende tilfælde kan indkaldelse ske med kortere varsel mod  

 bestyrelsens godkendelse heraf på det efterfølgende møde.
 Stk. 4. Møde afholdes, når  

 formanden bestemmer det eller når mindst 2 andre bestyrelses-  

  

 medlemmer skriftlig forlanger det med angivelse af hensigten med mødet, i  

 hvilken sidste tilfælde indkaldes snarest skal ske.
d.
Kredsmøderne § 33.
Til kredsmøderne har samtlige kredsens og rådets medlemmer samt  

 repræsentanter for samfundets sekretariat adgang.
Hverken rådet medlemmer  

 eller  

 sekretariatets repræsentanter har dog stemmeret på møderne, medmindre de er  

 medlemmer i vedkommende kreds, men de har ret til at deltage i  

 forhandlingerne.
 § 34.
Stk. 1. Kredsmøder afholdes mindst én gang om året og i øvrigt  

 så ofte kredsbestyrelsen bestemmer det, eller det forlanges af rådet eller  

 mindst 20, i 1. kreds mindst 50 af kredsens medlemmer.
I sidstnævnte tilfælde  

 skal den skriftlige begæring indeholde nøjagtig angivelse af øjemedet med  

 mødet.
Stk. 2. Møderne indkaldes med 3 ugers varsel ved brev til hvert  

 af kredsens medlemmer og til sekretariatet på rådets vegne med angivelse af  

 dagsordenen for mødet.
Beslutning kan på mødet kun tages i de på dagsordenen  

 med behørig tydelighed angivne sager.
 Stk. 3. Møderne ledes af en dirigent, og forhandlingerne  

 refereres af en sekretær, begge valgte af mødet udenfor bestyrelsens kreds.  

 Referatet underskrives af dirigent og sekretær.
 Stk. 4. Stemmeret kan kun udøves ved personligt møde.
 Stk. 5. Afstemning foregår ved håndsoprækning, medmindre  

 skriftlig afstemning anordnes af dirigenten eller forlanges af mindst 10  

 medlemmer.
 Stk. 6. Stedet for mødets afholdelse bestemmes i hvert enkelt  

 tilfælde af kredsbestyrelsen, men skal, hvor ikke særlige forhold gør sig  

 gældende, vælges så bekvemt for kredsens medlemmer som muligt.
 Stk. 7. Formanden for vedkommende kredsbestyrelse indsender  

 snarest muligt til sekretariatet en afskrift af referatet af mødet.
 Stk. 8. Kredsmødernes beslutninger  undtagen stedfundne valg   

 kan under samme betingelse som kredsbestyrelsens beslutninger ophæves af  

 rådet.
 § 35.
 Stk. 1 Efter beslutning af vedkommende kredsbestyrelser kan der  

 afholdes fælles kredsmøder for 2 eller flere kredse.
 Stk. 2. For disse møder gælder samme regler, som i § 34 er  

 fastsat for almindelige kredsmøder.
e.
Advokatnævnet § 36.
Stk. 1. Advokatnævnet består af en formand og 2 næstformænd,  

 der alle skal være dommere samt af 15 andre medlemmer.
Formanden og  

 næstformændene udpeges af Højesterets præsident.
Af de øvrige medlemmer  

 udpeges  

 6, der ikke må være advokater, af justitsministeren, medens 9 vælges af  

 advokatsamfundet.
 Stk. 2. De medlemmer af nævnet, der er advokater, samt to  

 stedfortrædere for hvert af disse vælges på kredsmøder af og blandt kredsens  

 (kredsenes) medlemmer for 4 år ad gangen i henhold til nedenstående regler.
 Stk. 3.
1. kreds vælger 4 medlemmer 2., 3. og 4. kreds vælger i forening 1 medlem 5. kreds vælger 1 medlem 6., 7. og 8. kreds vælger i forening 1 medlem 9. kreds vælger 1 medlem 10. og 11. kreds vælger i forening 1 medlem Stk. 4. Valget sker forud for hvert andet ordinære advokatmøde,  

 således at der skiftevis vælges 4 og 5 medlemmer.
Stk. 5. Valget sker ved flertalsvalg.
Reglen i § 12 finder  

 tilsvarende anvendelse.
 § 37.
 Stk. 1. En af en kredsbestyrelse truffet afgørelse vedrørende  

 klage over vederlag, som en advokat har forlangt for sit arbejde, kan af hver  

 af parterne samt af Advokatrådet indbringes for Advokatnævnet inden 4 uger  

 efter, at kredsbestyrelsens afgørelse er meddelt parterne.
 Stk. 2. Advokatnævnet påkender desuden klager over, at en  

 advokat har tilsidesat pligter, der følger af retsplejeloven eller af  

 forskrifter fastsat i medfør af denne lov.
 § 38.
 Justitsministeren fastsætter nærmere regler om Advokatnævnets  

 virksomhed.
f.
ERHVERVSUDVALGET § 39.
Stk. 1. Til varetagelse af advokatstandens erhvervsmæssige  

 interesser nedsættes et udvalg  erhvervsudvalget  bestående af  

 9-13  

 advokater, valgt af Advokatrådet.
Af erhvervsudvalgets medlemmer skal mindst  

 1  

 udpeges blandt Advokatrådets medlemmer, mindst 3 blandt medlemmerne i 1.  

 kreds  

 og mindst 5 blandt medlemmerne i de øvrigt kredse.
Erhvervsudvalget vælger  

 selv  

 sin formand og næstformand.
Stk. 2. Erhvervsudvalget træder sammen, så ofte det er  

 fornødent, dog mindst 4 gange årligt, og er beslutningsdygtigt, når mindst  

 halvdelen af medlemmerne er til stede.
Det indkaldes efter beslutning af  

 formanden eller efter begæring af mindst 2 medlemmer.
I øvrigt fastsætter  

 udvalget selv sin forretningsorden.
 Stk. 3. Erhvervsudvalget kan forhandle og  under forbehold af  

 Advokatrådets tiltrædelse, jfr. stk. 8  indgå aftaler med og træffe de  

 til  

 varetagelse af dets opgaver nødvendige eller hensigtsmæssige foranstaltninger  

 overfor myndigheder, institutioner, foreninger og enkeltpersoner.
 Stk. 4. Det påhviler erhvervsudvalget at følge udviklingen  

 vedrørende advokatsamfundets salærtakster og, når det finder anledning  

 dertil,  

 foretage indstilling til Advokatrådet om ændring af taksterne.
 Stk. 5. Til behandling af særlige spørgsmål kan  

 erhvervsudvalget nedsætte mindre udvalg bestående helt eller delvis af  

 udvalgets medlemmer.
 Stk. 6. Enhver advokat er pligtig at respektere beslutninger,  

 truffet efter nærværende paragraf om iværksættelse af foranstaltninger til  

 fremme af standens erhvervsinteresser, jfr. stk. 3 og stk. 8, og er pligtig  

 at  

 bistå ved deres gennemførelse.
 Stk. 7. Erhvervsudvalget kan, med rådets tiltrædelse, fra  

 samfundets medlemmer kræve meddelt oplysninger om medlemmernes  

 erhvervsmæssige  

 forhold til brug for udarbejdelse af statistikker og lignende.
 Stk. 8. Vedtagelser i erhvervsudvalget om aftaler eller skridt  

 overfor myndigheder m.v. skal forelægges Advokatrådet på dettes førstkommende  

 møde, dog tidligst 14 dage efter modtagelsen, i hvilket møde rådet   

 efter  

 forudgående samråd med erhvervsudvalget eller repræsentanter for dette   

 træffer endelig afgørelse.
 Stk. 9. Den nærmere afgrænsning af erhvervsudvalgets opgaver  

 fastsættes af Advokatrådet efter forhandling på et fællesmøde med  

 erhvervsudvalget.
 Fællesbestemmelser  

 for udførelse af tillidshverv indenfor advokatsamfundet.
 § 40.
 Stk. 1. Samtlige hverv indenfor advokatsamfundet er frivillige,  

 dog således, at den, der har påtaget sig et hverv, ikke uden samtykke af det  

 pågældende organ kan frasige sig det før valgperiodens udløb.
 Stk. 2. Intet medlem, der ved valgets afholdelse er fyldt 67  

 år, kan vælges til medlem af råd, kredsbestyrelse, nævn eller erhvervsudvalg.
 § 41.
 Stk. 1. Hvervene som medlem af råd, kredsbestyrelse eller nævn  

 kan ikke forenes.
 Stk. 2. Det er tilladt samtidig at være stedfortræder til flere  

 af disse hverv, men tiltrædelse kan kun ske et af stederne ad gangen.
Stk. 3. Når et medlem af rådet eller af en kredsbestyrelse har  

 fungeret som sådant uafbrudt i 6 år, kan medlemmet ikke vælges på ny, før der  

 er forløbet et år efter dets fratræden.
Det samme gælder for et af  

 advokatsamfundet valgt medlem af nævnet, der har fungeret som sådant uafbrudt  

 i  

 8 år.
Bestemmelsen i 1. pkt. er dog ikke til hinder for, at et medlem af  

 rådet  

 kan vælges til formand for rådet og fungere som sådan i indtil 6. år.
 §  

    

  

 42.
 Advokatsamfundets medlemmer modtager ikke vederlag for hverv  

 inden for advokatsamfundet, hvorimod de til hvervets udførelse nødvendige  

 rejseomkostninger, derunder passende udgifter til ophold, godtgøres.
D.
MEDLEMSBIDRAG § 43.
Stk. 1. Ethvert medlem er pligtig at betale årlige bidrag dels  

 til afholdelse af udgifterne ved advokatsamfundets virksomhed, derunder  

 tilskud  

 til understøttelsesfonden, dels til samfundets erstatningsfond, afdeling A og  

 B.
Medlemmer, der ikke udøver advokatvirksomhed, betaler dog intet bidrag til  

 erstatningsfonden.
 Stk. 2. Medlemsbidragenes størrelse fastsættes af advokatmødet.
 Stk. 3. Der afkræves intet bidrag til advokatsamfundets  

 virksomhed for det regnskabsår, hvori beskikkelsen første gang er udleveret,  

 og  

 for de 2 følgende år med udleveret beskikkelse udgør bidraget kun halvdelen  

 af  

 det fastsatte bidrag.
 Stk. 4. For det regnskabsår, hvori beskikkelsen første gang er  

 udleveret, og for de 2 følgende regnskabsår betales intet bidrag til  

 erstatningsfonden, og for de påfølgende 3 regnskabsår med udleveret  

 beskikkelse  

 udgør bidraget kun halvdelen af det fastsatte bidrag.
Stk. 5. Et medlem, der er fyldt 70 år, betaler halvdelen af de  

 fastsatte bidrag.
Er den pågældende ophørt med at udøve advokatvirksomhed  

 efter  

 mere end 10 års medlemskab af samfundet, betales 1/6 af det fastsatte bidrag  

 til advokatsamfundets virksomhed, nedrundet til nærmeste hele hundrede kr.
Stk. 6. Medlemsbidragene forfalder til betaling ved regnskabsårets  

 begyndelse og kan opkræves årsvis, halvårsvis eller kvartalsvis.
De  

 indkasseres  

 af samfundets sekretariat.
 Stk. 7. Når omstændighederne taler derfor, kan rådet efter  

 anmodning indrømme et medlem hel eller delvis fritagelse for  

 medlemsbidragene.
E.  

    

  

 Ansvarsforsikring § 44.
Stk. 1. Ethvert medlem, der udøver advokatvirksomhed som  

 selvstændig eller som ansat advokat, er pligtig at tegne ansvarsforsikring i  

 henhold til en af Advokatrådet godkendt police til dækning af det  

 erstatningsansvar, det som advokat måtte ifalde for formueskade påført  

 trediemand ved simpel uagtsom handling eller undladelse, der skyldes  

 advokaten  

 eller advokatens personale.
Forsikringssummen andrager et grundbeløb på  

 600.000  

 kr. med tillæg af en regulering, der beregnes ved udgangen af hvert  

 kalenderår  

 på grundlag af de siden 1. januar 1982 indtrufne stigninger i det af Danmarks  

 Statistik offentliggjorte løntal.
 Stk. 2. Det påhviler advokaten enten selv eller gennem sit  

 forsikringsselskab at dokumentere overfor Advokatrådet, at behørig forsikring  

 er tegnet.
 Stk. 3. Det i stk. 1 fastsatte grundbeløb kan ændres ved  

 beslutning af advokatmødet.
 Stk. 4. Under ganske særlige omstændigheder kan rådet lempe  

 eller ophæve et medlems pligt til at tegne ansvarsforsikring.
Stk. 5. Kan et medlem, der udøver advokatvirksomhed,  

 undtagelsesvis ikke tegne eller opretholde den i stk. 1 nævnte  

 ansvarsforsikring, betaler det et særligt bidrag til erstatningsfondens  

 B-afdeling.
Det særlige bidrag fastsættes af Advokatrådet sædvanligvis til et  

 beløb svarende til præmien for en i henhold til stk. 1 tegnet forsikring.
F.
ERSTATNINGSFONDEN Almindelige  

 bestemmelser § 45.
 Stk. 1. Fondens navn er Det danske Advokatsamfunds  

 Erstatningsfond.
 Stk. 2. Fonden består af en A-afdeling og en B-afdeling.
 § 46.
 Fondens midler tilvejebringes for hver afdeling for sig ved 1)  

 de bidrag som ydes af advokatsamfundets medlemmer, jfr. § 43, 2) andre  

 tilskud  

 af advokatsamfundets midler, 3) afkast af fondens kapital, 4) de beløb, som  

 fonden indkasserer i medfør af sin indtrædelsesret, 5) særlige bidrag i  

 henhold  

 til § 44, stk. 5, og 6) andre midler, der gennem legater eller frivillige  

 bidrag tilgår fonden.
 § 47.
Fondens midler administreres af Advokatrådet og anbringes i  

 overensstemmelse med reglerne om anbringelse af midler, der tilhører legater  

 m.v. under offentlig bestyrelse eller offentligt tilsyn.
Midlerne kan tillige  

 anbringes i fast ejendom.
 § 48.
Stk. 1. Der nedsættes et udvalg  erstatningsudvalget   

 bestående af 5 advokater udpeget af Advokatrådet til at afgøre om og i hvilke  

 tilfælde  

 og med hvilke beløb erstatning skal ydes.
Udpegelsen sker efter hvert  

 ordinært  

 advokatmøde.
Genudpegelse kan finde sted.
Af udvalgets medlemmer skal 1  

 udpeges  

 blandt rådets og 1 blandt nævnets medlemmer.
Udvalget vælger selv sin formand  

 og fastsætter sin forretningsorden.
Sekretariatet yder udvalget fornøden  

 assistance med udførelse af dets arbejde og kan af udvalget bemyndiges til at  

 træffe afgørelse i mindre sager.
Stk. 2. Anmodning om erstatning af advokatsamfundets  

 erstatningsfond fremsættes skriftligt over for advokatsamfundets sekretariat,  

 bilagt fornøden dokumentation.
Anmodningen må indgives senest 6 måneder efter  

 det tidspunkt, da skadelidte blev eller ved sædvanlig agtpågivenhed burde  

 være  

 blevet bekendt med det tab, der påstås at være lidt.
Stk. 3. Efter modtagelse af anmodningen søger sekretariatet de  

 efter dets skøn fornødne oplysninger tilvejebragt, hvorefter sagen behandles  

 af  

 erstatningsudvalget.
Dette er berettiget til at forlange yderligere  

 oplysninger  

 tilvejebragt, ligesom det kan kræve mundtlig afhøring af skadelidte og andre,  

 der kan bidrage til sagens oplysning.
 Stk. 4. Den advokat, der påstås at have forvoldt tabet, er  

 pligtig på sekretariatets begæring at stille bøger og bilag til udvalgets  

 rådighed og til i enhver henseende at bistå ved sagens oplysning.
 Stk. 5. Erstatningsudvalget afgør endeligt, om der skal ydes  

 erstatning af fonden, og spørgsmål herom kan ikke indbringes for domstolene.
 § 49.
Ved udbetaling af erstatning indtræder erstatningsfonden i  

 enhver henseende i skadelidtes rettigheder i anledning af tabet.
Disse  

 rettigheder kan dog kun udøves, indtil fonden har fået fuld dækning for det  

 til  

 skadelidte udbetalte erstatningsbeløb med tillæg af renter.  

 Erstatningsudvalget  

 er berettiget til at kræve, at skadelidte fraskriver sig enhver ret til at  

 modtage noget beløb fra skadevolderen eller dennes bo, før erstatningsfondens  

 krav på fuld dækning af den udbetalte erstatning er opfyldt.
 § 50.
 Stk. 1. Omkostningerne ved fondens virksomhed afholdes af  

 fondens midler.
Stk. 2. Fondens regnskab revideres af en af rådet antaget  

 statsautoriseret revisor.
Beretning om fondens virksomhed og regnskab  

 aflægges  

 på de ordinære, almindelige advokatmøder.
 § 51.
A-afdelingen Stk. 1. A-afdelingens formål er at sætte advokatsamfundet i  

 stand til efter frit skøn at yde erstatning til hel eller delvis dækning af  

 tab, som en advokats klient har lidt ved, at advokaten eller dennes personale  

 uretmæssigt har forbrugt midler, der var advokaten betroet i dennes egenskab  

 af  

 advokat.
 Stk. 2. Erstatning ydes ikke, hvis tabet omfattes af specielle  

 sikringsordninger.
 Stk. 3. Som vejledende for afgørelsen af spørgsmålet om,  

 hvorvidt tabet bør erstattes og i bekræftende fald i hvilket omfang,  

 fremhæves  

 følgende momenter: Arten af de betroede midler og omstændighederne ved  

 midlernes overgivelse til advokaten, det af klienten derefter udviste  

 forhold,  

 beskaffenhed af klientens mellemværende i øvrigt med advokaten, herunder  

 eventuelt slægts-, svogerskabs- eller venskabsforhold, samt skadelidtes  

 alder,  

 stilling og økonomiske forhold.
Stk. 4. Ydelse af erstatning kan gøres betinget af, at  

 skadelidte ved civilt søgsmål mod skadevolderen, dennes dødsbo eller  

 konkursbo,  

 eller på anden måde søger at opnå erstatning hos den pågældende selv.
Såfremt  

 skadelidte ikke opnår erstatning ved en på denne måde rejst sag, vil  

 omkostningerne ved sagen kunne erstattes af fonden.
 § 52.
B-afdelingen Stk. 1. B-afdelingens formål er at sætte advokatsamfundet i  

 stand til efter frit skøn at yde erstatning til hel eller delvis dækning for  

 tab, som er lidt ved en advokats eller dennes personales fejl, forsømmelse  

 eller andet ansvarspådragende forhold i forbindelse med advokatvirksomhed  

 bortset fra tab, som henhører under A-afdelingen.
 Stk. 2. Erstatning ydes ikke, hvis tabet dækkes af advokatens  

 ansvarsforsikring eller af specielle sikringsordninger.
 Stk. 3. Den i § 44, stk. 1, jfr. stk. 3, omhandlede  

 forsikringssum er den højeste erstatning, som B-afdelingen kan yde for en  

 enkelt skade, hvad enten en eller flere advokater kan gøres ansvarlig derfor  

 og  

 er samtidig den højeste erstatning, som B-afdelingen i almindelighed kan yde  

 for samtlige skader inden for det enkelte kalenderår for samme advokat.
 Stk. 4. Som vejledende for afgørelsen af spørgsmålet om,  

 hvorvidt tabet bør erstattes, og i bekræftende fald i hvilket omfang,  

 fremhæves  

 følgende momenter: Arten af og omstændighederne ved det foreliggende  

 ansvarspådragende forhold, det af skadelidte udviste forhold, beskaffenheden  

 af  

 klientforholdet, eventuelt slægtskab, svogerskab eller venskab mellem advokat  

 og skadelidte, samt skadelidtes alder, stilling og økonomiske forhold.
Stk. 5. Erstatning kan kun ydes, såfremt det godtgøres, at  

 advokaten er ansvarlig og at hverken advokaten eller nogen for tabet  

 medansvarlig kan dække erstatningskravet.
Såfremt ydelse af erstatning er  

 gjort  

 betinget af, at skadelidte ved civilt søgsmål eller på anden måde har søgt at  

 opnå erstatning, vil omkostningerne ved sagen kunne erstattes af fonden.
G.
UNDERSTØTTELSFONDEN § 53.
 Stk. 1. Advokatsamfundets understøttelsesvirksomhed udøves  

 gennem en fond ved navn Det danske Advokatsamfunds understøttelsesfond.  

 Fonden  

 er tilvejebragt ved overtagelse i 1919 af den fondsbeholdning, som tilhørte  

 Den  

 danske Sagførerforening, nominelt ca. 275.000 kr., samt ved senere  

 tilkommende  

 legater, gaver, frivillige bidrag og gennem opsparing.
Stk. 2. Fondens ordinære indtægter består af afkastet af  

 formuen og tilskud fra advokatsamfundet.
Advokatrådet kan hvert år bevilge et  

 beløb som tilskud til understøttelsesfonden.
Stk. 3. Fonden ledes af en bestyrelse bestående af 5 medlemmer,  

 der vælges af Advokatrådet blandt de medlemmer af advokatsamfundet, der  

 udøver  

 advokatvirksomhed.
Indtil 2 kan være medlemmer af rådet.
Valgene gælder for 2  

 år ad gangen.
Genvalg kan finde sted.
Når et medlem har fungeret i 6 år, kan  

 det ikke vælges på ny, før der er forløbet 1 år efter dets fratræden.  

 Bestyrelsen vælger indenfor sin midte en formand, der i forening med to  

 bestyrelsesmedlemmer er bemyndiget til at underskrive med forpligtende  

 virkning  

 for fonden.
Dette gælder også ved salg og pantsætning af fast ejendom.  

 Bestyrelsen er beslutningsdygtig, når 3 medlemmer er til stede.
 Stk. 4. Af fondens årlige indtægter ydes understøttelse efter  

 bestyrelsens skøn til nuværende eller forhenværende advokater, disses  

 efterlevende ægtefæller og børn og undtagelsesvis til andre, som advokaten  

 faktisk forsørgede.
Stk. 5. Understøttelse  

 udbetales  medmindre legatfundatserne eller bestyrelsen i det enkelte  

 tilfælde  

 bestemmer anderledes  halvårligt i juni og december måned, således at  

 hver  

 udbetaling er betinget af, at vedkommende endnu lever.
Ydelserne betragtes  

 som  

 personlige, og de kan ikke være genstand for overdragelse, pantsætning eller  

 retsforfølgning, ligesom fuldmagt til hævning kun er gyldig for en enkelt  

 termin.
 Stk. 6. Fondens formue  

 anbringes i overensstemmelse med reglerne om anbringelse af midler, der  

 tilhører legater m.v. under offentlig bestyrelse eller offentligt tilsyn.  

 Fondens aktiver skal forsynes med påtegning om, at de tilhører fonden.
Stk. 7. Fonden kan erhverve  

 fast ejendom, og fonden kan yde Det danske Advokatsamfund lån til erhvervelse  

 af fast ejendom.
Til disse formål kan dog tilsammen ikke anvendes større  

 beløb,  

 end hvad der svarer til en trediedel af fondens formue.
Stk. 8. Bestyrelsen aflægger  

 hvert år regnskab for fondens drift og formue.
Revisionen foretages af den af  

 advokatsamfundet antagne statsautoriserede revisor.
Fondens udgifter udredes  

 af  

 advokat-  

  

 samfundet.
Sekretariatet yder vederlagsfrit bestyrelsen fornøden assistance  

 ved  

 administrationen m.v.
 Stk. 9. Beretning om fondens virksomhed og regnskab aflægges på  

 de ordinære, almindelige advokatmøder.
H.
SEKRETARIATET § 54 Stk. 1. Samfundets daglige administration varetages af et  

 sekretariat, der skal have kontor i København.
Sekretariatet ledes af en fast  

 ansat generalsekretær, der skal anvende hele sin arbejdskraft i samfundets  

 tjeneste.
 Stk. 2. Generalsekretæren ansættes og afskediges af rådet, der  

 opretter kontrakt med ham og bestemmer hans gagevilkår.
 Stk. 3. Rådet antager og afskediger det øvrige fornødne  

 personale efter generalsekretærens indstilling.
 Stk. 4. Alle henvendelser til rådet, nævnet og erhvervsudvalget  

 rettes til sekretariatet, der i det hele fungerer som ekspeditionskontor for  

 disse organer.
 Stk. 5. Alle klager indsendes til og registreres af  

 sekretariatet, der videresender klagen til vedkommende organ.
 Stk. 6. Sekretariatet bistår kredsbestyrelserne, nævnet og  

 erhvervsudvalget overensstemmende med de af rådet givne instrukser.
I.
TEGNINGSRET § 55.
Samfundet tegnes af formanden eller næstformanden for  

 Advokatrådet i forbindelse med generalsekretæren eller med 2 medlemmer af  

 rådet.
Ved køb, salg og pantsætning af fast ejendom kræves dog underskrift af  

 2/3 af rådets medlemmer.
K. ÅRSREGNSKAB OG  

 REVISION § 56.
 Stk. 1. Samfundets regnskabsår er kalenderåret.
 Stk. 2. For hvert regnskabsår udarbejdes årsregnskab, bestående  

 af resultatopgørelse og balance.
 Stk. 3. Årsregnskabet skal opgøres således, som god  

 regnskabsskik tilsiger.
 § 57.
 Stk. 1. Samfundets regnskab revideres af en af rådet antaget  

 statsautoriseret revisor samt af 2 revisorer, der vælges på det ordinære  

 almindelige advokatmøde for 2 år ad gangen, jfr. § 10 nr. 6.
 Stk. 2. Revisorerne skal revidere årsregnskabet i  

 overensstemmelse med god revisionsskik og herunder foretage en kritisk  

 gennemgang af samfundets regnskabsmateriale.
 Stk. 3. Efter at revisionen er afsluttet, skal revisorerne ved  

 påtegning på regnskabet bekræfte, at have foretaget revision af dette samt  

 anføre de bemærkninger, som revisionen måtte have givet anledning til.
L. ÆNDRINGER I  

 VEDTÆGTEN § 58 Stk. 1. Ændring af samfundets vedtægt kan kun vedtages af et  

 almindeligt advokatmøde.
 Stk. 2. Forslagets ordlyd skal mindst 14 dage før mødet  

 tilsendes hvert af samfundets medlemmer ved almindeligt brev eller være  

 optaget  

 i et medlemsblad, der er afleveret til postbesørgelse 14 dage inden mødet.  

 Generalsekretærens erklæring om afsendelsen eller overgivelse til  

 postbesørgelse skal være tilstrækkeligt bevis herfor.
M.
IKRAFTTRÆDELSE Nærværende vedtægt, der forsynes med Justitsministeriets  

 godkendelsespåtegning, træder i kraft den 1. juli 1983.
N.
OVERGANGSREGLER Stk. 1. De i maj 1981 for 4 år valgte 12 medlemmer af  

 Advokatrådet suppleres fra 1. juli 1983 med yderligere 2, på et kredsmøde i  

 1.  

 kreds valgte medlemmer, jfr. § 12.
Stk. 2. Af de i maj 1981 for 4 år valgte 11 medlemmer af  

 Advokatnævnet fratræder pr. 1. juli 1983, om fornødent efter lodtrækning, 2  

 medlemmer.
På det ordinære advokatmøde i 1985 vælges 9 medlemmer, hvoraf 4,  

 om  

 fornødent efter lodtrækning, fratræder efter en to-årig valgperiode.
 Stk. 3. De i december 1982 for 2 år valgte 9 medlemmer af  

 kredsbestyrelsen for 1. advokatkreds suppleres fra 1. juli 1983 med  

 yderligere  

 1, på et kredsmøde i 1. kreds, valgt medlem, jfr. § 29.
 Stk. 4. I de tilfælde, hvor området for en hidtidig  

 advokatkreds ændres, afholdes inden den 25. juli 1983 kredsmøder med henblik  

 på  

 valg af kredsbestyrelse, jfr. § 29. Indkaldelse til disse kredsmøder, der  

 sker  

 med 10 dages varsel, foretages af:
Ny 2. kreds  kredsbestyrelsen for hidtidig 2. kreds Ny 3. kreds  kredsbestyrelsen for hidtidig 3. kreds Ny 4. kreds  kredsbestyrelsen for hidtidig 4. kreds Ny 6. kreds  kredsbestyrelsen for hidtidig 11. kreds Ny 7. kreds  kredsbestyrelsen for hidtidig 11. kreds Ny 9. kreds  kredsbestyrelsen for hidtidig 10. kreds Ny 10. kreds  kredsbestyrelsen for hidtidig 8. kreds Ny 11. kreds  kredsbestyrelsen for hidtidig 7. kreds Stk. 5. Uanset reglen i § 41, stk. 3, kan et medlem af rådet  

 eller af en kredsbestyrelse, der er valgt før denne vedtægts ikrafttræden,  

 genvælges efter reglerne i den hidtidige vedtægts § 43, stk. 3.
 Godkendes.
 JUSTITSMINISTERIET, den 16. juni 1983.
