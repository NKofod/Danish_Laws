Nr BTL 8 Betænkning over Forslag til folketingsbeslutning om opfordring til at  

 trække aktstykke nr. 7 vedrørende privatisering af teleDanmark A/S tilbage  

 fra Finansudvalget   

 Nr L 8 1990-91, 1. samling Afgivet af Trafikudvalget Afgivet: 19901106 Udvalget har behandlet beslutningsforslaget i et møde, og herefter indstiller et flertal (udvalget med undtagelse af Fremskridtspartiets medlem) beslutningsforslaget til forkastelse.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret og bemærker i øvrigt:
 Mindretallet er forundret over den hast, hvormed Folketinget skal behandle  

 regeringens forslag til lov om visse forhold på telekommunikationsområdet (L  

 11) og dette beslutningsforslag vedrørende regeringens aktstykke - det hele  

 vedrørende omdannelsen af telesektoren i Danmark.
 Den danske telesektor er en 10 mia. kr. stor sag, som bestemt godt kunne  

 have afventet en grundigere undersøgelse og politisk afprøvning af, hvilken  

 løsningsmulighed der ville blive den bedste - også på længere sigt.
 Det faktum, at regeringen og Socialdemokratiet i juni indgik forlig om  

 teleDanmark, har fastlåst hele diskussionen og betydet, at enhver kritik er  

 blevet afvist med henvisning til »det brede politiske forlig«.
 Danmark har igennem de sidste 50 år haft alt for mange »brede  

 politiske forlig«, hvis resultater tydeligt kan aflæses på kurver over  

 statsgæld, arbejdsløshed, antal offentligt ansatte, skatteniveau osv.
Mindretallet beklager, at den valgte løsning om teleDanmark nu tromles  

 igennem.
Mindretallet forudser, at der allerede om få år vil vise sig så  

 store problemer med teleDanmark-modellen, at Folketinget må ændre  

 lovgivningen på væsentlige punkter.
 Af hensyn til den danske telesektors placering i det fremtidige hav af  

 udbud og konkurrence havde en mindre restriktiv og mindre statsmonopolistisk  

 lovgivning været at foretrække allerede nu.
