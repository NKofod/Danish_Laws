Landsskatteretskendelse vedr. værdi af fri bil.
Autocamper.
 Klagen vedrører  

  

 , hvorvidt værdi af fri bil skal opgøres efter  

 ligningslovens § 16, stk. 3 eller stk. 4.
Personlig indkomst Skatteankenævnet har ansat værdi  

 af fri bil, Mercedes V 230, til hhv. 93.322 kr., 131.003 kr. og 78.333 kr.  

 efter ligningslovens § 16, stk. 3.
 Landsskatteretten ansætter værdi af fri bil efter  

 ligningslovens § 16, stk. 4, til hhv. 46.000 kr., 108.000 kr. og 35.441 kr.
Klageren er hovedanpartshaver i selskabet B ApS.
Den 8. juli  

 1998 købte selskabet en brugt bil af mærket Mercedes V 230 TD, årgang 1997, i  

 Tyskland for 453.651 kr.
Heraf udgjorde 250.000 kr. købsprisen i Tyskland,  

 43.511 kr. udgifter til ombygning af bilen samt 160.140 kr.  

 registreringsafgift  

 ved indførsel af bilen i Danmark.
Bilen blev solgt den 31. maj 2000 for  

 360.000  

 kr.
 Selskabet har afholdt følgende udgifter til forsikring,  

 vægtafgift og vedligeholdelse af Mercedes:
Forsikring og  

 vægtafgift Vedligeholdelse 1998 9.278 kr.
 54.764 kr.
1999 17.128 kr.
 43.603 kr.
2000 6.552 kr.
 42.501 kr.
 Selskabet har ikke dokumenteret udgifterne til diesel,  

 hvorfor skatteforvaltningen har ansat udgifterne til diesel til 1.600 kr. pr.  

 måned svarende til 8.000 kr. i indkomståret 1998, 19.200 kr. i indkomståret  

 1999 og 8.000 kr. i indkomståret 2000 på baggrund af følgende oplysninger:
Ifølge Bilindex i Bilmarkedet samt Tillæg til Bilmagasinet  

 den 23. august 2001 til 19. september 2001 kan en Mercedes V 230 køre 8,7 km  

 pr. liter brændstof.
Forbrug af diesel pr. måned kan herefter ansættes til  

 287  

 liter (2.500/8,7).
 Pris pr. liter diesel var ifølge benzinfirma 5,87 kr. minus  

 kontantrabat 2,5 %. Udgift til diesel pr. måned kan ansættes til 1.600 kr.  

 (5,87*287).
Skatteforvaltningen har beregnet bilens værditab til 4.256  

 kr. pr. måned (93.651/22) på baggrund af differencen mellem bilens  

 dokumenterede købspris 453.651 kr. og salgspris 360.000 kr., der herefter er  

 fordelt forholdsmæssigt på hvert af indkomstårene svarende til det antal  

 måneder, bilen har været til rådighed i de pågældende indkomstår.
Bilen har  

 herefter haft et værditab til 21.280 kr. i indkomståret 1998, 51.072 kr. i  

 indkomståret 1999 og 21.280 kr. i indkomståret 2000.
 Klageren har opgjort værdi af fri bil efter ligningslovens §  

 16, stk. 4, til følgende:
 1998: 400.000 * 0,23/12*6 = 46.000 kr.
 1999: 450.000 * 0,24 = 108.000 kr.
 2000: 453.651 * 0,75*0,25/12*5 = 35.441 kr.
Selskabet har endvidere været ejer af en personvogn af  

 mærket Mitsubishi Galant, årgang 1994. Denne bil blev afhændet den 9. juni  

 1999. Den 27. maj 1999 købte selskabet en personvogn af mærket Mitsubishi  

 Carisma, årgang 1999, for 202.000 kr.
Denne bil blev afhændet i år 2000. Den  

 24. marts 2000 købte selskabet en personvogn af mærket Volvo V 70 for 477.552  

 kr.
 Skatteankenævnet har beskattet klageren af værdi af fri bil  

 med 93.322 kr., 131.003 kr. og 78.333 kr. for henholdsvis indkomstårene 1998,  

 1999 og 2000 med henvisning til ligningslovens § 16, stk. 3.
Bilen kunne og blev på købstidspunktet indregistreret som en  

 autocamper.
Ifølge Ligningsrådet skal værdi af fri autocamper ansættes efter  

 ligningslovens § 16, stk. 3, jf.
TfS 1997.308. Herefter skal den  

 skattemæssige  

 værdi af fri autocamper ansættes til markedsværdien.
Markedsværdien for værdi af fri autocamper svarer til de  

 omkostninger selskabet har afholdt til driften af autocamperen.
Selskabet har  

 ikke dokumenteret udgifterne til diesel, hvorfor udgifterne til diesel er  

 ansat  

 på baggrund af antal kilometer bilen kan køre pr. liter, anslået literpris  

 samt  

 et skønnet antal kørte kilometer.
Ved beregningen af bilens værditab skal der tages  

 udgangspunkt i differencen mellem bilens dokumenterede købspris 453.651 kr.  

 og  

 salgspris 360.000 kr.
Differencen 93.651 kr. skal herefter fordeles  

 forholdsmæssigt på hvert af indkomstårene på baggrund af det antal måneder  

 bilen har været til rådighed i de pågældende indkomstår.
 Repræsentanten har fremsat påstand om, at klagerens indkomst  

 nedsættes med 47.322 kr., 23.003 kr. og 42.892 kr. svarende til at værdi af  

 fri  

 bil ansættes til henholdsvis 46.000 kr. for indkomståret 1998, 108.000 kr.  

 for  

 indkomståret 1999 og 35.441 kr. for indkomståret 2000, jf. ligningslovens §  

 16,  

 stk. 4.
 Bilen, der er indregistreret som en autocamper efter de  

 dagældende regler, skal i relation til ansættelse af værdi af fri bil  

 behandles  

 efter ligningslovens § 16, stk. 4. Bilen er en 6 personers  

 minivan, der ikke  

 er specialindrettet i ligningslovens forstand, men den har et hævetag og en  

 lille  

 køkkenindretning bag den bagerste stolerække.
Bilen indregistreret som en autocamper efter de dagældende  

 regler.
Ved ændringen af registreringsafgiftsloven lov nr. 463 af 31/5 2000,  

 jf.
L 235 1999/00 blev kravene til autocampere skærpet.
Ifølge bemærkningerne  

 til lovforslaget havde lovændringen til formål at begrænse mulighederne for  

 at  

 få almindelige større personbiler kategoriseret som campingbiler.
I dag ville  

 bilen således ikke kunne indregistreres som en autocamper.
Ifølge praksis er det kun særlige køretøjer, der beskattes  

 efter ligningslovens § 16, stk. 3. Se bl.a.
SKM2002.228.LR /TfS 2002.507 LR,  

 hvor privat benyttelse af en 9-personers bus skulle føre til beskatning efter  

 ligningslovens § 16, stk. 4, TfS 2002.950 ØLD, hvor en kassevogn indrettet  

 med  

 faste hylder ikke skulle beskattes efter ligningslovens § 16, stk. 4, TfS  

 1999.495, hvor en varevogn der var indrettet med hylder og køleanordning ikke  

 var omfattet af ligningslovens § 16, stk. 4 samt TfS 1999.919, hvor en  

 gardinbus blev anset for anvendelig til privat befordring og derfor skulle  

 beskattes efter ligningslovens § 16, stk. 4.
Det fremgår ikke af Ligningsrådets afgørelse, offentliggjort  

 i TfS 1997.308, hvordan campingbilen var indrettet.
Udtrykket campingbil er  

 ikke et entydigt begreb, og afgørelsen bør derfor ikke få betydning for  

 udfaldet af denne sag, hvor der i stedet skal foretages en konkret vurdering,  

 jf.
LV, afsnit A.B.1.9.2.
 Den skattepligtige skal ved indkomstopgørelsen medregne vederlag  

 i form af værdi af fri benyttelse af andres biler, når benyttelsen sker som  

 led  

 i et ansættelsesforhold eller som led i aftale om ydelse af personligt  

 arbejde  

 i øvrigt, jf. ligningslovens § 16, stk. 1, jf. statsskattelovens § 4.
Den skattepligtige værdi af en bil, der er stillet til  

 rådighed af en arbejdsgiver for den skattepligtiges private benyttelse,  

 beregnes som en årlig værdi på en procentdel af bilens værdi.
Bilens værdi  

 udgør mindst 150.000 kr. og højst 400.000 kr. i indkomståret 1998 og mindst  

 160.000 kr. og højest 450.000 kr. i indkomstårene 1999 og 2000. Procentdelen  

 udgør 23, 24 og 25 for henholdsvis indkomståret 1998, 1999 og 2000, jf.  

 ligningslovens § 16, stk. 4.
 Reglerne om beskatning af fri bil i ligningslovens § 16,  

 stk. 4, finder alene anvendelse på biler, der efter deres art og fremtræden  

 kan  

 være anvendelige som alternativ til en privat bil, men ikke på f.eks.  

 lastvogne, kranvogne, indrettede værkstedsvogne og andre specialkøretøjer.  

 Privat kørsel i sådanne specialkøretøjer værdiansættes efter bestemmelsen i  

 ligningslovens § 16, stk. 3.
Vurderingen af om en bil må anses for uanvendelig til privat  

 kørsel er konkret, og i det tilfælde der foreligger, kan bilen ikke anses for  

 at være uanvendelig som alternativ til en privat bil, navnlig pga. bilens  

 indretning.
Klageren skal derfor beskattes af værdi af fri bil efter  

 ligningslovens § 16, stk. 4 og ikke efter ligningslovens § 16, stk. 3,  

 svarende  

 til at værdi af fri bil ansættes til 46.000 kr. for indkomståret 1998,  

 108.000  

 kr. for indkomståret 1999 og 35.441 kr. for indkomståret 2000. Dette er  

 tiltrådt af Told- og Skattestyrelsen.
