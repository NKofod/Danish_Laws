Ejeren af en ejendom klagede over kommunalbestyrelsens beslutning om  

 lejeforhøjelse efter udførte boligforbedringer.
Nævnet fandt, at beregning  

 skulle ske efter samme principper som i Lejelovens §58, stk. 2 og godkendte  

 lejeforhøjelsen.
BYFORNYELSESNÆVNET FOR FREDERIKSBERG Den 20. juni 1991 BN 3/147-01 Henvendelse: Storm Petersens Vej 4 Tlf. 31 19 21 21, lokal 4311/4312 Telefax 38 88 10 04/4002 ts/ I/S AVS v/S.
Ulbæk »Kjærkær« Kjelkærvej 3 7182 Bredsten Vedr.: Kommunalbestyrelsens beslutning om godkendelse af  

 lejeforhøjelse efter udførte boligforbedringsarbejder i ejendommen Nordre  

 Fasanvej 97 A-B.
 Ved brev af 5. marts 1991 har De som ejer af denne ejendom klaget over  

 Frederiksberg Kommunalbestyrelses beslutninger af 12. september 1990 og 29.  

 januar 1991 om godkendelse af lejeforhøjelse efter udførte  

 boligforbedringarbejder i ejendommen.
 Nævnet har behandlet sagen på mødet den 6.ds.
 På grundlag af sagens akter har nævnet truffet følgende beslutning:
 Nævnet vedtog at behandle klagen, idet beslutningen findes at omfatte  

 spørgsmål om forståelse af loven, nemlig spørgsmålet om, hvorledes  

 lejeforhøjelse som følge af udførte boligforbedringsarbejder skal beregnes,  

 jfr. herved lov om byfornyelse og boligforbedring § 64a, stk. 2, jfr. § 60,  

 stk. 3.
 Lejeforhøjdelse som følge af boligforbedringsarbejder efter lejelovens §  

 58, stk. 2, skal normalt beregnes alene med udgangspunkt i den effektive  

 rente af det til finansering af udgifterne optagne lån, hvortil kommer, at  

 der i budgettet for den omkostningsbestemte leje kan medtages udgifter til  

 henlæggelser til fornyelser efter boligreguleringslovens § 8, stk. 1, jfr.  

 dommen i UFR 19990. 60 H.
 Da der i den foreliggende sag er ydet offentlig støtte til finansiering af  

 de udførte boligforbedringsarbejder, beregnes lejeforhøjelse efter  

 bestemmelsen i byfornyelseslovens § 60, stk. 3, der henviser til ovennævnte  

 bestemmelser i lejeloven og boligreguleringsloven.
Uanset bestemmelsen i boligministerriets cirkulære nr. 144 af 30.  

 september 1987 om ændring af lov om byfornyelse og boligforbedring, pkt. 1.6,  

 finder nævnet, at lejeforhøjelsen efter afsigelsen af den nævnte  

 højesteretsdom bør beregnes efter de samme principper, hvad enten der er tale  

 om almindelige forbedringsarbejder eller forbedringsarbejder udført med  

 offentlig støtte.
En udlejer ville i sidstnævnte tilfælde efter nævnets  

 opfattelse ellers blive dårligere stillet, end hvis tilsagnet om offentlig  

 støtte ikke var givet.
 Nævnet har herefter vedtaget at godkende en samlet årlig lejeforhøjelse på  

 24.666,25 kr., svarende til grundydelsen til Kreditforeningen Danmark med  

 fradrag af 1. års afdrag.
 Herudover kan tillægges henlæggelser til fornyelse af installationen,  

 beregnet på grundlag af en anlægsudgift på 565.000 kr. og afskrevet med 4,18%  

 årligt, svarende til i alt 23.617 kr., således at den samlede godkendte  

 forhøjelse udgør i alt 48.282,25 kr.
 Det bemærkes, at udgiften til henlæggelse til fornyelse skal medtages i  

 ejendommens driftsbudget for den omkostningsbestemte leje.
 Afgørelsen kan af parterne indbringes for boligretten efter reglerne i  

 lejeloven inden 4 uger efter, at afgørelsen er meddelt parterne, jfr.  

 byfornyelseslovens § 84. Indbringelsen har ikke opsættende virkning.
Med venlig hilsen Bodil Wiingaard Them Steensborg Genpart:
Lejerne Frederiksberg Kommune Boligstyrelsens 2. kontor.
