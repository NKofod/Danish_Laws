Klage  

 over manglende røntgenundersøgelse af hofte Nævnet fandt ikke grundlag for kritik af vagtlægernes  

 undersøgelse af patienten, idet de ved deres undersøgelse begge fandt ømhed i  

 muskulaturen på højre lår, og idet de på baggrund af sygehistorien og de  

 objektive fund vurderede, at der var tale om muskulær ømhed, hvilket de  

 behandlede med smertestillende medicin.
Nævnet fandt ikke grundlag for kritik af  

 afdelingslægens behandling af patienten på skadestuen, idet han ifølge  

 journalen ved sin objektiv undersøgelse fandt ømhed i højre lyskeområde, mens  

 en undersøgelse af bækkenknoglen og lyskebåndet viste normale forhold.  

 Afdelingslægen foretog endvidere en undersøgelse af patientens højre  

 hofteled,  

 herunder en undersøgelse for bevægelighed, som viste normale forhold.
Han  

 anmodede desuden en læge fra kirurgisk afdeling om at foretage en  

 undersøgelse.  

 Da denne afkræftede mistanken om lyskebrok, behandlede han patienten med  

 smertestillende  

 medicin og udskrev hende med krykkestokke.
 Det var nævnets opfattelse, at afdelingslægen, idet der  

 ikke var oplysninger om fald eller mistanke om andre sygdomme, der kunne  

 svække  

 knoglerne, og idet den objektive undersøgelse ikke gav mistanke om  

 hoftelidelse, i overensstemmelse med almindelig anerkendt faglig standard  

 undlod at foretage en røntgenundersøgelse.
