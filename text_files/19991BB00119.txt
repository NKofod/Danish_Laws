Fremsat den 15. marts 2000 af  

 Villy Søvndal (SF),  

 Anne Baastrup (SF) og Jes Lunde (SF) Forslag til folketingsbeslutning om forebyggelse af og hjælp til løsning af  

 gældsproblemer Med henblik på at hjælpe personer, der har  

 eller er på vej ud i gældsproblemer, som de ikke magter at  

 løse selv, opfordrer Folketinget regeringen til inden 1. januar 2001  

 at fremlægge en redegørelse for:
 1.	Hvilke initiativer, der kan iværksættes for at sikre  

 uddannelse og efteruddannelse af rådgivere, der kan hjælpe  

 og rådgive personer og familier, der har eller trues af  

 gældsproblemer.
 2.	Hvordan det sikres, at bistandskontorerne kan yde kvalificeret  

 hjælp til modtagere af kontanthjælp m.fl., så disse  

 personers gældsproblemer kan forebygges og afhjælpes.
 3.	På hvilken måde pengeinstitutterne forpligtende kan  

 inddrages i en indsats over truende gældsproblemer, f.eks. gennem  

 tilbud om budgetkonti, udarbejdelse af informationsmateriale,  

 rådgivning osv.
 4.	Muligheder for at fremme alternativ privat rådgivning og  

 budgetstyring på økonomiske vilkår, der gør, at  

 tilbudene vil blive brugt af de gældsramte.
 5.	Hvorledes retssikkerheden for skyldnere, der har modtaget og  

 efterlevet kvalificeret rådgivning, kan styrkes.
 6.	Om reglerne for forældelse af gæld og forrentning af  

 gammel gæld er rimelige.
 7.	Om der i folkeskolen, gymnasiet, hf m.v. i tilstrækkelig grad  

 undervises i personlig økonomi, budgetlægning m.v.
Bemærkninger til forslaget Mange sociale problemer opstår og  

 forværres på grund af gæld.
Det er almindeligt at have en  

 vis gæld, men for nogle vokser den dem over hovedet.
Det er ikke  

 beløbets absolutte størrelse, der er afgørende.
For  

 nogle kan selv forholdsvis små poster blive et uoverskueligt problem,  

 fordi beløbet er for stort i forhold til deres betalingsevne.
De  

 bliver nødt til at låne mere og mere for at betale enhver sit.  

 Ofte er baggrunden, at de er ramt af arbejdsløshed, sygdom eller anden  

 indkomstnedgang, men det kan også være fejlslagne investeringer,  

 en virksomhed, der gik ned, eller et alment overforbrug.
En dag ramler  

 korthuset, kreditmulighederne er udtømte, og personen står  

 tilbage med en uoverskuelig gæld, som næppe nogen sinde kan  

 betales tilbage.
Uanset årsag og skyld er det et stort problem  

 både for den gældsramte og for kreditorerne og kan også  

 blive det for samfundet, idet stor gæld ofte fører til en  

 frygtelig social nedtur.
I Danmark er der visse muligheder for  

 gældssanering i de værste tilfælde, men der er en  

 næsten total mangel på tilbud om hjælp til selvhjælp,  

 før det kommer så langt.
Ligeledes mangler der stort set enhver  

 form for forebyggelse på trods af, at forebyggelse også her er  

 langt bedre end »behandling«, når skaden er sket.
Det er klart, at nogle mennesker med åbne  

 øjne stifter al den gæld, de kan komme af sted med, uden nogen  

 sinde at drømme om at betale den tilbage.
Det er ikke så meget  

 den gruppe, dette forslag sigter imod.
Det er de mange mennesker, der uforvarende kommer ud i  

 gældsproblemer, enten fordi de ikke kan overskue deres økonomi  

 og lægge et budget, eller fordi de som følge af skilsmisse,  

 indkomstnedgang eller andet ikke kan få tingene til at hænge  

 sammen, hvor gerne de end ville.
Det er her, man finder den typiske person  

 med gældsproblemer.
Derfor duer det ikke at sige, at folk bare må  

 løse deres økonomiske problemer selv.
SF mener selvsagt, at  

 folk har et ansvar for sig selv, men fakta er også, at mange af dem,  

 der hellere end gerne ville løfte dette ansvar, ikke magter det,  

 når problemerne bliver for voldsomme.
SF ønsker med dette beslutningsforslag at få  

 iværksat en indsats til forebyggelse af gældsproblemer og  

 hjælp til løsning af gældsproblemer, mens de stadig har et  

 overskueligt omfang.
Danmark var først i Norden med en lov om  

 gældssanering, men vi er langt bagefter de øvrige lande,  

 når det gælder forebyggelse af gældsproblemer og  

 afhjælpning af gældsproblemer på et tidligere tidspunkt i  

 forløbet.
 Når SF lægger op til, at regeringen skal  

 fremlægge en redegørelse skyldes det, at der er behov for at  

 undersøge præcis, hvorledes indsatsen skal udformes, så  

 den bliver så effektiv så muligt inden for realistiske  

 budgetrammer.
Nogle af de initiativer, SF lægger op til, vil koste  

 det offentlige penge.
Det gælder især muligheden for  

 økonomisk rådgivning på bistandskontorer m.v. og en  

 eventuel økonomisk støtte til alternativ privat  

 rådgivning.
Der er imidlertid ingen tvivl om, at en indsats her vil  

 betyde færre sociale nedture og dermed spare det offentlige for  store  

 udgifter og tab af skatteindtægter.
På sigt vil indsatsen samlet  

 forbedre både en række personers privatøkonomi og  

 samfundsøkonomien   ud over at give mange et bedre liv.
Bemærkninger til forslagets enkelte punkter Ad 1.
I Sverige er over 2.000 personer uddannet i  

 økonomisk rådgivning, og de sidder som forbrugervejledere og i  

 socialforvaltninger.
I Danmark er det begrænset, hvor meget f.eks.  

 socialrådgivere, bankfolk og revisorer uddannes i økonomisk  

 rådgivning for gældstruede eller -ramte.
Der er ikke mindst brug  

 for uddannelse i, hvordan man hjælper gældsramte og dårlige  

 betalere ud af de uheldige adfærdsmønstre, de ofte hænger  

 fast i.
Det kræver igen, at rådgiverne har kendskab til  

 sådanne adfærdsmønstre.
 SF mener, der er behov for at styrke dette element i de  

 nævnte og andre uddannelser.
 Endvidere er der brug for efteruddannelsesmuligheder -  

 også nogle, der henvender sig til f.eks. (fag)foreningsfolk, der uden  

 at være uddannet til det, beskæftiger sig med rådgivning af  

 medlemmer osv.
 Endelig bør det overvejes, om der er behov for at  

 etablere en egentlig, særskilt uddannelse i økonomisk  

 rådgivning af private.
 Ad 2.
De færreste bistandskontorer er gearet til at give  

 økonomisk rådgivning, selv om man ikke mindst her finder mange  

 gældsramte og -truede.
Det er en meget alvorlig mangel; her er der brug  

 for en intensiv indsats.
 Hertil kommer, at det i dag nærmest er uset, at  

 ikke-klienter henvender sig til bistandskontoret for at få  

 økonomisk rådgivning, selv om forebyggelse af sociale problemer  

 er et hovedformål i bistandsloven.
Dette problem kan tænkes løst enten ved, at  

 alle socialrådgivere uddannes i økonomisk rådgivning af  

 denne type, eller måske mere sandsynligt ved, at der ansættes  

 personale med et sådant speciale på kontorerne.
Det kan  

 være socialrådgivere med ekstra uddannelse i økonomisk  

 rådgivning og/eller særligt uddannede personer.
 Ad 3.
Pengeinstitutterne har en særlig interesse i og  

 også et særligt ansvar for, at færre rammes af  

 uoverskuelige gældsproblemer.
Men det virker ikke, som om de danske  

 pengeinstitutter prioriterer denne opgave særlig højt.
Derfor  

 bør der indledes forhandlinger med Finansrådet om, hvad banker  

 og sparekasser kan bidrage med.
Det kunne f.eks. være  

 følgende:
Bedre muligheder for, at gældstruede og -ramte tilbydes  

 rådgivning og personlig budgetlægning fra pengeinstituttets side,  

 før gælden løber løbsk.
Dette forudsætter  

 formentlig en styrkelse af uddannelserne, jf. pkt. 1. I dag ser vi en  

 række tilfælde, hvor banken i stedet tillader overtræk  

 på overtræk for så pludselig at smække kassen i.  Det  

 er hverken god bankdrift eller samfundsmæssig ansvarlighed! Mere forståelse for, at en budgetkonto ofte er et nyttigt  

 instrument, når nogen skal hjælpes ud af en gældssituation.  

 I dag er bankerne tilbageholdende med at tilbyde folk budgetkonto, selv i de  

 tilfælde, hvor den kan skrues sammen på en måde, så  

 bankens tilgodehavende faktisk bliver afviklet.
Det må afklares,  

 hvorfor pengeinstitutterne i nogle tilfælde nægter folk at  

 etablere en budgetkonto, og hvad der kan gøres for at ændre  

 situationen.
Udarbejdelse af informations- og undervisningsmateriale om  

 gældsproblemer.
I Sverige har pengeinstitutterne finansieret  

 sådant materiale.
 Ad 4.
Det er imidlertid usikkert, om pengeinstitutterne vil  

 løfte denne opgave, ligesom der er mange mennesker, der føler,  

 at en socialrådgiver ikke optræder som »deres« rådgiver,  

 men som kommunens repræsentant.
Og i alle tilfælde er der brug  

 for en vifte af tilbud for at give flest muligt chancen.
Derfor bør det i redegørelsen overvejes,  

 hvorledes man kan fremme uafhængig, privat rådgivning til denne  

 gruppe.
Det vil formentlig kræve en eller anden form for  

 økonomisk tilskud, da de gældsramte i sagens natur dårligt  

 har råd til at betale fuld pris for denne type hjælp.
Et af de tilbud, der kunne komme på tale, er, at den  

 gældsramte får mulighed for at »aflevere sin økonomi« i en  

 periode til rådgiveren, der så sørger for at fordele  

 løn eller anden indkomst til kreditorer, faste udgifter og  

 løbende udgifter efter aftale med den pågældende på  

 en måde, så de penge, der er til løbende udgifter, bliver  

 stillet til rådighed i et jævnt tempo.
Det er en model, som  

 Økonomicenteret i Risskov har gode erfaringer med.
 Ad 5.
I dag er retssikkerheden for gældsramte meget  

 begrænset.
De kan pludselig blive udsat for krav fra pengeinstitutter  

 og andre kreditorer, der helt vælter læsset.
Efter SF s  

 opfattelse virker det uheldigt, hvis en person faktisk aktivt har  

 forsøgt at løse sine problemer ved at få  

 rådgivning, aftale en afviklingsordning og har levet op til aftalen  

 efter bedste evne.
Derfor bør sådanne aftaler, der f.eks. er  

 indgået med en bank, også være bindende for denne, og  

 fogedretten, der bedømmer inkassokrav, bør tage hensyn til, om  

 en debitor har vist sig villig, eller uvillig, til at forsøge at  

 få gælden afviklet.
Afgiften for møde i fogedretten  

 bør kunne nedsættes eller helt bortfalde for disse debitorer;  

 ellers kan den i sig selv bidrage til at vælte afviklingsordingen! Ad 6.
Et særligt problem for gældsramte er, at  

 bankerne har mulighed for at opkræve ganske høje renter af  

 forfalden gæld, og forældelsesfristen for gæld er lang i  

 Danmark.
Det betyder, at store gældsproblemer hurtigt vokser sig  

 større, og at personer, der faktisk har gjort deres bedste for at  

 komme ud af gælden, pludselig kan blive mødt med krav, som  

 ligger mange år tilbage.
Der er selvfølgelig også hensyn  

 at tage til kreditorerne, men balancen er ikke rimelig, som det er beskrevet  

 af højesteretsdommer, dr.jur.
Peter Blok, bl.a. i Ugeskrift for  

 Retsvæsen, jf.
UfR 2000 B p. 2. ff.
 Der bør derfor i redegørelsen tages stilling  

 til en modernisering af praksis og lovgivning på dette område,  

 gerne på linje med det af Peter Blok foreslåede.
 Ad 7.
Folkeskolen og ungdomsuddannelserne indeholder i dag kun  

 meget lidt om personlig økonomisk planlægning.
Det  

 forudsættes, at det kan alle uden videre finde ud af.
Efter SF s mening  

 bør undervisningen styrkes på dette punkt.
Eleverne skal bl.a.  

 orienteres om, hvilke muligheder der er for at få hjælp -  

 når samfundet altså engang har sørget for at få  

 etableret disse muligheder.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forebyggelse af og  

 hjælp til løsning af gældsproblemer.
(Beslutningsforslag nr.
B 119).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
