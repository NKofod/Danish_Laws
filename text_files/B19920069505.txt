 I henhold til § 2, stk. 3 og 4, i lov om styrelse af højere  

 uddannelsesinstitutioner, jf. lovbekendtgørelse nr. 358 af 26. maj 1989, og §  

 8 i lov om handelshøjskoler og handelshøjskoleafdelinger, jf.  

 lovbekendtgørelse nr. 675 af 29. juli 1992 fastsættes:
Uddannelsens formål og struktur § 1.  Formålet med den integrerede uddannelse i  

 erhvervsøkonomi og erhvervssprog er på videnskabeligt grundlag at kvalificere  

 de studerende til arbejde i internationalt orienterede virksomheder,  

 institutioner og organisationer og den del af den offentlige sektor, der har  

 internationale aktiviteter.
 § 2.  Uddannelsen skal sætte den studerende i stand  

 til at foretage sammenlignende analyser og vurderinger af problemstillinger i  

 forbindelse med internationale aktiviteter, at løse interne og eksterne  

 kommunikationsopgaver samt at udforme handlingsprogrammer og medvirke til  

 gennemførelsen heraf.
 § 3.  Uddannelsen, der er en integreret uddannelse i  

 erhvervsøkonomi og erhvervssprog består af en bacheloruddannelse på 3 år og  

 en overbygningsuddannelse på 2 år, som tilsammen danner kandidatuddannelsen  

 på 5 år.
 Stk. 2.  Bacheloruddannelsen skal give de studerende et  

 grundlæggende kendskab til uddannelsens fagområder og de almindelige  

 principper for videnskabelig metode, som er nødvendigt for at kunne løse  

 erhvervsøkonomiske og erhvervssproglige problemer af mere almen karakter og  

 for at kunne danne grundlag for videregående studier.
 Stk. 3.  Overbygningsuddannelsen skal udbygge de  

 studerendes kendskab til uddannelsens fagområder og sætte dem i stand til at  

 anvende almindelige principper for videnskabelig metode og til selvstændigt  

 at vurdere fagområdernes metoder samt anvende dem på problemer af mere  

 kompliceret og abstrakt karakter.
 § 4.  Den anførte studietid angiver det antal  

 studenterårsværk, der skal lægges til grund for planlægningen af uddannelsen.  

 Et årsværk svarer til fuldtidsstuderendes arbejde i et år.
 Stk. 2.  Uddannelsen skal i relation til Statens  

 Uddannelsesstøtte tilrettelægges, så den studerende kan fuldføre  

 bacheloruddannelsen på 34 måneder og overbygningsuddannelsen på 24 måneder.
 § 5.  Ministeriet godkender efter indstilling eller  

 indhentet udtalelse fra handelshøjskolen, inden for hvilke sproglige områder,  

 der kan tilbydes uddannelser efter denne bekendtgørelse.
 § 6.  En erhvervsøkonomisk-sproglig bacheloruddannelse  

 giver ret til betegnelsen B.A.. En erhvervsøkonomisk-sproglig  

 kandidatuddannelse giver ret til betegnelsen cand.merc.int.  

 (candidatus/candidata mercaturae internationalis).
Uddannelsens tilrettelæggelse og indhold § 7.  Uddannelsen skal tilrettelægges, så der sker den  

 størst mulige integration af fagblokkene i § 8 og af de faglige områder i §  

 15.
 § 8.  Uddannelsen omfatter følgende fagblokke, der  

 vægtes som anført:
 Stk. 2.  Fagblokkene kan omfatte supplerende  

 redskabsfag.
 § 9.  Komparativ samfundsanalyse omfatter  

 sammenlignende analyser af forskellige samfundssystemer ud fra disses  

 økonomiske, politiske, sociale og kulturelle forhold.
Stk. 2.  Blokkens centrale fag og områder er § 10.  International erhvervsøkonomi omfatter studiet  

 af den enkelte virksomhed eller grupper af virksomheder med særlig henblik på  

 økonomiske og organisatoriske forhold og relationer til det omgivende  

 samfund.
Stk. 2.  Blokkens centrale fag er erhvervsøkonomi.
Med  

 særlig vægt på internationale aspekter behandles og integreres de  

 væsentligste teorier og metoder inden for § 11.  Kommunikation omfatter kommunikationsprocessens  

 sproglige, socialpsykologiske, organisatoriske og kulturelle aspekter i teori  

 og praksis.
Stk. 2.  Blokkens centrale fag er § 12.  Engelsk omfatter mundtlig og skriftlig  

 sprogfærdighed med baggrund i de engelske sprogområders kultur og historiske  

 udvikling og med baggrund i den vidensformidling, der sker i de øvrige  

 fagblokke.
Stk. 2.  Blokkens centrale fag er § 13.  2. fremmedsprog omfatter mundtlig  

 sprogfærdighed med baggrund i det pågældende sprogområdes kultur og  

 historiske udvikling og med baggrund i den vidensformidling, der sker i de  

 øvrige fagblokke.
Stk. 2.  Blokkens centrale fag er Stk. 3.  Det fastsættes ved studieordning, hvilke sprog,  

 der kan vælges som 2. fremmedsprog.
 § 14.  For hvert studieår fastsætter institutionen en  

 fælles temaramme inden for fagblokkene efter § 8.
 Stk. 2.  I 1. og 3. studieår indgår et projektarbejde,  

 tilrettelagt inden for de temarammer institutionen fastsætter.
 Stk. 3.  I 2. studieår indgår et seminararbejde,  

 tilrettelagt inden for den temaramme institutionen fastsætter.
 Stk. 4.  Projekterne efter stk. 2 og seminararbejdet  

 efter stk. 3 kan tilsammen højst udgøre 11/5 studenterårsværk.
 § 15.  I overbygningsuddannelsen vægtes fagområderne  

 som anført:
 Stk. 2.  Specialeområdet, der skal godkendes af  

 institutionen, vælges af den studerende inden for fagblokkene efter § 8 og  

 afgrænses ved en problemkreds, der fastlægges med sigte mod bestemte  

 erhvervsfunktioner og ud fra følgende synsvinkler:
Stk. 3.  I tilknytning til studiet af specialeområdet  

 udbydes der undervisning inden for fagblokkene Stk. 4.  Der udarbejdes en specialeafhandling inden for  

 specialeområdet.
Arbejdet med specialeafhandlingen udgør ca. 1/2  

 studenterårsværk.
Bedømmelse § 16.  Bacheloruddannelsen omfatter følgende prøver:
 Stk. 2.  Prøve 1) og 2) aflægges efter 1. studieår og  

 prøve 3)-7) efter 3. studieår.
Stk. 3.  Prøve 1) og 4) skal vise den studerendes  

 overblik over projektets fagområder, relevante teorier og metoder og evne til  

 at udvælge og anvende dem systematisk og sammenhængende ved behandling af  

 konkrete problemer.
Eksaminationen tager udgangspunkt i projektrapporten og  

 har form af en samtale mellem eksaminand(er) og eksaminator(er) og  

 censor(er). Der skal indgå eksamination af hver enkelt deltager.
Stk. 4.  Prøverne 1) og 4) afholdes efter den  

 studerendes valg som gruppeprøve eller som individuel prøve.
Det fastsættes  

 ved studieordning, hvor mange studerende, der kan deltage i en gruppeprøve.  

 Det skal herunder sikres, at individuel bedømmelse finder sted.
 § 17.  Overbygningsuddannelsen omfatter følgende  

 prøver:
 Stk. 2.  Det fastsættes ved studieordning om prøve 1) og  

 5) skal være skriftlig eller mundtlig.
 § 18.  Prøverne er enten interne eller eksterne.
§ 19.  Mindst 1/3 af uddannelsen skal dokumenteres ved  

 eksterne prøver.
Disse skal dække uddannelsens væsentlige områder, herunder  

 specialet.
 Stk. 2.  Det kan ved studieordning fastsættes, at  

 studieaktiviteter, der ikke er omfattet af prøverne i §§ 16 og 17 kan  

 bedømmes alene af eksaminator.
§ 20.  Ved bedømmelsen gives enten karakter efter  

 13-skalaen efter de fælles bestemmelser om karaktergivning ved de højere  

 uddannelsesinstitutioner eller bedømmelsen Bestået/Ikke bestået.
Bedømmelsen  

 Bestået/Ikke bestået kan højst anvendes ved prøver, der dækker 1/3 af  

 uddannelsen.
§ 21.  Hver prøve bestås for sig.
Beståede prøver kan  

 ikke tages om.
Stk. 2.  En studerende kan højst 3 gange indstille sig  

 til den samme prøve eller anden form for bedømmelse.
Institutionen kan  

 tillade indstilling en fjerde gang.
 Stk. 3.  Tredie og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en censor, der er beskikket af  

 ministeriet.
 § 22.  Institutionen udsteder bevis for bestået  

 eksamen med angivelse af de aflagte prøver og de opnåede karakterer.
Stk. 2.  Studerende, der forlader uddannelsen uden at  

 bestå den afsluttende eksamen, har ret til bevis for beståede prøver.
Beviset  

 påføres oplysninger om prøvens art og den opnåede karakter.
Andre bestemmelser § 23.  Institutionen fastsætter inden for  

 bekendtgørelsens rammer nærmere regler om uddannelsen i en studieordning, jf.  

 styrelseslovens § 14.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
 Stk. 4.  Inden en studieordning fastsættes, tager  

 institutionen kontakt til aftagerrepræsentanter, herunder censorerne.
 Stk. 5.  Studieordninger og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til handelshøjskolerne, universiteterne og universitetscentrene, til  

 censorerne og til ministeriet, Forskningsafdelingen, til orientering.
 § 24.  Institutionen udarbejder og udgiver en  

 studievejledning for uddannelsen.
 Stk. 2.  Studievejledningen skal indeholde en bredere  

 redegørelse for uddannelsen m.v., en praktisk vejledning for de studerende  

 samt oplysning om andre forhold af betydning for de studerendes planlægning  

 af deres studium.
 Stk. 3.  Nærværende bekendtgørelse, studieordningen samt  

 eventuelle andre regler, der gælder for studerende inden for uddannelsen  

 aftrykkes i studievejledningen.
 § 25.  Institutionen kan i hvert enkelt tilfælde eller  

 ved almindelige bestemmelser godkende, at beståede uddannelseselementer fra  

 en anden dansk eller udenlandsk videregående uddannelse træder i stedet for  

 uddannelseselementer, der er omfattet af denne bekendtgørelse.
 Stk. 2.  Bedømmelser overføres som »Bestået«  

 eller som karakterer efter 13-skalaen, jf. § 20. Forudsætningen for  

 overførsel med karakter efter 13-skalaen er, at den pågældende studieenhed  

 bedømmes efter denne skala ved begge uddannelsesinstitutioner, med mindre de  

 involverede institutioner aftaler andet.
§ 26.  Ministeriet kan tillade afvigelse fra  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 27.  Klager over handelshøjskolens afgørelser i  

 henhold til denne bekendtgørelse indgives til handelshøjskolen.
Hvis klagen  

 ikke tages til følge, og klageren fastholder klagen, videresender  

 handelshøjskolen klagen - med en udtalelse - til ministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 28.  Bekendtgørelsen træder i kraft den 1. september  

 1992.
 Stk. 2.  Bekendtgørelse nr. 492 af 22. november 1985, om  

 den integrerede uddannelse i erhvervsøkonomi og erhvervssprog på  

 Handelshøjskolen i København ophæves.
 Stk. 3.  Studerende, der er begyndt på uddannelsen inden  

 den 1. september 1992, kan vælge at anvende den erhvervsøkonomiske/-sproglige  

 afgangseksamen og bogstaverne ESA som betegnelse for uddannelsen.
