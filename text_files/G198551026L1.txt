Formålet med registeret er at fremskaffe udskrifter af journalmateriale m.v. til brug ved administrationen af Jordfondens arealbesiddelser.
Personkreds: Registeret må kun indeholde oplysninger om de personer, der er forpagtere, købere og sælgere i relation til de af direktoratet administrerede arealer, eller på anden måde af betydning for arealadministrationen.
Endvidere må registeret indeholde oplysninger om personer i forbindelse med varetagelsen af kontorets sekretariatsfunktion for Strukturkommissionen i relation til dispensationssager i henhold til landbrugsloven.
 Ikrafttrædelsesdato: 01/02/1985.
