 Herved bekendtgøres lov nr. 307 af 9. juni 1982 med de  

 ændringer, der følger af lov nr. 197 af 25. maj 1983 og lov nr. 331 af 4.  

 juni 1986.
 § 1.  Forfattere, komponister, billedkunstnere,  

 fotografer og andre, hvis værker i bogform benyttes i folkebiblioteker,  

 folkeskolens biblioteker, Folkebibliotekernes Depotbibliotek,  

 Folkebibliotekernes Indvandrerbibliotek, Statens Bibliotek og Trykkeri for  

 Blinde og Søfartens Bibliotek er berettigede til biblioteksafgift fra staten  

 efter reglerne i denne lov.
 Stk. 2.  Forfattere til litterære værker, som er  

 indspillet på lydbånd, er ligeledes berettigede til biblioteksafgift.
Stk. 3.  Berettigede til at modtage afgift efter loven  

 er danske statsborgere og dansksprogede sydslesvigere.
Ministeren for  

 kulturelle anliggender kan fastsætte regler, hvorefter udenlandske  

 statsborgere, der har særlig tilknytning til Danmark, kan opnå ret til at  

 modtage afgift.
§ 2.  Afgiften ydes med et beløb pr. udlånsenhed,  

 hvormed den enkelte berettigede er repræsenteret i bibliotekerne.
For bøger  

 er udlånsenheden eet bind.
Ministeren for kulturelle anliggender fastsætter  

 regler om udlånsenheden for lydbånd med indspilninger af litterære værker.
 Stk. 2.  For billedbøger fordeles biblioteksafgiften  

 ligeligt mellem ophavsmændene.
Stk. 3.  Fra finansåret 1987 beregnes afgiften for de  

 første indtil 20.000 udlånsenheder på basis af et grundbeløb på 3,36 kr. pr.  

 udlånsenhed.
Afgiften for de næste indtil 40.000 udlånsenheder beregnes på  

 basis af halvdelen af grundbeløbet pr. udlånsenhed.
Afgiften for de næste  

 indtil 60.000 udlånsenheder beregnes på basis af 1/3 af grundbeløbet pr.  

 udlånsenhed.
På tilsvarende måde opgøres den andel af grundbeløbet, der  

 danner basis for beregning af afgiften for yderligere eksemplarer.
Der ydes  

 ingen afgift til personer, der er repræsenteret med mindre end 100 enheder.
 Stk. 4.  For finansårene 1983 til og med 1986 fastsætter  

 ministeren for kulturelle anliggender satserne for afgiften inden for en  

 årlig udgiftsramme, der ikke overstiger et beløb på 2 kr. 40 øre gange  

 antallet af afgiftsberettigende udlånsenheder.
Stk. 5.  Ministeren for kulturelle anliggender  

 fastsætter efter forhandling med undervisningsministeren nærmere regler om - ydelse af afgift efter denne lov, - opgørelse af det antal udlånsenheder, der danner grundlag for  

 beregningen af afgiften, - afgiftens overgang til andre efter den berettigedes død, herunder til  

 personer, som ikke er omfattet af § 1, stk. 3.
 § 3.  På finansloven opføres årligt et rådighedsbeløb  

 til fordeling efter ansøgning til forfattere m.fl. som nævnt i § 1, der er  

 repræsenteret i biblioteker, der er omfattet af loven, med bøger eller  

 lydbånd med indspilninger af litterære værker, for hvilke de pågældende ikke  

 modtager afgift efter § 2 eller de regler, der fastsættes i medfør heraf.
Stk. 2.  Fordelingen af beløbet sker efter regler  

 fastsat af ministeren for kulturelle anliggender efter forhandling med  

 undervisningsministeren.
I disse regler kan det fastsættes, at beløbet  

 fordeles af et udvalg, der nedsættes af ministeren for kulturelle  

 anliggender, og at udvalget træffer den endelige administrative afgørelse.
 § 3 a.  På finansloven opføres årligt et  

 rådighedsbeløb til fordeling efter ansøgning til komponister, forfattere,  

 udøvende kunstnere og andre, der er repræsenteret med grammofonplader,  

 lydbånd og andre lydbærende materialer i biblioteker, der er omfattet af  

 loven.
Stk. 2.  Fordelingen af beløbet sker efter regler  

 fastsat af ministeren for kulturelle anliggender efter forhandling med  

 undervisningsministeren.
I disse regler kan det fastsættes, at beløbet  

 fordeles af et udvalg, der nedsættes af ministeren for kulturelle  

 anliggender, og at udvalget træffer den endelige administrative afgørelse.
 § 3 b.  På finansloven opføres årligt et  

 rådighedsbeløb til fordeling efter ansøgning til billedkunstnere, der er  

 repræsenteret i biblioteker, der er omfattet af loven med diasserier, grafik,  

 fotografier, plakater samt originalkunst, der ikke er fremstillet i flere  

 eksemplarer.
Stk. 2.  Fordelingen af beløbet sker efter regler  

 fastsat af ministeren for kulturelle anliggender efter forhandling med  

 undervisningsministeren.
I disse regler kan det fastsættes, at beløbet  

 fordeles af et udvalg, der nedsættes af ministeren for kulturelle  

 anliggender, og at udvalget træffer den endelige administrative afgørelse.
 § 4.  Reglerne i §§ 1-3 b gælder ikke for oversættere.  

 Der opføres årligt på finansloven et rådighedsbeløb til fordeling efter  

 ansøgning til oversættere, hvis værker er repræsenteret i biblioteker, som er  

 omfattet af loven.
Stk. 2.  Fordelingen af beløbet sker efter regler  

 fastsat af ministeren for kulturelle anliggender efter forhandling med  

 undervisningsministeren.
I disse regler kan det fastsættes, at beløbet  

 fordeles af et udvalg, der nedsættes af ministeren for kulturelle  

 anliggender, og at udvalget træffer den endelige administrative afgørelse.
 § 5.  De i §§ 2-4 angivne beløb forhøjes eller  

 nedsættes årligt med 3 pct. for hver fulde 3 point's udsving i  

 reguleringspristallet for juli i forhold til januar 1980 (= 100). Den  

 pristalsregulering, der skal finde sted på grundlag af reguleringspristallet  

 for juli 1983 og juli 1984, bortfalder, og i stedet reguleres beløbet i 1983  

 og 1984 med 4 pct. af det regulerede beløb for henholdsvis 1982 og 1983. Ved  

 reguleringen i 1985 og følgende år bortses fra et antal points, der svarer  

 til ændringen i pristallet fra oktober 1982 til januar 1985, og i stedet  

 tillægges et beløb, der svarer til den regulering, der er sket i 1983 og  

 1984.
 § 6.  Loven træder i kraft den 1. januar 1983.
 § 7.  (Overgangsbestemmelse, udeladt).
 § 8.  Loven gælder ikke for Færøerne og Grønland.
 § 9.  Forslag til revision af loven fremsættes for  

 folketinget senest i folketingsåret 1988-89.
---------- Lov nr. 331 af 4. juni 1986 indeholder følgende  

 ikrafttrædelsesbestemmelser:
 § 2.  Loven træder i kraft den 1. januar 1987.
 § 1,  nr. 3 (dvs. denne bekendtgørelses § 2, stk. 2)  

 dog først den 1. januar 1988.
