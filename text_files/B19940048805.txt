 I medfør af § 31 og § 30, stk. 2, i byggeloven, jf. lovbekendtgørelse nr.  

 357 af 3. juni 1993, fastsættes:
Anvendelsesområde og definitioner § 1.  Bekendtgørelsen finder anvendelse på nye  

 varmtvandskedler, der anvender flydende eller luftformigt brændsel, med en  

 nominel effekt på mindst 4 kW og højst 400 kW, i det følgende benævnt  

 »kedler«.
 Stk. 2.  Undtaget er:
 § 2.  I denne bekendtgørelse forstås ved:
 Kedel: Et samlet anlæg bestående af en kedelenhed og en eller  

 flere brændere, som skal overføre den varme, der frigøres ved forbrændingen,  

 til vand.
 Apparat: En kedelenhed, som skal udstyres med brænder, eller en  

 brænder, der skal påmonteres en kedelenhed.
 Nominel nytteeffekt udtryk i kW: Den af fabrikanten fastsatte og  

 garanterede maksimale varmeeffekt ved kontinuerlig drift under overholdelse  

 af de nyttevirkningsgrader, fabrikanten har angivet.
 Nyttevirkning udtrykt i pct.: Forholdet mellem den varmemængde,  

 der tilføres vandet i kedlen pr. tidsenhed, og produktet af den nedre  

 brændværdi ved konstant brændstoftryk og brændstofforbruget pr. tidsenhed.
 Partiel belastning udtryk i pct.: Forholdet mellem en kedels  

 nytteeffekt ved on-off-drift eller ved drift ved en lavere effekt end den  

 nominelle nytteeffekt, og den nominelle nytteeffekt.
 Kedelvandets gennemsnitstemperatur: Gennemsnittet af kedelvandets  

 fremløbstemperatur og returvandets temperatur.
 Standardkedel: En kedel, hvis gennemsnitlige driftstemperatur kan  

 begrænses i kraft af kedlens udformning.
 Lavtemperaturkedel: En kedel, som kan fungere kontinuerligt med en  

 tilførselsvandtemperatur på 35-40 grader C og under givne omstændigheder  

 danner kondensat, herunder kondensationskedler, der anvender flydende  

 brændsel.
 Kondensationsgaskedel: En kedel med evne til konstant at kunne  

 kondensere en betydelig del af vanddampe i forbrændingsgassen.
§ 3.  Ved en harmoniseret standard forstås en  

 europæisk standard vedtaget af CEN eller CENELEC i overensstemmelse med  

 mandat meddelt af Europa-Kommissionen, hvis reference er offentliggjort i Den  

 Europæiske Unions Tidende.
Referencerne for de danske standarder, der  

 gennemfører en harmoniseret standard, offentliggøres af Dansk Standard.
Krav til kedlers nyttevirkning § 4.  Standardkedler skal have en nyttevirkning på  

 mindst 84 + 2 log af den nominelle effekt (Pn) og 70 grader C gennemsnitlig  

 kedelvandstemperatur samt 80 + 3 log Pn af partiel belastning på 30 pct. og  

 mindst 50 grader C gennemsnitlig kedeltemperatur.
 § 5.  Lavtemperaturkedler skal have en nyttevirkning  

 på mindst 87,5 + 1,5 log af den nominelle effekt (Pn) og 70 grader C  

 gennemsnitlig kedelvandstemperatur samt 87,5 + 1,5 log Pn af partiel  

 belastning på 30 pct. og 40 grader C gennemsnitlig kedelvandstemperatur.
 § 6.  Kondensationsgaskedler skal have en  

 nyttevirkning på mindst 91 + 1 log af den nominelle effekt (Pn) og 70 grader  

 C gennemsnitlig kedelvandstemperatur samt 97 + 1 log Pn af partiel belastning  

 på 30 pct. og en tilførselsvandtemperatur på 30 grader C.
 § 7.  For kedler, der anvendes både til opvarmning af  

 lokaler og fremstilling af varmt brugsvand finder kravene til virkningsgrad i  

 §§ 4-6 kun anvendelse på opvarmningsfunktionen.
Stjernemærkning af kedler for energimæssig  

 ydeevne § 8.  Til angivelse af kedlers energimæssige ydeevne  

 skal anvendes det stjernemærkningssystem, der fremgår af bilag 2.  

 Udformningen af mærket skal ske i overensstemmelse med den viste udformning i  

 bilag 1. Følgende retningslinjer skal benyttes:
Markedsføring og ibrugtagning § 9.  Nye kedler og apparater må kun markedsføres og  

 tages i brug, såfremt de opfylder kravene i §§ 4-8 samt er forsynet med  

 CE-mærkning i overensstemmelse med bilag 1 og ledsages af  

 CE-overensstemmelseserklæring.
 Stk. 2.  Kedlernes overensstemmelse attesteres ved en  

 undersøgelse af en typerepræsentativ kedels virkningsgrad i overensstemmelse  

 med bilag 3 samt en erklæring om overensstemmelse med den godkendte type i  

 overensstemmelse med et af modulerene i bilag 4.
 Stk. 3.  Inden markedsføringen skal apparater, der  

 markedsføres separat, forsynes med CE-mærkning og ledsages af  

 CE-overensstemmelseserklæring, hvoraf det fremgår, hvorledes de  

 virkningsgrader, der er fastsat i §§ 4-8, kan opnås efter samling.
 Stk. 4.  For kedler til gasformigt brændsel følges samme  

 procedurer ved vurdering af virkningsgradens overensstemmelse som dem, der  

 anvendes til vurdering af sikkerhedskravenes overensstemmelse efter  

 gasreglementets afsnit C-1.
 § 10.  Kedler og apparater, der er fremstillet, prøvet  

 og mærket efter en harmoniseret standard, formodes at opfylde kravene i § 9.
 § 11.  CE-mærkningen skal være i overensstemmelse med  

 bilag 1 til denne bekendtgørelse og skal anbringes på kedlerne eller  

 apparaterne på en måde, så de er synlige og letlæselige og ikke kan slettes.
 Stk. 2.  Enhver mærkning, der kan vildlede med hensyn  

 til CE-mærkningens betydning og udformning, må ikke forekomme.
 Stk. 3.  Andre former for mærkning kan anbringes på  

 kedlerne og apparaterne, såfremt sådan mærkning ikke gør CE-mærkningen mindre  

 synlig eller letlæselig.
 § 12.  Omfattes kedler af andre direktiver end  

 direktiv 92/42 og indeholder disse andre direktiver bestemmelser om  

 anbringelse af CE-mærkning, angiver CE-mærkningen, at de pågældende kedler  

 også formodes at opfylde bestemmelserne i disse andre direktiver.
Stk. 2.  Kan fabrikanten i henhold til et eller flere af  

 disse direktiver vælge mellem forskellige ordninger i en overgangsperiode,  

 viser CE-mærkningen kun, at kedlerne opfylder de direktiver, som fabrikanten  

 anvender.
I så fald skal referencerne vedrørende disse direktiver anføres på  

 de dokumenter, vejledninger eller instruktioner, som kræves i henhold til  

 disse direktiver, og som ledsager de pågældende kedler.
Overensstemmelsesprocedurer § 13.  Danmarks Gasmateriel Prøvning er godkendt til  

 at varetage de opgaver, der i bilag 3 og 4 er tillagt det bemyndigede organ.
 Stk. 2.  Danmarks Gasmateriel Prøvning skal udføre sine  

 opgaver i overensstemmelse med de retningslinjer og procedurer, som er  

 fastsat i bilag 3 og 4. Danmarks Gasmateriel Prøvning fastsætter ansøgnings-,  

 kontrol-, godkendelses- og tilbagekaldelsesprocedurer i overensstemmelse med  

 retningslinjerne i bilag 3 og 4. Danmarks Gasmateriel Prøvning kan indgå  

 underleverenceaftaler med andre organer eller institutioner.
 Stk. 3.  Danmarks Gasmateriel Prøvning skal til enhver  

 tid opfylde de kriterier, der fremgår af bilag 5.
 Stk. 4.  Såfremt Danmarks Gasmateriel Prøvning kommer i  

 en situation, hvor et eller flere af kriterierne i bilag 5 ikke længere er  

 opfyldt, skal dette omgående meddeles til Bygge- og Boligstyrelsen.
 § 14.  Såfremt det konstateres, at CE-mærkningen  

 anbringes uberettiget, eller at kedler eller apparater ikke overholder de  

 fastsatte krav, og giver dette anledning til at begrænse, forbyde eller  

 tilbagekalde markedsføringen af det pågældende produkt, underretter Bygge- og  

 Boligstyrelsen de pågældende myndigheder i de øvrige medlemsstater og  

 Kommissionen herom.
 § 15.  Godkendelsen i henhold til § 13, stk. 1  

 tilbagekaldes af Bygge- og Boligstyrelsen, såfremt det konstateres, at  

 Danmarks Gasmateriel Prøvning ikke længere opfylder kriterierne i § 13, stk.  

 3.
 § 16.  En liste over godkendte organer offentliggøres  

 af Kommissionen i Den Europæiske Unions Tidende.
Forskellige bestemmelser § 17.  Overtrædelse af §§ 4-12 samt de ansøgnings-,  

 kontrol-, godkendelses- og tilbagekaldelsesprocedurer, der er fastsat i  

 medfør af § 13, stk. 2 straffes med bøde.
 § 18.  Bekendtgørelsen træder i kraft den 18. juni  

 1994.
 Stk. 2.  Oliebrændere, olieovne og oliefyrede  

 varmtluftsaggregater med vand som varmemedie til fyringsgasolie og petroleum  

 samt oliefyrede centralvarmekedler, der den 21. maj 1992 var godkendt af  

 boligministeren, kan fortsat markedsføres og tages i brug indtil den 31.  

 december 1997.
 Stk. 3.  Centralvarmekedler til fyring med  

 gasblæseluftbrænder, der den 21. maj 1992 var godkendt af boligministeren,  

 kan fortsat markedsføres og tages i brug indtil den 31. december 1995.
Bygge- og Boligstyrelsen, den 7. juni  

 1994 Rud Werborg / Ella Blousgaard Fortegnelse over bilag til bekendtgørelsen:
Bilag 1 CE-overensstemmelsesmærkning og yderligere specifik mærkning Bilag 2 Tildeling af stjernemærke for energimæssig ydeevne Bilag 3 Modul B: Typeafprøvning Bilag 4 Modul C: Typeoverensstemmelse Modul D: Kvalitetssikring af  

 produktionen Modul E: Kvalitetssikring af produkterne Bilag 5 Minimumskriterier, som medlemsstaterne skal tage i betragtning ved  

 udpegning af organerne Bilagene er identiske med de tilsvarende bilag til direktiv 92/42, for  

 bilag 1 dog med de ændringer, der fremgår af direktiv 93/68, sammenskrevet af  

 Bygge- og Boligstyrelsen.
Bilag 1 »CE-overensstemmelsesmærkning« og yderligere specifik mærkning 1. »CE-overensstemmelsesmærkning« - »CE-overensstemmelsesmærkningen« består af bogstaverne  

 »CE« i følgende udformning:
 - Hvis »CE-mærkningen« mindskes eller forstørres, skal modellens  

 størrelsesforhold, som anført ovenfor, overholdes.
 - De forskellige dele, der indgår i »CE-mærkningen«, skal så  

 vidt muligt være af samme højde, og denne skal mindst være 5 mm.
2. Yderligere specifik mærkning - De to sidste cifre i årstallet for det år, hvor  

 »CE-mærkningen« blev anbragt.
 - Det mærke for energimæssig ydeevne, der kan tildeles i henhold til  

 artikel 6 i dette direktiv, består af det nedenfor viste symbol.
Bilag 2 Tildeling af stjernemærke for energimæssig ydeevne Krav til virkningsgrad, der skal opfyldes samtidig ved nominel effekt og  

 en partiel belastning på 0,3 Pn Bilag 3 Modul B: Typeafprøvning 1. Dette modul beskriver den del af proceduren,  

 hvorved et bemyndiget organ konstaterer og attesterer, at en prøve,  

 som er repræsentativ for den pågældende produktion, opfylder de relevante  

 krav i direktivet.
 2. Anmodning om EF-typeafprøvning indgives af  

 fabrikanten eller dennes i Fællesskabet etablerede repræsentant til et  

 bemyndiget organ efter eget valg.
 Anmodningen skal indeholde:
- fabrikantens navn og adresse samt navn og adresse på fabrikantens  

 repræsentant, hvis anmodningen indgives af denne - en skriftlig erklæring om, at samme anmodning ikke er indgivet til andre  

 bemyndigede organer - den tekniske dokumentation, jf. punkt 3.
Ansøgeren stiller en prøve, som er repræsentativ for den pågældende  

 produktion, og som i det følgende benævnes »type«, til rådighed for  

 det udpegede organ.
Det bemyndigede organ kan anmode om yderligere  

 prøveeksemplarer, såfremt dette er nødvendigt af hensyn til gennemførelsen af  

 prøvningsprogrammet.
3. Den tekniske dokumentation skal gøre det muligt at  

 vurdere produktets overensstemmelse med direktivets krav.
I det omfang, det  

 er nødvendigt for vurderingen, skal den omfatte produktets konstruktion,  

 fremstilling og funktion og indeholdende følgende:
- en almindelige beskrivelse af typen - konstruktions- og produktionstegninger samt lister over komponenter,  

 delmontager, kredsløb mv.
- de nødvendige beskrivelser og forklaringer til forståelse af ovennævnte  

 tegninger og lister samt af produktets funktion - en liste over de standarder, der er nævnt i artikel 5, stk. 2, og som  

 helt eller delvis finder anvendelse, samt beskrivelser af de løsninger, der  

 er valgt med henblik på at opfylde de væsentlige krav i de tilfælde, hvor de  

 i artiklen nævnte standarder ikke er anvendt - resultater af konstruktionsberegninger og undersøgelser - prøverapporter.
 4. Det bemyndigede organ:
 4.1. undersøger den tekniske dokumentation, kontrollerer, at typen er  

 fremstillet i overensstemmelse med denne, og fastslår, hvilke elementer der  

 er konstrueret i overensstemmelse med de relevante bestemmelser i de i  

 artikel 5, stk. 2, nævnte standarder, samt hvilke elementer der er  

 konstrueret, uden at de relevante bestemmelser i disse standarder er blevet  

 anvendt.
 4.2. gennemfører eller lader gennemføre de nødvendige undersøgelser og  

 prøvninger til kontrol af, om fabrikantents løsninger opfylder de væsentlige  

 krav i direktivet i de tilfælde, hvor de i i artikel 5, stk. 2, nævnte  

 standarder ikke er anvendt.
 4.3. gennemfører eller lader gennemføre de nødvendige undersøgelser og  

 prøvninger til kontrol af, om de relevante standarder rent faktisk er blevet  

 anvendt i de tilfælde, hvor fabrikanten har valgt at anvende disse.
 4.4. aftaler med ansøgeren, hvor undersøgelserne og de nødvendige  

 prøvninger skal gennemføres.
5. Opfylder typen dette direktivs bestemmelser,  

 udsteder det bemyndigede organ en EF-typeafprøvningsattest til  

 ansøgeren.
Attesten skal indeholde fabrikantens navn og adresse,  

 undersøgelsens resultater samt de nødvendige data til identificering af den  

 godkendte type.
 En oversigt over de relevante dele af den tekniske dokumentation vedlægges  

 attesten, og en kopi heraf opbevares af det bemyndigede organ.
 Nægter det bemyndigede organ at udstede en typeafprøvningsattest til  

 fabrikanten eller dennes i Fællesskabet etablerede repræsentant, skal det  

 give en detaljeret redegørelse for årsagerne hertil.
 Der fastlægges en klageprocedure.
6. Ansøgeren skal underrette det bemyndigede organ,  

 som opbevarer den tekniske dokumentation vedrørende EF-typeafprøvningen, om  

 enhver ændring af det godkendte produkt; produktet skal godkendes på ny, hvis  

 sådanne ændringer kan påvirke overensstemmelsen med de væsentlige krav eller  

 de foreskrevne betingelser for anvendelse af produktet.
Denne  

 tillægsgodkendelse gives i form af et tillæg til den oprindelige  

 EF-typeafprøvningsattest.
 7. Alle bemyndigede organer meddeler de øvrige  

 bemyndigede organer relevante oplysninger om udstedte eller tilbagekaldte  

 EF-typeafprøvningsattester og tillæg.
8. De øvrige bemyndigede organer kan få en kopi af  

 typeprøvningsattesterne og/eller tillæggene dertil.
Bilagene til attesterne  

 stilles til de de øvrige bemyndigede organers rådighed.
 9. Fabrikanten eller dennes i Fællesskabet etablerede  

 repræsentant skal ud over den tekniske dokumentation tillige opbevare en kopi  

 af EF-typeafprøvningsattesten og eventuelle tillæg til denne i mindst ti år  

 fra datoen for ophøret af fremstillingen af produktet.
 Er hverken fabrikanten eller dennes repræsentant etableret i Fællesskabet,  

 påhviler pligten til at kunne fremlægge den tekniske dokumentation den  

 person, som er ansvarlig for markedsføringen af produktet i Fællesskabet.
Bilag 4 Modul C: Typeoverensstemmelse, modul D: Kvalitetssikring af produktionen,  

 modul E: Kvalitetssikring af produkterne Modul C: Typeoverensstemmelse 1. Dette modul beskriver den del af proceduren,  

 hvorved fabrikanten eller dennes i Fællesskabet etablerede repræsentant  

 garanterer og erklærer, at de pågældende apparater er i overensstemmelse med  

 typen som beskrevet i EF-typeafprøvningsattesten og opfylder de relevante  

 krav i dette direktiv.
Fabrikanten eller dennes i Fællesskabet etablerede  

 repræsentant anbringe »CE-mærkningen« på hvert enkelt apparat og  

 udsteder en skriftlig overensstemmelseserklæring.
 2. Fabrikanten træffer alle nødvendige  

 foranstaltninger for, at fremstillingsprocessen sikrer, at de fremstillede  

 produkter er i overensstemmelse med typen som beskrevet i  

 EF-typeafprøvningsattesten og med direktivets krav til virkningsgrad.
 3. Fabrikanten eller dennes repræsentant skal opbevare  

 en kopi af overensstemmelseserklæringen i mindst ti år fra datoen for ophøret  

 af fremstillingen af produktet.
 Er hverken fabrikanten eller dennes repræsentant etableret i Fællesskabet,  

 påhviler pligten til at kunne fremlægge den tekniske dokumentation den  

 person, som er ansvarlig for markedsføringen af produktet i Fællesskabet.
4. Et bemyndiget organ, udvalgt af fabrikanten,  

 foretager eller lader foretage kontrol af produkterne med skiftende  

 mellemrum.
Det bemyndigede organ udtager på virksomheden en passende  

 stikprøve til kontrol af de færdige produkter, og der gennemføres prøvninger  

 som omhandlet i den(de) relevante standard(er), jf. artikel 5, stk. 2, eller  

 tilsvarende prøvninger, for at kontrollere, om produktionen opfylder kravene  

 i det pågældende direktiv.
Opfylder et eller flere produkter ikke kravene,  

 træffer det bemyndigede organ de nødvendige foranstaltninger.
Modul D: Kvalitetssikring af produktionen 1. Dette modul beskriver den del af proceduren,  

 hvorved en fabrikant, der opfylder kravene i punkt 2, garanterer og erklærer,  

 at de pågældende apparater er i overensstemmelse med typen som beskrevet i  

 EF-typeafprøvningsattesten og opfylder kravene i dette direktiv.
Fabrikanten  

 eller dennes i Fællesskabet etablerede repræsentant anbringer  

 »CE-mærkningen« på hvert enkelt apparat og udsteder en skriftlig  

 overensstemmelseserklæring.
Efter »CE-mærkningen« anføres det  

 identifikationsnummer, der anvendes af det bemyndigede organ, som er  

 ansvarligt for den i punkt 4 omhandlede kontrol.
 2. Fabrikanten skal anvende et godkendt  

 kvalitetssystem for produktion og foretage kontrol og prøvninger af de  

 færdige apparater som beskrevet i punkt 3. Han er underlagt den i punkt 4  

 omhandlede kontrol.
3. Kvalitetssystem 3.1. Fabrikanten indsender en ansøgning om vurdering af kvalitetssystemet  

 for de pågældende produkter til et bemyndiget organ efter eget valg.
 Ansøgningen skal indeholde:
- alle oplysninger, der er relevante for den planlagte produktkategori - dokumentation vedrørende kvalitetssystemet - den tekniske dokumentation for den godkendte type og en kopi af  

 EF-typeafprøvningsattesten.
 3.2. Kvalitetssystemet skal sikre, at apparaterne er i overensstemmelse  

 med typen som beskrevet i EF-typeafprøvningsattesten samt med de relevante  

 krav i direktivet.
Alle de forhold, krav og bestemmelser, som fabrikanten har taget hensyn  

 til, skal dokumenteres på systematisk og overskuelig måde i en skriftlig  

 redegørelse for forholdsregler, procedurer og instruktioner.
Denne  

 dokumentation vedrørende kvalitetssystemet skal sikre, at  

 kvalitetsprogrammer, -planer, -manualer og -registre fortolkes ens.
 Redegørelsen skal navnlig indeholde en fyldestgørende beskrivelse af:
- kvalitetsmålsætninger og organisationsstruktur samt ledelsens ansvar og  

 beføjelser med hensyn til apparaternes kvalitet - fremstillingsprocesser, teknikker vedrørende kvalitetskontrol og  

 -sikring samt de systematiske foranstaltninger, der vil blive anvendt - de undersøgelser og prøvninger, der skal udføres før, under og efter  

 fremstillingen, og den hyppighed, hvormed dette sker - kvalitetsregistre, herunder kontrolrapporter og prøvnings- og  

 kalibreringsdata, rapporter over personalets kvalifikationer mv.
 - hvordan det kontrolleres, at den krævede kvalitet af apparaterne er  

 opnået, og at kvalitetssystemet fungerer effektivt.
3.3. Det bemyndigede organ vurderer kvalitetssystemet for at fastslå, om  

 det opfylder kravene i punkt 3.2. Organet skal antage, at disse krav er  

 opfyldt, hvis kvalitetssystemerne følger den harmoniserende standard på  

 området.
Kontrolholdet skal mindst omfatte eet medlem, som har erfaring med  

 at vurdere den pågældende produktteknologi.
Vurderingsproceduren skal omfatte  

 et besøg på fabrikantens anlæg.
Afgørelsen skal meddeles fabrikanten.
Meddelelsen skal indeholde  

 resultaterne af undersøgelsen og den begrundede vurderingsafgørelse.
 3.4. Fabrikanten forpligter sig til at opfylde sine forpligtelser i  

 henhold til kvalitetssystemet, således som det er godkendt, og til at  

 vedligeholde det, således at det forbliver hensigtsmæssigt og effektivt.
 Fabrikanten eller dennes repræsentant underretter det bemyndigede organ,  

 som har godkendt kvalitetssystemet, om enhver påtænkt ændring af dette.
 Det bemyndigede organ vurderer de foreslåede ændringer og afgør, om det  

 ændrede kvalitetssystem stadig opfylder de i punkt 3.2. omhandlede krav,  

 eller om en fornyet vurdering er nødvendig.
Det bemyndigede organ meddeler fabrikanten afgørelsen.
Meddelelsen skal  

 indeholde resultaterne af undersøgelsen og den begrundede  

 vurderingsafgørelse.
 4. Kontrol på det udpegede organs ansvar.
 4.1. Formålet med EF-kontrollen er at sikre, at fabrikanten fuldt ud  

 opfylder sine forpligtelser i henhold til det godkendte kvalitetssystem.
 4.2. Fabrikanten skal give det bemyndigede organ adgang til at inspicere  

 produktions-, kontrol-, prøvnings- samt oplagringsfaciliteterne og give det  

 alle nødvendige oplysninger, herunder:
- dokumentation vedrørende kvalitetssystemet - kvalitetsregistreringer, herunder kontrolrapporter, prøvnings- og  

 kalibreringsdata, rapporter vedrørende personalets kvalifikationer mv.
 4.3. Det bemyndigede organ skal gennemføre periodiske kontrolbesøg for at  

 sikre sig, at fabrikanten vedligeholder og anvender kvalitetssystemet; det  

 udsteder en kontrolrapport til fabrikanten.
4.4. Det bemyndigede organ kan derudover aflægge uanmeldte besøg hos  

 fabrikanten.
Under disse besøg kan det foretage eller lade foretage  

 prøvninger for at kontrollere, om kvalitetssystemet fungerer hensigtsmæssigt;  

 det udsteder om nødvendigt en besøgsrapport og i givet fald en  

 prøvningsrapport til fabrikanten.
 5. Fabrikanten skal i mindst ti år fra datoen for  

 ophøret af fremstillingen af produktet kunne forelægge de nationale  

 myndigheder:
- den i punkt 3.1., andet led, omhandlede dokumentation - de i punkt 3.4., andet afsnit, omhandlede meddelelser om ændringer - de i punkt 3.4., fjerde afsnit, og punkt 4.3. og 4.4. omhandlede  

 afgørelser og rapporter fra det bemyndigede organ.
 6. Hvert bemyndiget organ meddeler de øvrige  

 bemyndigede organer relevante oplysninger om udstedte eller tilbagekaldte  

 godkendelser af kvalitetssystemer.
Modul E: Kvalitetssikring af produkterne 1. Dette modul beskriver den procedure, hvorved en  

 fabrikant, der opfylder bestemmelserne i punkt 2, garanterer og erklærer, at  

 kedlerne og apparaterne er i overensstemmelse med typen som beskrevet i  

 EF-typeafprøvningsattesten.
Fabrikanten eller dennes iFællesskabet etablerede  

 repræsentant anbringer »CE-mærkningen« på hver enkel kedelog hvert  

 enkelt apparat og udsteder en skrift-lig overensstemmelseserklæring.
Efter  

 »CE-mærkningen« anføres det identifikationsnummer, der anvendes af  

 det bemyndigede organ, som er ansvarligt for den i punkt 4 omhandlede  

 kontrol.
 2. Fabrikanten anvender et godkendt kvalitetssystem for endelig kontrol  

 og prøvning af kedlen og af apparatet som beskrevet i punkt 3. Han er  

 underlagt den i punkt 4 omhandlede kontrol.
3. Kvalitetssystem 3.1. Fabrikanten indsender en ansøgning om vurdering af kvalitetssystemet  

 for kedlerne og apparaterne til et bemyndiget organ efter eget valg.
 Ansøgningen skal indeholde:
- alle relevante oplysninger vedrørende den planlagte kategori kedler  

 eller apparater - dokumentation vedrørende kvalitetssystemet - den tekniske dokumentation for den godkendte type og en kopi af  

 EF-typeafprøvningsattesten.
3.2. Under kvalitetssystemet undersøges hver enkel kedel eller hvert  

 enkelt apparat, og der gennemføres de prøvninger, der er omhandlet i den (de)  

 relevante standard(er), jf. artikel 5, eller tilsvarende prøvninger for at  

 sikre, at produktet opfylder de relevante krav i direktivet.
Alle de forhold,  

 krav og bestemmelser, som fabrikanten har taget hensyn til, skal dokumenteres  

 på systematisk og overskuelig måde i en skriftlig redegørelse for  

 forholdsregler, procedurer og instruktioner.
Denne dokumentation for  

 kvalitetssystemet skal sikre, at kvalitetsprogrammer, -planer, -manualer og  

 -registre fortolkes ens.
 Redegørelsen skal bl.a. indeholde en fyldestgørende beskrivelse af:
- kvalitetsmålsætninger og organisationsstruktur samt ledelsens ansvar og  

 beføjelser med hensyn til produktkvalitet - de undersøgelser og prøvninger, der vil blive udført efter  

 fremstillingen - hvordan det kontrolleres, at kvalitetssystemet fungerer effektivt - kvalitetsregistreringer, herunder kontrolrapporter samt prøvnings- og  

 kalibreringsdata, rapporter vedrørende personalets kvalifikationer mv.
 3.3. Det bemyndigede organ vurderer kvalitetssystemet for at fastslå, om  

 det opfylder kravene i punkt 3.2. Organet skal antage, at disse krav er  

 opfyldt, hvis kvalitetssystemerne følger den harmoniserede standard på  

 området.
Kontrolholdet skal mindst omfatte eet medlem, som har erfaring med at  

 vurdere den pågældende produktteknologi.
Vurderingsproceduren skal omfatte et  

 besøg på fabrikantens anlæg.
Afgørelsen skal meddeles fabrikanten.
Den skal indeholde resultaterne af  

 undersøgelsen og den begrundede vurderingsafgørelse.
 3.4. Fabrikanten forpligter sig til at opfylde sine forpligtelser i  

 henhold til kvalitetssystemet, således som det er godkendt, og til at  

 vedligeholde det, således at det forbliver hensigtsmæssigt og effektivt.
 Fabrikanten eller dennes repræsentant underretter det bemyndigede organ,  

 som har godkendt kvalitetssystemet, om enhver påtænkt ændring af dette.
 Det bemyndigede organ vurderer de foreslåede ændringer og afgør, om det  

 ændrede kvalitetssystem stadig opfylder de i punkt 3.2. omhandlede krav,  

 eller om en fornyet vurdering af nødvendig.
Det bemyndigede organ meddeler fabrikanten sin afgørelse.
Meddelelsen skal  

 indeholde resultaterne af undersøgelsen og deen begrundede  

 vurderingsafgørelse.
4. Kontrol på det bemyndigede organs ansvar 4.1. Formålet med kontrollen er at sikre, at fabrikanten fuldt ud opfylder  

 sine forpligtelser i henhold til det godkendte kvalitetssystem.
 4.2. Fabrikanten skal give det bemyndigede organ adgang til at kontrollere  

 kontrol-, prøvnings- og oplagringsfaciliteterne og give det alle nødvendige  

 oplysninger, herunder:
- dokumentation vedrørende kvalitetssystemet - teknisk dokumentation - kvalitetsregistreringer, herunder kontrolrapporter, prøvnings- og  

 kalibreringsdata, rapporter over personalets kvalifikationer mv.
 4.3. Det bemyndigede organ skal gennemføre periodiske kontrolbesøg for at  

 sikre sig, at fabrikanten vedligeholder og anvender kvalitetssystemet, og  

 skal udarbejde en kontrolrapport til fabrikanten.
4.4. Det bemyndigede organ kan derudover aflægge uanmeldte besøg hos  

 fabrikanten.
I forbindelse med sådanne besøg kan det bemyndigede organ  

 foretage eller lade foretage prøvninger for om nødvendigt at kontrollere, om  

 kvalitetssystemet fungerer effektivt; det udsteder en besøgsrapport og i  

 givet fald en prøvningsrapport til fabrikanten.
 5. Fabrikanten skal i mindst ti år fra datoen for  

 ophøret af fremstillingen af kedlen eller apparatet kunne forelægge de  

 nationale myndigheder:
- den i punkt 3.1., tredje led, omhandlede dokumentation, - de i punkt 3.4., andet afsnit, omhandlede meddelelser om ændringer, - de i punkt 3.4., fjerde afsnit, og i punkt 4.3. og 4.4. omhandlede  

 afgørelser og rapporter fra det bemyndigede organ.
 6. Alle bemyndige organer meddeler de øvrige  

 bemyndigede organer relevante oplysninger om udstedte eller tilbagekaldte  

 godkendelser af kvalitetssystemer.
Bilag 5 Minimumskriterier, som medlemsstaterne skal tage i betragtning ved  

 udpegelsen af organerne 1. Organet, dets direktør og kontrolpersonalet kan  

 hverken være konstruktøren, fabrikanten, leverandøren eller installatøren af  

 de apparater, som de kontrollerer, eller en af disse personers  

 repræsentanter.
De må ikke medvirke ved konstruktionen, fremstillingen,  

 markedsføringen eller vedligeholdelsen af disse kedler og apparater, hverken  

 direkte eller som repræsentanter.
Dette udelukker ikke, at fabrikanten og  

 organet kan udveksle tekniske oplysninger.
 2. Organet og kontrolpersonalet skal udføre kontrollen  

 med den størst mulige faglige integritet og tekniske kompetence og skal være  

 uafhængige af enhver form for pression eller incitamenter navnlig af  

 finansiel karakter, som kan påvirke deres vurdering eller resultaterne af  

 kontrollen, især pression og incitamenter fra personer eller grupper af  

 personer, som har interesse i resultaterne af kontrollen.
 3. Organet skal råde over det nødvendige personale og  

 de nødvendige midler til på passende vis at udføre de tekniske og  

 administrative opgaver, som er knyttet til gennemførelsen af kontrollen; det  

 skal ligeledes have adgang til materiel, som er nødvendigt for at udføre  

 undtagelsesvis kontrol.
 4. Kontrolpersonalet skal have:
- en god teknisk og faglig uddannelse, - et tilfredsstillende kendskab til forskrifterne vedrørende den kontrol,  

 som de udfører, og være tilstrækkelig øvede i at udføre sådan kontrol, - de nødvendige kvalifikationer til at udfærdige de attester, protokoller  

 og rapporter, som udgør det konkrete bevis for den foretagne kontrol.
5. Kontrolpersonalets uafhængighed skal sikres.
Den  

 enkelte ansattes vederlag må ikke afhænge af det antal gange, han udfører  

 kontrol, eller af resultaterne af kontrollen.
 6. Organet skal tegne en ansvarsforsikring, medmindre  

 staten på grundlag af den nationale ret har påtaget sig erstaningsansvaret,  

 eller medmindre kontrollen udføres direkte af medlemsstaten.
 7. Organets personale har tavshedspligt (undtagen over  

 for de kompetente administrative myndigheder i den stat, hvor det udfører  

 sine opgaver) inden for rammerne af dette direktiv eller enhver intern  

 retsforskrift til gennemførelse heraf.
(* 1) Bekendtgørelsen indeholder bestemmelser, der gennemfører Rådets direktiv 92/42, EF-Tidende nr.
L 167 af 22.6.1992, side 17 og Rådets direktiv 93/68, EF-Tidende nr.
L 220 af 30.8.1993, side 19.
