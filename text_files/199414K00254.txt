Nr BTL 254 Betænkning over Forslag til lov om afgift af dødsboer og gaver   

 Nr L 254 1994-95, 1. samling Afgivet af Skatteudvalget Afgivet: 19950523 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
Nogle af udvalgets spørgsmål og skatteministerens svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
AMP-samarbejdet, Assurandør-Societetet, Dansk Erhvervsjordbrug, Ernst & Young, Finansrådet, Foreningen af Statsautoriserede Revisorer, Gorrissen & Federspiel, Mosbæk, Holger, advokat, Pontoppidan, Philip & Partnere og Revitax.
 Der er af skatteministeren stillet ændringsforslag, hvorom henvises til  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse med de stillede ændringsforslag.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Mindretallet vil stemme hverken for eller imod de stillede  

 ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af SF og EL):
 Til § 1 1) Stk. 2, litra c, affattes således:
 »c) afdødes barns eller stedbarns ægtefælle, uanset om barnet lever  

 eller er afgået ved døden,».
 Til § 3 2) I litra a ændres »arv« til: »arv  

 og forsikringer m.v.«.
 3) Litra e udgår.
 Litra f bliver herefter litra e.
 4) Efter stk. 1 indsættes som nyt stykke:
»Stk. 2. Skatteministeren er bemyndiget til at bevilge  

 afgiftsfritagelse for arv, legat og forsikringer m.v. til offentlige  

 institutioner, den danske folkekirke, valgmenigheder, religiøse samfund,  

 foreninger, selskaber eller stiftelser med almenvelgørende eller andet  

 almennyttigt formål.« Til § 4 5) »§ 10, stk. 3-6« ændres til: »§ 10, stk.  

 3-7«.
 Til § 6 6) I stk. 1, litra c, og i stk. 3, 3. pkt.,  

 ændres »§ 10, stk. 4-6« til: »§ 10, stk. 4-7«.
 Til § 10 7) Efter stk. 6 indsættes som nyt stykke:
»Stk. 7. Den begunstigede til en forsikring, der ikke  

 omfattes af stk. 5, har pligt til at indgive anmeldelse om det  

 afgiftspligtige beløb til skifteretten senest 3 måneder efter udbetalingen  

 eller første udbetaling af en del af en forsikring m.v.« Til § 11 8) I stk. 1 ændres »§ 10, stk. 3, 4 og 6«  

 til: »§ 10, stk. 3, 4, 6 og 7«.
 Til § 12 9) I stk. 1 ændres »§ 10, stk. 3, 4 og 6«  

 til: »§ 10, stk. 3, 4, 6 og 7«.
 Til § 13 10) Stk. 4 udgår.
 Stk. 5 bliver herefter stk. 4.
 Til § 15 11) Paragraffen affattes således:
»§ 15. I boafgifterne kan fratrækkes bo- eller arveafgift,  

 der er betalt til fremmed stat, Grønland eller Færøerne, af der beliggende  

 eller beroende aktiver.
Fradraget kan dog højst udgøre et beløb svarende til  

 de danske boafgifter af de pågældende aktiver.
Der gives ikke fradrag for  

 udenlandsk bo- eller arveafgift af aktiver, der er omfattet af § 3, eller som  

 er fritaget for danske boafgifter i henhold til en indgået  

 dobbeltbeskatningsaftale om arv og gave.« Til § 17 12) I stk. 1 ændres »§ 10, stk. 3-6« til:  

 »§ 10, stk. 3-7«.
 Til § 19 13) I stk. 1 ændres »§ 10, stk. 3, 4 og  

 6« til: »§ 10, stk. 3, 4, 6 og 7«.
 Til § 20 14) I stk. 4 ændres »§ 10, stk. 3, 4 og  

 6« til: »§ 10, stk. 3, 4, 6 og 7«.
 Til § 23 15) I stk. 1 indsættes efter 1. pkt. som nyt  

 punktum:
»Der skal ligeledes betales 15 pct. i afgift af gaver til barns eller  

 stedbarns ægtefælle, i det omfang gaverne i et kalenderår overstiger det i §  

 22, stk. 2, nævnte beløb.« 16) I stk. 2 udgår », og af gaver til barns eller  

 stedbarns ægtefælle, i det omfang gaverne i et kalenderår overstiger det i §  

 22, stk. 2, nævnte beløb«.
 Til § 29 17) Stk. 1 affattes således:
»I gaveafgiften kan fratrækkes gaveafgift, der er betalt til fremmed  

 stat, Grønland eller Færøerne af, der beliggende eller beroende aktiver.  

 Fradraget kan dog højst udgøre et beløb svarende til den danske gaveafgift af  

 de pågældende aktiver.« 18) Stk. 2 udgår.
 Stk. 3 bliver herefter stk. 2.
Bemærkninger Til nr. 1, 15 og 16 Det foreslås, at arv og gaver til svigerbørn  

 afgiftsmæssigt stilles ens, uanset om barnet lever eller er afgået ved døden.  

 Herefter skal der af arv og gave til et svigerbarn kun betales 15 pct. i  

 afgift, også når barnet lever.
 Det afgiftsfri årlige gavebeløb på 14.000 kr. til et svigerbarn, hvor  

 barnet lever, foreslås ikke ændret.
Ændringsforslagene skal bl.a. ses i lyset af, at lovforslaget indebærer  

 mulighed for afgiftsfri formueoverførsel mellem ægtefæller, og at denne  

 mulighed må antages at ville blive anvendt som led i overførsel af værdier  

 til svigerbørn.
Set på denne baggrund skønnes ændringsforslagene at være  

 forbundet med et yderst begrænset provenutab.
 Til nr. 2 Det foreslås, at det kommer til at fremgå af lovteksten og ikke  

 kun af bemærkningerne, at forsikringer m.v., der tilfalder ægtefællen, er  

 undtaget fra afgiftspligten, selv om forsikringer ikke er egentlig arv.
 Til nr. 3 og 4 Det foreslås, at fritagelsesbestemmelsen for  

 almenvelgørende og almennyttige organisationer m.fl. udformes som en  

 bemyndigelsesbestemmelse for skatteministeren, således som det også gælder  

 efter arve- og gaveafgiftsloven.
 Det foreslås endvidere, at skatteministeren eller den, han bemyndiger  

 dertil, giver afgiftsfritagelse efter de samme retningslinjer som efter § 3,  

 stk. 4, i arve- og gaveafgiftsloven.
Skifteretten vil derfor som hidtil kunne bevilge afgiftsfritagelse til  

 organisationer m.fl., som er godkendt efter ligningslovens § 8 A til at  

 modtage fradragsberettigede gaver.
Er en organisation ikke godkendt efter  

 ligningslovens § 8 A, kan der søges om afgiftsfritagelse ved afdødes told- og  

 skatteregion.
De krav, som told- og skatteregionen stiller til godkendelse,  

 vil fortsat være lidt lempeligere end kravene til en godkendelse efter  

 ligningslovens § 8 A.
 Et legat eller en stiftelse anses således fortsat ikke for  

 almenvelgørende, når der er forbeholdt medlemmer af en bestemt familie  

 fortrinsret til nydelse af samme for mere end to generationer.
Til nr. 10, 11, 17 og 18 Lovforslaget indeholder i § 13, stk. 4, regler om  

 nedslag i boafgiftsgrundlaget for udenlandsk bo- eller arveafgift betalt af  

 aktiver, som er beliggende der.
Denne nedslagsregel gælder for øvrige aktiver  

 end faste ejendomme og tilbehør hertil samt formue tilknyttet faste  

 driftssteder.
For bo- eller arveafgifter, der er betalt til fremmed stat af  

 der beliggende faste ejendomme og tilbehør hertil samt formue tilknyttet  

 faste driftssteder, foreslås det i lovforslagets § 15, at de beregnede danske  

 boafgifter nedsættes med den betalte udenlandske afgift, dog højst med et  

 beløb, der svarer til de danske boafgifter, der falder på disse aktiver.
 Tilsvarende lempelser er foreslået for afgift af gaver, jf. lovforslagets  

 § 29.
Der er således tale om to forskellige metoder til lempelse.
Den ene giver  

 nedslag i beregningsgrundlaget for afgifterne, den anden giver nedslag i  

 selve de beregnede afgifter.
Lovforslaget svarer på disse områder til  

 principperne i den nuværende arve- og gaveafgiftslovs § 16, stk. 6, og § 9,  

 stk. 2, der vedrører arv, men som tillige finder anvendelse på gaver, jf.  

 lovens § 48, stk. 2.
For at forenkle afgifterne af arv og gaver yderligere foreslås det i  

 ændringsforslagene, at der i alle tilfælde gives nedslag efter samme princip.  

 Det foreslås således, at de beregnede boafgifter i alle tilfælde nedsættes  

 med bo- eller arveafgifter, der måtte være betalt til en udenlandsk stat af  

 der beliggende aktiver.
Hermed vil nedslagsreglerne blive udformet i  

 overensstemmelse med den almindelige kreditregel i ligningslovens § 33.
Fradraget skal dog ikke kunne overstige et beløb svarende til de danske  

 boafgifter af de omhandlede aktiver, ligesom der ikke gives fradrag for  

 udenlandsk bo- eller arveafgift af aktiver, som er fritaget for danske  

 boafgifter i henhold til en indgået dobbeltbeskatningsaftale om arv eller  

 gave.
Endelig gives der heller ikke nedslag for afgift af aktiver, som er  

 undtaget fra boafgiften i henhold til lovforslagets § 3.
 Provenutabet ved indførsel af et generelt kreditprincip skønnes at være  

 meget begrænset.
Til nr. 5, 6, 7, 8, 9, 12, 13 og 14 Det foreslås, at i de tilfælde, hvor  

 det ikke måtte være muligt at pålægge et dansk pensionsinstitut eller en  

 repræsentant for et udenlandsk pensionsinstitut at anmelde og tilbageholde  

 afgift af afgiftspligtige forsikringer m.v., påhviler pligten til at anmelde  

 forsikringen den eller de begunstigede til forsikringen.
Den begunstigede  

 hæfter da tillige for afgiften.
Jacob Buksti (S) nfmd.
Pia Gjellerup (S) Klaus Hækkerup (S) Lis Greibe  

 (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  

 Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (FP) Bilag Nogle af udvalgets spørgsmål til skatteministeren og dennes svar herpå Spørgsmål 1:
 I forbindelse med ændringerne af afgifterne af dødsboer og gaver bedes  

 ministeren orientere udvalget om, hvilke værdifastsættelsesprincipper for  

 overdragelseskursen for unoterede aktier der påtænkes indskrevet i det  

 kommende cirkulære.
 Spørgsmål 2:
Hvis den hidtidige praksis for værdifastsættelse, hvor handelsværdier er  

 blevet anvendt i stadig større omfang, fortsættes, bedes ministeren  

 delagtiggøre udvalget i sine betragtninger om det hensigtsmæssige i at have  

 en værdifastsættelse i forbindelse med planlagte overdragelser, der er  

 forskellig fra skatteværdien.
Herunder ønskes kommentarer til de incitamenter  

 til nedbringelse af handelsværdierne, som den hidtidige praksis har medført i  

 stadig større omfang.
 Spørgsmål 5:
 Ministeren bedes fremsende en opgørelse, der viser udviklingen i de  

 seneste 10 år i anvendelsen af henholdsvis handelsværdien og skatteværdien i  

 forbindelse med værdifastsættelsen ved aktieoverdragelser i forbindelse med  

 gaveoverdragelser, dødsboer og generationsskifter.
 Svar på spørgsmål 1, 2 og 5:
 Efter arve- og gaveafgiftslovens § 17, jf. kildeskattelovens § 20, og  

 arve- og gaveafgiftslovens § 48 beregnes arve- og gaveafgifterne på grundlag  

 af handelsværdien.
 Efter forslag til lov om afgift af dødsboer og gaver § 12 og § 27 skal  

 boafgifterne og gaveafgiften ligeledes beregnes på grundlag af  

 handelsværdien.
 De nærmere retningslinjer for fastsættelsen af handelsværdien efter arve-  

 og gaveafgiftsloven af forskellige aktiver og passiver fremgår af  

 Skatteministeriets cirkulære nr. 185 af 17. november 1982. Af bemærkningerne  

 til forslagets § 12 fremgår det, at principperne i cirkulæret og den praksis,  

 der er etableret på området, fortsat vil være gældende ved fastsættelse af  

 handelsværdien efter vedtagelsen af lovforslaget.
 Lovforslaget indeholder således ingen ændringer vedrørende  

 værdiansættelsen af aktiver og passiver.
Værdiansættelsen af unoterede aktier fremgår af cirkulærets pkt. 17  

 vedrørende værdipapirer.
Det fremgår heraf, at »Værdiansættelsen for  

 unoterede aktier skal ske efter aktiernes handelsværdi.
Ofte vil der ikke  

 kunne fremskaffes oplysninger om handelsværdien ud fra stedfundne  

 omsætninger, eller omsætningerne har fundet sted under forhold, som bevirker,  

 at den anvendte overdragelseskurs er uegnet som udtryk for handelsværdien.
I  

 så fald vil en kurs udregnet efter de af ligningsrådet fastsatte  

 retningslinjer for beregning af formueskattekursen kunne anvendes ved  

 værdiansættelsen.
Denne kursberegning foretages i almindelighed på grundlag  

 af selskabets regnskab for det regnskabsår, der er udløbet nærmest forud for  

 det tidspunkt, der er afgørende for skatte- og afgiftsberegningen.
I særlige  

 tilfælde må beregningen dog foretages på grundlag af regnskabet for  

 regnskabsåret, der udløber efter afgiftstidspunktet, navnlig i tilfælde, hvor  

 den afgiftspligtige begivenhed er indtruffet ganske kort tid forud for  

 regnskabsårets udløb.
Beregningen af kursen sker med anvendelse af de  

 beregningsregler, herunder beregningsfaktorerne, som var kendt på  

 afgiftstidspunktet, hvilket ved gaveoverdragelser vil sige beregningsreglerne  

 for beregning af formueskattekursen pr. 1. januar i det kalenderår, hvori  

 afgiftspligten indtræder.« Når værdien af unoterede aktier fastsættes på grundlag af  

 formueskattekursen, er der således tale om en praktisk metode til at  

 værdiansætte i disse særlige situationer.
 For så vidt angår spørgsmålet om udviklingen i praksis, foreligger der  

 ikke statistisk materiale, som kan danne grundlag for den ønskede opgørelse.
 Foranlediget af spørgsmålet har Told- og Skattestyrelsen været i kontakt  

 med nogle told- og skatteregioner (Horsens, Nærum, Ålborg og Århus) og der  

 fået bekræftet, at værdiansættelsen af unoterede aktier ved  

 gaveafgiftspligtige overdragelser nøje følger cirkulære nr. 185 af 17.  

 november 1982, hvorefter den relevante formueskattekurs lægges til grund,  

 medmindre der foreligger relevant omsætning af aktierne til tredjemand eller  

 andre helt specielle forhold, jf. nærmere nedenfor.
Endvidere har Told- og Skattestyrelsen i anledning af spørgsmålet oplyst,  

 at Landsskatteretten i de seneste 2 år har behandlet i alt 4 klagesager over  

 værdiansættelsen af unoterede aktier i arve- og gavesager.
Heraf er 2  

 indbragt for domstolene, mens 2 endnu verserer.
I den ene domstolssag har Landsskatteretten tillagt en omsætning af de  

 pågældende aktier 1/2 år før gaveoverdragelsen betydning ved  

 værdiansættelsen.
I den anden domstolssag har Landsskatteretten fundet, at  

 der skulle anvendes en formueskattekurs baseret på selskabets 1. regnskabsår,  

 hvorunder gaveoverdragelsen fandt sted, men som først forelå senere.
De 2  

 verserende sager angår spørgsmålet om, hvorvidt der er indtruffet relevante  

 faktiske eller retlige ændringer i selskabet inden overdragelsen, som ikke  

 har fundet udtryk i det årsregnskab, som efter cirkulæret som udgangspunkt  

 skal lægges til grund.
 Ligningsrådet har i 1994 afgivet nogle få bindende forhåndsbeskeder om  

 værdiansættelsesspørgsmål om unoterede aktier i gavemiljøet, dvs.  

 situationer, hvor der foreligger nært interessefællesskab mellem parterne.
 Selv om også disse sager naturligvis er konkrete, fastslår  

 forhåndsbeskederne, at aktierne i gavesammenhæng skal værdiansættes til  

 værdien i handel og vandel på det afgørende tidspunkt for afgiftsberegningen,  

 jf. cirkulære nr. 185 af 17. november 1982, samt at en overdragelseskurs  

 efter de af ligningsrådet fastsatte retningslinjer for beregning af  

 skattekursen, bortset fra ekstreme tilfælde, ikke vil blive kritiseret  

 skattemæssigt.
 På baggrund af det lave antal klagesager i arve- og gavesager ved  

 Landsskatteretten og ligningsrådets praksis i forhåndsbeskedssager om  

 værdiansættelse på gaveområdet, er det efter min opfattelse overdrevet og  

 forkert at tale om, at der skulle være en udvikling i værdiansættelsessager  

 ved overdragelse af unoterede aktier i arve- og gavesager i retning af, at  

 værdiansættelser baseret på den relevante formueskattekurs tilsidesættes med  

 henblik på at fastslå en egentlig handelsværdi af aktierne.
Efter cirkulære nr. 185 af 17. november 1982 er der dog, som også  

 fastslået af ligningsrådet og Landsskatteretten, visse situationer, hvor  

 formueskattekursen ikke giver et retvisende udtryk for aktiernes værdi i  

 handel og vandel.
Det kan være tilfældet på grund af stedfundne omsætninger  

 af aktierne til tredjemand eller på grund af indtrufne faktiske eller retlige  

 ændringer i og omkring det pågældende selskab, som ikke har fundet udtryk i  

 det årsregnskab, der som udgangspunkt skal danne grundlag for beregning af  

 den relevante formueskattekurs.
I sidstnævnte tilfælde, og hvor  

 gaveoverdragelsen finder sted sidst i et regnskabsår, vil det kommende  

 årsregnskab eventuelt kunne forlanges lagt til grund ved beregningen af  

 overdragelseskursen.
 Endvidere er det umiddelbart min opfattelse, at en bindende forhåndsbesked  

 fra ligningsrådet med hensyn til de pågældende aktiers handelsværdi pr. 19.  

 maj 1993 i relation til lov nr. 421 af 25. juni 1993 om ændring af  

 aktieavancebeskatningsloven eventuelt vil kunne have betydning for  

 værdiansættelsen af de pågældende aktier ved efterfølgende arv eller  

 gaveoverdragelse, hvor der ikke kan påvises værdiudsving i mellemtiden.
Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
 Endvidere har udvalget modtaget en skriftlig henvendelse fra Ernst &  

 Young.
Udvalget har under lovforslagets behandling modtaget henvendelser om  

 lovforslagets betydning for arv til fonde.
Skatteministeren har i den  

 anledning tilkendegivet, at han vil foretage en undersøgelse af de samlede  

 skatte- og afgiftsmæssige konsekvenser i situationer, hvor fonde anvendes som  

 led i generationsskifte af erhvervsvirksomheder.
Undersøgelsen forventes  

 færdig i løbet af efteråret og vil herefter blive tilstillet udvalget.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse i den affattelse, hvori det foreligger efter 2. behandling.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse.
