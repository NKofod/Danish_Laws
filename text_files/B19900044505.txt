 § 1.  Udstillingsbygningen ved Charlottenborg er  

 opført i henhold til lov nr. 105 af 24. juli 1880 om opførelse af en  

 udstillingsbygning ved Charlottenborg Slot.
 § 2.  Bygningens formål er at tjene som  

 udstillingssted for dansk, nordisk og fremmed kunst inden for alle  

 kunstarter.
 Stk. 2.  Bygningen kan endvidere anvendes til andre  

 kunstneriske formål til gavn for kunstnere.
 Stk. 3.  En nærmere angivet del af bygningen anvendes  

 til Kunstakademiets bibliotek.
 Stk. 4.  I bygningen vil så vidt muligt hvert år i marts  

 måned ved Charlottenborgudstillingens foranstaltning være at afholde en åben,  

 censureret udstilling »Charlottenborg Forårsudstilling« i henhold  

 til særlige bestemmelser herom, der skal godkendes af Kulturministeriet.
 § 3.  Bygningen administreres af en bestyrelse på 8  

 personer bestående af:
3 medlemmer udpeget af Akademirådet 3 medlemmer udpeget af de stemmeberettigede kunstnersammenslutninger 1 medlem udpeget af Charlottenborgudstillingen.
Stk. 2.  Bestyrelsen udpeger uden for sin kreds sin  

 formand blandt danske kunstnere eller kunstkyndige.
Valget af formand  

 godkendes af kulturministeren.
Stk. 3.  Formand og medlemmer beskikkes til bestyrelsen  

 af kulturministeren for en periode af 4 år, således at de 3 medlemmer udpeget  

 af Akademirådet og bestyrelsens formand beskikkes for samme periode og de  

 øvrige 4 bestyrelsesmedlemmer for samme periode 2 år senere.
Genvalg kan  

 finde sted.
Ved ikrafttrædelsen af nærværende bekendtgørelse genbeskikkes de  

 3 medlemmer valgt af Akademirådet og bestyrelsens formand for en periode af 2  

 år, regnet fra den 1. juli 1990.
 § 4.  Bestyrelsen fastsætter sin forretningsorden.
 § 5.  Den daglige adminstration varetages af et  

 sekretariat.
 § 6.  Udgifterne ved ejendommens drift afholdes af  

 staten.
 § 7.  For brugen af udstillingslokaler i ejendommen  

 erlægges en af bestyrelsen med ministeriets godkendelse fastsat leje.
 § 8.  Bekendtgørelsen træder i kraft den 23. juni  

 1990. Samtidig ophæves Kulturministeriets bekendtgørelse nr. 618 af 27.  

 august 1987 om administrationen af Udstillingsbygningen ved Charlottenborg.
Kulturministeriet, den 14. juni 1990 P.M.V.
 E.B.
