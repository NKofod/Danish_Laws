Tillægsbetænkning afgivet af Skatteudvalget den 26. maj 2004 Tillægsbetænkning over Forslag til lov om  

 ændring af forskellige skatte- og afgiftslove og af lov om planlægning samt  

 ophævelse af ejerlejlighedsavancebeskatningsloven og frigørelsesafgiftsloven (Forenklinger m.v.) [af  

 skatteministeren (Svend Erik Hovmand)] 1. Udvalgsarbejdet Lovforslaget blev fremsat den 14. januar 2004 og var til 1.  

 behandling den 28. januar 2004. Lovforslaget blev efter 1. behandling henvist  

 til behandling i Skatteudvalget.
Udvalget afgav betænkning den 5. maj 2004.  

 Lovforslaget var til 2. behandling den 19. maj 2004, hvorefter det blev  

 henvist  

 til fornyet behandling i Skatteudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 10 spørgsmål til skatteministeren til skriftlig besvarelse, som denne  

 har besvaret.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse.
Socialdemokratiets  

 og SFs medlemmer af udvalget henviser til de bemærkninger, som S, SF  

 m.fl. har  

 fremsat i betænkningen over lovforslaget, og skal udtrykke skuffelse og  

 forundring over, at Venstre, Dansk Folkeparti og Det Konservative Folkeparti  

 fastholder forslaget om indeksering af ejendomsværdierne, som vil åbne for et  

 fradrag, som ministeren ikke har kunnet begrunde eller dokumentere baggrunden  

 for.
Det er beskæmmende, at flertallet i Folketingssalen er parate til helt  

 bevidst at åbne et nyt skattehul.
Skatteministerens eneste begrundelse for at  

 opretholde forslaget om indeksering er, at en kort periode med en ulovhjemlet  

 administration, som for længst er stoppet, har skabt en forventning om  

 indeksering.  

 Konsekvenserne af den holdning må være, at forventninger om at kunne bruge et  

 skattehul i lovgivningen forhindrer, at et sådant skattehul vil kunne lukkes.  

 Her drejer det sig ikke om at lukke et skattehul, men tværtimod om at  

 gennemføre en lovændring, som direkte åbner for et nyt fradrag, der har  

 karakter af et skattehul.
Socialdemokratiet og SF må på den baggrund i sagens  

 natur stemme imod lovforslaget.
 Et  

  

 mindretal  

  

 i udvalget (V, DF og KF)  

 indstiller lovforslaget til  

  

 vedtagelse  

  

 i den affattelse, hvori det foreligger efter 2. behandling.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
En oversigt over Folketingets sammensætning er optrykt i  

 tillægsbetænkningen.
Der gøres opmærksom på, at et flertal eller et mindretal  

 i  

 udvalget ikke altid vil afspejle et flertal/mindretal ved afstemning i  

 Folketingssalen.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Charlotte Dyremose (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Ejner Jensen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
