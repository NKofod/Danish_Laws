Nr BTL 53 Betænkning over Forslag til lov om ændring af lov om  

 arbejdsløshedsforsikring m.v. (Overflytning af dimittender,  

 administrationsbidrag, tilsyn m.v.)   

 Nr L 53 1997-98. 1. samling Afgivet af Arbejdsmarkedsudvalget Afgivet: 19971210 Udvalget har behandlet lovforslaget i nogle møder og har herunder stillet  

 spørgsmål til arbejdsministeren.
 Udvalget anmoder om at få lovforslaget til fornyet udvalgsbehandling  

 mellem 2. og 3. behandling.
 Der er af arbejdsministeren og af et mindretal stillet ændringsforslag,  

 hvorom henvises til de ledsagende bemærkninger.
Et mindretal (Venstres og Det Konservative Folkepartis medlemmer af  

 udvalget) noterer med tilfredshed, at lovforslaget vil være med til at  

 synliggøre de meget store forskelle i a-kassernes administrationsbidrag,  

 herunder at give medlemmerne mulighed for at lægge pres på a-kasserne, så  

 administrationen både bliver bedre og billigere.
Lovforslaget gennemfører  

 folketingsbeslutning nr. 82 om øget gennemskuelighed af  

 arbejdsløshedskassernes administrationsomkostninger fra folketingsåret  

 1996-97 fremsat af V, KF, FP og DF.
Mindretallet forholder sig meget kritisk til, at ministeren - i de  

 tilfælde, hvor medlemmet ikke modtager en egentlig opkrævning - vil give  

 mulighed for, at orienteringen om administrationsbidragets størrelse kan ske  

 via en årlig orientering.
Mindretallet ønsker, at der som altovervejende  

 hovedregel sker orientering via modregningen.
Mindretallet er af den  

 opfattelse, at det er på kanten af ånden i folketingsbeslutning nr.
B 82, at  

 orientering skal kunne ske via en årlig orientering.
Mindretallet ser med bekymring på, at arbejdsministeren vil give  

 Direktoratet for Arbejdsløshedsforsikringen en generalfuldmagt til uden  

 retskendelse at foretage eftersyn i lokaler m.v., der benyttes af en  

 virksomhed.
Mindretallet ønsker at begrænse udhulingen af grundlovens § 72,  

 og mindretallet finder det meget betænkeligt, at man stiller virksomhedsejere  

 dårligere end f.eks. personer, der er sigtet for drab, i henseende til  

 indhentelse af dommerkendelse m.v.
 Herefter indstiller et mindretal (Socialdemokratiets, Socialistisk  

 Folkepartis og Det Radikale Venstres medlemmer af udvalget) lovforslaget til  

vedtagelse med det af arbejdsministeren stillede ændringsforslag.
Et andet mindretal (Venstres medlemmer af udvalget) vil redegøre  

 for sin stilling til lovforslaget ved 3. behandling.
Mindretallet har stillet  

 ændringsforslag og vil stemme for det af arbejdsministeren stillede  

 ændringsforslag.
 Et tredje mindretal (Det Konservative Folkepartis medlemmer af  

 udvalget) vil redegøre for sin stilling til lovforslaget ved 3. behandling.  

 Mindretallet har stillet ændringsforslag og vil stemme for det af  

 arbejdsministeren stillede ændringsforslag.
Et fjerde mindretal (Fremskridtspartiets medlem af udvalget) vil  

 redegøre for sin stilling til lovforslaget ved 3. behandling.
Mindretallet  

 vil stemme for de stillede ændringsforslag.
Et femte mindretal (Enhedslistens medlem af udvalget) vil redegøre  

 for sin stilling til lovforslaget ved 3. behandling.
Mindretallet vil stemme  

 for det af arbejdsministeren stillede ændringsforslag.
 Enhedslisten opfatter lovforslaget som et oprydningsforslag, der laver  

 smårettelser på mange forskellige områder, der intet har med hinanden at  

 gøre.
Forslaget om ændring af overflytningsreglerne mellem kasserne er en  

 forbedring for dimittender.
Men forslaget burde have rummet muligheden for at  

 give personer i aktivering valget mellem at blive stående i deres oprindelige  

 kasse og den kasse, der hører til det område, hvori de aktiveres.
For mange  

 er det et problem, at de ikke har noget tilhørsforhold til den nye kasse og  

 derfor også har vanskeligheder med at søge relevant hjælp til et videre  

 forløb.
Forslaget om udvidelse af feriedagpengereglerne er en lille justering i  

 den rigtige retning.
Det vil dog være nemmere, hvis alle arbejdsløse har ret  

 til - for tiden 5 ugers - ferie på feriedagpenge minus egne optjente  

 feriepenge.
Pligten til at offentliggøre a-kassekontingentets bestanddele går  

 Enhedslisten ind for.
Mindretallet finder, at en sådan åbenhed i kasserne  

 bidrager til medlemmernes forståelse af kontingentets sammensætning, herunder  

 hvor stor en del kassen selv er ansvarlig for, og hvor stor en del der er  

 fastsat som statsbidrag.
 Med de regler, der er for arbejde i udlandet, finder mindretallet, at det  

 er i orden, at regler for tilbagebetaling og sanktion udvides til at omfatte  

 også snyd, der er begået i udlandet.
 Enhedslisten ønsker lovforslaget tilbage til udvalget efter 2. behandling  

 for at få en række spørgsmål nærmere belyst.
 Enhedslisten ønsker en juridisk vurdering af hensigtsmæssigheden i at give  

 tilsynet hjemmel til at ændre a-kassernes afgørelser.
Desuden ønsker Enhedslisten belyst, hvilke muligheder der ville gå tabt,  

 hvis det krævede retskendelse at foretage uanmeldt eftersyn i virksomheder.  

 Lige så meget som Enhedslisten bifalder formålet og intentionerne i formålet,  

 lige så bekymret er mindretallet for, at der sker et overordnet retspolitisk  

 skred.
Dette vil mindretallet gerne have en juridisk bedømmelse af.
Et sjette mindretal (Centrum-Demokraternes medlem af udvalget)  

 indstiller lovforslaget til vedtagelse med det af arbejdsministeren stillede  

 ændringsforslag.
Mindretallet vil, i forbindelse med at lovforslaget efter 2.  

 behandling kommer til fornyet behandling i udvalget, stille ændringsforslag  

 om, at feriedagpenge optjent under ledighed skal kunne udbetales til  

 selvstændigt erhvervsdrivende.
Æ n d r i n g s f o r s l a g Til § 1 Af arbejdsministeren, tiltrådt af udvalget:
 1) Nr. 4 udgår.
 Af et mindretal (V og KF), tiltrådt af et mindretal (FP):
 2) Nr. 5 udgår.
B e m æ r k n i n g e r Til nr. 1 Bestemmelsen udgår, da det har vist sig, at der ikke er overensstemmelse  

 mellem begreberne »frasiger sig« og »er frakendt« i  

 henholdsvis lov om arbejdsløshedsforsikring m.v. og lov om social pension.
Til nr. 2 Forslagsstillerne ønsker principielt at afskaffe feriepengesystemet.
Dette  

 gælder også feriepengeordningen for ledige.
Forslagsstillerne kan derfor ikke  

 støtte en ændring, der indebærer en udvidelse af ordningen.
Forslagsstillerne  

 ser arbejdsministerens forslag som en yderligere bureaukratisering og ønsker  

 ikke at medvirke hertil.
 Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til arbejdsministeren, som denne har besvaret skriftligt.
Nogle af  

 udvalgets spørgsmål og arbejdsministerens svar herpå er optrykt som bilag til  

 tillægsbetænkningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres og  

 Fremskridtspartiets medlemmer af udvalget) lovforslaget til vedtagelse  

 i den affattelse, hvori det foreligger efter 2. behandling.
Et mindretal inden for flertallet (Venstres og Det Konservative  

 Folkepartis medlemmer af udvalget) påpeger, at feriedagpenge for ledige bør  

 afskaffes, mens det bør fastholdes, at det ordinære feriepengesystem  

 overlades til arbejdsmarkedets parter.
Mindretallet kan derfor heller ikke  

 støtte CD's ændringsforslag.
Mindretallet er generelt bekymret over tendensen til, at stadig flere  

 offentlige myndigheder uden retskendelse kan skaffe sig adgang til privat  

 ejendom.
Behovet for en kraftigere indsats mod sort arbejde og svindel med  

 offentlige midler samt den skarpe afgrænsning af eftersynets udstrækning, jf.  

 svaret på spørgsmål 9, betyder, at mindretallet kan støtte lovforslaget i  

 dets helhed.
 Et mindretal (Enhedslistens medlem af udvalget) vil ved 3.  

 behandling af lovforslaget stemme hverken for eller imod lovforslaget.
 Mindretallet har stillet en række spørgsmål til de retspolitiske  

 konsekvenser af lovforslaget.
Mindretallet finder det ikke betryggende, at direktøren for Direktoratet  

 for Arbejdsløshedsforsikringen hermed får hjemmel til at ændre en a-kasses  

 afgørelse, også selv om den er fuldt lovlig.
Mindretallet vil i den kommende  

 periode nøje følge, i hvilke tilfælde denne bemyndigelse vil blive brugt.
Mindretallet føler sig endvidere utrygt ved en udvidelse af myndigheders  

 mulighed for uden retskendelse at foretage kontrol af den omhandlede  

 karakter.
Mindretallet finder ikke, at svarene i særlig grad angiver de  

 overordnede retspolitiske konsekvenser heraf.
Mindretallet ser dog i  

 besvarelsen af spørgsmål 5 en præcisering af det konkrete formål med  

 tilsynet.
 På denne baggrund kan Enhedslisten ikke indstille lovforslaget til  

 vedtagelse på trods af et i øvrigt positivt indhold.
 Et andet mindretal (Centrum-Demokraternes medlem af udvalget)  

 indstiller lovforslaget til vedtagelse med det stillede  

 ændringsforslag.
Æ n d r i n g s f o r s l a g Af et mindretal (CD):
Til § 1 1) Efter nr. 4 indsættes som nyt nummer:
»01. I § 75 h, stk. 4, nr. 1, indsættes efter  

 »lønmodtager«: », selvstændig erhvervsdrivende«.' B e m æ r k n i n g e r Til nr. 1 Efter den gældende lov om arbejdsløshedsforsikring m.v. kan en selvstændig  

 erhvervsdrivende ikke få feriedagpenge under afholdelse af ferie, selv om han  

 under en tidligere ledighedsperiode har optjent retten til feriedagpenge for  

 perioden.
Betingelsen for, at en selvstændig kan oppebære feriedagpenge under  

 ferie, er, at han er ledig og berettiget til dagpenge.
For at opfylde dette  

 kræves der reelt, at virksomheden skal være permanent afviklet.
Er  

 virksomheden blot under midlertidig afvikling, vil feriedagpenge ikke kunne  

 udbetales.
Lønmodtagere kan under afholdelse af ferie - i modsætning til selvstændige  

 - få udbetalt feriedagpenge svarende til det antal dage/uger, den pågældende  

 har været ledig og modtager af dagpenge.
Selvstændige, som har optjent  

 feriepenge i et tidligere ansættelsesforhold, kan få udbetalt feriepenge  

 under afholdelse af ferie.
 Begrundelsen for, at selvstændige erhvervsdrivende ikke kan få udbetalt  

 feriedagpenge, er angiveligt, at det er vanskeligt at kontrollere, om en  

 selvstændig erhvervsdrivende afholder ferie.
Forslagsstillerne finder, at forskelsbehandlingen er udtryk for en  

 urimelig mistænkeliggørelse af selvstændigt erhvervsdrivende.
Den gældende  

 lov afspejler endvidere en samfundsholdning, som favoriserer lønmodtagere  

 frem for et selvstændigt initiativ.
Forslagsstillerne ønsker, at selvstændige  

 og lønmodtagere behandles lige i forhold til offentlige ydelser.
Feriedagpenge optjent under ledighed bør kunne udbetales til selvstændigt  

 erhvervsdrivende på samme måde som til selvstændige, der har optjent  

 feriepenge i tidligere ansættelsesforhold.
Det vil sige, at udbetalingen bør  

 kunne ske enten mod dokumentation af feriens afholdelse eller - efter den 30.  

 september - uden dokumentation for feriens afholdelse.
Det må antages, at forslagets økonomiske konsekvenser vil være meget  

 begrænsede.
Udvidelsen af retten til feriedagpenge vil formentlig kun optræde  

 i et meget begrænset antal sager, fordi en række konkrete betingelser skal  

 være opfyldt.
Der skal være tale om en person, som efter en ledighedsperiode  

 etablerer egen virksomhed og i hele det følgende ferieår fortsætter driften  

 af virksomheden.
 Ændringsforslaget foreslås at få virkning for ferie, som afholdes fra og  

 med ferieåret 1998-99, uanset at retten til feriedagpenge er optjent forud  

 for lovens ikrafttræden.
 Dansk Folkeparti havde ikke medlemmer i udvalget.
Bilag Nogle af udvalgets spørgsmål til arbejdsministeren og dennes svar  

 herpå:
 Spørgsmål nr. 5:
»Hvad er baggrunden for, at ministeren ønsker at lade Direktoratet  

 for Arbejdsløshedsforsikringen foretage kontrol, uden at der er fastsat  

 retningslinjer for direktoratet? Indebærer det ikke efter ministerens  

 opfattelse en mistænkeliggørelse af arbejdsgiverne og de ansatte?» Svar:
 Som anført i besvarelsen under spørgsmål 4 er der et klart behov for at  

 føre kontrol med sort arbejde.
 Det fremgår af bemærkningerne til lovforslagets nr. 13, at uanmeldte  

 eftersyn i virksomheder navnlig vil blive aktuelt, hvor der er fremkommet  

 oplysninger eller er opstået mistanke om, at dagpengereglerne kan være  

 overtrådt i forbindelse med udførelse af sort arbejde, typisk på baggrund af  

 oplysninger fra anden offentlig myndighed.
 Det fremgår klart af forslaget til § 91 a og af bemærkningerne til  

 bestemmelsen, at formålet med eftersynet alene er at indhente de oplysninger,  

 som arbejdsgiveren efter lovens § 91, stk. 1, allerede er forpligtet til at  

 afgive om de ansatte og deres løn- og beskæftigelsesforhold.
Det er endvidere klart angivet i bemærkningerne, hvad direktoratet kan  

 foretage under eftersynet.
Direktoratet kan gennemgå - og evt. kræve  

 udleveret til nærmere gennemsyn - materiale i form af lønregnskaber,  

 vagtplaner, forretningsbøger, korrespondance m.v., som formodes at indeholde  

 relevante oplysninger om de ansattes identitet og beskæftigelsesomfang.  

 Direktoratet kan herudover kun stille krav om, at arbejdsgiveren og de  

 ansatte er behjælpelige med gennemgangen af materiale, og at personer, der  

 udfører arbejde i virksomheden, ved eftersynet legitimerer sig og giver  

 oplysninger om deres løn- og beskæftigelsesvilkår.
 Efter min opfattelse indeholder lovforslagets tekst og bemærkningerne  

 hertil derfor de nødvendige og tilstrækkelige retningslinjer for  

 direktoratets udførelse af eftersynet.
 Spørgsmål nr. 9:
»Er det ikke efter ministerens vurdering uhensigtsmæssigt, at et  

 indgreb i de basale grundlovsrettigheder - her boligens ukrænkelighed - søges  

 hjemlet i en løs henvisning til myndighedens frie skøn over situationens  

 stilling?» Svar:
 Jeg skal gøre opmærksom på, at eftersynet ifølge forslaget kun kan  

 foretages i lokaliteter, der benyttes af en virksomhed, og at der kun er tale  

 om eftersyn af optegnelser vedrørende de i virksomheden ansattes løn- og  

 beskæftigelsesforhold, dvs. oplysninger, som arbejdsgiveren efter de gældende  

 regler allerede er forpligtet til at afgive efter anmodning fra direktoratet.
 Med denne skarpe afgrænsning af eftersynets udstrækning og formål finder  

 jeg ikke at den foreslåede ordning er uhensigtsmæssig.
