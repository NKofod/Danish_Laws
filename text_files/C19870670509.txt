 Det meddeles herved, at Finansministeriet den 5. august 1987 har indgået  

 medfølgende overenskomst, der afløser overenskomst af 3. februar 1986  

 vedrørende løn- og ansættelsesforhold for metalarbejdere og elektrikere ved  

 statsinstitutioner m.v. uden for hovedstadsområdet.
 Overenskomsten er indgået med Dansk Metalarbejderforbund, Dansk El-Forbund  

 og Blik- og Rørarbejderforbundet og har virkning fra 1. april 1987.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.  

 Derfor er ændringer i forhold til den hidtidige overenskomst ikke markeret  

 med streger i margenen.
 Bemærkninger til de enkelte paragraffer:
ad § 2 Løn Det hidtil gældende dyrtidstillæg er indregnet i begyndelseslønnen.
 Med virkning fra l. april 1988 bortfalder stedtillægssats I, og  

 medarbejdere der hidtil har været aflønnet efter denne sats overgår til  

 aflønning efter stedtillægssats II.
ad § 7. Kvalifikationstillæg Kvalifikationstillæggenes størrelse fremgår af den til overenskomsten  

 medfølgende lønoversigt.
 Tillæg i henhold til § 7, stk. 1, kan med virkning fra l. april 1987  

 tillige ydes til ansatte ved tekniske skoler, maskinmesterskoler, Århus  

 Tandlægehøjskole og Danmarks Fiskeri- og Havundersøgelser.
 Der gøres opmærksom på, at tillæg i henhold til § 7, stk. 4, kun kan ydes  

 efter aftale mellem Finansministeriet og forbundene.
ad § 8. Særlige tillæg Tillæggenes størrelse fremgår af den til overenskomsten medfølgende  

 lønoversigt.
Der er mellem parterne enighed om, at der i perioden kan optages drøftelse  

 om ydelse af tillæg til elektronikteknikere, for hvem der ved ansættelsen  

 inden for overenskomstens område før 1. september 1983 ud over en  

 håndværksmæssig uddannelse stilles krav om den af Undervisningsministeriets  

 godkendte uddannelse som elektroniktekniker.
Tillæg kan tidligst ydes med  

 virkning fra 1. april 1987.
 Efter anmodning fra organisationerne skal Finansministeriet henlede  

 opmærksomheden på den i bestemmelsen nævnte fremgangsmåde for fastsættelse af  

 smudstillæg (stk. 7), herunder specielt drøftelse med tillidsrepræsentanten.
ad § 9. Arbejdstid De i §§ 2, 3, 7 og 8, anførte månedslønninger ændres ikke som følge af  

 arbejdstidsnedsættelsen.
Opspares arbejdstidsnedsættelsen til senere afvikling, udløser arbejde op  

 til 40 timer den enkelte uge ikke krav på godtgørelse (betaling eller  

 afspadsering) for overarbejde.
Frihed opspares ikke under ferie.
ad § 11. Opsparing ved holddrift Optjening af frihed i henhold til § 11, stk. 2, 2. afsnit, berøres ikke af  

 arbejdstidsnedsættelsen.
Der skal således fortsat arbejdes 40 timer for at  

 optjene 3 timers frihed.
ad § 15. Barns 1. sygedag Efter anmodning fra forbundenes side, skal Finansministeriet gøre  

 opmærksom på, at registreringen af fravær i henhold til § 15, stk. 2, ikke  

 medregnes i medarbejderens almindelige sygefravær.
ad § 18. Gruppelivsforsikring På grundlag af udløst bonus pr. 1. april 1986 er forsikringssummen i  

 gruppelivsordningen i perioden 1. april 1986 - 1. april 1988 fastsat til  

 60.000 kr.
Evt. senere ændringer i forsikringssummen vil blive meddelt  

 særskilt.
ad § 19. Opsigelsesregler Det henstilles til styrelserne, at man, i det omfang forholdene tillader  

 det, genansætter håndværkere, der er blevet afskediget på grund af sygdom,  

 når de på ny er tjenstdygtige.
 Ved antagelse af nye medarbejdere bør styrelserne have opmærksomheden  

 henledt på sådanne personer blandt ansøgerne, som uden egen skyld (f.eks. som  

 følge af udflytning, rationalisering, strukturomlægning) er blevet eller  

 måtte blive afskediget fra ansættelse under staten.
ad § 20. Afskedigelsesregler Man skal henlede opmærksomheden på, at aftalen med CO-STAT ikke omfatter  

 personer med beskyttelse som tillidsrepræsentant, jf. § 18, stk. 6.
ad § 26. Ikrafttræden og opsigelse Man skal henlede opmærksomheden på, at den hidtil gældende overenskomsts  

 udløbs- og reguleringsdato af henholdsvis 1. september og 1. marts er ændret  

 til 31. marts og 1. april.
Ledige stillinger Det henstilles, at institutionen forud for besættelse af ledige stillinger  

 retter henvendelse til arbejdsformidlingen, jf. herved reglerne i  

 overenskomstens § 22.
 Det henstilles endvidere, at overenskomstens titel og dato anføres ved  

 opslag af ledige stillinger, der er omfattet af overenskomsten.
Deltagelse i uddannelseskurser Ministeriet for Statens Lønnings- og Pensionsvæsens cirkulæreskrivelse nr.  

 113 af 23. juni 1981 vedrørende deltagelse i uddannelseskurser for det i  

 staten og folkekirken ansatte personale finder tilsvarende anvendelse for de  

 af denne overenskomst omfattede håndværkere.
Lærlingeaftale Lærlinge og EFG-elever er omfattet af aftale af 3. juni 1987 mellem  

 Finansministeriet og bl.a. medunderskriverne af denne overenskomst.
 Eventuelle tvivlsspørgsmål vedrørende overenskomsten forelægges  

 Finansministeriet.
P.
M.
V.
 E.B.
Claus Nielsen OVERENSKOMST FOR METALARBEJDERE, ELEKTRIKERE OG BLIKKENSLAGERE ANSAT VED STATSINSTITUTIONER M.V.
 UDEN FOR HOVEDSTADSOMRÅDET.
§ 1.  Dækningsområde Overenskomsten omfatter metalarbejdere, elektrikere og blikkenslagere uden  

 for hovedstadsområdet (stedtillægsområde VI), ansat i stillinger som  

 håndværker på overenskomstvilkår ved samtlige statsinstitutioner samt ved  

 institutioner, for hvilke Finansministeriet har kompetencen til at fastsætte  

 løn- og ansættelsesvilkår.
Undtaget herfra er ansatte ved institutioner, for  

 hvilke der er indgået særskilt overenskomst.
§ 2.  Løn Begyndelseslønnen udgør pr. 1. april 1987 følgende:
Stedtillægsområde: V/IV III II I kr. pr.
måned 14.478,24 14.287,33 13.852,27 13.663,19 Begyndelseslønnen udgør pr. 1. april 1988 følgende:
Stedtillægsområde: V/IV III II kr. pr.
måned 14.953,71 14.758,52 14.313,73 Med hensyn til arbejdspladsernes fordeling på stedtillægsområder henvises  

 til de for statens tjenestemænd til enhver tid gældende regler.
Stk. 2.  Timelønningerne beregnes som 1/169,65 af de i  

 stk. 1 anførte lønninger.
Fra 1. september 1988 beregnes timelønnen som  

 1/165,3 og fra 1. september 1990 som 1/160,95.
§ 3.  Anciennitet Til lønnen ydes følgende tillæg:
Pr. l. april 1987 Pr. 1. april 1988 Stk. 2.  Ancienniteten regnes fra ansættelsen som  

 håndværker inden for institutioner omfattet af denne overenskomst.
 Ved genantagelse af en håndværker, der er afskediget af en ham  

 utilregnelig årsag, medtages tidligere erhvervet lønanciennitet.
§ 4.  Regulering Pr. 1. april 1988, 1989 og 1990 foretages eventuel ekstraordinær  

 regulering af de i §§ 2 og 3 omtalte lønninger og tillæg i overensstemmelse  

 med den for offentligt ansatte gældende reguleringsordning.
§ 5.  Lønberegning Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som  

 1/2035,8 (fra 1. september 1988 som 1/1983,6 og fra 1. september 1990 som  

 1/1931,4) af årslønnen for timer den ansatte er berettiget til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
§ 6.  Lønudbetaling Lønudbetaling finder sted senest den 3. sidste bankdag i hver måned.
§ 7.  Kvalifikationstillæg Der vil til nyansatte ved teknika, universiteter, tekniske skoler,  

 maskinmesterskoler, Århus Tandlægehøjskole og Danmarks Fiskeri- og  

 Havundersøgelser efter 3 måneders tilfredsstillende tjeneste kunne ydes et  

 kvalifikationstillæg på 285,14 kr. pr. måned (1. oktober 1984 niveau).
 Kvalifikationstillægget bevilges af institutionen efter indstilling af  

 vedkommende leder og tillidsrepræsentant.
 Stk. 2.  Ved teknika og universiteter kan der derudover  

 - sædvanligvis tidligst efter 2 års ansættelse - til særligt kvalificerede  

 håndværkere ydes et kvalifikationstillæg på indtil 221,37 kr. pr. måned (1.  

 oktober 1984 niveau).
 Med virkning fra 1. april 1988 forhøjes tillægget til 309,41 kr. pr. måned  

 (1. oktober 1984 niveau).
 Kvalifikationstillægget bevilges af institutionen efter indstilling af  

 vedkommende leder og tillidsrepræsentant.
 Stk. 3.  Ved ydelse af de i stk. 1 og 2 nævnte tillæg  

 modregnes personlige tillæg, ydet pr. 1. april 1974 eller ved senere  

 indplacering på overenskomsten, samt kvalifikationstillæg, ydet af pulje i  

 1975.
 Stk. 4.  Til arbejde af særlig karakter, omfattende  

 f.eks. ledelsesfunktioner, undervisning, indkøb eller administration eller  

 andet særligt kvalificeret arbejde, kan der ydes tillæg, fastsat efter  

 forhandlinger med Finansministeriet.
 Til vurdering af spørgsmålet om, hvorvidt kvalifikationstillæg i henhold  

 til nærværende bestemmelse kan ydes, nedsættes der efter lokal aftale et  

 udvalg, bestående af den administrative leder for den enkelte institution  

 eller det enkelte institut samt den valgte tillidsmand eller repræsentant.
 Stk. 5.  De i stk. 1, 2 og 4 anførte tillæg reguleres  

 som tjenestemændenes særlige tillæg.
§ 8.  Særlige tillæg Til håndværkere, der tilrettelægger og fordeler arbejdet for kollegerne og  

 tillige selvstændigt varetager indkøb af materialer og værktøj samt den  

 daglige vedligeholdelse af værksted, laboratorium eller lignende, ydes - ud  

 over eventuelle kvalifikationstillæg, der oppebæres i henhold til § 7, stk. 1  

 og 2 - formandstillæg på 134,10 kr. pr. måned (1. oktober 1984 niveau),  

 såfremt der ved laboratoriet, værkstedet eller lignende er beskæftiget mindst  

 4 personer (incl. formand). Er der beskæftiget 8 eller flere personer (incl.  

 formand), udgør formandstillægget 268,17 kr. pr. måned (1. oktober 1984).
 Tillægget bevilges af institutionen efter indstilling af vedkommende leder  

 og tillidsrepræsentant.
 Stk. 2.  Til metalarbejdere, der er beskæftiget ved  

 arbejde, hvortil autorisation som gas-, vand- og sanitetsmester kræves, ydes  

 et tillæg på 827,oo kr. pr. måned (l. oktober 1984 niveau).
 Stk. 3 .  Til elektrikere, der er beskæftiget ved  

 arbejde, hvortil elektroinstallatøreksamen kræves, ydes et tillæg på 827,oo  

 kr. pr. måned (l. oktober 1984 niveau).
 Stk. 4.  Til håndværkere ansat på Statens Veterinære  

 Institut for Virusforskning, Lindholm, ydes et tillæg på 180,11 kr. pr. måned  

 (1. oktober 1984 niveau).
 Stk. 5.  Parterne er enige om, at der på foranledning af  

 Dansk Metalarbejderforbund kan forhandles om ydelse af et særligt tillæg til  

 elektronikteknikere, for hvem der ved ansættelse inden for overenskomstens  

 område efter 1. september 1983 ud over en håndværksmæssig uddannelse stilles  

 krav om den af Undervisningsministeriets godkendte uddannelse som  

 elektronikteknikere.
 Tillægget udgør pr. 1. april 1987 827 kr. pr. måned (1. oktober 1984  

 niveau) og reguleres som tjenestemændenes særlige tillæg.
 Stk. 6.  De i stk. 1, 2, 3, 4 og 5 anførte tillæg  

 reguleres som tjenestemændenes særlige tillæg.
 Stk. 7.  For svejsning ydes et tillæg på 1,65 kr. pr.  

 time.
 Stk. 8.  Ved særligt smudsigt eller ubehageligt arbejde  

 ydes et smudstillæg, hvis størrelse fastsættes af institutionen efter  

 indstilling af vedkommende leder efter forhandling med tillidsrepræsentanten.
§ 9.  Arbejdstid Den normale arbejdstid er 39 timer ugentligt (169,65 timer pr. måned) og  

 kan lægges mellem kl. 6.00 og kl. 17.00. Med virkning fra 1. september 1988  

 nedsættes den ugentlige arbejdstid til 38 timer (165,3 timer pr. måned) og  

 med virkning fra 1. september 1990 til 37 timer ugentligt (160,95 timer pr.  

 måned).
 Stk. 2.  Hvis der mellem institutionen og  

 tillidsrepræsentanten/klubben er enighed herom, kan det fastsættes, at  

 arbejdstidsnedsættelsen opspares til senere afvikling.
Stk. 3.  Ved dokumenteret svagelighed kan der etableres  

 kortere arbejdstid, såfremt det ikke strider mod styrelsens interesser.
Der  

 sker i så fald forholdsmæssig lønreduktion.
§ 10.  Overarbejde Overarbejde må normalt kun udføres i højst 12 timer pr. måned.
Eventuelt  

 nødvendigt overarbejde herudover, f.eks. i forbindelse med søn- og  

 helligdage, kan kun finde sted efter aftale mellem tillidsrepræsentanten og  

 institutionen.
 Der tilstilles tillidsrepræsentanten (værkstedsrepræsentanten) en månedlig  

 oversigt over alt udført overarbejde.
 Stk. 2.  Alt overarbejde afspadseres inden for 6 måneder  

 efter overarbejdets udførelse, med mindre der undtagelsesvis indgås aftale  

 mellem tillidsrepræsentanten og institutionen om en længere tidsfrist eller  

 betaling af overarbejdet.
 Stk. 3.  Overarbejde afspadseres/betales med følgende  

 tillæg:
For den 1., 2. og 3. time efter For overarbejde på søn- og helligdage For overarbejde på søn- og helligdage skal afspadsering/betaling beregnes  

 på grundlag af et overarbejde på mindst 8 1/2 time og på lørdage på mindst 5  

 timer.
 Ved overgang fra overarbejde på fridag til efterfølgende fridag ydes som  

 minimum det højst opnåelige timetal for den ene af de pågældende fridage.
 Stk. 4.  Ved overarbejde, der ikke er varskoet dagen  

 før, betales et varskotillæg på 70 pct. af den i henhold til § 2 beregnede  

 begyndelsestimeløn, dog kun for så vidt overarbejdet udstrækkes ud over 1  

 time efter almindelig arbejdstids ophør.
§ 11.  Holddrift Arbejde i holddrift og vagttjeneste skal lægges for 1 uge ad gangen, og  

 der skal gives 48 timers varsel.
Der ydes følgende tillæg pr. time:
a.
I tiden fra kl. 17 til kl. 6 ydes 20 pct. af den til enhver tid  

 gældende begyndelsesløn, jf. § 2, stk. 1 og 2.
 b.I 2. og 3. skift ydes der herudover for de timer, der ligger ud over 39  

 timer pr. uge, for 1., 2. og 3. time et tillæg på 50 pct. og for 4. og  

 følgende timer 100 pct. af den til enhver tid gældende begyndelsesløn, jf. §  

 2, stk. 1 og 2.
c.
For arbejde og vagttjeneste på søn- og helligdage betales et tillæg,  

 svarende til 85 pct. af den til enhver tid gældende begyndelsestimeløn, jf. §  

 2, stk. 1 og 2. Ved overarbejde i forbindelse med vagttjeneste på søn- og  

 helligdage ydes herudover et tillæg på 100 pct. af den til enhver tid  

 gældende begyndelsesløn, jf. § 2, stk. 1 og 2.
d.
Såfremt rettidigt varsel ikke afgives, ydes der for præsterede  

 arbejdstimer uden for den pågældendes normale arbejdstid, indtil rettidigt  

 varsel indtræffer, tillæg for den 1., 2. og 3. time på 50 pct. og for den 4.  

 og følgende timer på 100 pct. af den til enhver tid gældende  

 begyndelsestimeløn, jf. § 2, stk. 1 og 2.
Stk. 2.  Ved arbejde i holddrift er den normale  

 ugentlige arbejdstid for den enkelte håndværker 39 timer på 1. skift og 39  

 timer på 2. og 3. skift.
Fra 1. september 1988 nedsættes den normale  

 ugentlige arbejdstid til 38 timer og fra 1. september 1990 til 37 timer.
 For hver 40 timer, der arbejdes på 2. og 3. skift, opnås der ret til 3  

 timers betalt frihed, som opspares og gives som hele fridage i det følgende  

 ferieår.
 Ved arbejde på 2. og 3. skift i dele af en uge opspares forholdsmæssig  

 frihed.
 Fridagene lægges efter aftale mellem institutionen og håndværkeren  

 samtidig med aftale om ferielægning.
 En opsparet fridag/time betales med samme beløb som en feriedag/time, der  

 holdes i samme ferieår.
 For opsparede fritimer, der ikke udgør en hel dag, udbetales beløbet  

 sammen med ferietillægget/feriegodtgørelsen.
Ved fratræden beregnes på tilsvarende måde det opsparede antal  

 fridage/timer i den forløbne del af kalenderåret, og antallet af fritimer  

 påføres feriekortet sammen med det til rådighed værende beløb.
Hvor  

 feriekortet ikke anvendes, træffes lokal aftale om formen for udbetaling af  

 beløbene og afholdelse af fridagene.
 Stk. 3.  Ved forskydning af arbejdstiden i tiden kl. 6 -  

 23 betales efter kl. 17 et tillæg på 25 pct. af den til enhver tid gældende  

 begyndelsestimeløn, jf. § 2, stk. 1 og 2.
 Ved overarbejde i forbindelse med forskydning af arbejdstiden ydes udover  

 forskydningstillæg sædvanligt tillæg for overarbejde, jf. § 10.
§ 12.  Søgnehelligdagsbetaling Der ydes sædvanlig overenskomstmæssig løn for søgnehelligdage.
Ved  

 søgnehelligdage forstås nytårsdag, skærtorsdag, langfredag, 2. påskedag, St.  

 Bededag, Kristi Himmelfartsdag, 2. pinsedag, 1. juledag og 2. juledag,  

 såfremt de pågældende helligdage ikke falder på en søndag.
Grundlovsdag  

 betragtes som halv søgnehelligdag.
 1. maj ydes der frihed i henhold til de hidtidige  

 kutymer og lokale aftaler.
§ 13.  Ferie Ferie ydes i henhold til ferieloven samt i henhold til den som bilag I til  

 overenskomsten optagne ferieoverenskomst.
§ 14.  Sygdom I sygdomstilfælde gælder lov om dagpenge ved sygdom eller fødsel  

 (dagpengeloven).
 Stk. 2.  Når en håndværker enten har været ansat ved  

 institutionen i et uafbrudt tidsrum af 52 uger, hvori kan medregnes sygdom i  

 i alt indtil 12 hverdage og sædvanlig ferie, eller har været beskæftiget ved  

 institutionen i i alt 480 dage inden for de sidste 3 kalenderår og tillige  

 har været uafbrudt beskæftiget ved institutionen de sidste 4 uger før  

 sygdommens indtræden, gælder dog under forudsætning af behørig attestation  

 for sygdommen følgende regler:
b)Såfremt sygdommen varer mere end 13 uger, overgår den pågældende til den  

 i stk. 1 nævnte dagpengeordning, og der ydes herefter fra institutionen  

 differencen mellem det dagpengebeløb, den pågældende er berettiget til efter  

 ovenstående lov, og 90 pct. af vedkommende håndværkers daglige fortjeneste  

 inden for den sidste uge før sygemeldingen.
Dette differencebeløb kan højst  

 ydes i 13 uger inden for 12 på hinanden følgende måneder, regnet fra den  

 første sygedag.
 Stk. 3.  Under sygdom som følge af tilskadekomst i  

 tjenesten gælder de under stk. 2, a) og b) nævnte bestemmelser uden hensyn  

 til varigheden af den pågældendes beskæftigelse ved institutionen.
§ 15.  Barns 1. sygedag Institutionen kan give den ansatte hel eller delvis tjenestefrihed til  

 pasning af et sygt barn, når 1)det er barnets første sygedag, 2)hensynet til barnets forhold gør dette nødvendigt, 4)barnet er under 18 år og 5)barnet er hjemmeværende.
 Stk. 2.  Fravær efter stk. 1 noteres på lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, jf. § 14, stk. 2.a.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
§ 16.  Tjenestefrihed Der kan gives håndværkere adgang til ekstraordinær tjenestefrihed uden løn  

 i tilfælde, hvor det ikke strider mod institutionens interesser.
 Stk. 2.  Tjenestefrihed, under hvilken der ikke optjenes  

 ret til ferie med løn eller feriegodtgørelse, kan gives i indtil 1 år ad  

 gangen, dog længst i 3 år.
 Stk. 3.  Det er vedkommende styrelses ansvar, at der er  

 en stilling ledig til den pågældende ved tjenestefrihedens ophør.
§ 17.  Efterindtægt Ved en håndværkers død i ansættelsestiden ydes der dennes efterlevende  

 ægtefælle eller børn under 18 år, over for hvem håndværkeren har  

 forsørgerpligt, efterindtægt som følger:
 Når håndværkeren har været uafbrudt ansat i mindst 1 år ved samme  

 institution, udgør efterindtægten 1 måneds sædvanlig løn.
 Når håndværkeren har været ansat i mindst 4 år, udgør efterindtægten 2  

 måneders sædvanlig løn.
 Når håndværkeren har været uafbrudt ansat i mindst 7 år, udgør  

 efterindtægten 3 måneders sædvanlig løn.
 Ved sædvanlig løn forstås løn i henhold til §§ 2 og 3, formandstillæg og  

 kvalifikationstillæg på tidspunktet for dødsfaldet.
 Den nævnte efterindtægt løber fra den 1. i måneden efter dødsfaldet.
 Der ydes ikke feriegodtgørelse af efterindtægten.
 Der er mellem parterne enighed om, at der ikke kan finde betaling af  

 efterindtægt sted senere end 1 måned efter udløbet af de i § 14 omhandlede  

 perioder, hvori der udbetales hel eller delvis sygeløn.
§ 18.  Gruppelivsforsikring Styrelsen indbetaler for den ansatte 19,03 kr. månedlig til Forenede  

 Gruppeliv som bidrag til den gældende gruppelivsordning, der hjemler en  

 sumudbetaling på 50.000 kr. til nærmeste pårørende i tilfælde af den ansattes  

 død inden udgangen af den måned, hvor den pågældende fylder 67 år.
§ 19.  Opsigelsesregler For håndværkere, der uden afbrydelse har været beskæftiget i samme  

 institution i de nedenfor anførte tidsrum, gælder følgende opsigelsesfrister:
 Ved genantagelse af en håndværker, der er afskediget af en ham  

 utilregnelig årsag, medtages tidligere erhvervet opsigelsesanciennitet.
 Stk. 2.  Hvor opsigelsesvarslet regnes i dage, sker  

 fratræden til en uges udgang.
 Stk. 3.  Hvor opsigelsesvarsler regnes i måneder, skal  

 opsigelse finde sted, således at fratræden kan ske med udgangen af en måned.
 Det kan lokalt aftales, at fratræden i stedet kan ske til den sidste  

 fredag i en måned.
 Stk. 4.  Efter 3 måneders ansættelse kan håndværkerne  

 under dokumenteret sygdom ikke opsiges inden for de første 3 måneder af  

 sygeperioden.
 Stk. 5.  Opsigelse kan ikke fra nogen af siderne finde  

 sted under ferie.
 Ønskes arbejdsforholdet afbrudt i forbindelse med ferie, skal opsigelse  

 afgives senest 1 måned før feriens påbegyndelse.
 Såfremt opsigelsesvarslet er kortere end 1 måned, skal opsigelse afgives  

 senest 14 dage før feriens påbegyndelse.
 Stk. 6.  Ud over de sædvanlige opsigelsesvarsler  

 forlænges opsigelsen for en tillidsrepræsentant med yderligere 3 måneder, dog  

 kan det samlede opsigelsesvarsel højst udgøre i alt 6 måneder.
 Afskedigelse af en tillidsrepræsentant kan ikke ske, før en forhandling  

 med forbundet har fundet sted.
 Stk. 7.  Ved afskedigelser må vilkårligheder ikke finde  

 sted.
Tillidsrepræsentanten skal ved foranstående ansættelser og afskedigelser  

 holdes orienteret herom og har i øvrigt påtaleret ved eventuelle påståede vilkårligheder.
§ 20.  Afskedigelser Ved afskedigelser følges aftale af 4. december 1985 mellem  

 Finansministeriet og CO-STAT, der er optrykt som bilag II til overenskomsten.
§ 21.  Udearbejde Ved udearbejde, hvorved forstås arbejde uden for det værksted eller den  

 arbejdsplads, hvor håndværkeren er antaget, betales et tillæg på 2,35 kr. pr.  

 time, dog ikke ved siden af bestående ordninger om betaling for udearbejde.
§ 22.  Arbejdstøj Arbejdstøj udleveres i overensstemmelse med institutionens regulativ eller  

 lokal aftale.
§ 23.  Medlemskab af arbejdsløshedskasse Institutionerne forpligter sig til fortrinsvis at antage medlemmer af en  

 statsanerkendt arbejdsløshedskasse.
§ 24.  Tillidsrepræsentant Håndværkere har ret til at vælge en tillidsrepræsentant, der forhandler  

 lokalt om eventuelle spørgsmål.
Ledelsen henvender sig til  

 tillidsrepræsentanten om klager og lignende, og tillidsrepræsentanten skal  

 henvende sig til ledelsen, forinden en sag føres videre.
 Stk. 2.  Meddelelse om valg af tillidsrepræsentant  

 tilstilles ledelsen.
 Stk. 3.  Tillidsrepræsentanten skal i forståelse med  

 institutionen have den fornødne mulighed for at varetage sit tillidshverv i  

 anliggender, der angår institutionen og de af tillidsrepræsentanten  

 repræsenterede kolleger.
 Såfremt der lægges beslag på tillidsrepræsentanten, hvad enten det er på  

 foranledning af institutionen eller håndværkerne, betales  

 tillidsrepræsentanten med sædvanlig løn.
 Stk. 4.  For tillidsrepræsentanten vælges en  

 stedfortræder, der i stedfortræderperioden har samme beskyttelse.
 Stk. 5.  Efter ønske fra hver enkelt håndværker kan der  

 trækkes kontingent til de respektive forbund under iagttagelse af de af  

 Statens Regnskabsdirektorat til enhver tid fastsatte regler for indeholdelsen  

 af kontingenter via Statens Centrale Lønanvisning.
§ 25.  Forhandlingsregler Så længe denne overenskomst er gældende, må ingen af parterne tage sig  

 selv til rette, men opstår der strid om fortolkningen af overenskomsten,  

 behandles sådanne uoverensstemmelser mellem ledelsen og vedkommende forbund,  

 og ingen afskedigelse må finde sted, før uoverensstemmelsen har været  

 behandlet.
§ 26.  Ikrafttræden og opsigelse Overenskomsten har virkning fra 1. april 1987 og kan af parterne opsiges  

 skriftligt med 3 måneders varsel til en 31. marts, dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde og ekstraordinær lønregulering kan dog tidligst opsiges til 31. marts  

 1991.
 Stk. 3.  Bortset fra regulering efter stk. 2 stilles  

 enhver regulering af aflønningen i bero fra den 31. marts, hvor en eventuel  

 opsigelse får virkning, og indtil ny overenskomst indgås.
 Stk. 4.  Denne overenskomst medfører ingen forringelse  

 af bestående goder.
 Stk. 5.  Generelle aftaler om ændring i arbejdstid, løn  

 og lignende, der i overenskomstperioden måtte blive indgået mellem  

 arbejdsmarkedets hovedorganisationer, får virkning for nærværende  

 overenskomst fra samme tidspunkt.
 Stk. 6.  Selv om overenskomsten er opsagt eller udløbet,  

 er parterne dog forpligtet til at overholde dens bestemmelser, indtil anden  

 overenskomst træder i stedet, eller arbejdsstandsning er iværksat.
 København, den 5. august 1987.
Dansk Metalarbejderforbund  

 Finansministeriet Erland Christiansen P.
M.
V.
E.B.
Dansk El-forbund Thorkild Rotenberg Ole Andersen Blik- og Rørarbejderforbundet Kurt H.
Jacobsen P R O T O K O L L A T til overenskomsten af dags dato for metalarbejdere,  

 elektrikere og blikkenslagere ansat ved statsinstitutioner  

 m.v. uden for Fra protokollat af 6. februar 1984 er nedenstående bestemmelser fastsat  

 gældende:
 1. Håndværkere, ansat ved institutioner, der ikke  

 tidligere har været omfattet af overenskomsten, indplaceres pr. 1 januar 1984  

 på det - i forhold til lønnen pr. 31. december 1983 incl. eventuelle tillæg -  

 nærmest højere løntrin (grundløn, dyrtids-og anciennitetstillæg).
 Til håndværkere, der pr. 31. december 1983 havde en højere løn end den,  

 der kan ydes efter indplacering i henhold til ovenstående, ydes et  

 personligt, ureguleret tillæg til modvirkning af lønnedgang.
 2. Til metalarbejdere og elektrikere, ansat inden  

 udsendelsesdatoen for denne overenskomst i henhold til overenskomst af 11.  

 august 1982, og som fortsat er ansat, ydes med virkning fra 1. marts 1983 et  

 personligt, ureguleret tillæg til modvirkning af eventuel lønnedgang.
 Tillæggene udgør følgende beløb:
 3. Metalarbejdere og elektrikere ved øvrige  

 institutioner, ansat inden udsendelsesdatoen for denne overenskomst, og som  

 fortsat er ansat, og som oppebærer tillæg i henhold til § 4, stk. l, bevarer  

 dette tillæg som en personlig ordning.
 4. For institutioner, som ikke tidligere var omfattet  

 af overenskomsten, og som har benyttet Finansministeriets cirkulære om  

 vederlæggelse m.v. af timelønnet undervisning ved aflønning af håndværkere,  

 som har foretaget undervisning, er det aftalt, at denne aflønningsform  

 fortsat kan anvendes.
 Hertil skal desuden bemærkes:
 I overenskomstperioden optages der drøftelser om særlig aflønning af  

 håndværkere, der forestår undervisning.
 Såfremt der, på baggrund af den i henhold til protokollat af 5. januar  

 1984 foretagne registrering af undervisningens omfang, mellem parterne opnås  

 enighed om en særlig aflønning af håndværkere der forestår undervisning, skal  

 de derved eventuelle forbundne merudgifter afholdes af den inden for  

 CO-STAT-området etablerede dispositionspulje.
 Følgende bestemmelse er i øvrigt gældende:
5. Ved det paritetiske nævn for den offentlige sektor  

 i øvrigt blev der ydet 5 kvalifikationstillæg til håndværkere ved Århus  

 Universitet.
Disse tillæg reguleres som tjenestemændenes særlige tillæg og er  

 af tilsvarende størrelse som tillægget til elektronikteknikere (jf. § 8, stk.  

 5).
 København, den 5. august 1987.
Dansk Metalarbejderforbund  

 Finansministeriet Erland Christiansen P.
M.
V.
 E.B.
Dansk El-forbund Thorkild Rotenberg Ole Andersen Blik- og Rørarbejderforbundet Kurt H.
Jacobsen Finansministerieté P.M.V.
 E.B.
Thorkild Rotenberg BILAG 1 F E R I E O V E R E N S K O M S T for metalarbejdere og elektrikere, omfattet af finansministeriets overenskomst  

 med Dansk Metalarbejderforbund/Dansk El-Forbund vedrørende statsinstitutioner  

 m.v. uden for hovedstadsområdet.
 Idet ferieloven af 4. juni 1970, jfr. lovbekendtgørelse nr. 395 af 31.  

 august 1979 med senere ændringer, og dertil hørende administrative  

 bestemmelser i øvrigt er gældende, er parterne enige om, at nedenstående  

 regler træder i stedet for bestemmelserne i ferielovens 12 og 14, stk. 1 og  

 2.
 1. Ansatte, der er omfattet af denne  

 ferieoverenskomst, får i stedet for feriegodtgørelse løn under ferie.  

 Endvidere ydes et ferietillæg på 1 pct. af den løn, der er indtjent i det  

 foregående optjeningsår, beregnet efter reglerne i ferielovens 15.
 2. Med virkning fra løn m.v., optjent fra og med 1.  

 marts 1983, ydes i stedet for ovennævnte ferietillæg på 1 pct. en særlig  

 feriegodtgørelse på 1 pct., beregnet på samme grundlag.
3. En ansat, der er omfattet af denne  

 ferieoverenskomst, kan dog forud for et optjeningsårs begyndelse i stedet  

 kræve feriegodtgørelse af lønnen i dette optjeningsår.
Feriegodtgørelsen  

 udgør i så fald 12 pct. af lønnen i optjeningsåret, beregnet efter reglerne i  

 ferielovens 15.
 4. Nyansatte kan ved ansættelsen vælge at kræve  

 feriegodtgørelse for optjeningsåret.
 5. Metalarbejdere og elektrikere, der forud for 22.  

 december 1974 og siden kontinuerligt har afholdt ferie med løn + 1 pct. i  

 særlig feriegodtgørelse, bevarer som personlig ordning denne adgang.
 6. For metalarbejdere og elektrikere, som i henhold  

 til protokollat af dags dato, pkt. 1, bliver omfattet af overenskomsten med  

 virkning fra 1. januar 1984, har denne ferieoverenskomst virkning fra og med  

 optjeningsåret 1984, således at løn under ferie udbetales første gang i  

 ferieåret 1985/86. Ansatte, som før 1. januar 1984 har haft adgang til ferie  

 med løn samt 1 pct. ferietillæg eller 1 pct. særlige feriegodtgørelse,  

 bevarer denne ordning.
København, den 6. februar 1984 Dansk Metalarbejderforbund Erland Christiansen Dansk El-Forbund Ole Andersen Finansministeriet P.M.V.
 E.B.
Karen Poulsen BILAG » Cirkulære om ændring af aftale om afskedigelsesregler for ansatte i  

 henhold til overenskomster mellem staten og organisationer, tilsluttet  

 CO-STAT.
 Ved cirkulæreskrivelse af 24. juli 1985 (LP. nr. 051/85) udsendte  

 finansministeriet aftale af 4. juli 1985 vedrørende afskedigelsesregler og  

 ansatte i henhold til overenskomster mellem finansministeriet og  

 organisationer, tilsluttet CO-STAT.
 Den 13. november 1985 har CO-STAT over for finansministeriet opsagt  

 aftalen for så vidt angår personer med beskyttelse som tillidsrepræsentant,  

 idet CO-STAT har henvist til, at en konsekvent anvendelse af reglerne i  

 aftalen på disse personer vil indebære en uhensigtsmæssig procedure.
 På baggrund heraf har finansministeriet og CO-STAT indgået medfølgende  

 aftale af 4. december 1985 vedrørende afskedigelsesregler, som adskiller sig  

 fra aftalen af 4. juli 1985 derved, at den ikke omfatter afskedigelse af  

 personer med beskyttelse som tillidsrepræsentant.
 Ved afskedigelse af sådanne personer følges derfor fortsat de eventuelle  

 procedurer, som måtte være foreskrevet i de enkelte overenskomster mellem  

 staten og organisationer, tilsluttet CO-STAT.
 Aftalen af 4. december 1985 er herefter alene gældende for ansatte uden  

 beskyttelse som tillidsrepræsentant og således, at eventuelle gældende  

 afskedigelsesregler inden for de organisationsområder, der er tilsluttet  

 CO-STAT, jfr. fortegnelsen side 2, er bortfaldet.
Aftalen af 4. december 1985 gælder også for ansatte, der er omfattet af  

 ovearenskomster mellem organisationer, tilsluttet CO-STAT, og styrelser, som  

 af finansministeriet er bemyndiget til at indgå overenskomst.
Dog omfatter  

 aftalen indtil videre ikke statsvirksomheden Bornholmstrafikken.
 Nærværende cirkulæreskrivelse afløser finansministeriets cirkulære af 24.  

 juli 1985 (LP. nr. 051/85).
 Eventuelle tvivlsspørgsmål forelægges finansministeriet.
 P.M.V.
 E.B.
 Thorkild Rotenberg.
 Organisationer tilsluttet CO-STAT:
Blik- og Rørarbejderforbundet Dansk Beklædnings- og Textilarbejderforbund Dansk El-Forbund Dansk Metalarbejderforbund Gastronomisk Landsforbund Handels- og Kontorfunktionærernes Forbund i Danmark Husligt Arbejder Forbund Kvindeligt Arbejderforbund i Danmark Snedker- og Tømrerforbundet i Danmark Træindustriforbundet i Danmark A F T A L E mellem finansministeriet og Centralorganisationen for overenskomstansatte i  

 staten (CO-STAT) vedrørende afskedigelsesregler for ansatte (bortset fra  

 tillidsrepræsentanter) i henhold til overenskomster mellem staten og  

 organisationer, tilsluttet CO-STAT.
 3)Opnås der ikke ved forannævnte forhandling enighed mellem organisationen  

 og ansættelsesmyndigheden, kan organisationen inden for en frist af 14 dage  

 efter forhandlingen begære sagen forhandlet mellem overenskomstens parter.
 Kan enighed om valg af opmand ikke opnås, anmodes arbejdsrettens formand  

 om at udpege denne.
København, den 4. december 1985 CO-STAT Ove Hygum Finansministeriet P.M.V.
 E.V.
Kurt Petersen / Thorkild Rotenberg Lønoversigt pr. 1. april 1987 Stedtillægsområde kr. pr. måned V/IV III II I Kr. pr. måned Kvalifikationstillæg Oplysninger om løn- og ansættelsesvilkår for tjenestemænd og  

 overenskomstansatte i staten findes i den Personaleadministrative Vejledning.  

 Vejledningen, der ajourføres løbende af Lønnings- og Pensionsdepartementet,  

 kan købes hos Statens Informationstjeneste, Bredgade 20, Postboks 1103, 1009  

 København K, tlf. 01 92 92 28 mellem kl. 10-14.
----------------------Oplysninger om løn- og ansættelsesvilkår for  

 tjenestemænd og overenskomstansatte i staten findes i den  

 Personaleadministrative Vejledning.
Vejledningen, der ajourføres løbende af  

 Lønnings- og Pensionsdepartementet, kan købes hos Statens  

 Informationstjeneste, Bredgade 20, Postboks 1103, 1009 København K, tlf. 01  

 92 92 28 mellem kl. 10-14.
