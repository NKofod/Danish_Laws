 Landsskatteretskendelse af 10. september 2003 vedr.  

 Andelsselskab ikke anerkendt beskattet efter selskabsskattelovens § 1, stk.  

 1,  

 nr. 3.
Andelsselskabet A blev stiftet den 11. september 1998 af 3  

 andelshavere, men påbegyndte først den erhvervsmæssige aktivitet i februar  

 1999  

 under navnet B A.m.b.a.
As første regnskabsår strakte sig således over  

 perioden 11. september 1998 til 31. december 1999. A  

    

  

 havde ifølge vedtægterne til formål at  

 forestå salg af medlemmernes know-how og udstyr.
Baggrunden for oprettelsen  

 af  

 A var, at dette skulle fungere som et fælles salgs- og markedsføringsselskab  

 for andelshaverne, der alle drev selvstændige konsulentvirksomheder.
Der  

 skulle  

 desuden genereres en fælles udvikling af koncepter og produkter inden for  

 personaleudvikling, markedsudvikling, kvalitets- og miljøstyring, samt supply  

 chain management.
A havde ved indkomstårets udgang 10 medlemmer, der i løbet  

 af  

 indkomståret indbetalte hver 3.000 kr. i indskud.
Det sidste medlem indtrådte  

 i  

 andelskredsen den 23. december 1999. Et af medlemmerne var lønmodtager i A,  

 og  

 alene fem af medlemmerne leverede tjenesteydelser til A i årets løb.  

 Omsætningen med ikke-andelshavere udgjorde 870.174 kr., hvilket svarede til  

 28,3 pct. af den samlede omsætning.
A opgjorde i indkomståret den  

 skattepligtige indkomst efter princippet i selskabsskattelovens § 15, stk. 2  

 som 4,57 pct. af formuen.
 De stedlige skattemyndigheder har ikke anerkendt, at  

 andelsselskabet A opfyldte betingelserne i selskabsskattelovens § 1, stk. 1,  

 nr. 3, hvorfor A ikke har været berettiget til beskatning efter  

 selskabsskattelovens §§ 14-16. Betingelserne efter selskabsskattelovens § 1,  

 stk. 1, nr. 3 er, at selskabets formål er at fremme medlemmernes fælles  

 erhvervsmæssige interesser, at medlemskredsen omfatter mindst 10 personer, at  

 omsætningen med ikke-medlemmer ikke væsentligt eller længerevarende må  

 overskride 25 pct. af den samlede omsætning, samt at udlodningen til  

 medlemmer  

 skal ske på grundlag af den stedfundne omsætning med disse.
Myndighederne har herefter anført, at selskabet ikke opfyldte de  

 to første betingelser.
Til støtte herfor har myndighederne anført, at  

 medlemmernes leverancer til A alene omfattede tjenesteydelser i form af  

 know-how og undervisning.
Medlemmerne har ikke leveret udstyr til selskabet,  

 idet anskaffelsen af lokaler, inventar, undervisningsmateriale mv. er blevet  

 betalt af A.
Undervisningen foregik således på As regning og risiko.  

 Betingelsen om at A skulle fremme medlemmernes fælles erhvervsmæssige  

 interesser har herefter ikke været opfyldt, idet rene tjenesteydelser ikke er  

 omfattet, jf. cirkulære nr. 136 af 7. november 1988, pkt. 10. Myndighederne  

 har  

 endvidere påpeget, at der i årets løb alene har været 5 aktive medlemmer, der  

 har foretaget leverancer til selskabet.
På denne baggrund har betingelsen om  

 10  

 medlemmer ikke været opfyldt.
As repræsentant har nedlagt påstand om, at A opfyldte  

 betingelserne for kooperationsbeskatning efter selskabsskattelovens § 1, stk.  

 1, nr. 3. Repræsentanten har til støtte herfor anført, at A havde et  

 kooperativt formål, idet A måtte anses for en såkaldt produktions- og  

 salgsforening, der havde til formål at bearbejde, forædle eller sælge  

 medlemmernes erhvervsmæssige produkter eller tjenesteydelser.
I nærværende  

 tilfælde har medlemmerne leveret tjenesteydelser, som medlemmerne selv har  

 tilvejebragt  

 ved en produktiv virksomhed.
Idet tjenesteydelser tillige er kommet ind under  

 bestemmelsens anvendelsesområde ved lov nr. 374 af 18. maj 1994, har  

 repræsentanten konkluderet, at den første betingelse var opfyldt.
Vedrørende betingelsen om antallet af medlemmer har  

 repræsentanten anført, at A ved udgangen af indkomståret 1999 havde 10  

 medlemmer, hvoraf 5 havde haft samhandel med selskabet i løbet af  

 indkomståret.  

 Repræsentanten har endvidere påpeget, at der ikke i bestemmelsen kan  

 indfortolkes et krav om i hvilket omfang de enkelte medlemmer skal have haft  

 samhandel med A i det pågældende indkomstår.
Der er heller ikke grundlag for  

 at  

 antage, at A i medfør af bestemmelsen skulle have haft 10 medlemmer gennem  

 hele  

 indkomståret.
Bestemmelsen opstiller alene et objektivt krav på 10 medlemmer,  

 hvorefter skatteyderen har et retskrav på at blive beskattet efter  

 bestemmelsen, såfremt de øvrige betingelser tillige kan anses for opfyldt.  

 Det  

 er ikke muligt uden lovhjemmel eller dermed ligestillet bemyndigelse at  

 opstille yderligere betingelser for at være omfattet af den gunstige  

 kooperationsbeskatning.
Endvidere har repræsentanten anført, at de medlemmer,  

 der ikke havde genereret omsætning i A i indkomståret 1999, havde deltaget  

 aktivt i A som aftagere eller på anden lignende måde.
Afslutningsvis har repræsentanten anført, at As omsætning med  

 ikke-medlemmer alene androg 28,3 pct. i indkomståret 1999, hvorfor der ikke  

 var  

 tale om en væsentlig og længerevarende overskridelse.
Endvidere skete  

 udlodningen til medlemmerne på grundlag af den stedfundne omsætning med  

 disse.
 Landsskatteretten  

  

 skal udtale:
Skattepligt i henholdt til selskabsskattelovens § 1, stk. 1, nr.  

 3 omfatter andelsforeninger, hvis formål er at fremme mindst 10 medlemmers  

 fælles erhvervsmæssige interesser gennem deres deltagelse i foreningens  

 virksomhed som aftagere, leverandører eller på anden lignende måde, hvis  

 omsætning med ikke-medlemmer ikke væsentligt eller længerevarende overskrider  

 25 pct. af den samlede omsætning, og som, bortset fra normal forrentning af  

 en  

 indbetalt medlemskapital, anvender den stedfundne omsætning med medlemmerne  

 som  

 grundlag for udlodning til disse.
Det bemærkes, at kravet om, at foreninger  

 skal have mindst 10 medlemmer, blev indsat ved lov nr. 374 af 18. maj 1994.  

 Formålet  

 hermed var ifølge forarbejderne til loven, at modvirke eventuelle  

 misbrugsmuligheder af den lempelige kooperationsbeskatning.
Landsskatteretten finder efter det oplyste ikke, at  

 andelsselskabet A har dokumenteret eller på anden måde tilstrækkeligt  

 sandsynliggjort, at A for det pågældende indkomstår opfyldte betingelserne  

 for  

 at være omfattet af skattepligten efter selskabsskattelovens § 1, stk. 1, nr.  

 3, om andelsforeninger.
Herved bemærkes, at skattepligt efter bestemmelsen  

 for  

 det pågældende indkomstår efter rettens opfattelse må forudsætte, at  

 betingelserne ud fra en konkret vurdering kan anses for opfyldt for hele  

 indkomståret, det vil sige også ved indkomstårets begyndelse.
Retten har lagt  

 vægt på, at andelsselskabet A ikke havde 10 medlemmer gennem hele  

 indkomståret,  

 at omsætning i form af finders-fee, kontorartikler mv. i det konkrete  

 tilfælde  

 ikke kan anses for deltagelse i selskabets virksomhed som aftagere,  

 leverandører eller på anden lignende måde, samt at den stedfundne omsætning  

 med  

 medlemmerne herefter ikke dannede grundlag for udlodningen til disse.  

 Selskabets indkomstopgørelse er herefter med rette foretaget efter de  

 almindelige regler i selskabsskattelovens § 8, stk. 1.
