Skriftlig fremsættelse (21. marts 2007) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om røgfri  

 miljøer.
(Lovforslag nr.
L 191).
 Lovforslaget er en udmøntning af den politiske aftale af 21.  

 november 2006 om den fremtidige indsats for røgfri miljøer indgået mellem  

 regeringen (Venstre og Det Konservative Folkeparti), Socialdemokraterne,  

 Dansk  

 Folkeparti, SF og Enhedslisten.
 Formålet med lovforslaget er at udbrede røgfri miljøer med  

 henblik på at forebygge sundhedsskadelige effekter af passiv rygning samt at  

 forebygge, at nogen ufrivilligt kan udsættes for passiv rygning.
Loven finder anvendelse på alle offentlige og private  

 arbejdspladser, på institutioner og skoler for børn og unge, på øvrige  

 uddannelsesinstitutioner, i indendørs lokaliteter, hvortil offentligheden har  

 adgang (det offentlige rum), i kollektive transportmidler og taxaer og på  

 serveringssteder.
Hovedreglen er, at rygning ikke vil være tilladt indendørs  

 disse steder.
Den enkelte arbejdsplads, kommunalbestyrelse m.v. forudsættes  

 at  

 tage stilling til den lokale udmøntning af loven, herunder indførelse af mere  

 restriktive regler eller anvendelse af lovens undtagelsesmuligheder.
Lovforslaget indeholder en længere række undtagelser.  

 Generelt er der adgang til at indrette rygekabiner og rygerum på  

 arbejdspladser, uddannelsesinstitutioner, i det offentlige rum, på  

 serveringssteder  

 m.v.
Hertil kommer undtagelser for bl.a.: Arbejdslokaler, der alene tjener  

 som  

 arbejdsplads for én person; små værtshuse med alkoholbevilling og et  

 serveringsareal under 40 m2  

 m.v.; væresteder for socialt udsatte; bolig eller værelser for beboere på  

 plejehjem og lignende.
Det kan i denne forbindelse oplyses, at  

 beskæftigelsesministeren vil gøre det muligt for arbejdsledige at afslå  

 formidlet arbejde på små værtshuse og på særlige væresteder for socialt  

 udsatte.
Dette vil ske i form af en ændring af de administrativt fastsatte  

 regler om gyldige grunde.
 Idet jeg i øvrigt henviser til lovforslaget og bemærkningerne  

 hertil, skal jeg på regeringens vegne anbefale lovforslaget til Folketingets  

 velvillige behandling.
