Fremsat den 18. marts 2005 af  

 Christian H.
Hansen (DF), Kim Christiansen (DF),  

 Kristian Thulesen Dahl (DF), Martin Henriksen (DF),  

 Pia Kjærsgaard (DF), Morten Messerschmidt (DF),  

 Karin Nødgaard (DF), Poul Nødgaard (DF),  

 Tina Petersen (DF), Hans Kristian Skibby (DF),  

 Birthe Skaarup (DF) og Peter Skaarup (DF) Forslag til folketingsbeslutning om  

 forbud mod seksuelt misbrug af dyr Folketinget pålægger regeringen at fremsætte lovforslag,  

 der indfører forbud mod seksuelt misbrug af dyr (dyresex,  

 sodomi, zoofili) og dyrepornografi.
Overtrædelse skal straffes på linje  

 med andre overtrædelser af dyreværnsloven.
Bemærkninger til forslaget Formålet med forslaget Formålet med forslaget er, at det ved lov forbydes at have  

 kønslig omgang med dyr, ligesom enhver anden form for seksuelt misbrug eller  

 seksuel udnyttelse af dyr samt fremstilling og udbredelse af dyrepornografi  

 forbydes.
I bemærkningerne nedenfor er indeholdt konkrete forslag til  

 lovgivningens  

 indhold og strafsanktionerne.
Baggrund Danmark har en dyreværnslov, der stiller krav om, at dyr skal  

 behandles omsorgsfuldt og ikke må udsættes for smerte, men  i  

 modsætning til  

 mange andre lande  har vi ikke forbud mod kønslig omgang mellem  

 mennesker og  

 dyr.
Hverken dyreværnsloven, jf. lov nr. 386 af 6. juni 1991 med senere  

 ændringer, eller straffeloven, jf. lovbekendtgørelse nr. 960 af 21. september  

 2004, forhindrer det.
Vi har heller ikke, som mange lande, forbud mod  

 dyrepornografi.
Desværre foreligger der mange beviser på, at dyresex og  

 dyreporno er ret udbredt i dagens Danmark.
Der er endda meget, der indikerer,  

 at der her i landet er frit slag for overgreb mod dyr, og at der ligefrem er  

 optimale vilkår for at dyrke sex med dyr og tjene penge på at udbrede  

 billeder  

 og film om seksuelt misbrug og udnyttelse af værgeløse dyr.
Denne uhyggelige kendsgerning synes desværre ikke at have  

 interesseret myndighederne eller medierne indtil nu.
Danmark er derfor blevet  

 førende på dette usympatiske felt.
Der produceres her i landet fotos og film  

 med dyr, der ydmyges og udnyttes seksuelt, og der sker et omfattende salg og  

 eksport til hele verden af danske dyrepornofilm.
Også på internettet udbydes  

 billeder og historier på dansk om sex med dyr.
Det er ikke muligt at fremskaffe præcise oplysninger om  

 udbredelsen af dyresex.
Forfatteren Erik Bork skriver om emnet, jf. »Danmark  

 under dynen: fra bryllup til bunkepul« af Erik Bork, 1. udgave, 1. oplag,  

 København,  

 Peoples Press 2003:
»Der er ingen, der ved, hvor mange »dyresexelskere« der findes i  

 Danmark, men en af de centrale personer i kredsen af dyresexelskere er en  

 yngre  

 mand fra Nordjylland, der har stor erfaring med de fleste danske husdyr og  

 som  

 gerne hjælper til, når dyr og mennesker første gang skal parres.
Den  

 nordjyske  

 mand har tidligere overvejet at starte et blad for danske dyresexelskere, men  

 han forklarer Tidens Mand, at han har været bange for folks reaktioner samt,  

 at  

 internettet i dag løser en stor del af de opgaver, som et dyresexblad ville  

 kunne løse.
Det er også via internettet, at den nordjyske mand kommer i  

 kontakt  

 med andre dyresexelskere, og via arrangerede sammenkomster, deler han ud af  

 sin  

 viden om det specielle emne.
Den viden omfatter blandt andet et stort  

 billedarkiv på hans bærbare computere, hvor alt fra næsehorn til zebraer,  

 hunde  

 og grise parrer sig eller er foreviget af kameraet med et stort erigeret lem.
 »For mig er sex mellem mennesker og dyr naturligt, og jeg  

 fornemmer, at flere og flere er begyndt at indrømme, at de også gør det«,  

 siger  

 den nordjyske mand«.
Vi har i dyreværnsloven straf for behandling af dyr, hvis dyrene  

 lider smerte eller tager fysisk skade.
Men som oftest kan man ikke se på et  

 dyr, at det har været udsat for seksuelle overgreb.
Men i de sidste par år  

 har  

 en lang række modbydelige overgreb og rituelt udseende drab på heste vakt  

 forundring og bestyrtelse, da det har vist sig, at der kan ligge seksuelle  

 motiver  

 bag handlingerne.
Disse begivenheder har aktualiseret forståelsen for, at vi  

 mennesker må påtage os et ansvar for at passe på dyrene og værne dem mod  

 udnyttelse og misbrug, også seksuelt.
En af de måder, vi kan vise denne  

 omsorg  

 på, er ved at indføre straffebestemmelser, der kan have en forebyggende  

 virkning  

 ved at afholde nogle fra at misbruge dyrene seksuelt, og som kan ramme de  

 personer, der alligevel vælger at begå kriminelle overgreb mod dyr.
Historik og strafferegler i forskellige lande Historisk set har sodomi eller zoofili været betegnelsen for  

 unaturlig kønslig omgængelse med dyr.
Det har været den almindelige  

 opfattelse,  

 at sodomi udøves »  fortrinsvis af imbecile Personer, som har vanskeligt ved  

 at  

 skaffe sig normalt Samleje, men let Adgang til Dyrene.
S[odomi] vil sjældent  

 være Udtryk for en særlig pervers Retning af Kønsdriften i den Forstand, at  

 vedk[ommende] foretrækker Omgængelsen med Dyr for det normale Samleje med  

 Mennesker.«  

 (Salmonsens Konversations Leksikon, 2. udgave, 1926, bind 21, side 876.) I Biblens 3. Mosebog står der ligefrem: »Om nogen har omgang med  

 dyr, skal han lide døden, og dyret skal I slå ihjel.
Om en kvinde kommer  

 noget  

 dyr nær for at have kønslig omgang med det, da skal du ihjelslå både kvinden  

 og  

 dyret; de skal lide døden, der hviler blodskyld på dem.« (Det Gamle  

 Testamente,  

 3. Mosesbog, kapitel 20, vers 15-16).
Det er meget varierende, hvordan forskellige landes retssystemer  

 behandler dyresex og dyrepornografi.
Enkelte eksempler kan her nævnes:
I flere amerikanske stater kan sex mellem mennesker og dyr,  

 såkaldt zoofili, straffes med op mod 20 års fængsel.
I England er der  

 ligeledes  

 straf for disse forbrydelser med en strafferamme på 2 års fængsel.
I Polen  

 straffes udbredelse af pornografiske billeder, hvori dyr indgår, med  

 fængselsstraf imellem 6 måneder og 5 år.
I Tjekkiet straffes udbredelse af  

 dyreporno.
I Tyrkiet er fremstilling og udbredelse af dyreporno strafbart med  

 fængsel fra 1 til 4 år.
I Canada gælder forbud mod såvel dyresex som  

 dyreporno.
I Danmark, Norge, Sverige og Finland gælder i dag ingen  

 lovgivning på dette område.
I Norge var der indtil 1972 forbud mod dyresex.
I  

 Sverige afskaffedes forbudet i 1944. I dansk straffelovgivning gjaldt  

 Christian  

 den Femtes Danske Lov fra 1683 indtil 1866, hvor »Omgængelse, som er imod  

 Naturen,  

 straffis med Baal og Brand.« (jf.
Danske Lov 6. bog, kapitel 13, artikel 15,  

 citeret  

 efter Kong Christian den Femtes Danske Lov af 15. April 1683, udgivet paa  

 Grundlag  

 af V.A.
Sechers Tekstudgave, Gad, 1949), dvs. med dødsstraf.
Omgængelse mod  

 naturen omfattede såvel kønslig omgang mellem personer af samme køn som med  

 dyr.
Ved straffeloven af 10. februar 1866 ændredes straffen til  

 »forbedringshus«.  

 Ved lovrevisionen i 1930, jf. lov nr. 126 af 15. april 1930, fjernedes  

 bestemmelsen  

 helt.
På Færøerne gælder ifølge den færøske straffelovs § 235, stk. 2, jf.  

 lovbekendtgørelse  

 nr. 215 af 24. juni 1939: straffeloven, som senest ændret ved anordning nr.  

 134  

 af 2. marts 2004,  

 et forbud med  

 besiddelse af film, fotografier og lign., hvori børn har kønslig omgang med  

 dyr.
I Sverige forberedes for tiden et privat lovforslag (Motion til  

 Riksdagen 2004/05: MJ351) om tilføjelse til dyrebeskyttelsesloven.
Forslaget  

 pålægger regeringen at fremsætte forslag om forbud mod dyresex.
Begrundelse for indførelse af forbud og straf Forslagsstillerne finder det ganske uacceptabelt, at dyr  

 udnyttes og lider og i nogle tilfælde dør som følge af menneskers seksuelle  

 udnyttelse.
Det er rystende, at der i et udviklet samfund som det danske  

 findes  

 mennesker, der opdrager deres dyr til at fungere som seksuelle objekter, der  

 skal tilfredsstille deres ejers specielle seksuelle præferencer.
Det er  

 ydmygende for dyrene, og det er moralsk forkasteligt, at der er mennesker,  

 der  

 bruger dyr til at få afløb for deres personlige seksuelle frustrationer.
Om muligt endnu mere utiltalende er det, at der er borgere her i  

 landet, der skaffer sig økonomisk profit på filmoptagelser af dyrenes  

 lidelser  

 under det seksuelle samkvem med mennesker.
Det er stødende, at internettet er  

 oversvømmet af danske hjemmesider med billeder og film af dyr, der lider  

 under  

 seksuelle overgreb.
Det er decideret skadeligt for Danmarks renommé, og det  

 har  

 intet med seksuelt frisind at gøre at tillade den slags.
En lovgivning som den, der foreslås her, kan ikke i sig selv  

 standse lidelserne, men ved at lovgive skaffer vi hjemmel til, at  

 myndighederne  

 kan gribe ind med det nødvendige politimæssige opklaringsarbejde og  

 efterfølgende straffesager ved domstolene.
Det vil være et vigtigt signal om,  

 at samfundet ikke er ligeglad.
Det bør være almen viden her i landet, at det  

 vil få alvorlige straffemæssige konsekvenser, hvis man dyrker kønslig omgang  

 med dyr eller fremstiller, sælger eller distribuerer fotos og film med  

 seksuelt  

 samkvem mellem mennesker og dyr.
Flere sagkyndige og interesserede organisationer har udtalt sig  

 til støtte for en lovgivning på dette område.
En del udtalelser er gengivet  

 på  

 en hjemmeside på internettet (www.may-britt.dk) etableret af May-Britt  

 Grundahl-Hansen − en ung kvinde, der har taget initiativet til en  

 omfattende indsamling af underskrifter med krav om forbud mod dyresex.
Det  

 forventes, at May-Britt Grundahl-Hansen i foråret 2005 kan overgive  

 justitsministeren  

 mere end 43.000 underskrifter til støtte for et forbud.
Fra hendes hjemmeside  

 er hentet følgende citater:
Den danske Dyrlægeforening v/ Børge Jørgensen »Den Danske Dyrlægeforenings umiddelbare opfattelse er, at det  

 er et etisk og moralsk spørgsmål, som foreningen inden for  

 formålsparagrafferne  

 ikke skal forholde sig til.
Det må nødvendigvis være det enkelte medlem, der  

 tager stilling, idet dyret er beskyttet af dyreværnslovens bestemmelser.
Den  

 Danske Dyrlægeforening har dog fastlagt følgende holdning til sodomi:  

 Foreningen finder, at menneskers kønslige omgang med dyr (sodomi) ikke alene  

 er  

 uetisk, men også er i strid med dyreværnslovens bestemmelser.
Dyreværnsloven  

 fastslår, at dyr skal behandles forsvarligt og beskyttes bedst muligt mod  

 smerte, lidelse, angst, varigt men og væsentligt ulempe.
Dyreværnsloven  

 fastslår  

 endvidere, at enhver, der holder dyr, skal sørge for at de behandles  

 omsorgsfuldt, herunder at de huses, fodres, vandes og passes under  

 hensyntagen  

 til deres fysiologiske, adfærdsmæssige og sundhedsmæssige behov i  

 overensstemmelse med anerkendte praktiske og videnskabelige erfaringer«.
Dyrenes Venner v/ Bibi Mollerup »  DYRENES VENNER støtter sagen helhjertet.
At bruge dyr for at  

 opnå seksuel tilfredsstillelse er uanstændigt og bør naturligvis være  

 forbudt.  

 Dyr er ikke rekvisitter, der kan bruges efter forgodtbefindende til dækning  

 af  

 egne behov.« Alle Dyrs Ret v/ kredsrepræsentant Jeanette W.  

 Geerthsen og v/ Aksel Erik Sørensen (formand) »Jeg har med min underskrift vist min modstand mod denne form  

 for overgreb af dyr.
I Alle Dyrs Ret er vores klare holdning om sodomi, at  

 det  

 absolut strider mod intensionerne i dyreværnslovens paragraffer.
Hvis man  

 læser  

 dyreværnslovens § om at drage omsorg er vores mening at dyreværnsloven  

 allerede  

 er overtrådt her ved sex med dyr.
Jeg tager hatten af for dig med dit projekt  

 og jeg vil til enhvertid bakke op om denne sag«.
Dyrefondet v/ direktør Jan Nielsen »Dyresex ER en grov overtrædelse af dyreværnsloven efter vor  

 opfattelse.
Vi har taget flere initiativer for at få dette fremhævet.
Vi skal  

 således have flere møder med forskellige politikere nu her, når folketinget  

 træder sammen igen.
Som du også har set, har vi allerede skrevet om det i  

 vort  

 blad i april måned - og lagt denne artikel ud på vor hjemmeside  

 www.dyrefondet.dk.
Vi har nu læst din hjemmeside, og er helt enige i dine  

 synspunkter og kommentarer.
Vi er kede af, at du anfører at  

 dyreværnsorganisationerne ikke har bakket dine synspukter op.
Det gør VI i  

 høj  

 grad - og som anført allerede gjort allerede i april måned, da sagerne  

 dukkede  

 op.
Vi synes, at Justitsministeriets svar til dig ikke er nok.
Det er dog  

 rigtigt, at dyreværnsloven idag bl.a. omtaler at: »Dyr skal behandles  

 forsvarligt og beskyttes bedst muligt mod smerte, lidelse, angst, varigt men  

 og  

 væsentlig ulempe.« og »... passes under hensyntagen til deres fysiologiske,  

 adfærdsmæssige og sundhedsmæssige behov ...«.
Dyrefondet mener således, at  

 domstolene med denne ordlyd i hånden BØR dømme dyresex som en grov  

 overtrædelse  

 af dyreværnsloven.
Specielt »fysiologiske og adfærdsmæssige« må betyde, at  

 det  

 bliver overtrådt ved den urimelige overtrædelse, det er, at øve  

 "unaturlig  

 fysiologisk tvang og sex" med et dyr.
Det er efter vor mening også en  

 overtrædelse, at man ikke »behandler og beskytter dyret bedst muligt mod  

 angst,  

 evt. varigt men« men i hvert tilfælde påfører det »væsentlig ulempe«.
Som  

 følge  

 heraf mener vi, at Justitsministeriet kan udsende et cirkulære, der  

 præciserer  

 - bl.a. overfor politiet og domstolene - at dyresex allerede i dag ER en  

 overtrædelse at dyreværnsloven.
Såfremt dette ikke bliver tilfældet, vil  

 Dyrefondet arbejde hårdt for, at dyreværnsloven BLIVER ændret, således at  

 dyresex bliver omfattet af loven.« Gældende lovgivning og den foreslåede  

 lovændring Den gældende dyreværnslov, lov nr. 386 af 6. juni 1991 som  

 ændret senest ved L 384 af 28. maj 2003, bestemmer, jf.
Karnov Online:
 § 1.
 Dyr skal  

 behandles forsvarligt og beskyttes bedst muligt mod smerte, lidelse, angst,  

 varigt men og væsentlig ulempe.
 § 2.
 Enhver,  

 der holder dyr, skal sørge for, at de behandles omsorgsfuldt, herunder  

 at de huses, fodres, vandes og passes under hensyntagen til deres  

 fysiologiske, adfærdsmæssige og sundhedsmæssige behov i overensstemmelse med  

 anerkendte praktiske og videnskabelige erfaringer.
Nogle har peget på, at der allerede i dag burde foregå  

 retsforfølgning og afsiges straffedomme i sager om seksuelle overgreb mod dyr  

 på baggrund af den hjemmel, der findes i §§ 1- og 2 i dyreværnsloven.  

 Anklagemyndighedens behandling af sager om dyremishandling og domstolspraksis  

 giver imidlertid ikke indtryk af, at disse bestemmelser kan bruges i  

 nævneværdigt  

 omfang.
Hvis man ikke ændrer loven, vil det derfor kun være i ganske få og  

 usædvanlige tilfælde, at der kan straffes i sager om dyresex, nemlig hvis der  

 kan føres bevis for dyrets lidelse, angst, varige men eller væsentlige  

 ulempe.
En kommende lovgivning bør derfor fastslå, at al kønslig omgang  

 med dyr er ulovlig.
Forbuddet skal ikke kun omfatte samleje, men enhver form  

 for kønsligt samkvem mellem mennesker og dyr, og herunder enhver form for  

 seksuelt misbrug eller seksuel udnyttelse af dyr.
Det samme bør gælde for  

 fremstilling, forevisning og enhver form for salg og udbredelse af billeder  

 og  

 film med mennesker i kønslig omgang med dyr.
 I forbindelse med forberedelse af lovgivningen bør det inddrages  

 i overvejelserne, hvordan det bedst sikres, at der påhviler dyrlæger en pligt  

 til at underrette politiet eller andre myndigheder om seksuelt misbrug af  

 dyr.  

 Ligeledes bør det indgå i overvejelserne, om den blotte besiddelse af  

 billeder  

 og film med mennesker i kønslig omgang med dyr skal være strafbar.
Det skal i loven fastslås, at strafsanktionen er bøde eller  

 fængsel.
Strafudmålingen vil selvsagt afhænge af forbrydelsens grovhed.  

 Behandlingsdomme vil kunne forekomme, når domstolene anser det for mest  

 hensigtsmæssigt.
Strafferammen bør være den samme som i dyreværnslovens § 28,  

 dvs. bøde eller fængsel indtil 1 år, i gentagelsestilfælde op til 2 år.
Det  

 vil  

 formentlig være mest hensigtsmæssigt at indarbejde den kommende lovgivning  

 som  

 en ændring i dyreværnsloven.
Skriftlig fremsættelse Christian H.
Hansen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod seksuelt misbrug af dyr.
(Beslutningsforslag nr.
B 31).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
