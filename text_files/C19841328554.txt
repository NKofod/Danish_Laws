 Landbrugsministeriet bemyndiger herved Statens Herkomstkontrol med Skovfrø  

 og -planter til uanset bestemmelserne i §§ 3, 5, 6, 12, stk. 2, og 15, stk.  

 2, nr. 10 i landbrugsministeriets bekendtgørelse nr. 150 af 31. marts 1981 om  

 handel med forstligt formeringsmateriale at tillade omsætning af danskavlet  

 generativt formeringsmateriale af de i bekendtgørelsens bilag 1 nævnte  

 træarter til landskabsformål på følgende betingelser:
 1. Frøet skal hidrøre fra bevoksninger, der alene er  

 kåret til landskabsformål.
 2. Forud for høst og indsamling af frøet skal avleren  

 eller den registrerede frøhandler, til hvem avleren har overdraget  

 indsamlingsretten, indsende en anmeldelse til Herkomstkontrollen med  

 oplysning om træart, høstår, avlssted, bevoksningens kåringsnummer og  

 forventet høstmængde.
 3. Efter oprensning af det høstede og indsamlede  

 materiale skal der ske anmeldelse af den faktiske høstmængde og  

 færdigvaremængden.
 4. Den videre omsætning må alene ske gennem  

 frøhandlere/planteskoler, som er registreret ved Herkomstkontrollen.
 5. De enkelte partier af frø/planter skal i alle  

 omsætningsled holdes vel adskilt fra andre partier og skal altid være  

 afmærkede med skilte/mærkater, der anfører art, oprindelsessted, høstår og  

 kåringsnummer.
 6. Frøhandlere og planteskoler skal altid ved  

 fakturaer kunne dokumentere, hvilke af de partier, de ligger inde med, der er  

 bestemt til landskabsformål.
 7. Formeringsmateriale til landskabsformål må ikke  

 sælges til skovbrugsformål.
 Såfremt omsætningen af formeringsmateriale kåret alene til landskabsformål  

 sker efter ovenstående retningslinier, kræves der ikke certifikater fra  

 herkomstkontrollen, og omsætningen kan ske uden frøafgift.
 P.M.V.
 E.B.
