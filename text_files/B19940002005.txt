 I henhold til § 13, stk. 3, § 25, § 29 C, § 30, stk. 6, og § 40 i lov om  

 indkomstbeskatning af aktieselskaber m.v. (Selskabsskatteloven), jf.  

 lovbekendtgørelse nr. 752 af 15. september 1993 som ændret ved lov nr. 1118  

 af 22. december 1993, bestemmes følgende:
Opkrævningsmyndighed § 1.  Indkomstskat, restskat, acontoskat og tillæg for  

 selskaber og foreninger m.v. skal indbetales til Told- og Skattestyrelsen,  

 der forestår opkrævning, skatteberegning og eventuel tilbagebetaling.
 Stk. 2.  Skattebeløb og tillæg efter stk. 1, som ikke  

 indbetales rettidigt, inddrives tillige med tillæg, renter og gebyrer ved  

 Told- og Skattestyrelsens foranstaltning efter reglerne i lov om  

 fremgangsmåden ved inddrivelse af skatter og afgifter m.v.
 Stk. 3.  Told- og Skattestyrelsen udbetaler de beløb,  

 der efter lovens § 23 tilfalder kommunerne.
Beregning af ordinær acontoskat § 2.  For selskaber og foreninger m.v., der er  

 omfattet af acontoskatteordningen, jf. selskabsskattelovens § 29 A, beregner  

 Told- og Skattestyrelsen ordinær acontoskat, jf. dog stk. 2 og 3.
 Stk. 2.  Told- og Skattestyrelsen kan dog undlade at  

 beregne ordinær acontoskat for selskaber og foreninger m.v., der ikke har  

 pligt til at indgive selvangivelse, jf. selskabsskattelovens § 27, stk. 2 og  

 3. Tilsvarende gælder for ordinær acontoskat for selskaber og foreninger m.v.  

 fra og med det tidspunkt, hvor konkursdekret afsiges.
 Stk. 3.  Told- og Skattestyrelsen kan endvidere undlade  

 at beregne ordinær acontoskat for selskaber og foreninger m.v., der er  

 omfattet af selskabsskattelovens § 29 A, stk. 4, 1. pkt., eller § 30 A, stk.  

 7, 1.pkt.
 Stk. 4.  Ordinær acontoskat for et moderselskab omfattet  

 af selskabsskattelovens § 30 A, stk. 6, opkræves første gang i det tredie  

 indkomstår efter acontoskattepligtens indtræden.
Indbetalingskort § 3.  Told- og Skattestyrelsen udarbejder og udsender  

 indbetalingskort til brug for indbetaling af indkomstskat, restskat,  

 acontoskat og tillæg for selskaber og foreninger m.v.
Stk. 2.  Til selskaber og foreninger m.v., der er  

 omfattet af acontoskatteordningen, jf. § 2, stk. 1, udsendes indbetalingskort  

 vedrørende ordinær og frivillig acontoskat inden den 1. februar i  

 opkrævningsåret for acontoskatten.
Told- og Skattestyrelsen kan dog undlade  

 at udsende indbetalingskort til selskaber og foreninger m.v. som nævnt i § 2,  

 stk. 2. Til selskaber og foreninger m.v. som nævnt i § 2, stk. 3, udsendes  

 indbetalingskort vedrørende frivillig indbetaling af acontoskat inden den 1.  

 november i opkrævningsåret for acontoskatten.
Indtil ophør af sambeskatning  

 er registreret, kan Told- og Skattebestyrelsen dog undlade at udsende  

 indbetalingskort som nævnt i 3. pkt. til selskaber, der er omfattet af  

 selskabsskattelovens § 29 A, stk. 3, 2. pkt.
 Stk. 3.  Indbetalingskort for restskat og tillæg, jf.  

 selskabsskattelovens § 30, stk. 1, udsendes inden den 1. november i  

 skatteåret.
 Stk. 4.  Til selskaber og foreninger m.v., der ikke er  

 omfattet af acontoskatteordningen, jf. selskabsskattelovens § 30 A, stk. 1,  

 udsendes indbetalingskort for indkomstskat og tillæg inden den 1. november i  

 skatteåret.
Registrering § 4.  Told- og Skattestyrelsens registre udgør  

 grundlaget for udskrivning af materiale vedrørende registrering af selskaber  

 og foreninger m.v.
Stk. 2.  Selskaber og foreninger m.v., hvis første  

 indkomstår er påbegyndt før den 29. januar 1992, og som vælger at betale  

 acontoskat, jf. selskabsskattelovens § 30 A, stk. 2, skal rette henvendelse  

 til told- og skatteregionen inden begyndelsen af det kalenderår, hvor  

 acontoskatteordningen skal finde anvendelse.
Sambeskattede selskaber m.v.  

 skal foretage en samlet tilmelding til acontoskatteordningen.
Nedsættelse af ordinær acontoskat § 5.  Begæring om nedsættelse af ordinær acontoskat  

 efter selskabsskattelovens § 29 C skal fremsættes over for told- og  

 skatteregionen inden 3 uger efter modtagelse af indbetalingskortene, jf. § 3,  

 stk. 2, 1. pkt.
Begæring om særskilt nedsættelse af 2. rate af ordinær  

 acontoskat kan ske efter forfaldstidspunktet for 1. rate, dog inden den 15.  

 oktober i opkrævningsåret for acontoskatten.
Ordinære acontoskatterater kan  

 kun under særlige omstændigheder begæres nedsat efter raternes  

 forfaldstidspunkt.
Skattefrihed for udbytter hidrørende fra datterselskaber, der er  

 hjemmehørende i udlandet § 6.  Det påhviler det udbyttemodtagende selskab  

 (moderselskabet) at godtgøre, at den til grund for udbyttet liggende  

 udenlandske selskabsindkomst beskattes efter regler, der ikke i væsentlig  

 grad afviger fra reglerne her i landet.
 § 7.  Ved afgørelsen af, om den til grund for det  

 modtagne udbytte liggende selskabsindkomst beskattes efter regler, der ikke i  

 væsentlig grad afviger fra reglerne her i landet, foretages en samlet  

 vurdering af det pågældende udenlandske selskabsskattesystem.
 Stk. 2.  Der er tale om en væsentlig afvigelse fra  

 reglerne her i landet, såfremt:
 § 8.  Moderselskabet skal i selvangivelsen eller i  

 særskilt bilag hertil meddele oplysning om navn og hjemsted for det eller de  

 udenlandske datter- eller datter-datterselskaber, hvorfra udbyttet hidrører.
 § 9.  Moderselskabet skal i selvangivelsen eller i  

 særskilt bilag hertil specificere, hvorledes modtagne udbytter fordeler sig  

 på de enkelte udbyttegivende selskaber.
 § 10.  Moderselskabet har pligt til på de kommunale  

 skattemyndigheders forlangende at indsende de udenlandske datter- og  

 datter-datterselskabers regnskaber m.v.
 § 11.  Moderselskabet skal på de kommunale  

 skattemyndigheders forlangende dokumentere, i hvilket omfang der er betalt  

 indkomstskat til udlandet af den til grund for udbyttet liggende  

 selskabsindkomst.
 Ikrafttrædelse m.v.
 § 12.  Bekendtgørelsen træder i kraft den 22. januar  

 1994.
 Stk. 2.  For indkomståret 1994 udsendes indbetalingskort  

 vedrørende ordinær og frivillig acontoskat inden den 1. marts 1994.
 Stk. 3.  Bekendtgørelse nr. 903 af 12. november 1992  

 ophæves.
