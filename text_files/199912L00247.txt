Fremsat den 30. marts 2000 af  

 justitsministeren (Frank Jensen) Forslag til Lov om ændring af lov om  

 spillekasinoer § 1 I lov om spillekasinoer, jf. lovbekendtgørelse nr. 861 af 10.  

 oktober 1994, foretages følgende ændringer:
 1. I § 9 a, stk. 1, 2. pkt., ændres »2  

 måneder« til: »5 år«.
 2. § 9 c, stk. 2, affattes således:
»Politiet underretter spillekasinoet om straffesagens endelige udfald.  

 Såfremt anmeldelsen ikke fører til nogen sigtelse, eller en  

 sigtelse frafaldes, skal spillekasinoet straks slette den  

 pågældende registrering.
Det samme gælder, hvis den  

 registrerede frifindes for det anmeldte forhold.« 3. § 9 c, stk. 3, affattes således:
»Oplysninger registreret i henhold til stk. 1, som ikke skal slettes  

 tidligere efter stk. 2, skal slettes senest 5 år efter  

 straffesagens afslutning.« 4. I § 9 c, stk. 4, indsættes efter 1.  

 pkt.:
»Oplysningerne kan dog videregives til andre spillekasinoer, hvis den  

 registrerede er fundet skyldig i det anmeldte forhold.
Det spillekasino, der  

 modtager oplysningerne, kan registrere disse og anvende dem som grundlag for  

 afvisning efter stk. 1, 2. pkt.
Reglen i stk. 3 finder tilsvarende  

 anvendelse for de danske spillekasinoer, som oplysningerne videregives  

 til.« 5. I § 9 c indsættes efter stk. 4 som  

 nyt stykke:
»Stk. 5. Et spillekasino kan foretage registrering af  

 oplysninger om personer, der i udlandet er fundet skyldig i at have  

 begået eller medvirket til falskspil eller andre strafbare handlinger  

 på et spillekasino i forbindelse med spillenes afvikling.  

 Spillekasinoet kan anvende oplysningerne som grundlag for afvisning efter  

 stk. 1, 2. pkt.
Reglen i stk. 3 finder tilsvarende anvendelse for  

 behandlingen af disse oplysninger.« 6. § 9 d ophæves.
 7. I § 22, stk. 1, 1. pkt., ændres »En  

 tilladelse kan tilbagekaldes af justitsministeren,« til: »Der kan ske  

 tilbagekaldelse eller frakendelse af tilladelser,«.
 8. § 22, stk. 1, nr. 2, ophæves.
 Nr. 3 og 4 bliver herefter nr. 2 og 3.
 9. § 22, stk. 2, affattes således:
»Afgørelse i sager omfattet af stk. 1, nr. 1, træffes af  

 domstolene.
I øvrigt tilkommer kompetencen justitsministeren.  

 Justitsministerens afgørelse skal indeholde oplysning om adgangen til  

 at begære domstolsprøvelse og om fristen herfor.« 10. § 23, stk. 1, affattes således:
»Justitsministerens afgørelse efter § 22, stk. 2, 2.  

 pkt., kan af tilladelsens indehaver forlanges indbragt for domstolene.  

 Anmodningen herom skal fremsættes overfor Justitsministeriet inden 4  

 uger efter, at afgørelsen er meddelt den pågældende.
Sagen  

 indbringes herefter af Justitsministeriet for retten i den borgerlige  

 retsplejes former.« 11. § 24, stk. 3, affattes således:
»Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. juli 2000.
Bemærkninger til lovforslaget Almindelige bemærkninger 1. Baggrund og formål Lov nr. 397 af 13. juni 1990 om spillekasinoer og lov nr.  

 421 af 13. juni 1990 om afgift af spillekasinoer trådte i kraft den 31.  

 december 1990. Ved loven blev der indført mulighed for at oprette og  

 drive kasinovirksomhed i Danmark efter tilladelse fra Justitsministeriet.
Ved lov nr. 1096 af 22. december 1993 blev der foretaget  

 en række ændringer af lov om spillekasinoer og af lov om afgift  

 af spillekasinoer.
Folketingets forhandlinger er gengivet i Folketingstidende  

 1993-1994: sp. 545, 1958 ff., 4163 ff., 4356 f; tillæg A 454;  

 tillæg B 429. Ændringerne trådte i kraft henholdsvis den 1.  

 januar 1994 og den 1. juli 1994.
 Formålet med ændringerne var navnlig at  

 foretage en forbedring af kontrollen med spillekasinoer, at sikre en bedre og  

 mere konkurrencedygtig virksomhed og at tilpasse afgiften af spillekasinoer  

 til kasinoernes økonomiske forhold.
Som led heri blev der i tilpasset form overført en  

 række regler fra Rådets direktiv af 10. juni 1991 om forebyggende  

 foranstaltninger mod anvendelse af det finansielle system til hvidvaskning af  

 penge (91/308/EØF) til kasinovirksomhed.
Der blev således  

 indført regler om gæsteregistrering (§ 9 a) og om  

 underretning af politiet ved mistanke om hvidvaskning af penge eller  

 uregelmæssigheder i forbindelse med spillenes afvikling (§§ 20 a,  

 stk. 5, og 20 b).
Blandt andet på baggrund af kasinoernes generelt  

 dårlige økonomiske situation og øgede udgifter til  

 kontrol blev afgiften samtidig ændret fra at være proportional  

 til at være progressiv.
Dette medførte navnlig en  

 afgiftslettelse for de mindre kasinoer.
 I § 3, stk. 2, i lov nr. 1096 af 22. december  

 1993 om ændring af lov om spillekasinoer og lov om afgift af  

 spillekasinoer blev det fastsat, at lov om spillekasinoer skulle tages op til  

 revision senest i folketingsåret 1997-98.
På den baggrund fremsatte justitsministeren den 4.  

 februar 1998 lovforslag L 178 om ændring af lov om spillekasinoer.  

 Lovforslaget indeholdt forslag om at forlænge opbevaringsfristen for  

 oplysninger om ankommende kasinogæsters identitet m.v. til 5 år  

 samt mulighed for spillekasinoerne til at videregive oplysninger om personer,  

 der til politiet var anmeldt for på et spillekasino at have  

 begået eller medvirket til falskspil eller andre strafbare handlinger i  

 forbindelse med spillenes afvikling.
På grund af udskrivelsen af  

 folketingsvalg nåede forslaget imidlertid ikke at blive 1.  

 behandlet.
 For at opfylde forpligtelsen i henhold til  

 revisionsbestemmelsen fremsatte justitsministeren efter valget på ny  

 lovforslaget som L 34. Forslaget blev førstebehandlet den 2. april  

 1998, men bortfaldt i overensstemmelse med grundlovens § 41,  

 stk. 4, ved folketingsårets udgang.
Ved beretning af 24. februar 2000 om visse ændringer  

 i kasinolovgivningen (Alm. del - bilag 606) opfordrede et flertal i  

 Folketingets Retsudvalg justitsministeren til inden 1. april 2000 at  

 ændre kasinobekendtgørelsen, jf.
Justitsministeriets  

 bekendtgørelse nr. 496 af 13. juni 1994 om spillekasinoer,  

 således at kravet om minimumséntre ophæves, at  

 mindsteindsatsen på de gevinstgivende spilleautomater sænkes fra  

 5 kr. til 1 kr., og at det gøres muligt at udbetale jackpot-gevinster  

 i check.
Endvidere blev justitsministeren opfordret til inden udgangen af  

 marts måned 2000 at fremsætte et forslag til ændring af lov  

 om spillekasinoer, der giver kasinoerne mulighed for at opbevare oplysninger  

 om kasinogæsterne i længere tid end 2 måneder samt mulighed  

 for at kunne videregive oplysninger til andre kasinoer.
Formålet med lovforslaget er at følge  

 opfordringen fra Folketingets Retsudvalg.
Justitsministeriet agter samtidig  

 at ændre spillekasinobekendtgørelsen i overensstemmelse med  

 opfordringen fra udvalget.
 Justitsministeriet er opmærksom på, at sigtet  

 med Retsudvalgets opfordring til at tillade videregivelse af oplysninger til  

 andre spillekasinoer formentlig - i overensstemmelse med Justitsministeriets  

 tidligere lovforslag L l78 af 4. februar 1998 og L 34 af 26. marts 1998 - har  

 været, at de danske spillekasinoer indbyrdes skulle kunne udveksle  

 oplysninger om personer, der til politiet er anmeldt for at have  

 forøvet strafbart forhold på et dansk spillekasino.
 Den af Justitsministeriet nu foreslåede affattelse  

 af spillekasinolovens § 9 c afviger imidlertid herfra, idet det  

 foreslås, at alene oplysninger om personer, der er fundet skyldige i  

 strafbare forhold forøvet på et spillekasino i forbindelse med  

 spillenes afvikling, vil kunne udveksles mellem spillekasinoerne.
 Baggrunden herfor er, at det efter Justitsministeriets  

 opfattelse vil være i strid med EU-retten, hvis man indfører en  

 adgang til udveksling af oplysninger mellem danske spillekasinoer uden  

 samtidig at give adgang til videregivelse til spillekasinoer i andre  

 EU-lande.
Oplysninger videregivet til spillekasinoer i andre  

 EU-lande vil skulle behandles i overensstemmelse med databeskyttelsesreglerne  

 i vedkommende EU-land, og disse regler må antages at sikre et  

 højt beskyttelsesniveau i overensstemmelse med EF-direktivet af 24.  

 oktober 1995 om behandling af personoplysninger.
Spillekasinolovens  

 særlige regler om behandling af oplysninger gælder imidlertid  

 ikke i disse lande.
Det vil heller ikke kunne påregnes, at der i andre  

 EU-lande gælder regler, der er identiske med spillekasinolovens  

 særlige regler, herunder reglen om, at et spillekasino under  

 strafansvar er forpligtet til at slette en registrering af en anmeldelse af  

 et strafbart forhold, hvis den anmeldte person ikke findes skyldig i  

 forholdet.
Det ville på den baggrund kunne give anledning til  

 retssikkerhedsmæssige betænkeligheder, hvis adgangen til at  

 videregive oplysninger til andre spillekasinoer blev udformet således,  

 at der kunne videregives oplysninger om anmeldelser om falskspil m.v.,  

 idet der under en sådan ordning ikke ville være  

 tilstrækkelig sikkerhed for, at registreringen blev slettet, hvis en  

 anmeldt person senere blev frifundet eller sagen mod ham opgivet.
De  

 udenlandske spillekasinoer ville derfor eventuelt fortsat kunne opbevare  

 oplysninger om anmeldelser og anvende dem til at afvise gæster fra et  

 spillekasino, efter at straffesagen af anklagemyndigheden var blevet opgivet  

 eller var endt med en frifindelse.
2. Lovforslagets indhold 2.1. Behovet for ændringer På baggrund af den revisionsbestemmelse, der blev  

 indsat ved den seneste ændring af loven, hørte  

 Justitsministeriet i 1997 en række myndigheder og organisationer om,  

 hvorvidt der fandtes at være behov for at foretage ændringer i  

 kasinoloven.
Der blev ikke i høringssvarene peget på et  

 behov for at foretage grundlæggende ændringer i lovens regler.  

 Dog fandt Dansk Casinoforening, at en lang række af de forhold, der  

 hidtil har været reguleret ved administrative forskrifter, fremover  

 burde være lovbundne regler.
Hovedparten af svarene vedrørte  

 således de regler, der administrativt er fastsat i  

 bekendtgørelse nr. 496 af 13. juni 1994 om spillekasinoer.
Det er Justitsministeriets opfattelse, at de seneste  

 ændringer i lov om spillekasinoer har været  

 hensigtsmæssige, og at de nuværende regler i hovedsagen er  

 velfungerende.
I forhold til lovens regler om registrering og kontrol er det  

 Justitsministeriets indtryk, at kontrollanterne og spillekasinoerne foretager  

 indberetning til politiet i det omfang, der er pligt hertil.
Da politiet kun  

 har modtaget få indberetninger i forbindelse med mistanke om  

 hvidvaskning, er der derfor ikke grundlag for at antage, at der i  

 særligt omfang foregår aktiviteter af den karakter, som reglerne  

 har tilsigtet at modvirke.
I 1993, hvor lovændringen blev vedtaget, havde 5 af  

 de 6 kasinoer underskud.
Ifølge kasinoernes regnskaber er der siden da  

 sket en væsentlig forbedring, og i perioden 1996-98 havde alle kasinoer  

 overskud.
Den ændring af afgiften, der blev gennemført må  

 antages at være en medvirkende årsag til denne udvikling.
 Udover de ændringer af reglerne om opbevaring og  

 videregivelse af registrerede oplysninger, som er omfattet af opfordringen i  

 Retsudvalgets beretning af 24. februar 2000, foreslås der derfor alene  

 ændringer af mere teknisk karakter.
2.2. Opbevaring af registrerede oplysninger Efter lovens § 9 a, stk. 1, skal ethvert  

 spillekasino registrere oplysninger om enhver ankommende gæsts navn,  

 adresse, fødselsdato, nationalitet samt angivelse af gæstens  

 ankomsttidspunkt.
Disse oplysninger skal opbevares af spillekasinoet i 2  

 måneder fra tidspunktet for gæstens besøg i  

 spillekasinoet, hvorefter spillekasinoet skal foretage sletning af  

 oplysningerne.
Efter stk. 2 skal spillekasinoet samtidig med  

 registreringen foretage en videoregistrering af den ankommende gæst,  

 der sikrer efterfølgende identifikation af videooptagelsen med den i  

 stk. 1 nævnte registrering.
Videooptagelsen skal opbevares af  

 spillekasinoet i 2 måneder fra tidspunktet for gæstens  

 besøg i spillekasinoet, hvorefter spillekasinoet skal foretage  

 sletning af optagelserne.
Efter stk. 4 må de i stk. 1 og 2  

 nævnte oplysninger og videoregistreringer alene videregives til  

 politiet, der mod behørig legitimation uden retskendelse har adgang  

 til oplysningerne, når det skønnes nødvendigt.
Reglerne om registrering blev indsat ved  

 ændringsloven i 1993 som led i de regler, der skulle  

 imødegå risikoen for hvidvaskning, falskspil og andre former for  

 økonomisk kriminalitet.
Der henvises til de almindelige  

 bemærkninger til lovforslaget, Folketingstidende 1993-1994,  

 tillæg A, sp. 464-468.
I en evalueringsrapport vedrørende hvidvaskning i  

 Danmark afgivet den 10. februar 1997 af »Financial Action Task Force« (FATF)  

 er det påpeget, at den periode på 2 måneder, som  

 registrerede data opbevares i, er for kort og ikke i overensstemmelse med  

 almindelige krav.
I Rådets direktiv af 10. juni 1991 om forebyggende  

 foranstaltninger mod anvendelse af det finansielle system til hvidvaskning af  

 penge (91/308/EØF) er det således i artikel 4 fastsat, at  

 medlemsstaterne skal drage omsorg for, at kredit- og finansieringsinstitutter  

 skal opbevare oplysninger om legitimation i mindst 5 år efter, at  

 kundeforholdet er ophørt.
Direktivet er gennemført ved lov nr.  

 348 af 9. juni 1993, som ændret ved lov nr. 1056 af 23. december 1998,  

 hvor det i § 9, stk. 1 og 2, tilsvarende er bestemt, at  

 identitetsoplysninger skal opbevares i mindst 5 år efter, at  

 kundeforholdet er ophørt.
Den 14. juli 1999 fremsatte Europa-Kommissionen forslag  

 til Europa-Parlamentets og Rådets direktiv om ændring af  

 Rådets direktiv 91/308/EØF af 10. juni 1991 om forebyggende  

 foranstaltninger mod anvendelse af det finansielle system til hvidvaskning af  

 penge.
Forslaget indeholder en forpligtelse for medlemsstaterne til at drage  

 omsorg for, at de forpligtelser, der følger af direktivet,  

 kræves opfyldt af kasinoindehavere og personer eller selskaber, der  

 forestår driften og/eller ledelsen af kasinoer, jf.  

 ændringsdirektivets artikel 2a, nr. 8.
 Vedtages ændringsdirektivet i den nu foreliggende  

 form, vil det betyde, at spillekasinoerne skal kræve legitimation for  

 alle kasinokunder, der køber eller bytter spillejetoner til en  

 værdi af 1.000 Euro eller derover, jf. ændringsdirektivets  

 artikel 3, stk. 3a, jf. stk. 2. Oplysninger om kasinogæstens  

 identitet m.v. skal efter forslaget opbevares i mindst 5 år.
Direktivet er ikke færdigforhandlet.  

 Justitsministeriet finder det derfor ikke hensigtsmæssigt på  

 nuværende tidspunkt at tage skridt til en gennemførelse heraf i  

 dansk ret.
Lovforslaget indeholder derfor ikke en bestemmelse om, at  

 spillekasinoerne skal kræve legitimation for alle kasinokunder, der  

 køber eller bytter spillejetoner til en værdi af 1.000 Euro  

 eller derover.
Lovforslaget indeholder imidlertid   i overensstemmelse  

 med opfordringen i Retsudvalgets beretning af 24. februar 2000 til at  

 forlænge opbevaringsperioden   i § 1, nr. 1, en bestemmelse om, at  

 oplysninger, der registreres efter § 9 a, stk. 1, skal opbevares i  

 5 år.
Dette vil give politiet bedre mulighed for at kontrollere  

 oplysninger fra mistænkte eller sigtede om, at midlerne hidrører  

 fra kasinospil, hvilket kan have betydning i almindelige  

 efterforskningssituationer.
Herudover kan det få betydning for den  

 udvidede adgang til konfiskation, der er indført ved straffelovens  

 § 76 a, idet der efter denne bestemmelses stk. 4 ikke kan ske  

 konfiskation, hvis den pågældende sandsynliggør, at et  

 formuegode er erhvervet på lovlig måde eller for lovligt  

 erhvervede midler.
Der ses derimod ikke at være tilstrækkeligt  

 grundlag for at kræve, at videoregistreringer efter § 9 a,  

 stk. 2, skal opbevares i 5 år.
Dels er det de  

 identifikationsoplysninger, der registreres efter stk. 1, som har  

 størst betydning for politiets efterforskningsmuligheder, dels ville  

 et krav om væsentlig længere opbevaringstid for videobånd  

 påføre kasinoerne uforholdsmæssigt store udgifter til  

 opbevaringsplads m.v.
Det foreslås derfor alene, at opbevaringsperioden  

 for registreringer efter § 9 a, stk. 1, ændres fra 2  

 måneder til 5 år.
2.3. Videregivelse af registrerede oplysninger Efter § 9 c, stk. 1, kan ethvert spillekasino,  

 der konstaterer falskspil eller andre strafbare handlinger i forbindelse med  

 spillenes afvikling, foretage registrering af de personer, der begår  

 sådanne forhold eller medvirker hertil, hvis forholdene samtidig  

 anmeldes til politiet.
Registreringen kan i registreringsperioden danne  

 grundlag for afvisning af den eller de pågældende personer som  

 gæst i spillekasinoet.
Hvis anmeldelsen ikke fører til nogen  

 sigtelse, eller sigtelsen senere frafaldes, skal politiet efter stk. 2  

 underrette spillekasinoet herom, og den pågældende registrering  

 skal straks slettes.
Det samme gælder, hvis den pågældende  

 senere frifindes for det anmeldte forhold.
Efter stk. 3 skal oplysninger  

 registreret i henhold til stk. 1, og som fører til  

 domfældelse i anledning af det anmeldte strafbare forhold, automatisk  

 slettes 5 år efter registreringen.
Registrerede oplysninger må  

 efter stk. 4 ikke videregives i videre omfang end nævnt i § 9  

 a, stk. 4, hvilket medfører, at der alene kan ske videregivelse  

 til politiet.
Reglen om, at der kun kan ske videregivelse til politiet,  

 indebærer, at de enkelte kasinoer ikke kan udveksle oplysninger om  

 personer, som af et spillekasino er taget i at begå falskspil eller  

 andre strafbare handlinger, eller som er dømt herfor.
Den  

 pågældende person vil derfor kun blive registreret i det kasino,  

 hvor forholdet har fundet sted, og de øvrige kasinoer vil ikke have  

 grundlag for at afvise personen som gæst.
Dette er af branchen  

 fremhævet som et problem.
For at mindske risikoen for, at en person, der på et  

 kasino har spillet falsk eller begået andre strafbare handlinger,  

 gentager disse handlinger på andre kasinoer, forekommer det efter  

 Justitsministeriets opfattelse rimeligt, at oplysninger om personer, der  

 på et spillekasino har begået eller medvirket til falskspil eller  

 andre strafbare handlinger i forbindelse med spillenes afvikling kan  

 videregives til andre spillekasinoer.
Der synes i disse tilfælde at  

 være tale om varetagelse af berettigede interesser på et  

 begrænset område, hvor disse interesser klart overstiger hensynet  

 til den registrerede.
 Ved Europa-Parlamentets og Rådets direktiv  

 95/46/EF af 24. oktober 1995 om beskyttelse af fysiske personer i forbindelse  

 med behandling af personoplysninger og om fri udveksling af sådanne  

 oplysninger er der fastsat nærmere regler om behandling af  

 personoplysninger, der helt eller delvis foretages ved hjælp af  

 edb, og om ikke-elektronisk behandling af personoplysninger, der er eller vil  

 blive indeholdt i et register.
Direktivet er vedtaget med det sigte at beskytte fysiske  

 personers grundlæggende rettigheder og frihedsrettigheder, især  

 retten til privatlivets fred, i forbindelse med behandling af  

 personoplysninger.
Sigtet er endvidere at fjerne hindringerne for udveksling  

 af personoplysninger inden for Fællesskabets område, jf.  

 direktivets artikel 1, stk. 1 og 2, samt præamblens betragtning  

 1-11.
 Direktivet indebærer ikke, at medlemsstaterne skal  

 tillade videregivelse af oplysninger om strafbare forhold forøvet  

 på danske spillekasinoer til andre spillekasinoer, herunder  

 spillekasinoer i andre EU-lande.
Det vil imidlertid efter Justitsministeriets opfattelse  

 være i strid med EU-retten, hvis man tillod videregivelse af  

 sådanne oplysninger mellem danske spillekasinoer og afskar  

 videregivelse til spillekasinoer i andre EU-lande.
En bestemmelse om  

 videregivelse af registrerede oplysninger indebærer derfor, at  

 oplysningerne vil kunne videregives til spillekasinoer, der er  

 hjemmehørende i andre EU-lande.
 Det bemærkes i den forbindelse, at oplysningerne  

 herefter vil skulle behandles i overensstemmelse med databeskyttelsesreglerne  

 i vedkommende andet EU-land, og at disse regler må antages at sikre et  

 højt beskyttelsesniveau i overensstemmelse med direktivet om  

 behandling af personoplysninger.
Oplysningerne vil endvidere kunne videregives til  

 spillekasinoer, der er hjemmehørende i lande uden for EU, hvis de  

 strenge betingelser herfor i § 27 i lovforslag nr. 147 af 9. december  

 1999 om behandling af personoplysninger er opfyldt.
Det er bl.a. en  

 forudsætning herfor, at vedkommende tredjeland sikrer et  

 tilstrækkeligt beskyttelsesniveau.
 Efter Justitsministeriets opfattelse må regler om  

 udveksling af oplysninger mellem spillekasinoer udformes under hensyn til, at  

 videregivelse af de pågældende oplysninger også kan ske til  

 spillekasinoer uden for Danmark.
Det må i den forbindelse tages i betragtning, at  

 spillekasinolovens særlige regler om behandling af oplysninger ikke  

 gælder i andre EU-lande m.v.
Selv om de regler om behandling af  

 personoplysninger, der på grundlag af direktivet om behandling af  

 personoplysninger gælder i andre EU-lande, må antages at sikre et  

 højt beskyttelsesniveau, vil det heller ikke kunne påregnes, at  

 der i andre EU-lande gælder regler, der er identiske med  

 spillekasinolovens særlige regler, herunder reglen om at et  

 spillekasino under strafansvar er forpligtet til at slette en registrering af  

 en anmeldelse af et strafbart forhold, hvis den anmeldte person ikke findes  

 skyldig.
 Justitsministeriets tidligere lovforslag L 178 af 4.  

 februar 1998 og L 34 af 26. marts 1998 medførte adgang for  

 spillekasinoerne til at videregive oplysninger om anmeldte forhold, men  

 således at en registrering af oplysningerne straks skulle slettes, hvis  

 sagen af anklagemyndigheden blev henlagt eller endte med en frifindelse.
Når ordningen med videregivelse af oplysninger om  

 falskspil m.v. også skal gælde i forhold til udenlandske  

 spillekasinoer, vil det på den ovenfor angivne baggrund kunne give  

 anledning til retssikkerhedsmæssige betænkeligheder, hvis  

 adgangen til at videregive oplysninger til andre spillekasinoer blev udformet  

 således, at der kunne videregives oplysninger om anmeldelser om  

 falskspil m.v., idet der under en sådan ordning ikke ville være  

 tilstrækkelig sikkerhed for, at registreringen blev slettet, hvis en  

 anmeldt person senere blev frifundet eller sagen mod ham opgivet.
De  

 udenlandske spillekasinoer ville derfor eventuelt fortsat kunne opbevare  

 oplysninger om anmeldelser og anvende dem til at afvise gæster fra et  

 spillekasino, efter at straffesagen af anklagemyndigheden var blevet opgivet  

 eller var endt med en frifindelse.
Justitsministeriet har af denne grund fundet det rigtigst  

 alene at stille forslag om adgang til udveksling af oplysninger om personer,  

 der er fundet skyldige i falskspil eller andet strafbart forhold i  

 forbindelse med spillenes afvikling.
Lovforslagets § 1, nr. 4, er  

 udformet i overensstemmelse hermed.
 Justitsministeriet skal samtidig pege på, at en  

 sådan snævrere videregivelsesadgang må antages at  

 begrænse ordningens praktiske værdi for spillekasinoerne.
 Forslaget vil på den anden side indebære, at  

 danske spillekasinoer kan registrere oplysninger om personer, der i udlandet  

 er fundet skyldig i falskspil eller andre strafbare handlinger på et  

 spillekasino i forbindelse med spillenes afvikling, og anvende oplysningerne  

 til at afvise de pågældende personer som gæster på et  

 dansk spillekasino, jf. lovforslagets § 1, nr. 5.
 Et dansk spillekasino vil tillige fortsat kunne afvise  

 gæster, der er anmeldt til politiet for på det  

 pågældende spillekasino at have begået eller medvirket til  

 falskspil eller andre strafbare handlinger i forbindelse med spillenes  

 afvikling, selv om forholdet endnu ikke er endeligt afgjort, jf. den  

 gældende regel i spillekasinolovens § 9 c, stk. 1.
 I tilknytning til den foreslåede regel om  

 videregivelse af oplysninger om afsluttede straffesager, hvor en person er  

 fundet skyldig, foreslår Justitsministeriet i lovforslagets § 1,  

 nr. 3, jf. § 1, nr. 4 og 5, at oplysninger om strafbare forhold skal  

 kunne opbevares på danske spillekasinoer i 5 år efter  

 straffesagens afslutning.
Denne sletteregel er begrænset til de danske  

 spillekasinoer.
Det følger imidlertid af direktivet om behandling af  

 personoplysninger artikel 6, stk. 1, at personoplysninger skal  

 være relevante og tilstrækkelige og ikke omfatte mere end, hvad  

 der kræves til opfyldelse af de formål, hvortil de indsamles, og  

 til de formål, hvortil de senere behandles.
Personoplysningerne skal  

 endvidere være korrekte og om nødvendigt ajourførte, og  

 der skal tages ethvert rimeligt skridt til at slette eller berigtige  

 oplysninger, der er urigtige eller ufuldstændige i forhold til det  

 formål, hvortil de indsamles, eller i forbindelse med hvilke de  

 behandles på et senere tidspunkt.
Endelig må personoplysninger  

 ikke opbevares på en måde, der giver mulighed for at identificere  

 de registrerede i et længere tidsrum end det, der er nødvendigt  

 af hensyn til de formål, hvortil de indsamles, eller i forbindelse med  

 hvilke de behandles på et senere tidspunkt.
2.4. Andre ændringer De gældende bestemmelser i spillekasinolovens  

 § 22 og § 23 vedrører adgangen til tilbagekaldelse af  

 tilladelse til kasinodrift.
Tilbagekaldelse kan ske af de i § 22,  

 stk. 1, nævnte grunde, og afgørelse herom træffes af  

 justitsministeren.
Efter § 22, stk. 1, nr. 1, er justitsministeren  

 bemyndiget til at tilbagekalde en tilladelse til kasinodrift, hvis  

 indehaveren af tilladelsen har gjort sig skyldig i grov eller gentagen  

 overtrædelse af spillekasinoloven, af bestemmelser fastsat i henhold  

 til loven eller af vilkår for tilladelsen.
Efter § 22,  

 stk. 1, nr. 2, kan justitsministeren endvidere tilbagekalde en  

 tilladelse til kasinodrift, hvis indehaveren af en tilladelse dømmes  

 for et strafbart forhold, der begrunder en nærliggende fare for misbrug  

 af adgangen til at drive et spillekasino.
 Efter Justitsministeriets opfattelse kan der rejses  

 spørgsmål om berettigelsen af en sådan ordning, der  

 indebærer, at den pågældende særmyndighed - efter at  

 straffesagen er afsluttet, og straffen er udmålt   kan  

 iværksætte yderligere sanktioner under henvisning til de samme  

 forhold, som er bedømt under straffesagen.
 Generelle straffeprocesuelle principper og almindelige  

 retssikkerhedsmæssige hensyn kan således tale for, at der under  

 straffesagen så vidt muligt gøres endeligt op med  

 retsfølgerne af tilladelsesindehaverens strafbare forhold.
 Det foreslås derfor ved lovforslagets § 1, nr.  

 9, at afgørelse om tilbagekaldelse begrundet i forhold omfattet af  

 § 22, stk. 1, nr. 1, fremover træffes af domstolene.
Endvidere foreslås kasinolovens § 22,  

 stk. 1, nr. 2, af samme grund ophævet.
Ophævelsen af  

 bestemmelsen har alene den konsekvens, at spørgsmål om  

 frakendelse fremover vil skulle afgøres af domstolene efter  

 straffelovens § 79.
 Domstolsprøvelse af de afgørelser om  

 tilbagekaldelse, der herefter kan træffes af justitsministeren,  

 bør ske i den borgerlige retsplejes former, idet de ikke  

 vedrører strafbare forhold.
I § 24, stk. 3, er fastsat følgende: »Er  

 en overtrædelse begået af et aktieselskab, anpartsselskab,  

 andelsselskab eller lignende, kan der pålægges selskabet som  

 sådant bødeansvar«.
Ved lov nr. 474 af 12. juni 1996 om  

 ændring af straffeloven (Strafansvar for juridiske personer) blev der i  

 straffelovens 5. kapitel indsat regler om juridiske personers strafansvar.  

 Efter gennemførelsen af denne lov bør bestemmelser om  

 strafansvar for juridiske personer generelt udformes som foreslået i  

 § 1, nr. 11, og det var ved ændringen af straffeloven forudsat, at  

 ældre bestemmelser om hjemmel til selskabsansvar løbende  

 ændres. Ændringen er en konsekvens heraf.
2.5. Ændringer i administrative forskrifter Veksling af spillemærker til kontanter skulle  

 oprindelig ske i check, hvis beløbet oversteg 10.500 kr.
Baggrunden  

 for denne regel var navnlig, at man ville undgå, at personer skulle  

 forlade kasinoet med store kontantbeløb, hvilket kunne øge  

 risikoen for berigelsesforbrydelser.
Ved § 13 i Justitsministeriet  

 bekendtgørelse nr. 496 af 13. juni 1994 blev det fastsat, at veksling  

 af spillemærker kun må ske til kontanter, og at udbetaling af  

 gevinster fra gevinstgivende spilleautomater alene må ske i kontanter.  

 Ophævelsen af den såkaldte checkregel skete administrativt i  

 tilknytning til ændringen af spillekasinoloven og skyldtes, at reglen  

 medførte, at personer, der til kasinoet medbragte kontanter  

 hidrørende fra kriminelle handlinger, ved veksling til  

 spillemærker og senere til checks ville kunne antageliggøre  

 deres adkomst til pengene.
Der henvises i øvrigt til  

 Justitsministeriets besvarelse af spørgsmål 6-12 af 2. december  

 1993 fra Folketingets Retsudvalg (L 29 - bilag 6, 7 og 8).
 Dansk Casinoforening har foreslået, at checkreglen  

 genindføres med hensyn til udbetaling af store jackpot-gevinster  

 (gevinster vundet på gevinstgivende spilleautomater) og et flertal i  

 Folketingets Retsudvalg har ved beretning af 24. februar 2000 opfordret  

 justitsministeren til at ændre kasinobekendtgørelsen,  

 således at jackpot-gevinster kan udbetales ved check.
For at imødegå enkeltpersoners risiko for at  

 blive udsat for berigelsesforbrydelser, hvis de forlader kasinoet med meget  

 store kontantbeløb og for at mindske spillekasinoernes behov for at  

 ligge inde med kontantbeholdninger, agter Justitsministeriet at  

 indføre bestemmelser om, at gevinster på mellem 20.000 kr. og  

 150.000 kr. vundet på gevinstgivende spilleautomater kan udbetales i  

 check, og at gevinster på mere end 150.000 kr. vundet på  

 gevinstgivende spilleautomater skal udbetales i check.
Identiteten på  

 vinderen skal være fastslået, inden gevinsten udbetales i  

 check.
 I Retsudvalgets beretning af 24. februar 2000 opfordres  

 justitsministeren endvidere til at ændre kasinobekendtgørelsen,  

 således at mindsteindsatsen på gevinstgivende spilleautomater  

 sænkes fra 5 kr. til 1 kr., jf. kasinobekendtgørelsens  

 § 12, og at bestemmelsen om mindsteentré fjernes, jf.  

 kasinobekendtgørelsens § 2, stk. 1, 1. pkt.  

 Justitsministeriet agter at ændre kasinobekendtgørelsen i  

 overensstemmelse hermed.
 Som en konsekvens af ændringen af  

 kasinobekendtgørelsens § 2, stk. 1, 1. pkt., vil  

 Justitsministeriet tillige ophæve bestemmelserne i  

 bekendtgørelsens § 2, stk. 1, 3. pkt. (adgangen til i  

 enkeltstående tilfælde vederlagsfrit at udstede personlige  

 adgangskort), § 2, stk. 2 (forbud mod udlevering af  

 spillemærker eller ydelser svarende til den erlagte entré),  

 § 2, stk. 3 (adgangen til efter Justitsministeriets tilladelse at  

 afholde særlige arrangementer) og § 2, stk. 6 (adgangen til  

 efter tilladelse fra politiet i særlige tilfælde at give adgang  

 til spillekasinoet uden at opkræve entré), da disse bestemmelser  

 efter Justitsministeriets opfattelse ikke længere har relevans,  

 når bestemmelsen om minimumsentré ophæves.
 Spillekasinoerne kan fortsat afholde særlige  

 arrangementer med henblik på at øge tilgangen til  

 spillekasinoerne, men sådanne arrangementer vil ikke længere  

 skulle forelægges Justitsministeriet til godkendelse.
3. Høring Lovforslaget er sendt til høring hos  

 følgende myndigheder og organisationer:
 Rigsadvokaten, Rigspolitichefen, Politidirektøren i  

 København, Den Danske Dommerforening, Foreningen af Politimestre i  

 Danmark, Dommerfuldmægtigforeningen, Politifuldmægtigforeningen,  

 Statsadvokaten for Særlig Økonomisk Kriminalitet,  

 Erhvervsministeriet, Indenrigsministeriet, Skatteministeriet, Finanstilsynet,  

 Registertilsynet, Kommunernes Landsforening, Københavns kommune,  

 Århus kommune, Odense kommune, Helsingør kommune, Ålborg  

 kommune, Børkop kommune, HORESTA, Dansk Casinoforening, FORCE  

 Instituttet, Dansk Teknologisk Institut, HK-Service, Dansk  

 Funktionærforbund-Serviceforbundet, Restaurations- og Bryggeriarbejder  

 Forbundet og Vagt- og Sikkerhedsfunktionærernes  

 Landssammenslutning.
 4. Økonomiske og administrative konsekvenser m.m.
 Lovforslaget skønnes ikke at få  

 økonomiske eller administrative konsekvenser af betydning for det  

 offentlige eller for spillekasinoerne.
 Lovforslaget indeholder ikke miljømæssige  

 aspekter.
5. Forholdet til EU-retten Der er ved forslaget om at forlænge  

 opbevaringsperioden for oplysninger, der registreres efter § 9 a,  

 stk. 1, taget hensyn til Rådets direktiv af 10. juni 1991 om  

 forebyggende foranstaltninger mod anvendelse af det finansielle system til  

 hvidvaskning af penge (91/308/EØF), der indeholder en  

 forpligtelse til at opbevare registrerede oplysninger i 5 år.
Der  

 henvises herom til de almindelige bemærkninger, pkt. 2.2.
Den 14. juli 1999 fremsatte Europa-Kommissionen forslag  

 til Europa-Parlamentets og Rådets direktiv om ændring af  

 Rådets direktiv 91/308/EØF af 10. juni 1991 om forebyggende  

 foranstaltninger mod anvendelse af det finansielle system til hvidvaskning af  

 penge.
Der henvises herom til de almindelige bemærkninger, pkt.  

 2.2.
 Ved Europa-Parlamentets og Rådets direktiv 95/46/EF  

 af 24. oktober 1995 om beskyttelse af fysiske personer i forbindelse med  

 behandling af personoplysninger og om fri udveksling af sådanne  

 oplysninger er der fastsat nærmere regler om behandling af  

 personoplysninger, der helt eller delvis foretages ved hjælp af  

 edb, og om ikke-elektronisk behandling af personoplysninger, der er eller vil  

 blive indeholdt i et register.
Den registrering, der kan foretages af spillekasinoer om  

 blandt andet strafbare forhold i medfør af § 9 c, er omfattet af  

 dette direktiv.
Reglerne i lovforslaget om videregivelse af sådanne  

 oplysninger til andre spillekasinoer skønnes at være forenelige  

 med direktivet.
Vurdering af konsekvenser af lovforslaget Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget skønnes at være foreneligt med  

 EU-retten, jf. afsnit 5.
Bemærkninger til lovforslagets  

 enkelte bestemmelser Til § 1 Til nr. 1 Det foreslås, at den periode, hvori spillekasinoerne  

 skal opbevare identifikationsoplysninger om de ankommende gæster,  

 ændres fra 2 måneder til 5 år.
 Der henvises i øvrigt til de almindelige  

 bemærkninger, pkt. 2.2.
Til nr. 2-3 Den foreslåede affattelse af § 9 c,  

 stk. 3, indebærer, at spillekasinoerne får adgang til at  

 opbevare oplysninger om personer, der er fundet skyldige i falskspil eller  

 andet strafbart forhold i forbindelse med spillenes afvikling på et  

 spillekasino, i 5 år fra straffesagens afslutning.
Efter den  

 gældende regel skal oplysningerne slettes 5 år efter  

 registreringen.
 Ved straffesagens afslutning forstås datoen for den  

 endelige afgørelse i sagen.
Til nr. 4-5 Det foreslås, at spillekasinoerne skal kunne  

 videregive oplysninger om personer, der er fundet skyldig i at have  

 begået eller medvirket til falskspil eller andre strafbare handlinger  

 på det pågældende spillekasino.
Videregivelse vil  

 først kunne ske, når det spillekasino, der har anmeldt  

 forholdet, fra politiet modtager underretning om, at den  

 pågældende er fundet skyldig.
 Videregivelse vil kunne ske til spillekasinoer i Danmark  

 og andre EU-lande samt efter omstændighederne til lande uden for  

 EU.
 Det danske spillekasino, der modtager oplysninger om  

 personer, der er fundet skyldig i at have forøvet falskspil eller  

 andre strafbare handlinger i forbindelse med spillenes afvikling, kan  

 registrere disse oplysninger og anvende dem som grundlag for afvisning af den  

 pågældende som gæst på spillekasinoet.
 Spillekasinoerne kan på samme måde registrere  

 og anvende oplysninger om personer, der i udlandet er fundet skyldig i  

 tilsvarende kriminalitet.
 Det foreslås, at oplysningerne skal slettes senest 5  

 år efter straffesagens afslutning.
At en person er fundet skyldig skal forstås  

 sådan, at den pågældende er fundet skyldig i en  

 lovovertrædelse eller idømt foranstaltninger efter straffelovens  

 kapitel 9. Afgørelser, der vil være omfattet heraf, er navnlig  

 bødestraf, betinget eller ubetinget frihedsstraf, tiltalefrafald,  

 advarsler samt domme, hvor den pågældende er fundet skyldig, men  

 hvor straffen er bortfaldet.
Med betegnelsen fundet skyldig  

 ligestilles, at en person indenretligt eller udenretligt har erkendt sig  

 skyldig, herunder ved vedtagelse af et bødeforlæg.
 Der henvises i øvrigt til de almindelige  

 bemærkninger, pkt. 2.3.
Til nr. 6 Det foreslås, at bestemmelsen, der omhandler lov om  

 privates registres anvendelse på spillekasinoloven, ophæves.
 Ophævelsen medfører ikke nogen ændring  

 i retstilstanden, idet lov om privates registre - der i folketingsåret  

 1999-2000 forventes afløst af lov om behandling af personoplysninger  

 fortsat finder anvendelse på registreringer, der er foretaget med  

 hjemmel i spillekasinoloven.
Til nr.7-10 De gældende bestemmelser i lovens § 22 og  

 § 23 vedrører adgangen til tilbagekaldelse af tilladelse til  

 kasinodrift.
Tilbagekaldelse kan ske af de i § 22, stk. 1,  

 nævnte grunde og afgørelse herom træffes af  

 justitsministeren.
 Det foreslås, at afgørelse om tilbagekaldelse  

 begrundet i forhold omfattet af § 22, stk. 1, nr. 1, fremover  

 træffes af domstolene.
 Endvidere foreslås § 22, stk. 1, nr. 2,  

 ophævet.
 Fremover vil spørgsmål om frakendelse i de  

 nævnte sager således skulle afgøres af domstolene, jf. den  

 i lovforslaget foreslåede affattelse af § 22, stk. 2, 1.  

 pkt., og straffelovens § 79.
 Der henvises til de almindelige bemærkninger, pkt.  

 2.4.
Til nr. 11 Ændringen er alene af redaktionel karakter.
 Der henvises til de almindelige bemærkninger, pkt.  

 2.4.
Til § 2 Det foreslås, at loven træder i kraft den 1.  

 juli 2000.
Bestemmelsen indebærer, at et spillekasino efter  

 denne lovs ikrafttræden vil kunne udlevere oplysninger om personer, der  

 indenfor en periode på 5 år forud for lovens ikrafttræden  

 er fundet skyldig i falskspil eller andre strafbare handlinger i forbindelse  

 med spillenes afvikling.
Spillekasinoerne vil ligeledes kunne registrere  

 tilsvarende oplysninger modtaget fra andre spillekasinoer.
Bilag Lovforslaget sammenholdt med gældende lov Gældende formulering Lovforslaget Kapitel 3 a Registrering m.v.
§ 9 a.
Ethvert spillekasino skal registrere oplysninger om  

 enhver ankommende gæsts navn, adresse, fødselsdato, nationalitet  

 samt angivelse af gæstens ankomsttidspunkt.
Disse oplysninger skal  

 opbevares af spillekasinoet i 2 måneder fra tidspunktet for  

 gæstens besøg i spillekasinoet, hvorefter spillekasinoet skal  

 foretage sletning af oplysningerne.
 1. I § 9 a, stk. 1, 2. pkt., ændres »2  

 måneder« til: »5 år«.
Stk. 2. Spillekasinoet skal samtidig med registreringen  

 foretage en videoregistrering af den ankommende gæst, der sikrer  

 efterfølgende identifikation af videooptagelsen med den i stk. 1  

 nævnte registrering.
Videooptagelsen skal opbevares af spillekasinoet i  

 2 måneder fra tidspunktet for gæstens besøg i  

 spillekasinoet, hvorefter spillekasinoet skal foretage sletning af  

 optagelserne.
 Stk. 3. Enhver gæst skal ved registrering efter  

 stk. 1 forevise legitimation.
 Stk. 4. De i stk. 1 og 2 nævnte oplysninger og  

 videooptagelser må alene videregives til politiet, der mod  

 behørig legitimation uden retskendelse har adgang til oplysningerne,  

 når det skønnes nødvendigt.
§ 9 b. --- § 9 c.
Ethvert spillekasino, der konstaterer falskspil eller  

 andre strafbare handlinger i forbindelse med spillenes afvikling, kan  

 foretage registrering af de personer, der begår sådanne forhold  

 eller medvirker hertil, såfremt forholdene samtidig anmeldes til  

 politiet.
Registrering som nævnt i 1. pkt. kan i registreringsperioden  

 danne grundlag for afvisning af den eller de pågældende personer  

 som gæst i spillekasinoet.
 2. § 9 c, stk. 2, affattes således:
Stk. 2. Såfremt anmeldelsen ikke fører til nogen  

 sigtelse eller sigtelsen senere frafaldes, skal politiet underrette  

 spillekasinoet herom, og den pågældende registrering skal straks  

 slettes.
Det samme gælder, såfremt den pågældende  

 senere frifindes for det anmeldte forhold.
»Politiet underretter spillekasinoet om straffesagens endelige udfald.  

 Såfremt anmeldelsen ikke fører til nogen sigtelse, eller en  

 sigtelse frafaldes, skal spillekasinoet straks slette den  

 pågældende registrering.
Det samme gælder, hvis den  

 registrerede frifindes for det anmeldte forhold.« 3. § 9 c, stk. 3, affattes således:
 Stk. 3. Oplysninger registreret i henhold til stk. 1, og  

 som fører til domfældelse i anledning af det anmeldte forhold,  

 skal automatisk slettes 5 år efter registreringen.
»Oplysninger registreret i henhold til stk. 1, som ikke skal slettes  

 tidligere efter stk. 2, skal slettes senest 5 år efter  

 straffesagens afslutning.« 4. I § 9 c, stk. 4, indsættes efter 1.  

 pkt.:
 Stk. 4. Oplysninger, der er registreret i henhold til  

 stk. 1, må ikke videregives i videre omfang end nævnt i  

 § 9 a, stk. 4.
»Oplysningerne kan dog videregives til andre spillekasinoer, hvis den  

 registrerede er fundet skyldig i det anmeldte forhold.
Det spillekasino, der  

 modtager oplysningerne, kan registrere disse og anvende dem som grundlag for  

 afvisning efter stk. 1, 2. pkt.
Reglen i stk. 3 finder tilsvarende  

 anvendelse for de danske spillekasinoer, som oplysningerne videregives  

 til.« 5. I § 9 c indsættes efter stk. 4 som  

 nyt stykke:
»Stk. 5. Et spillekasino kan foretage registrering af  

 oplysninger om personer, der i udlandet er fundet skyldig i at have  

 begået eller medvirket til falskspil eller andre strafbare handlinger  

 på et spillekasino i forbindelse med spillenes afvikling.  

 Spillekasinoet kan anvende oplysningerne som grundlag for afvisning efter  

 stk. 1, 2. pkt.
Reglen i stk. 3 finder tilsvarende anvendelse for  

 behandlingen af disse oplysninger.« § 9 d.
For registre, der oprettes i henhold til §§9 a   9 c,  

 finder reglerne i §§ 5-7 e, §§ 21-25 og § 28 i lov om private  

 registre tilsvarende anvendelse.
 6. § 9 d ophæves.
§ 22. En tilladelse kan tilbagekaldes af justitsministeren,  

 såfremt 7. I § 22, stk. 1, 1. pkt., ændres »En  

 tilladelse kan tilbagekaldes af justitsministeren,« til: »Der kan ske  

 tilbagekaldelse eller frakendelse af tilladelser,«.
1)	indehaveren af tilladelsen har gjort sig skyldig i grov eller  

 gentagen overtrædelse af denne lov, af bestemmelser fastsat i henhold  

 til loven eller af vilkår for tilladelsen, 2)	indehaveren af tilladelsen dømmes for strafbart forhold, der  

 begrunder en nærliggende fare for misbrug af adgangen til at drive et  

 spillekasino, jf. borgerlig straffelovs § 78, stk. 2, 8. § 22, stk. 1, nr. 2, ophæves.
3)	indehaveren af tilladelsen ikke længere kan  

 antageliggøre, at vedkommende vil kunne drive spillekasinoet på  

 fuldt forsvarlig måde, eller Nr. 3 og 4 bliver herefter nr. 2 og 3.
 4)	spillekasinoet er til væsentlig forstyrrelse af den offentlige  

 orden.
 9. § 22, stk. 2, affattes  

 således:
 Stk. 2. En afgørelse om tilbagekaldelse skal indeholde  

 oplysning om adgangen til at begære domstolsprøvelse og om  

 fristen herfor.
»Afgørelse i sager omfattet af stk. 1, nr. 1, træffes af  

 domstolene.
I øvrigt tilkommer kompetencen justitsministeren.  

 Justitsministerens afgørelse skal indeholde oplysning om adgangen til  

 at begære domstolsprøvelse og om fristen herfor.« 10. § 23, stk. 1, affattes således:
§ 23. En afgørelse efter § 22 kan af tilladelsens  

 indehaver forlanges indbragt for domstolene.
Anmodning herom skal  

 fremsættes over for Justitsministeriet inden 4 uger efter, at  

 afgørelsen er meddelt den pågældende.
Sagen indbringes  

 herefter for retten efter reglerne om politisager.
»Justitsministerens afgørelse efter § 22, stk. 2, 2.  

 pkt., kan af tilladelsens indehaver forlanges indbragt for domstolene.  

 Anmodningen herom skal fremsættes overfor Justitsministeriet inden 4  

 uger efter, at afgørelsen er meddelt den pågældende.
Sagen  

 indbringes herefter af Justitsministeriet for retten i den borgerlige  

 retsplejes former.« Stk. 2. --- § 24. --- 11. § 24, stk. 3, affattes således:
 Stk. 3. Er en overtrædelse begået af et  

 aktieselskab, anpartsselskab, andelsselskab eller lignende, kan der  

 pålægges selskabet som sådant bødeansvar.
