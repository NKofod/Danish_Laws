1. Indledning Ved Landbrugsministeriets bekendtgørelse nr. 664 af 14. oktober 1988 om  

 administrationen af landbrugsloven er gennemført en ændring af  

 jordlovsadministrationen.
Jordbrugsdirektoratet varetager herefter administrationen af  

 landbrugslovens kap.
I-IV, der hidtil har hørt under Matrikeldirektoratet.  

 Det samme gælder varetagelsen af de jordbrugsmæssige interesser m.v. i  

 kommune- og lokalplanlægningen.
Også behandlingen af mindre  

 jordfordelingssager efter reglerne i § 9 i jordfordelingsloven er overført  

 til Jordbrugsdirektoratet.
 Ændringen er en følge af, at Matrikeldirektoratet med undtagelse af  

 fornævnte sagsområder ved kongelig resolution af 10. september 1987 er  

 overført fra Landbrugsministeriet til Boligministeriet.
Overførslen af de nævnte opgaver fra Matrikeldirektoratet til  

 Jordbrugsdirektoratet indebærer, at administrationen af landbrugsloven og  

 varetagelsen af de jordbrugsmæssige interesser m.v. i kommune- og  

 lokalplanlægningen samles i Jordbrugsdirektoratet.
Der er samtidig skabt  

 grundlag for en tættere samordning med administrationen af ordninger til  

 fremme af jordbrugserhvervene og administrationen af jordfordelingsloven, der  

 også varetages af Jordbrugsdirektotatet.
2. Administrationen af landbrugsloven 2.1. Opgavefordelingen De administrative opgaver efter landbrugsloven er herefter delt således:
 Landbrugsministeriet, 1. afd., 3. kt. varetager de overordnede  

 interesser i forbindelse med administrationen af landbrugsloven og  

 behandlingen af klager over afgørelser, der er truffet af  

 Jordbrugsdirektoratet og Jordlovsudvalget, jf. pkt. 5. Ministeriet varetager  

 desuden de jordbrugsmæssige interesser m.v. i den overordnede fysiske  

 planlægning, herunder såvel lands- og regionplanlægningen som  

 landbrugsplanlægningen.
Jordbrugsdirektoratet træffer afgørelse i sager om ophævelse af  

 landbrugspligt, landbrugsejendommes drift, samdrift og forpagtning og i sager  

 om udstykning og sammenlægning af landbrugsejendomme efter kap.
I-IV i  

 landbrugsloven.
Endvidere varetager Jordbrugsdirektoratet de jordbrugsmæssige interesser i  

 kommune- og lokalplanlægningen og ved strækningsanlæg (vejanlæg m.v.). I  

 forbindelse hermed varetager Jordbrugsdirektoratet i samarbejde med  

 Landbrugsministeriets Vildtforvaltning også vildtinteresserne i  

 planlægningen.
Se § 1, stk. 1 og 4, i fornævnte bekendtgørelse om  

 administrationen af landbrugsloven.
Jordlovsudvalget træffer afgørelse i sager om erhvervelse af  

 landbrugsejendomme efter landbrugslovens kap.
V.
De lokale jordlovsmyndigheder medvirker i forbindelse med  

 administrationen af landbrugsloven som hidtil.
Opgaverne varetages enten af  

 Jordlovsudvalgets stedlige medlem (der er formand for jordbrugskommissionen),  

 af jordbrugskommissionen eller af viceformanden for jordbrugskommissionen.  

 Der henvises til Landbrugsministeriets cirkulære nr. 119 af 14. oktober 1988  

 om de lokale jordlovsmyndigheders opgaver i forbindelse med administrationen  

 af landbrugsloven.
 Amtsrådene (Hovedstadsrådet) udarbejder landbrugsplaner, der  

 indgår i region- og kommuneplanlægningen, jf. § 3a i landbrugsloven.  

 Amtsrådene (Hovedstadsrådet) træffer endvidere afgørelse i sager om  

 råstofindvinding på landbrugsejendomme efter § 7a, stk. 4, i landbrugsloven.  

 Se Landbrugsministeriets bekendtgørelser nr. 398 og 399 af 15. august 1978 og  

 cirkulære nr. 208 af 4. december 1980 om amtsrådenes, Hovedstadsrådets og  

 jordbrugskommissionernes behandling af sager om råstofindvinding på  

 landbrugsejendomme.
Kommunalbestyrelserne medvirker ved administrationen af  

 landbrugsloven som hidtil.
Se Landbrugsministeriets cirkulære nr. 95 af 18.  

 juli 1986 om kommunalbestyrelsernes medvirken ved administrationen af  

 landbrugsloven.
 2.2. Folkekirkens erhvervelser m.v.
Præstegårde er i almindelighed ikke noteret som landbrugsejendomme i  

 matriklen, men reglerne i landbrugsloven gælder dog i princippet også for  

 disse ejendomme.
Der henvises til Kirkeministeriets cirkulære nr. 13 af 15.  

 januar 1968 om præstegårdenes opretholdelse som selvstændige brug m.v. og til  

 pkt. 4.4 og 21.3 i Landbrugsministeriets cirkulære nr. 54 af 19. marts 1987  

 om lov om landbrugsejendomme.
Ansøgning om folkekirkens erhvervelse af  

 landbrugsejendomme skal efter § 20, stk. 2, i landbrugsloven indsendes til  

 Kirkeministeriet, der indhenter udtalelse fra Jordlovsudvalget.
3. Ophævelse af landbrugspligt m.v. og notering i  

 matriklen 3.1. Hovedregel Som nævnt i pkt. 2.1 træffer Jordbrugsdirektoratet afgørelse i sager efter  

 landbrugslovens kap.
I-IV.
Dette gælder bl.a. sager om udstykning og  

 ophævelse af landbrugspligt, der altid forudsætter registrering i matriklen.  

 Det samme gælder sager om omlægning af jorder mellem landbrugsejendomme.
 De matrikulære ændringer af faste ejendomme, herunder landbrugsejendomme,  

 ved udstykning og sammenlægning m.m. sker ved Matrikeldirektoratets  

 godkendelse af ansøgninger efter udstykningsloven (lovbekendtgørelse nr. 6 af  

 7. januar 1977 af lov om udstykning og sammenlægning m.m. af faste  

 ejendomme). Se pkt. 3.3.
 De nærmere regler for ændring af landbrugspligtens omfang er fastsat ved  

 Landbrugsministeriets bekendtgørelse nr. 665 af 14. oktober 1988 om ophævelse  

 af landbrugspligt m.v.
Det er efter bekendtgørelsens § 1 en hovedregel, at ændring af  

 landbrugspligtens omfang sker på grundlag af tilladelse fra  

 Jordbrugsdirektoratet ved Matrikeldirektoratets godkendelse af udstykning og  

 sammenlægning m.v.
Det gælder notering af landbrugspligt i medfør af lovens  

 §§ 2 og 3, ophævelse af landbrugspligt i medfør af § 4 og omlægning af jorder  

 mellem landbrugsejendomme i medfør af lovens §§ 13 og 14. Se dog pkt. 3.2.
Ansøgning om udstykning og/eller sammenlægning af landbrugsejendomme skal  

 således som hovedregel være vedlagt tilladelse efter landbrugsloven  

 fra Jordbrugsdirektoratet, når ansøgningen indsendes til  

 Matrikeldirektoratet.
Se pkt. 4.1 og 4.2.
3.2. Bortfald af landbrugspligt m.v. uden tilladelse fra  

 Jordbrugsdirektoratet Efter bekendtgørelsens § 2 bortfalder landbrugspligten uden tilladelse fra  

 Landbrugsministeriet (Jordbrugsdirektoratet) i følgende tilfælde, forudsat at  

 ejendommens beboelses- og driftsbygninger ligger på restejendommen, der  

 opretholdes med landbrugspligt:
 Bestemmelsen omhandler arealer, der omfattes af landbrugslovens § 4, stk.  

 1, nr. 1. Det er en forudsætning, at alle parceller, der søges fraskilt uden  

 landbrugspligt, i deres helhed ligger inden for de nævnte områder.
 Bestemmelsen gælder alene jorder, der skal anvendes til bebyggelse m.v.  

 Den gælder derimod ikke tilfælde, hvor arealer i lokalplan er udlagt til  

 ikke- jordbrugsmæssige formål af midlertidig karakter, f.eks. losseplads,  

 eller til formål hvor anvendelsen ikke udelukker, at arealet senere igen kan  

 inddrages til jordbrugsmæssig anvendelse, f.eks. golfbane, campingplads m.v.  

 I disse tilfælde skal sagen være vedlagt tilladelse fra  

 Jordbrugsdirektoratet, jf. pkt. 3.1.
 Bestemmelsen tager sigte på udstykning af byggegrunde uden for områder med  

 lokalplan, jf. landbrugslovens § 4, stk. 1, nr. 2. Den gælder også ved  

 skelforandring og omdeling, hvor arealet inddrages under en ejendom, f.eks.  

 til bebyggelse, udvidelse af have m.v., og hvor ejendommen efter suppleringen  

 ikke overstiger 2000 m2.
 Bestemmelsen gælder derimod ikke tilfælde, hvor eksisterende beboelses- og  

 driftsbygninger ønskes fraskilt en landbrugsejendom, jf. herved  

 landbrugslovens § 4, stk. 4.
Bestemmelsen omhandler afståelse af arealer, der registreres i matriklen  

 som offentlige vejarealer og vandløb.
Ud over disse arealer kan bl.a. nævnes  

 arealer til jernbane, parkeringspladser, stianlæg m.v.
Det er forudsat, at de  

 afgivne arealer i deres helhed skal anvendes til vejanlæg, vandløb m.v.  

 Bestemmelsen må ses på baggrund af, at det principielt påhviler den  

 eksproprierende myndighed at indhente den nødvendige tilladelse efter  

 landbrugsloven.
Landinspektøren skal derfor i den matrikulære  

 berigtigelsessag enten vedlægge tilladelse efter landbrugsloven fra  

 Jordbrugsdirektoratet eller afgive erklæring efter fornævnte regler.
 Bestemmelsen må i øvrigt ses i sammenhæng med bestemmelsen i nr. 1, idet  

 ekspropriation til offentlige formål m.v. ofte sker efter, at der er  

 gennemført lokalplan for området.
Ved fremsendelse af udstykningsansøgning til Matrikeldirektoratet skal  

 ansøgningen i de nævnte situationer (nr. 1-3) være vedlagt erklæring  

 fra landinspektøren om, at betingelserne er opfyldt.
Se pkt. 4.2.
 Herudover følger det af landbrugslovens § 4, stk. 5, at landbrugspligten  

 bortfalder, når en landbrugsejendom ved udstykning eller på anden måde  

 nedbringes under 0,5 ha.
Berigtigelse i matriklen af grænser for landbrugsejendomme efter reglerne  

 i udstykningsloven kræver ikke tilladelse efter landbrugsloven.
Supplering af  

 en landbrugsejendom med jorder, der ikke er undergivet landbrugspligt  

 (»frie jorder«) kræver heller ikke tilladelse efter landbrugsloven,  

 medmindre jorderne er pålagt deklaration i medfør af landbrugsloven.
Efter bekendtgørelsens § 3 foretager Matrikeldirektoratet endvidere (uden  

 særlig anmodning fra Jordbrugsdirektoratet) udvidelse af notering af  

 landbrugspligten i medfør af landbrugslovens § 2, stk. 2, når lovens  

 betingelser er opfyldt.
En fravigelse af de generelle regler forudsætter  

 derimod tilladelse fra Jordbrugsdirektoratet.
3.3. Noteringen i matriklen Matrikeldirektoratet påser som et led i udstykningskontrollen i  

 forbindelse med behandlingen af udstykningssager m.v., at der foreligger den  

 nødvendige tilladelse efter landbrugsloven fra Jordbrugsdirektoratet, eller  

 at forudsætningerne for bortfald af landbrugspligten uden forudgående  

 tilladelse er opfyldt, jf. ovenfor pkt. 3.1 og 3.2.
 Matrikeldirektoratet giver meddelelse om ændring af landbrugspligtens  

 omfang til tingbogen og kommunernes ejendomsregister, jf. § 5 i  

 landbrugsloven.
 I sager om udstykning og sammenlægning m.v. af landbrugsejendomme, der  

 forudsætter registrering i matriklen, har Jordbrugsdirektoratets tilladelse  

 efter landbrugsloven således først fuld retsvirkning, når der er opnået alle  

 nødvendige tilladelser efter anden lovgivning, og der er meddelt endelig  

 godkendelse fra Matrikeldirektoratet.
 Jordbrugsdirektoratets tilladelse til udstykning af en landbrugsejendom  

 kan derfor ikke umiddelbart lægges til grund for andre dispositioner, f.eks.  

 afhændelse af restejendommen, før udstykningen er godkendt af  

 Matrikeldirektoratet og dermed registreret i matriklen, tingbogen og  

 kommunernes ejendomsregister.
En tilladelse fra Jordbrugsdirektoratet i sager om udstykning, ophævelse  

 af landbrugspligt og sammenlægning af landbrugsejendomme bortfalder, hvis der  

 ikke inden 3 år er meddelt tilladelse til udstykning m.v. fra  

 Matrikeldirektoratet, jf. § 23, stk. 2, i landbrugsloven.
Der henvises i  

 øvrigt til pkt. 24.2 i Landbrugsministeriets cirkulære nr. 54 af 19. marts  

 1987 om lov om landbrugsejendomme.
4. Fremgangsmåden ved ansøgninger 4.1. Generelle regler I forbindelse med, at administrationen af landbrugsloven er samlet i  

 Jordbrugsdirektoratet, jf. pkt. 1 og 2, er der fastsat nye regler for  

 ansøgninger.
Se bekendtgørelse nr. 666 af 14. oktober 1988 om ansøgninger i  

 henhold til landbrugsloven.
Der er i videst muligt omfang tilvejebragt  

 ensartede regler for alle sagskategorier, såvel udstykningsansøgninger m.m.  

 efter lovens kap.
I-IV som erhvervelsesansøgninger efter kap.
V.
Efter ansøgningsbekendtgørelsens § 2, stk. 1, gælder som en hovedregel, at  

 alle ansøgninger efter landbrugsloven skal sendes til det stedlige medlem af  

 Jordlovsudvalget.
Medlemmet videresender ansøgningen med sin udtalelse til  

 Jordbrugsdirektoratet og giver samtidig underretning herom til ansøgeren,  

 normalt ved kopi af udtalelsen.
 Fra denne hovedregel gælder dog følgende undtagelser:
Ved behandlingen af ansøgninger, hvor sagsbehandlingen trækker ud, giver  

 Jordbrugsdirektoratet, normalt inden 1 måned efter modtagelsen af sagen,  

 meddelelse til ansøgeren om, hvornår svar kan forventes.  

 Jordbrugsdirektoratet giver normalt også underretning til ansøgeren, når en  

 sag oversendes til anden myndighed, f.eks.
Matrikeldirektoratet.
 I ansøgningsbekendtgørelsens §§ 5-14 er endvidere fastsat nærmere  

 retningslinier for, hvilke oplysninger m.m. der skal medfølge i konkrete  

 ansøgningssituationer.
 4.2. Sager om udstykning, sammenlægning m.v.
 Ansøgning om udstykning eller sammenlægning m.v. af landbrugsejendomme  

 skal ved fremsendelsen til Matrikeldirektoratet enten være vedlagt tilladelse  

 efter landbrugsloven fra Jordbrugsdirektoratet, jf. pkt. 3.1, eller  

 erklæring fra landinspektøren om, at betingelserne for bortfald af  

 landbrugspligten er opfyldt, jf. pkt. 3.2. Se også §§ 3 og 6 i  

 ansøgningsbekendtgørelsen.
En ansøgning om udstykning og/eller sammenlægning af landbrugsejendomme  

 kan forelægges det stedlige medlem og Jordbrugsdirektoratet efter reglerne i  

 ansøgningsbekendtgørelsen, inden sagen er færdigudarbejdet af en  

 landinspektør til indsendelse til Matrikeldirektoratet.
Medlemmet kan herved  

 inddrages i sagsbehandlingen på et tidligt tidspunkt, og der kan optages  

 kontakt mellem ansøgeren og medlemmet.
 Landinspektøren kan også vælge at fremsende den færdigt udarbejdede  

 udstykningssag til medlemmet med anmodning om, at sagen med  

 Jordbrugsdirektoratets afgørelse tilbagesendes (til landinspektøren) eller  

 videresendes til Matrikeldirektoratet.
4.3. Vilkår for tilladelser Tilladelser efter landbrugsloven kan ifølge lovens § 23, stk. 1,  

 tidsbegrænses og betinges.
Vilkårene er bindende for indehavere af  

 rettigheder i ejendommen uanset tidspunktet for rettens stiftelse, og de kan  

 af Landbrugsministeriet (Jordbrugsdirektoratet) foranlediges tinglyst på  

 ejendommen på ejerens bekostning.
Når en tilladelse betinges af vilkår, der kræves tinglyst på ejendommen,  

 udarbejder Jordbrugsdirektoratet normalt et deklarationsudkast.
Det kan  

 pålægges ansøgeren at sørge for tinglysning og at indsende den originale  

 deklaration til Jordbrugsdirektoratet, inden der meddeles endelig tilladelse.
5. Klage Ved delegationen af afgørelser efter landbrugslovens kap.
I-IV til  

 Jordbrugsdirektoratet er fastsat bestemmelser om klageadgang, jf. § 2 i  

 bekendtgørelsen om administrationen af landbrugsloven.
Afgørelser, der er truffet af Jordbrugsdirektoratet, kan påklages til  

 landbrugsministeren.
Tilladelser til ophævelse af landbrugspligt efter § 4  

 kan dog kun påklages for så vidt angår fastsættelse af vilkår for  

 tilladelsen.
 Afgørelser, der er truffet af Jordlovsudvalget, kan som hidtil påklages  

 til landbrugsministeren.
 Klagefristen er 4 uger fra den dag, hvor afgørelsen er meddelt den  

 pågældende.
Klagen skal indgives skriftligt til Jordbrugsdirektoratet, der  

 videresender klagen med sagens akter til landbrugsministeren.  

 Jordbrugsdirektoratet eller Jordlovsudvalget, kan dog ved en fornyet  

 behandling af sagen ændre afgørelsen til fordel for klageren.
Der henvises i  

 øvrigt til pkt. 25.3 i Landbrugsministeriets cirkulære nr. 54 af 19. marts  

 1987 om lov om landbrugsejendomme.
6. Ændring af gældende cirkulærer Reglerne i dette cirkulære gælder fra 1. januar 1989.
 I forbindelse med dette cirkulære er udsendt to andre cirkulærer:
 Cirkulære nr. 119 af 14. oktober 1988 om de lokale jordlovsmyndigheders  

 opgaver i forbindelse med administrationen af landbrugsloven.
 Cirkulære nr. 120 af 14. oktober 1988 om indsendelse af lokalplanforslag  

 m.v. til Jordbrugsdirektoratet.
 Det fremgår af disse cirkulærer, at der samtidig ophæves to tidligere  

 cirkulærer.
 De øvrige cirkulærer, der er udstedt i medfør af landbrugsloven, gælder  

 fortsat med de ændringer, der følger af, at de opgaver efter landbrugsloven,  

 der hidtil er varetaget af Matrikeldirektoratet, nu er overført til  

 Jordbrugsdirektoratet.
