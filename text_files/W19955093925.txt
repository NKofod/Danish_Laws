Erstatning for støjgener grundet tålegrænsen er overskredet U D S K R I F T AF FORHANDLINGSPROTOKOLLEN FOR  

 EKSPROPRIATIONSKOMMISSIONEN VEDRØRENDE MOTORVEJSANLÆG I JYLLAND HADBJERG - RANDERS (Protokoltilførsel den 14. juni 1995) 27. hæfte Onsdag den 14. juni 1995 lod kommissarius protokollen tilføre  

 nedenstående kendelser vedrørende nogle under forretningen den 27. april 1995  

 behandlede erstatningsspørgsmål angående nærhedsgener, hvorom der ikke blev  

 indgået forlig under forretningen.
Protokollen førtes af fuldmægtig, cand. jur.
Grethe Skov.
 Kommissionen har afsagt følgende kendelser:
Lb. nr. 26. Matr. nr.
X, Y by Ejer: NN Da der ikke har kunnet opnås forlig om erstatningsspørgsmålet vedrørende  

 nærhedsgener fra motorvejen, er der blevet afsagt følgende KENDELSE:
 Ejendommen og motorvejsanlægget.
Ejendommen, hvorpå er opført et enfamiliehus, er på 1.148 m2, beliggende  

 vest for motorvejen.
Denne passerer forbi ejendommen på en dæmning, der ud  

 for bygningens gavl er ca. 9 m over terræn og ud for ejendommens sydskel ca.  

 15 m over terræn.
Afstanden fra bygningens gavl, der næsten støder op til  

 ejendommens østskel, til dæmningsfoden udgør godt 30 m.
Bygningen har udnyttet tagetage.
Opholdsstuen, der ligger i underetagens  

 vestlige del (altså bort fra motorvejen), har udgang til terasse, der er  

 beliggende ud for den vestlige gavl.
Gæsteværelse, køkken og spisestue er i  

 den østlige ende.
Ejendommen blev ikke berørt af ekspropriationen til motorvejen i sin tid,  

 men ejeren afstod en selvstændig matrikuleret lod på 1.565 m2 (matr. nr. 17 d  

 ibd.), der blev totaleksproprieret.
Lodden lå sydøst for ejendommen og  

 adskilt fra denne af mellemliggende arealer tilhørende trediemand.
 På ekspropriationstidspunktet udgjorde området øst for ejendommen et fladt  

 område med eng og delvis kratbevoksning.
Vejdirektoratet har efter ekspropriationskommissionens anmodning foretaget  

 en støjvurdering for ejendommen.
Resultatet af vurderingen fremgår af  

 støjrapport, dateret april 1995.
 Parternes påstande.
 Ejeren har nedlagt påstand om en erstatning på 200.000 kr., men har dog  

 efterfølgende ved brev af 17. maj 1995 erklæret sig indforstået med at  

 acceptere ekspropriationskommissionens erstatningsforslag på 125.000 kr.
 Anlægsmyndigheden har i brev af 6. juni 1995 meddelt, at den ikke kan  

 acceptere erstatningsforslaget.
 Ekspropriationskommissionens afgørelse.
Ekspropriationskommissionen har taget udgangspunkt i, at der ikke findes  

 bestemmelser om støjbeskyttelse ved udbygning af bestående veje eller anlæg  

 af nye veje.
Der er således ikke fastsat bestemte grænseværdier, der skal  

 overholdes, som det er tilfældet ved nybyggeri langs eksisterende veje.  

 Spørgsmålet om foranstaltninger imod eller erstatning for støjgener må  

 afgøres ud fra en kontret vurdering af forholdene på de enkelte ejendomme.  

 Det samme gælder spørgsmålet om erstatning for et anlægs dominerende  

 virkning.
I det foreliggende tilfælde er der efter kommissionens opfattelse ikke  

 grundlag for at bekoste støjafskærmning hverken i form af en støjskærm eller  

 facadeisolering.
Der er herved dels lagt vægt på de foretagne  

 støjberegninger, dels på iagttagelser i marken.
Under kommissionens besøg på  

 ejendommen, der foregik i tørvejr og let vestenvind, føltes trafikstøjen fra  

 motorvejen ikke særligt generende inde i bygningen, men til gengæld i haven  

 bortset fra terrassen mod vest, der ligger skærmet af bygningen.
Derudover virkede motorvejsdæmningen stærkt dominerende set fra  

 ejendommen, der ligger relativt tæt på dæmningen.
Såvel det udendørs  

 støjniveau samt den stærkt dominerende virkning, dæmningen har for  

 ejendommen, bevirker efter kommissionens opfattelse, at tålegrænsen efter  

 naboretlige regler i dette tilfælde må anses for overskredet, og at den ved  

 de pågældende gener opståede værdiforringelse af ejendommen bør erstattes.
 Idet kommissionen, der under sagens behandling bestod af 4 medlemmer,  

 skønner, at ejendommens salgsværdi ligger mellem godt 400.000 og 500.000 kr.,  

 har 2 medlemmer, herunder formanden fundet, at erstatningen bør fastsættes  

 til 125.000 kr., medens de øvrige 2 medlemmer har fundet, at erstatningen  

 passende burde sættes til 100.000 kr.
Da formandens stemme i tilfælde af stemmelighed er afgørende b e s t e m m e s herefter:
Den ejeren tilkommende erstatning for støj og dominans på grund af motorvejsanlægget Beløbet forrentes med 5% p.a. fra den 27. juni 1994, der er tidspunktet  

 for motorvejens åbning.
Lb. nr. 55. Matr. nr.
X, Y by Ny ejer: NN Da der ikke har kunnet opnås forlig om erstatningsspørgsmålet vedrørende  

 nærhedsgener fra motorvejen, er der afsagt følgende KENDELSE:
 Ejendommen og ekspropriationen.
Matr. nr.
X er en ejendom i landzone på 2.404 m2, hvoraf 235 m2 er vej.  

 Denne er pr. 1. januar 1990 vurderet til ejendomsskyld med en kontant  

 ejendomsværdi på 400.000 kr., heraf grundværdi 82.400 kr.
 På ejendommen er opført et enfamiliehus med udnyttet tagetage samt  

 garage/udhus.
 Ejendommen ligger øst for motorvejen og nord for forlagt kommunevej, Xvej,  

 der føres under motorvejen ca. 90 m sydøst for ejendommens beboelsesbygning.  

 Ejendommen har hverken afstået areal til motorvejsanlægget eller  

 kommunevejsforlægningen.
Motorvejen forløber vest for ejendommen med en mindsteafstand fra skel til  

 beboelsesbygning på ca. 38 m og en mindsteafstand fra kørebanekant til  

 beboelsesbygning på ca. 50 m.
Ud for bygningen ligger motorvejen ca. 2 m over  

 terræn.
 I ejendommens oprindelige vestskel - mod motorvejen - er der en række høje  

 træer.
Ved ekspropriationen til motorvejsanlægget er der pålagt ejendommen  

 servitut om byggelinie som anm. a) i arealfortegnelse, ligesom ejendommen har  

 fået ændrede adgangsforhold.
Der er vederlagsfrit efter anlæggets udførelse  

 tillagt ejendommen følgende arealer:
Nedlagt og afrømmet vejareal Arealerne er overdraget med pålagt servitut om byggelinie og om rørledning  

 for så vidt angår ca. 690 m2.
 De tillagte arealer ligger mellem ejendommen og henholdsvis motorvejen og  

 forlagt Xvej, således at ejendommen får fremtidigt vestskel mod motorvejen og  

 fremtidigt sydskel mod forlagt Xvej.
 Parternes påstande.
 Hverken den nuværende ejer eller Vejdirektoratet har taget stilling til  

 erstatningsspørgsmålet.
 Kendelsen afsiges allerede af den grund, at nuværende ejer har overtaget  

 ejendommen i forbindelse med en tvangsauktion, afholdt efter  

 ekspropriationens foretagelse, og det derfor ikke uden fogedrettens bistand  

 er muligt for kommissarius at afgøre, hvem erstatningen tilfalder - den  

 nuværende ejer eller de før tvangsauktionen tinglyste rettighedshavere i  

 ejendommen.
 Ekspropriationskommissionens afgørelse.
 Erstatningspørgsmålet vedrører alene anlæggets nærhed.
 Til brug for kommissionens overvejelser med hensyn til spørgsmålet om  

 erstatning herfor er der udarbejdet en støjvurdering af Vejdirektoretet,  

 dateret april 1995.
Ekspropriationskommissionen har taget udgangspunkt i, at der ikke findes  

 bestemmelser om støjbeskyttelse ved udbygning af bestående veje eller anlæg  

 af nye veje.
Der er således ikke fastsat bestemte grænseværdier, der skal  

 overholdes, som det er tilfældet ved nybyggeri langs eksisterende veje.  

 Spørgsmålet om foranstaltninger imod eller erstatning for støjgener må  

 afgøres ud fra en konkret vurdering af forholdene på de enkelte ejendomme.
I det foreliggende tilfælde er der efter kommissionens opfattelse ikke  

 grundlag for at bekoste støjafskærmning hverken i form af en jordvold ved  

 ejendommen eller en skærm ved motorvejen.
Efter støjberegningerne vil der  

 imidlertid blive tale om støjgener på ejendommen af et sådant omfang, at det  

 må antages at ville medføre en forringelse af dennes værdi.
Kommissionen har  

 skønsmæssigt fastsat en erstatning herfor på 25.000 kr.
For udgifter i  

 forbindelse med erstatningens udbetaling tillægges en godtgørelse på 3.000  

 kr.
Herefter b e s t e m m e s :
 Erstatningen fastsættes således:
 Renter 5% p.a. fra den 27. juni 1994, der er tidspunktet for motorvejens  

 åbning.
 Således passeret.
K.
Junge Pedersen / Grethe Skov Udskriftens rigtighed bekræftes.
