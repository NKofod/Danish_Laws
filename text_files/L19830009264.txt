 I henhold til kgl. resolutioner af 25. august 1982 har Danmark ratificeret  

 de i København den 6. marts 1982 undertegnede overenskomster om henholdsvis  

 fælles nordisk arbejdsmarked og om samarbejde mellem myndigheder og  

 institutioner inden for erhvervsmæssig revalidering og  

 arbejdsmarkedsuddannelserne.
 Overenskomsterne og en til den førstnævnte hørende protokol har følgende  

 ordlyd:
OVERENSKOMST om fælles nordisk arbejdsmarked Regeringerne i Danmark, Finland, Island, Norge og Sverige, som finder, at det er en grundlæggende rettighed for statsborgere i de  

 nordiske lande frit at kunne tage arbejde og bosætte sig i et andet nordisk  

 land, som er enige om, at dette skal kunne ske under på forhånd kendte samt  

 økonomisk og socialt betryggende forhold, som har som mål at opretholde fuld beskæftigelse i deres respektive lande,  

 og som har til hensigt at samarbejde med henblik herpå, som også gennem det nordiske samarbejde tilstræber en afbalanceret  

 regional udvikling, såvel inden for deres eget land som mellem landene  

 indbyrdes, som finder, at samarbejdet mellem landene skal foregå på en sådan måde, at  

 det støtter hvert enkelt lands foranstaltninger med henblik på at sikre en  

 harmonisk udvikling i beskæftigelsen, at flytningerne mellem landene ikke  

 forstyrrer balancen på arbejdsmarkedet, og at det i sin helhed er til gavn  

 for den økonomiske udvikling i disse lande, som tilstræber ligestilling i arbejdslivet mellem kvinder og mænd, som finder, at dimensioneringen i hvert enkelt land af  

 uddannelseskapaciteten og et samarbejde herom er et vigtigt led i  

 bestræbelserne på at skabe balance på arbejdsmarkedet, som henviser til overenskomsten af 22. maj 1954 om fælles nordisk  

 arbejdsmarked, som henviser til protokollen af 22. maj 1954 vedrørende fritagelse for  

 nordiske statsborgere for at være i besiddelse af pas og opholdstilladelse  

 under ophold i et andet nordisk land end hjemlandet, som den 23. marts 1962 har indgået en samarbejdsoverenskomst  

 (Helsingfors-aftalen), som ændret den 13. februar 1971 og den 11. marts 1974, som den 15. september 1955 har indgået en konvention om social tryghed,  

 der er blevet fornyet den 5. marts 1981, har under hensyntagen til den udvikling, som har fundet sted siden  

 overenskomsten af 1954 blev indgået, sluttet en ny overenskomst med følgende  

 ordlyd:
Artikel 1 Der skal ikke i de kontraherende lande kræves arbejdstilladelse for  

 statsborgere i noget andet af de øvrige kontraherende lande.
Artikel 2 Bestemmelser vedrørende arbejdsmarkedet i hvert enkelt land må ikke stille  

 statsborgere i de øvrige kontraherende lande dårligere end landets egne  

 statsborgere.
 Statsborgere fra et af de kontraherende lande, som er beskæftiget i et  

 andet kontraherende land, skal behandles på samme måde som dette lands egne  

 statsborgere med hensyn til løn og andre arbejdsvilkår.
Artikel 3 Arbejdsformidlingsmyndighederne i de kontraherende lande skal i deres  

 samarbejde og gennem nationale foranstaltninger virke for, at såvel  

 arbejdssøgende, som ønsker arbejde i et andet nordisk land, som  

 arbejdsgivere, der ønsker at rekruttere arbejdskraft fra et andet nordisk  

 land, benytter sig af den offentlige arbejdsformidling.
 Med henblik herpå kan myndighederne i fællesskab træffe beslutning om  

 foranstaltninger, som styrker arbejdsformidlingens medvirken ved flytning  

 mellem landene for at øge dennes muligheder for at tilgodese den enkeltes  

 tryghed i tilfælde af flytning.
 I denne forbindelse påhviler det arbejdsformidlingen at stille alsidige,  

 objektive og aktuelle oplysninger og anden bistand til rådighed for  

 arbejdssøgende og arbejdsgivere.
 Myndighederne i de kontraherende lande skal ligeledes samarbejde med  

 henblik på at skabe betryggende forudsætninger for tilbageflytning.
Artikel 4 Myndighederne i hvert enkelt land skal løbende tilstille myndighederne i  

 de øvrige lande information om beskæftigelse, ledige stillinger og  

 arbejdsløshed, oversigter over den forventede udvikling på arbejdsmarkedet,  

 oplysninger om planlagte foranstaltninger med henblik på at opretholde eller  

 opnå fuld beskæftigelse samt oplysninger om arbejds- og levevilkår.
 Myndighederne skal ligeledes oplyse om regionale eller nationale  

 udviklingsplaner, som kan medføre større ændringer i efterspørgslen efter  

 arbejdskraft fra et andet kontraherende land.
Artikel 5 Landene skal, når der er behov herfor, drøfte forebyggende og andre  

 foranstaltninger med henblik på at hindre, at manglende balance på  

 arbejdsmarkedet i et land skaber problemer på arbejdsmarkedet i et andet  

 land.
Artikel 6 Inden for rammerne af denne overenskomst kan der indgås særlige  

 overenskomster mellem to eller flere af de kontraherende lande.
Inden en  

 sådan overenskomst indgås af de berørte lande, skal de øvrige kontraherende  

 lande gives mulighed for at fremføre deres synspunkter.
Artikel 7 Bestemmelserne i denne overenskomst omfatter også de erhvervsgrupper, for  

 hvilke der gælder særlige overenskomster om godkendelse af virksomhed i et  

 andet kontraherende land.
Artikel 8 Spørgsmål vedrørende gennemførelsen af denne overenskomst behandles af  

 Nordisk Arbejdsmarkedsudvalg.
Dette udvalg er tillige forberedende organ for  

 Nordisk Ministerråd (arbejdsministrene). I udvalget indgår to repræsentanter  

 for hvert kontraherende land.
Disse kan i fornødent omfang tilkalde særlige  

 sagkyndige.
Artikel 9 Nordisk Arbejdsmarkedsudvalg har først og fremmest til opgave:
Artikel 10 Nordisk Ministerråd (arbejdsministrene) skal regelmæssigt holde samråd med  

 arbejdsmarkedets parter om spørgsmål vedrørende arbejdsmarkedet og  

 beskæftigelsen i Norden.
Artikel 11 Nærmere bestemmelser om gennemførelsen af denne overenskomst findes i den  

 tilhørende protokol, som træder i kraft samtidig med overenskomsten og har  

 samme gyldighed og varighed som denne.
Artikel 12 Ønsker et land at opsige denne overenskomst, skal skriftlig meddelelse  

 herom tilstilles det danske udenrigsministerium, som skal underrette de  

 øvrige nordiske landes regeringer herom.
 Opsigelsen gælder kun det land, som har foretaget opsigelsen, og får  

 virkning fra og med begyndelsen af det kalenderår, som følger mindst seks  

 måneder efter, at det danske udenrigsministerium har modtaget meddelelse om  

 opsigelsen.
Hvert enkelt af de kontraherende lande kan med øjeblikkelig virkning sætte  

 overenskomsten ud af kraft i forhold til et eller flere af de øvrige lande i  

 tilfælde af krig eller fare for krig, eller såfremt andre særlige  

 internationale forhold gør det nødvendigt.
De berørte landes regeringer skal  

 straks underrettes om en sådan beslutning.
Artikel 13 Denne overenskomst skal ratificeres og ratifikationsinstrumenterne  

 deponeres hos det danske udenrigsministerium, som skal overgive bekræftede  

 genparter til de øvrige kontraherende lande.
 Overenskomsten træder i kraft den første dag i den måned, som følger to  

 hele kalendermåneder efter den dag, da samtlige landes  

 ratifikationsinstrumenter er deponeret.
Artikel 14 Når denne overenskomst træder i kraft, skal overenskomsten af 22. maj 1954  

 mellem Danmark, Finland, Norge og Sverige om fælles arbejdsmarked samt den  

 dertil hørende protokol (* 1) ophøre at gælde.
 Til bekræftelse heraf har undertegnede, der er befuldmægtigede af deres  

 regeringer, undertegnet denne overenskomst.
 Udfærdiget i København den 6. marts 1982 i et eksemplar på dansk, finsk,  

 islandsk, norsk og svensk, idet samtlige tekster skal have samme gyldighed.
PROTOKOL Samtidig med undertegnelsen af den i dag daterede overenskomst om fælles  

 nordisk arbejdsmarked er vi undertegnede, som er behørigt bemyndigede, enedes  

 om følgende:
 Til bekræftelse heraf har undertegnede, der er befuldmægtigede af deres  

 regeringer, undertegnet denne protokol.
 Udfærdiget i København den 6. marts 1982 i et eksemplar på dansk, finsk,  

 islandsk, norsk og svensk, idet samtlige tekster har samme gyldighed.
 Protokollen skal deponeres hos det danske udenrigsministerium, som skal  

 overgive bekræftede genparter til de øvrige kontraherende lande.
 For DANMARK:
Svend Auken For FINLAND:
Jouko Kajanoja For ISLAND:
Svavar Gestsson For NORGE:
Ole Ålgård For SVERIGE:
Ingemar Eliasson OVERENSKOMST mellem Danmark, Finland, Island, Norge og Sverige om samarbejde mellem  

 myndigheder og institutioner inden for erhvervsmæssig revalidering og  

 arbejdsmarkedsuddannelserne Regeringerne i Danmark, Finland, Island, Norge og Sverige, som har indgået  

 overenskomsten om fælles nordisk arbejdsmarked, har besluttet at indgå  

 følgende overenskomst om samarbejde mellem myndigheder og institutioner inden  

 for erhvervsmæssig revalidering og arbejdsmarkedsuddannelserne.  

 Overenskomsten er baseret på det princip, at hvert enkelt land selv  

 tilvejebringer tilstrækkelig kapacitet inden for erhvervsmæssig revalidering  

 og arbejdsmarkedsuddannelserne til at dække det nationale behov.
Artikel 1 Denne overenskomst har til formål i særlige tilfælde at øge mulighederne  

 for adgang til erhvervsmæssig revalidering og arbejdsmarkedsuddannelse for  

 arbejdssøgende, såvel nordiske som ikke-nordiske statsborgere, som er fast  

 bosiddende i noget af de øvrige kontraherende lande.
 Vedkommende myndigheder i de kontraherende lande skal i overensstemmelse  

 med bestemmelserne i denne overenskomst kunne anvende hinandens institutioner  

 for erhvervsmæssig revalidering og arbejdsmarkedsuddannelse i følgende  

 tilfælde:
Artikel 2 En person, der søger revalidering eller erhvervsuddannelse, kan tildeles  

 plads på en institution for erhvervsmæssig revalidering eller  

 arbejdsmarkedsuddannelse i et andet kontraherende land, såfremt institutionen  

 eller den myndighed, der råder over pladserne, har givet samtykke hertil.
Artikel 3 Godtgørelse for driftsudgifter i forbindelse med revaliderings- eller  

 uddannelsesvirksomhed, som er omfattet af denne overenskomst, ydes af det  

 land, hvor vedkommende er bosiddende, i henhold til en takst, som fastsættes  

 af den pågældende institutions leder.
En person, der deltager i erhvervsmæssig revalidering eller  

 arbejdsmarkedsuddannelse i henhold til denne overenskomst, har ret til at  

 modtage de ydelser, der gives ved tilsvarende revalidering eller uddannelse i  

 det land, hvor han er bosiddende.
Disse ydelser skal udredes af myndighederne  

 i det land, hvor han er bosiddende.
Artikel 4 Beskyttet beskæftigelse og arbejdsmarkedsuddannelse inden for det  

 almindelige undervisningssystem eller på Nordkalottens center for  

 arbejdsmarkedsuddannelse er ikke omfattet af denne overenskomst.  

 Overenskomsten omfatter dog beskyttet beskæftigelse af en varighed på højst  

 seks måneder, som finder sted som led i arbejdsprøvning eller oplæring.
Artikel 5 Nordisk Arbejdsmarkedsudvalg skal efter høring af andre berørte  

 myndigheder fastsætte retningslinier for gennemførelsen af denne  

 overenskomst.
Artikel 6 Ønsker et land at opsige denne overenskomst, skal skriftlig meddelelse  

 herom tilstilles det danske udenrigsministerium, som skal underrette de  

 øvrige nordiske landes regeringer herom.
 Opsigelsen gælder kun det land, som har foretaget opsigelsen, og får  

 virkning fra og med begyndelsen af det kalenderår, som følger mindst seks  

 måneder efter, at det danske udenrigsministerium har modtaget meddelelse om  

 opsigelsen.
Artikel 7 Denne overenskomst skal ratificeres og ratifikationsinstrumenterne  

 deponeres hos det danske udenrigsministerium.
 Overenskomsten træder i kraft den første dag i den måned, som følger to  

 hele kalendermåneder efter den dag, da samtlige landes  

 ratifikationsinstrumenter er deponeret.
 Til bekræftelse heraf har undertegnede, der er befuldmægtigede af deres  

 regeringer, undertegnet denne overenskomst.
 Udfærdiget i København den 6. marts 1982 i et eksemplar på dansk, finsk,  

 islandsk, norsk og svensk, idet samtlige tekster skal have samme gyldighed.
 Overenskomsten deponeres hos det danske udenrigsministerium, som skal  

 overgive bekræftede genparter til de øvrige kontraherende lande.
 For DANMARK:
Svend Auken For FINLAND:
Jouko Kajanoja For ISLAND:
Svavar Gestsson For NORGE:
Ole Ålgård For SVERIGE:
Ingemar Eliasson I henhold til artikel 13 trådte overenskomsten om fælles nordisk  

 arbejdsmarked i kraft den 1. august 1983, medens overenskomsten om samarbejde  

 mellem myndigheder og institutioner inden for erhvervsmæssig revalidering og  

 arbejdsmarkedsuddannelserne i henhold til artikel 7 trådte i kraft den 1.  

 juni 1983.
Udenrigsministeriet, den 9. september  

 1983 Uffe Ellemann-Jensen (* 1) Jfr. udenrigsministeriets bekendtgørelse nr. 33 af 29. juli 1954,  

 Lovtidende C.
 (* 2) Jfr. arbejds- og socialministeriets bekendtgørelse nr. 1 af 13.  

 januar 1947, Lovtidende C.
