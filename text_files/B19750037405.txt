 I henhold til § 3, jfr. §§ 4 og 6 i lov nr. 254 af 22. maj 1974 om  

 international buskørsel, artikel 22 i Rådets forordning (EØF) nr. 517/72 om  

 indførelse af fælles regler for rutekørsel og særlige former for rutekørsel  

 med busser mellem medlemslandene, artikel 24 i Rådets forordning (EØF) nr.  

 516/72 om indførelse af fælles regler for pendulkørsel med busser mellem  

 medlemslandene og artikel 6 i Kommissionens forordning (EØF) nr. 1172/72 om  

 fastlæggelse af de dokumenter, der er omhandlet i Rådets forordning (EØF) nr.  

 517/72 og Rådets forordning (EØF) nr. 516/72, bestemmes herved følgende:
I.
Fælles bestemmelser.
 § 1.  Denne bekendtgørelse omfatter:
 § 2.  Formularer til ansøgning om tilladelse til at  

 udføre de i § 1 omhandlede former for kørsel rekvireres hos direktoratet for  

 vejtransport, hvortil den udfyldte formular indsendes.
 § 3.  Tilladelser til de § 1 omhandlede former for  

 kørsel udstedes af direktoratet for vejtransport.
 Stk. 2.  De i stk. 1 nævnte tilladelser kan, såfremt  

 kørslen udføres med dansk indregistreret køretøj, og den er omfattet af § 1 i  

 lov om omnibuskørsel, jfr. lovbekendtgørelse nr. 346 af 14. juli 1970, som  

 ændret ved lov nr. 364 af 13. juni 1973, alene udstedes til transportudøvere,  

 der har tilladelse i henhold til nævnte lovs § 3.
 § 4.  Tilladelser til de i § 1 omhandlede former for  

 kørsel kan tilbagekaldes af direktoratet for vejtransport, såfremt  

 indehaveren af en sådan tilladelse overtræder vilkårene for denne.
 Stk. 2.  De i stk. 1 omhandlede tilladelser inddrages,  

 såfremt indehaveren af en sådan tilladelse fratages den i § 3, stk. 2, nævnte  

 tilladelse.
II.
Rutekørsel.
 § 5.  En tilladelse til rutekørsel er personlig og kan  

 hverken helt eller delvis overgå til andre ved salg, bortforpagtning, udleje,  

 udlån, pantsætning, kreditorforfølgning, arv eller på anden måde uden  

 samtykke fra direktoratet for vejtransport.
 § 6.  Ansøgning i henhold til artikel 4, stk. 2, i  

 forordning (EØF) nr. 517/72 om ændring af de betingelser, som driften af  

 rutekørslen underkastes, og meddelelse om indstilling af transporttjenesten i  

 henhold til artikel 10 i forordning (EØF) nr. 517/72 indsendes til  

 direktoratet for vejtransport.
 § 7.  De i artikel 17, stk. 2, i forordning (EØF) nr.  

 517/72 nævnte oplysninger, som indehaveren af en tilladelse er pligtig til at  

 afgive inden 3 måneder efter udløbet af hvert kalenderår, indsendes til  

 direktoratet for vejtransport på særlige formularer, der rekvireres hos  

 direktoratet.
III.
Pendulkørsel.
 § 8.  Ansøgninger om dispensationer i henhold til  

 artiklerne 9, 10 og 11 i Rådets forordning (EØF) nr. 516/72 fra  

 bestemmelserne om pendulkørsel i artikel 2 i Rådets forordning /EØF) nr.  

 117/66 indsendes til direktoratet for vejtransport.
IV.
Tilsyn.
§ 9.  Direktoratet for vejtransport påser  

 overholdelsen af vilkårene for de udleverede tilladelser, af de i artiklerne  

 17 og 18 i forordning (EØF) nr. 516/72, artikel 4, stk. 2, artiklerne 5 og  

 17, stk. 1, 2 og 3, i forordning /EØF) nr. 517/72, artiklerne 3 og 4, stk. 3,  

 i forordning (EØF) nr. 1172/72 anførte bestemmelser samt af § 5 i denne  

 bekendtgørelse.
Fra de kompetente kontrolmyndigheder modtager direktoratet i  

 denne anledning indberetning om konstaterede overtrædelser.
V.
Rekurs.
§ 10.  En af direktoratet for vejtransport truffet  

 afgørelse i henhold til § 4, stk. 1, og § 5 kan af ansøgeren eller af  

 tilladelsens indehaver påklages til ministeren for offentlige arbejder.  

 Klagefristen er 4 uger fra den dag afgørelsen er meddelt den pågældende.
Når  

 der er særlig grund hertil, kan ministeren for offentlige arbejder dog  

 tillade sagens indbringelse, selv om anmodning herom fremkommer efter udløbet  

 af den nævnte frist, men inden 3 måneder efter, at afgørelsen er truffet.
Stk. 2.  Såfremt direktoratet for vejtransport ikke vil  

 anbefale en ansøgning om tilladelse til de i § 1 omhandlede former for  

 kørsel, skal direktoratet give ansøgeren meddelelse herom, forinden det  

 afgiver sin indstilling til de af den ansøgte kørsel berørte medlemslande og  

 Kommissionen.
Inden for en frist af 8 dage fra afgivelsen af denne meddelelse  

 kan direktoratets indstilling påklages til ministeren for offentlige  

 arbejder.
VI.
Straffebestemmelser.
 § 11.  Overtrædelse af vilkårene for tilladelser til  

 de § 1 omhandlede former for kørsel, af de i artiklerne 17 og 18 i forordning  

 (EØF) nr. 516/72, artikel 4, stk. 2, artiklerne 5 og 17, stk. 1, 2 og 3, i  

 forordning /EØF) nr. 517/72, artiklerne 3 og 4, stk. 3, i forordning /EØF)  

 nr. 1172/72 anførte bestemmelser eller af § 5 i denne bekendtgørelse straffes  

 med bøde.
VII.
Ikrafttrædelsesbestemmelse.
 § 12.  Denne bekendtgørelse træder i kraft ved  

 bekendtgørelsen i lovtidende.
 Ministeriet for offentlige arbejder, den  

 21. juli 1975.
 Niels Matthiasen.
/K.
Junge Pedersen.
