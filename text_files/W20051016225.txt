Klage  

 over operation med indsættelse af brystimplantater (efter fjernelse af gamle  

 proteser) og over manglende information Nævnet fandt ikke grundlag for kritik af speciallægen.
Nævnet lagde vægt på, at da patienten var opereret på  

 begge bryster ved tidligere lejlighed (proteseimplantation og senere  

 brystformindskelse), var der allerede en "markering" på huden,  

 efter  

 hvilken speciallægen kunne orientere sig.
Det forhold, at  

 operationsresultatet  

 ikke blev tilfredsstillende for patienten, skyldtes formentlig, at hendes  

 tilfælde var kompliceret som følge af de for behandlingen af de tidligere  

 proteser nødvendige operationer i flere stadier.
 Nævnet fandt ikke at speciallægen havde overtrådt lov  

 om patienters retsstilling ved sin information forud for operationerne.
Nævnet lagde vægt på, at der i journalmaterialet var en  

 underskreven erklæring benævnt Informeret samtykke hvoraf  

 fremgik, at der var  

 informeret om risici og komplikationer, og om at der ikke var givet nogen  

 garanti hverken med henblik på operationsprocedure eller resultat.
Nævnet  

 fandt  

 dog, at det havde været hensigtsmæssigt, om der var blevet informeret om, at  

 resultatet måtte være begrænset af de tilgrundliggende forhold, heriblandt at  

 der tidligere var opereret i området, samt at protesestørrelsen kunne variere  

 i  

 forhold til den præoperative plan, idet der ikke er usædvanligt, at kirurgen  

 under operation vælger en protesestørrelse efter et skøn, hvis der opstår  

 tvivl  

 om, hvorvidt den præoperativt anslåede protesestørrelse er den bedst egnede.
