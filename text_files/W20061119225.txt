Landsskatteretskendelse vedr.
Avance i forbindelse med  

 opkrævning af forbrug - moms Klagen skyldes, at regionen har efteropkrævet  

 333.375 kr. i moms for perioden 1. april 2001  31. december 2003 for  

 klagerens  

 avancer i forbindelse med opkrævning af forbrug af el, vand, varme og telefon  

 ved udlejning af sommerhuse.
Landsskatterettens afgørelse Regionens afgørelse ændres.
Sagens oplysninger Klageren er en virksomhed,  

 der formidler udlejning af sommerhuse samt i mindre omfang udlejer egne  

 sommerhuse.
I forbindelse med denne udlejning indgås aftale med lejerne om,  

 at  

 disse afregner forbruget af el, vand, varme og telefon til klageren efter  

 forbrugte enheder.
 Regionen har fremlagt en kopi  

 af en sådan aftale, hvoraf fremgår følgende:
( ) Prisaftale ( ) Strømforbrug 1,95 DKK pr. kwh Telefonforbrug 1,95 DKK pr. enhed Olieforbrug 30,00 DKK pr. enhed Vandforbrug 30,00 DKK pr. kubikmeter ( ) Diverse forbrug modregnes i  

 depositum, og restbeløbet tilbagebetales ca. 10 dage efter afrejse. ( ) HUSK  

 VENLIGST at aflæse diverse målere ved ankomst og afrejse.( ) Regionen har endvidere  

 fremlagt en kopi af en aftale om formidling af udlejning mellem en  

 sommerhusejer  

 og klageren, hvoraf fremgår følgende:
UDLEJNINGSAFTALE ( ) Afregning af strøm, telefon  

 og vand sker i det omfang, at ejendommen er udlejet, således at der ikke  

 betales for de perioder, hvor ejendommen ikke er udlejet eller ejer selv  

 disponerer over ejendommen.
 Udlejer afregner forbrug til  

 ejer med følgende satser:
Strøm Kr. 1,65 pr. kwh Telefon Kr. 1,25 pr. trin Vand Kr. 25,00 pr. m3 Afregningen sker månedligt.  

 Dog starter vandafregningen først såfremt der er installeret  

 aflæsningsmulighed  

 som kan godkendes af A.
( ) Regionen har på baggrund af  

 oplysningerne om afregningspriserne i den omhandlede periode fastsat  

 klagerens  

 avancer generelt til følgende beløb:
Strømforbrug 0,20 kr. pr. kwh Telefonforbrug 0,60 kr. pr. enhed Olieforbrug 10,00 kr. pr. enhed Vandforbrug 5,00 kr. pr. kubikmeter Klagerens avancer er herefter  

 opgjort i kr. for perioden 1. april 2001  31. december 2003 som følger:
El Telefon Olie Vand I alt 2001 351.000 28.000 27.000 29.000 435.000 2002 333.000 24.000 36.000 59.000 452.000 2003 368.000 18.000 32.000 72.000 490.000 1.377.000 Perioden den 1. januar 2001  

  31. marts 2001er af regionen og klagerens repræsentant  

 skønnet til 10% af 435.000 kr.
-43.500 Samlede avancer  

 herefter 1.333.500 Klagerens repræsentant har  

 oplyst, at betalingen rent praktisk foregår på den måde, at forbruget  

 modregnes  

 i det af lejeren erlagte depositum.
Nettobeløbet overføres herefter til  

 sommerhusets ejer.
Regionens afgørelse Regionen har efteropkrævet  

 klageren i alt 333.375 kr. i moms, svarende til 25 % af klagerens samlede  

 opgjorte avancer i perioden 1. april 2001  31. december 2003.
Klagerens avancer vedrørende  

 de her omhandlede forbrug er omfattet af momslovens § 4, stk. 1, og således  

 momspligtige.
Bestemmelsen i momslovens § 4, stk. 4, omfatter kun ydelser, og  

 således ikke levering af el, vand, varme og telefon, der anses for levering  

 af  

 varer, jævnfør momslovens § 4, stk. 2. Klagerens leverancer kan derfor ikke  

 anses som en ydelse, der knytter sig til en momsfritaget ydelse efter  

 momslovens  

 § 13, stk. 1, nr. 8.
Særligt for så vidt angår  

 telefonforbruget er dette slet ikke omfattet af momslovens § 13, stk. 1, nr.  

 8,  

 og allerede af den grund kan avancen i forbindelse hermed ikke fritages for  

 moms.
Selvom dette skulle være tilfældet, er der fortsat tale om en ydelse,  

 der  

 ikke knytter sig til en afgiftsfritaget ydelse efter momslovens § 13.
For så vidt angår alle  

 klagerens leverancer er det også et spørgsmål, hvem, der har den økonomiske  

 risiko, hvilket i dette tilfælde er klageren og ikke den enkelte  

 sommerhusejer.  

 Klageren hæfter således overfor sommerhusejeren, såfremt en lejer ikke  

 betaler  

 sit forbrug.
Dette betyder, at klageren anses at handle for egen regning,  

 hvilket understreger, at forholdet ikke er omfattet af momslovens § 4, stk.  

 4.
 Der er henvist til  

 momsvejledningen 2004 afsnit D.3.3.
Klagerens påstand og argumenter Klagerens repræsentant har  

 fremsat påstand om, at der ikke skal betales moms af den omhandlede avance.
 Klagerens opkrævning af el,  

 vand, varme og telefon udgør en integreret del af aktiviteten med  

 sommerhusudlejning, og er dermed i lighed med hovedydelsen momsfri efter  

 momslovens § 13, stk. 1, nr. 8, jævnfør momslovens § 4, stk. 4.
Regionens klassifikation af  

 det her omhandlede forbrug, som varer er ikke korrekt.
Der er derimod tale om  

 naturlige elementer, når en lejer ønsker adgang til et sommerhus, idet denne  

 ikke kun er interesseret i selve brugsretten, men derimod også i de her  

 tilknyttede ydelser.
Klageren er derfor ikke både formidler af varer og  

 ydelser, men alene formidler af én ydelse, nemlig sommerhusudlejning.
Det  

 forhold, at prisfastsætningen sker på baggrund af det konkrete forbrug gør  

 ingen forskel herved.
Alle de vederlag som klageren opnår i forbindelse med  

 sommerhusudlejningen er derfor omfattet af momslovens § 4, stk. 4.
Særligt for så vidt angår  

 telefonforbruget er dette også omfattet af momslovens § 13, stk. 1, nr. 8,  

 idet  

 der er tale om et accessorie til udlejning af fast ejendom, ligesom  

 bestemmelsen ikke er udtømmende i sin beskrivelse heraf.
Der er særligt  

 henvist  

 til, at antenneydelser ligeledes er anset for omfattet af bestemmelsen,  

 jævnfør  

 Told- og Skattestyrelsens afgørelse refereret i TfS 1996, 128.
 Der er i øvrigt henvist til  

 EF-Domstolens dom af 13. juli 1989 i sag 173/88 (Morten Henriksen), dom af  

 27.  

 oktober 1993 i sag C-281/91 (Muysen De Winters), dom af 2. maj  

 1996 i sag  

 C-231/94 (Faaborg-Gelting Linien A/S), dom af 25. februar 1999 i sag C-349/96  

 (Card Protection Plan Ltd), samt dom af 17. maj 2001 i sagerne C-322/99 og  

 C-323/99 (Fischer og Brandenstein).
Landsskatterettens bemærkninger og begrundelse Af momslovens § 4, stk. 1,  

 stk. 2 og stk. 4, fremgår der følgende:
§ 4. Der betales afgift af  

 varer og ydelser, der leveres mod vederlag her i landet.
Ved levering af en  

 vare forstås overdragelse af retten til som ejer at råde over et materielt  

 gode.
Levering af en ydelse omfatter enhver anden levering.
 Stk. 2. Gas, vand,  

 elektricitet, varme og lign anses som varer.
( ) Stk. 4. Når en formidler af  

 en ydelse handler i eget navn, men for en andens regning, anses formidleren  

 for  

 selv at have modtaget og leveret den pågældende ydelse. Af momslovens § 13, stk. 1,  

 nr. 8, vedrørende fritagelser, fremgår der følgende:
 § 13. Følgende varer og  

 ydelser er fritaget for afgift:
( ) 8) Administration, udlejning  

 og bortforpagtning af fast ejendom, herunder levering af gas, vand,  

 elektricitet og varme som led i udlejningen eller bortforpagtningen.  

 Fritagelsen omfatter dog ikke udlejning af værelser i hoteller og lign.,  

 udlejning af værelser i virksomheder, der udlejer for et kortere tidsrum end  

 1  

 måned, udlejning af camping-, parkerings- og reklameplads, samt udlejning af  

 opbevaringsbokse.
( ) Det lægges til grund, at  

 klageren har fungeret som formidler omfattet af momslovens § 4, stk. 4, i  

 forbindelse med dennes formidling af udleje af sommerhuse ejet af andre end  

 af  

 klageren selv.
Denne formidling må anses som værende momsfritaget efter  

 momslovens § 13, stk. 1, nr. 8.
De her omhandlede leverancer  

 af el, vand, varme og telefon må samtidig anses som værende tilknyttede  

 ydelsen  

 med sommerhusudlejning, og derfor også omfattet af momslovens § 13, stk. 1,  

 nr.  

 8, også selvom der er tale om en formidlingssituation efter momslovens § 4,  

 stk. 4. Der herved henset til, at der hverken i momsloven eller dennes  

 forarbejder ses at være indskrænkninger i fritagelsesbestemmelsen efter  

 momslovens § 13, stk. 1, nr. 8, således at denne, for så vidt angår  

 leverancerne  

 af vand mv., ikke skulle omfatte tilfælde, hvor udlejningen af fast ejendom  

 sker via en formidler, men alene gælde de tilfælde, hvor det er ejeren af  

 huset  

 selv, der står for udlejningen.
Det forhold, at der sker en særskilt  

 opkrævning  

 af leverancerne findes ikke at ændre herved.
Særligt for så vidt angår  

 telefonforbruget, der må anses som en naturlig og integreret del af  

 leverancen  

 med udleje af en fast ejendom, findes dette således også at være omfattet af  

 momslovens § 13, stk. 1, nr. 8. Der er herved henset til, at bestemmelsen  

 ikke  

 kan anses som udtømmende i forhold til de tilknyttede leverancer, som  

 foretages  

 i forbindelse med udlejning af fast ejendom.
Der skal i denne forbindelse  

 henvises til Told- og Skattestyrelsens afgørelse offentliggjort i TfS  

 1996,128.
 Den påklagede afgørelse  

 ændres derfor, hvilket er tiltrådt af SKAT.
