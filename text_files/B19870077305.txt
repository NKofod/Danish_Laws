 I medfør af § 1, stk. 1 og 2, § 7 og § 16, stk. 6, i lov om administration  

 af Det europæiske økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 487 af 13. september 1984,  

 senest ændret ved lov nr. 946 af 23. december 1986, fastsættes:
 § 1.  Denne bekendtgørelse vedrører opkrævning af  

 medansvarsafgift af komælk, som leveres af mælkeproducenter til virksomheder,  

 der behandler eller forarbejder mælken, jf. forordning (EØF) nr. 1079/77 af  

 17. maj 1977.
 § 2.  Det påhviler den pågældende virksomhed hos  

 mælkeproducenten at opkræve den i § 1 nævnte afgift og ugentligt at indsende  

 indberetning til Danske mejeriers fællesorganisation, Frederiks allee 22,  

 8000 Århus C., om det i den foregående kalenderuge leverede kvantum mælk.
 Stk. 2.  Afgiftsbeløbet skal særskilt anføres i  

 virksomhedens løbende afregninger til mælkeproducenten.
 Stk. 3.  Virksomheden skal indbetale den opkrævede  

 afgift for hver 4 ugers periode til EF-direktoratet, Frederiksborggade 18,  

 1360 København K., ved check eller på postgirokonto nr. 1312898 senest 45  

 dage efter 4 ugers periodens afslutning.
 § 3.  Virksomheden skal føre et regnskab, som for hver  

 periode på 4 uger, jf. § 2, stk. 3, skal angive navn og adresse på de  

 producenter, hos hvem virksomheden har købt mælken samt for hver enkelt  

 producent de mængder mælk, der er købt, og det afgiftsbeløb, som er opkrævet.
 Stk. 2.  Det i stk. 1 nævnte regnskab samt  

 indberetninger m.v. skal af virksomheden opbevares i mindst 5 år.
§ 4.  Statskontrollen med mejeriprodukter og æg m.m.  

 fører kontrol med overholdelsen af ordningens bestemmelser og kan fastsætte  

 nærmere regler for den i § 2, stk. 1, nævnte indberetningspligt og den i § 3,  

 stk. 1, nævnte regnskabspligt.
Statskontrollen har mod behørig legitimation  

 adgang til enhver virksomhed, som køber mælk til behandling eller  

 forarbejdning.
Statskontrollen er berettigt til at efterse de pågældende  

 virksomheders varebeholdning, forretningsbøger, øvrige regnskabsmateriale  

 samt korrespondance m.v.
Det påhviler virksomheden at yde den bistand, der er  

 fornøden for foretagelse af kontrollen.
 § 5.  Overtrædelse af § 2, § 3 og § 4, sidste pkt.,  

 straffes med bøde, medmindre højere straf er forskyldt efter § 16 i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 487 af  

 13. september 1984.
 § 6.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 452 af 7.  

 september 1977 om medansvarsafgift af indvejet mælk.
