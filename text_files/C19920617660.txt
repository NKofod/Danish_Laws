Indholdsfortegnelse Indledning A: Tjenestemandsansættelse inden for staten, folkeskolen og  

 folkekirken mv., TPL § 4, stk. 1, B: Ansættelse som tjenestemand ved (amts) kommuner,  

 koncessionerede selskaber mv., TPL § 4, stk. 2, C: Tjenestemandslignende ansættelse med med- lemskab af en  

 statsgaranteret pensions- kasse/-ordning, TPL § 4, stk. 2, D: Overenskomstansættelse med pensionsordning, TPL § 4a, E: Beskæftigelse under tjenestefrihed, TPL § 4, stk. 5, F: Timelærere m.fl./årsvikarer G: Ansættelse i Grønland Bilag:
Administrations- og Personaledepartementet Vejledning om fastsættelse af pensionsalderen for tjenestemænd i  

 staten, folkeskolen og folkekirken m.fl.
Indledning Kompetencen til at behandle visse spørgsmål om fastsættelsen af  

 pensionsalder for tjenestemænd i henhold til tjenestemandspensionsloven (TPL)  

 blev med virkning fra 1. oktober 1989 tillagt ministerier og styrelser, jf.  

 Finansministeriets cirkulæreskrivelse af 21. august 1989 (APD nr. 56/89).
 Det drejer sig om fastsættelse af pensionsalder i en række tilfælde i  

 medfør af TPL § 4, stk. 1, 2 og 5, § 4 a og § 35, stk. 1 og 2,  for  

 tjenestemænd i staten, folkeskolen og folkekirken.
 Ovennævnte cirkulære er ændret ved Finansministeriets cirkulæreskrivelse  

 af 18. marts 1992 om kompetencen for ministerier og styrelser m.fl. til at  

 fastsætte pensionsalderen for tjenestemænd i staten, folkeskolen og  

 folkekirken (APD nr. 29/92).
 Baggrunden for ændringen er, at det som led i bestræbelserne på forenkling  

 og modernisering på tjenestemandspensionsområdet i medfør af TPL § 4, stk.  

 5, efter anbefaling af Lønningsrådet er fastsat, at medregning i  

 pensionsalderen af beskæftigelse i tjenestefrihedsperioder, der er bevilget  

 eller bevilget forlænget efter 1. april 1992, som udgangspunkt gøres  

 betinget af indbetaling af pensionsbidrag til staten.
 Retningslinier for hvilke beskæftigelser under tjenestefrihed, der  

 herefter kan medregnes i pensionsalderen, og om betalingen af pensionsbidrag  

 fremgår af denne vejledning, der afløser Finansministeriets vejledning af 21.  

 august 1989 (APD nr. 57/89).
 De paragraffer, der er omfattet af denne vejledning, er optrykt i bilag  

 1 .
 Bemyndigelsen gælder også sager om pensionsalderen for timelærere  

  m.fl. ansat med ret til pension i henhold til Undervisningsministeriets  

 cirkulære af 25. februar 1987 om pensionssikring af timelærere m.fl.
 Det fremgår af vejledningen, hvilke sager styrelserne selv kan behandle.  

 Vejledningen indeholder også retningslinier for sagernes behandling.
 Det er vigtigt, at alle sager behandles nøje efter vejledningen .  

 Dette skyldes, at afgørelsen skal have hjemmel i loven, samt et hensyn til en  

 ensartet behandling af tjenestemændene og til den pensionsforpligtelse, som  

 pålægges staten.
 Opstår der spørgsmål i forbindelse med brug af vejledningen, kan styrelsen  

 rette telefonisk henvendelse til Finansministeriet, Administrations- og  

 Personaledepartementet (APD), Pensionskontoret, på tlf.nr. 33 92 33 44.
 Sager, der falder uden for denne vejledning, og sager, der giver anledning  

 til retlig tvivl, forelægges APD.
Tjenestemænds pensionsalder, jf.
TPL § 4, stk. 1, er det antal  

 fulde år, i hvilke de efter det fyldte 25. år og indtil det 70. år har været  

 ansat som tjenestemænd i - staten - folkeskolen - folkekirken - Folketinget - under Københavns kommunale skolevæsen - Færøernes Landsstyre før 1. januar 1988 - Grønlands Landsråd før 1. januar 1980.
 I pensionsalderen medregnes også perioder med rådighedsløn eller  

 ventepenge.
 Pensionsalderen kan højst udgøre 37 år.
Tidligere tjenestemandsansættelse inden for disse områder indgår  

direkte i pensionsalderen.  Deltidsansættelse indgår  

 forholdsmæssigt i pensionsalderen, jf.
TPL § 4, stk. 4.
Tjenestemænd m.fl., der har pensionsret efter de før 1. juli 1969 gældende  

 regler, har ret til omregning, jf.
TPL § 35, stk. 1 og 2. Betingelserne for  

 denne ret er beskrevet i afsnit A .
Herudover kan tjenestemandens pensionsalder forhøjes på grundlag af  

 tidligere beskæftigelse, som er afhængig af dennes art.
I visse tilfælde  

 forudsættes, at der sker beløbsoverførsel fra den tidligere pensionsordning.  

 I tilknytning til pensionsalderforhøjelsen opgøres tjenestemandens samlede  

 pensionsalder.
Ved ansættelsen af en tjenestemand skal styrelsen gennemgå  

alle den pågældendes forudgående ansættelsesforhold for at afgøre, om  

 der er grundlag for pensionsalderforhøjelse.
Til brug herfor skal  

 ansættelsesmyndigheden udfylde et pensionsalderskema (skema nr.
S 56b),  

bilag 3 . På skemaet anføres alle tjenestemandens tidligere  

 ansættelser og alle perioder uden beskæftigelse.
 Skemaet rekvireres i APD.
 Også de sager, der skal forelægges APD, skal indeholde fuldstændige  

 oplysninger om tidligere ansættelsesforhold i et udfyldt pensionsalderskema.
 Det dokumenteres af tjenestemanden eller undersøges hos den tidligere  

 ansættelsesmyndighed, om der har været pensionsret knyttet til tidligere  

 ansættelser.
 Har tjenestemanden haft forudgående beskæftigelse, der giver grundlag for  

 pensionsalderforhøjelse, jf. denne vejledning, skal styrelsen foretage denne  

 som beskrevet.
 Betingelserne for pensionsalderforhøjelsen og retningslinier for  

 indbetaling til statskassen af overførelsesbeløb, udtrædelsesgodtgørelse,  

 pensionsbidrag m.m. fremgår af afsnittene A til G .
 Pensionsalderforhøjelsen skal meddeles tjenestemanden og den tidligere  

 ansættelsesmyndighed/pensionsordning.
 Styrelsen skal sørge for, at tjenestemandens data, herunder pensionsalder  

 registreres i det centrale pensionsalderregister, PENSAB, i Statens  

 Regnskabsdirektorat, såfremt styrelsen omfattes af registret.
Det skal fremgå af tjenestemandens personalesag, hvordan pensionsalderen  

 er fastsat.
Ved tjenestemandens fratræden skal disse oplysninger sendes på et  

 pensionsberegningsskema til den myndighed, der beregner pensionen, eventuelt  

 vedlagt et ajourført pensionsalderskema, eller til den efterfølgende  

 ansættelsesmyndighed på et ajourført pensionsalderskema.
 Vejledningen indeholder følgende afsnit, som svarer til de situationer,  

 hvor styrelsen uden forelæggelse for Finansministeriet fastsætter  

 pensionsalderen og behandler sager om pensionsalderforhøjelse.
 A: Fastsættelse af pensionsalderen på grundlag af tidligere  

 ansættelse som tjenestemænd i staten, folkeskolen og folkekirken mv.
 B: Forhøjelse af pensionsalderen på grundlag af ansættelse som  

 tjenestemand ved (amts)kommuner, koncessionerede selskaber mv.
 C: Forhøjelse af pensionsalderen på grundlag af  

 tjenestemandslignende ansættelse med medlemskab af en statsgaranteret  

 pensionskasse.
 D: Forhøjelse af pensionsalderen på grundlag af offentlig  

 overenskomstansættelse med pensionsordning.
 E: Forhøjelse af pensionsalderen på grundlag af beskæftigelse  

 under tjenestefrihed/orlov.
F: Timelærere m.fl./årsvikarer G: Ansættelse i Grønland.
 Alle andre tilfælde og tilfælde af retlig tvivl skal forelægges APD:
A: Tjenestemandsansættelse inden for staten, folkeskolen og  

 folkekirken mv., TPL § 4, stk. 1 Tidligere tjenestemandsansættelse eller tidligere tillagt forhøjet  

 pensionsalder i henhold til tjenestemandspensionsloven §§ 4, 4a og 4b efter  

 det fyldte 25. år inden for - staten - folkeskolen - folkekirken - Folketinget - under Københavns kommunale skolevæsen - Færøernes Landsstyre før 1. januar 1988 - Grønlands Landsråd før 1. januar 1980 indgår uden videre i pensionsalderen ved tjenestemandsansættelsen.  

 Det samme gælder perioder, hvor tjenestemanden har fået rådighedsløn eller  

 ventepenge, jf.
TPL § 4, stk. 1.
 Styrelsen skal også uden videre medregne tidligere ansættelse i Forsvaret  

 med ret til civilarbejderpension i pensionsalderen.
Tidligere ansættelse som timelærer m.m. efter 1. august 1981 skal uden  

 videre medregnes i pensionsalderen, jf.
Undervisningsministeriets cirkulære  

 af 25. februar 1987 om pensionssikring af timelærere m.fl.
Årsvikaransættelse i folkeskolen mv. efter 1. august 1990 skal uden videre  

 medregnes i pensionsalderen, jf.
Finansministeriets cirkulæreskrivelse af 13.  

 juli 1990 om medregning af årsvikar- og timelæreransættelse ved senere  

 tjenestemandsansættelse eller timelæreransættelse mv. (APD nr. 98/90).
 Forholdene for timelærere og årsvikarer er beskrevet i afsnit F.
 Tjenestemanden må ved ansættelsen dokumentere, at den forudgående  

 beskæftigelse opfylder betingelserne for medregning i pensionsalderen (f.eks.  

 ved ansættelsesbrev).
Har tjenestemanden fået udbetalt pensionsbidrag for ansættelse før 1. juli  

 1969, skal det udbetalte beløb (inkl. evt. statsafgift) genindbetales  

 til statskassen med rente, jf.
TPL § 25, stk. 3. Renten udgør 4 pct. p.a.  

 (uden rentes rente) fra udbetalingstidspunktet og indtil genansættelsen som  

 tjenestemand. (Tjenestemanden må selv rette henvendelse til skattevæsenet for  

 evt. at få skattefradrag).
 Har tjenestemanden fået overført fratrædelsesgodtgørelse til en tværgående  

 pensionskasse eller pensionsforsikring (efter 1. april 1986), skal det  

 overførte beløb ved genansættelsen tilbageføres til staten, som beskrevet i  

 Finansministeriets cirkulæreskrivelse af 5. maj 1989 om  

 fratrædelsesgodtgørelse (LP nr. 036/89).
Ved beregning af pensionsalderen skal styrelsen tage hensyn til, om  

 ansættelsen har været på fuld tid eller deltid.  

 Deltidsansættelse indgår i pensionsalderen i forhold til andelen af  

 fuldtidsbeskæftigelse.
I bilag 4.2, og 4.3, er vist eksempler på  

 beregning af pensionsalderen.
Tjenestemænd eller tjenestemandslignende ansatte, der 1. juli 1969  

  havde pensionsret efter de ældre regler, har ret til at få  

 pensionsalderen beregnet efter de hidtidige regler med ret til  

 omregning, jf.
TPL § 35, stk. 1 og 2. Efter de ældre regler opnåede  

 tjenestemanden pensionsret efter 5 års fuldtidsbeskæftigelse efter det fyldte  

 30. år.
For at have denne ret skal tjenestemanden:
- den 1. juli 1969 være fyldt 35 år og have haft ansættelse med  

 tjenestemandspensionsrettigheder svarende til 5 år på fuld tid efter det  

 fyldte 30. år - have haft uafbrudt ansættelse med tjenestemandspensionsrettigheder siden  

 1. juli 1969, jf. også afsnit B og C .
Tjenestemænd, der ifølge kommunale pensionsvedtægter har pensionsret efter  

 ældre regler, skal ved statslig tjenestemandsansættelse opfylde betingelsen  

 om pensionsret pr. 1. juli 1969 for at bevare omregningsretten.
Det samme  

 gælder medlemmer af statsgaranterede pensionskasser/-ordninger, der ifølge  

 vedtægterne har pensionsret efter ældre regler.
Ved pensionering sker beregning af pensionsalderen efter ældre regler kun,  

 hvis dette er gunstigst for tjenestemanden, jf.
TPL § 35, stk. 4.
 I bilag 4.1. er vist et eksempel på beregning af pensionsalderen,  

 hvor tjenestemanden har pensionsret efter ældre regler.
B: Ansættelse som tjenestemand ved (amts)kommuner, koncessionerede  

 selskaber mv., TPL § 4, stk. 2 Styrelsen skal i pensionsalderen medregne tidligere  

tjenestemandsansættelse  efter det fyldte 25. år under følgende  

 ansættelsesmyndigheder:
 - alle amtskommuner.
 - alle kommuner (for Grønlands Hjemmestyre og de grønlandske kommuner  

 gælder specielle forhold, som beskrives i afsnit G).
 - Kommunernes Lønningsnævn.
 - Amtsrådsforeningen i Danmark.
 - Hovedstadsrådet, herunder også Hovedstadens Trafikselskab.
 - Foreningen af kommuner i Københavns amt (tjenestemænd i foreningens  

 lønsekretariat).
 - Kommunernes Landsforening med følgende institutioner:
- Danmarks Radio - Telefonselskaberne - KTAS - JTAS - FKT - Jydsk Nervesanatorium - Vestegnens Kraftvarmeselskab - Møens Omnibusser - I/S Nordforbrænding - Naturgas Midt/Nord.
Har tjenestemanden været ansat før 1. juli 1969 og fået udbetalt  

 pensionsbidrag efter de herom gældende regler, kan perioden kun medregnes i  

 pensionsalderen, hvis beløbet med renter  genindbetales .  

 Genindbetaling er i øvrigt nærmere beskrevet under punkt A.
Hvis udbetalte  

 pensionsbidrag ikke genindbetales, medregnes kun tiden efter 1. juli  

 1969.
Fratrædelsesgodtgørelse skal altid genindbetales, jf.
Finansministeriets  

 bekendtgørelse nr. 238 af 14. april 1989 om fratrædelsesgodtgørelse.
 Tilfælde af retlig tvivl og sager om ansættelsessteder, der ikke  

 er nævnt ovenfor , skal forelægges Finansministeriet til udtalelse.
 Der tages hensyn til deltidsansættelse ved beregning af  

 pensionsalderen som beskrevet i bilag 4.2 og 4.3 .
Beløbsoverførsel fra (amts)kommunerne mv. til Staten iværksættes ved, at  

 styrelsen til den tidligere ansættelsesmyndighed fremsender såvel et delvist  

 udfyldt skema nr.
S 56b til beregning af pensionsalderen ( bilag 3 )  

 som skema nr.
S 56a til beregning af overførselsbeløbet ( bilag 2 ).  

 Den tidligere ansættelsesmyndighed tilbagesender skemaerne i udfyldt stand.
Fremgangsmåden ved beløbsoverførsel er beskrevet i Finansministeriets  

 cirkulære nr. 41 af 15. februar 1977 om individuel overgang af tjenestemænd  

 mv. mellem staten og kommuner mv.
Den tidligere ansættelsesmyndighed skal dog  

 overføre pengene direkte til Statens Regnskabsdirektorat, og samtidig  

 give den nuværende ansættelsesmyndighed meddelelse om overførslen samt om  

 størrelsen af det overførte beløb.
Beløbet indbetales til Statens Regnskabsdirektorat, postgiro konto nr. 5  

 70 78 38, Postbox 2194, 1017 København K.
Beløbet konteres  på  

 finanslovens § 36.14.48.11.
 Styrelsen må først forhøje pensionsalderen, når pengene er  

 overført.  Det påhviler styrelsen at påse , at det overførte beløb  

 er korrekt.
 Skulle pensionsbegivenheden indtræde, før pengene er overført, forelægges  

 sagen for Finansministeriet.
C: Tjenestemandslignende ansættelse med medlemskab af en  

 statsgaranteret pensionskasse/-ordning, TPL § 4, stk. 2 Styrelsen skal i pensionsalderen medregne en tjenestemands tidligere  

tjenestemandslignende ansættelse efter det fyldte 25. år med  

 medlemskab af en statsgaranteret pensionskasse/-ordning.
 Disse pensionskasser/-ordninger hjemler pensionsrettigheder stort set  

 svarende til TPL's.
Tjenestemanden skal ved ansættelsen dokumentere sådant tidligere  

 medlemskab.
Styrelsen kan evt. rette henvendelse til  

 pensionskassen/-ordningen.
 Tilfælde af retlig tvivl skal forelægges APD.
 Ved beregning af pensionsalderen tages hensyn til, om ansættelsen har  

 været på fuld tid eller deltid, som beskrevet i bilag 4.2 og  

 4.3.
 Ved tillæggelse af forhøjet pensionsalder på grundlag af tidligere  

 tjenestemandslignende ansættelse med medlemskab af de nedenfor nævnte  

 statslige pensionskasser/-ordninger, skal der ikke ske  

 beløbsoverførsel, da staten indestår for pensionsforpligtelsen.
 De statsgaranterede pensionskasser/-ordninger er (i bilag 5 findes  

 fortegnelse over pensionskassernes adresser):
 Pensionskassen for højskoler, landbrugsskoler og husholdningsskoler.
 Pensionskassen for Erhvervsskoler (tidligere Pensionskassen for tekniske  

 undervisningsvirksomheder og handelsskoler mv.).
 Pensionskassen af 1925 for de private eksamensskoler.
 Pensionskassen for tjenestemænd ved Samfundet og Hjemmet for Vanføre  

 (SAHVA).
 Pensionsfonden af 1951.
 Pensionskassen af 1950 for forskellige private kirkelige institutioner.
 Efterlønskassen for lærere i friskolen og efterskolen.
 Nationalforeningens Pensionskasse.
 Det kongelige Teaters Pensionsfond.
 Kolonien Filadelfia's Pensionskasse.
 Apotekervæsenets pensionsordning.
 Pensionsordningen for tjenestemænd ved Finseninstitutet og  

 Radiumstationen.
 Pensionsordningen for tjenestemænd ved de offentlige  

 arbejdsformidlingskontorer.
 Pensionsordningen for tjenestemænd under Det danske Hedeselskab.
 Pensionsordningen for tjenestemænd ved Kongeriget Danmarks Hypotekbank og  

 Finansforvaltning.
 Pensionsordningen for lærere med ret til tjenestemandspension ved Danmarks  

 Sygeplejerskehøjskole.
 Pensionsordningen for (stats)amternes akademiske personale, der er ansat  

 på tjenestemandsvilkår.
 Pensionsordningen af 1976 (tidligere Børneforsorgens Pensionskasse).
 Pensionsordningen for tjenestemænd ved privatbanerne.
 Sydfynske jernbaners Pensionskasse.
 Slangerupbanens Pensionsfond.
 Pensionsordningen for tjenestemænd ved mødrehjælpsinstitutionerne.
 Pensionsordningen for åndssvageforsorgens tjenestemænd.
D: Overenskomstansættelse i det offentlige med pensionsordning, TPL §  

 4 a Styrelsen skal i tilknytning til ansættelsen undersøge, om tjenestemanden  

 tidligere har været ansat i henhold til overenskomst, og om  

 der til ansættelsen var knyttet en pensionsordning i en tværgående  

 pensionskasse eller lignende pensionsordning som nævnt nedenfor.
 Tjenestemanden må ved ansættelsen dokumentere sådan tidligere ansættelse  

 og medlemskab af pensionsordningen.
 Tjenestemanden kan tilbydes pensionsalderforhøjelse, hvis han efter det  

25. år under overenskomstansættelse i:
staten folkeskolen folkekirken Folketinget Københavns kommunale skolevæsen Grønlands Landsråd før 1. januar 1980 en kommune/amtskommune et koncessioneret selskab en stats- eller kommunegaranteret virksomhed, har været omfattet af en pensionsordning, hvor pensionsbidraget har  

 udgjort 12 pct. eller derover.
 Det er dog en forudsætning, at tjenestemanden ikke tidligere har  

 fået tilbudet, idet et sådant tilbud kun kan gives en gang.
Kendetegnende for tværgående pensionskasser er, at medlemmerne er uddannet  

 indenfor bestemte uddannelsesområder.
Ordningerne er forsikringsmæssigt  

 opbygget.
 Tilfælde, hvor styrelsen selv kan tilbyde pensionsalderforhøjelse.
 Betingelserne for pensionsalderforhøjelse er opfyldt, hvis der under den  

 forudgående offentlig overenskomstansættelse er indbetalt pensionsbidrag på  

 mindst 12 pct. til (i bilag 6 findes en oversigt over  

 pensionskassernes adresser):
Arkitekternes Pensionskasse Børne- og Ungdomspædagogernes Pensionskasse Dansk Agronomforenings Pensionskasse Dansk Ingeniørforenings Pensionskasse Farmaceuternes Pensionskasse Ingeniørsammenslutningens Pensionskasse Juristernes og Økonomernes Pensionskasse Lægernes Pensionskasse Magistrenes Pensionskasse Pensionskassen for Chauffører Pensionskassen for Dyrlæger Pensionskassernes Sammenslutning (Pensam), der administrerer  

 pensionskasser for:
- Amtsvejmænd - Trafikfunktionærer ved HT - Sygehusportører - Sygehjælpere m.fl.
 Pensionskassernes Administrationskontor (PKA), der administrerer  

 pensionskasser for:
- Socialrådgivere og Socialpædagoger - Ergoterapeuter og fysioterapeuter - Oldfruer, økonomaer - Sygeplejersker, hjemmesygeplejersker - Lægesekretærer - Kontorfunktionærer ved institutioner under Amtskommunerne - Jordemødre - Hospitalslaboranter Kommunernes Pensionsforsikring: Her er oprettet kollektive  

 pensionsordninger for bl.a.:
- Bibliotekarer - Bygningskonstruktører - Tandlæger Tilbudet om pensionsalderforhøjelse sker på betingelse af  

 beløbsoverførsel  fra pensionsordningen til statskassen.
Dette gælder  

hele  udtrædelsesgodtgørelsen, også den del, der vedrører  

 beskæftigelse før det 25. år.
Det er også en betingelse, at der sker indbetaling af den  

 udtrædelsesgodtgørelse, som den pågældende evt. tidligere har fået udbetalt  

 fra pensionsordningen eller fra en anden overenskomstmæssigt etableret  

 pensionsordning, der giver grundlag for pensionsalderforhøjelse.
Udbetalt  

 udtrædelsesgodtgørelse skal indbetales til statskassen tillige med renter fra  

 udbetalingstidspunktet til indbetalingstidspunktet.
Renter beregnes efter  

 princippet i lov om renter ved forsinket betaling mv.
 Udtrædelsesgodtgørelse, der stammer fra et pensionsgivende tillæg og fra  

 ekstraordinær indbetaling af helbredsmæssige grunde, skal også overføres.
 Udtrædelsesgodtgørelse, der vedrører anden ansættelse f.eks. i en privat  

 virksomhed, og som ikke giver grundlag for pensionsalderforhøjelse, kan  

 derfor ikke overføres.
 Frivillig indbetaling kan ikke overføres.
 Ved beregning af pensionsalderen tages hensyn til  

deltidsbeskæftigelse, som beskrevet i bilag 4.2 og 4.3 .
Styrelsen skal give tjenestemanden en frist på 2 måneder til at  

 svare på, om vedkommende ønsker pensionsalderforhøjelse på de anførte  

 betingelser.
Tjenestemandens svar, der skal være skriftligt,
vedlægges personalesagen og  medsendes til evt. senere  

 offentlig ansættelsesmyndighed . Tjenestemandens svar er  

bindende , og kan ikke senere omgøres.
Vælger tjenestemanden pensionsalderforhøjelsen, skal styrelsen opfordre  

 pensionskassen til snarest at indbetale udtrædelsesgodtgørelsen og til  

 samtidig at meddele styrelsen hvilke beløb, der er indbetalt.
For  

 tjenestemænd ansat på prøve skal overførslen dog først ske, når pågældende  

 ansættes varigt.
Beløbet indbetales til Statens Regnskabsdirektorat, postgiro konto nr. 5  

 70 78 38, Postbox 2194, 1017 København K.
Beløbet konteres  på  

 finanslovens § 36.14.48.22.
 Pensionsalderforhøjelsen kan først ske, når beløbet er modtaget.  

  Styrelsen skal kontrollere, at det overførte beløb mindst svarer til  

 udtrædelsesgodtgørelsen.
 Tilfælde, hvor spørgsmålet om forhøjelse skal forelægges APD:
Tilfælde, hvor tjenestemanden under tidligere overenskomstansættelse har  

 været omfattet af andre forsikringsmæssigt opbyggede pensionsordninger end de  

 ovenfor nævnte, samt retlige tvivlstilfælde skal forelægges  

 for APD.
Det bemærkes, at overenskomstansættelse med tilknyttet  

 pensionsordning med et samlet pensionsbidrag på under 12 pct. ikke vil blive  

 medregnet i pensionsalderen.
 Spørgsmålet om medregning af tidligere ansættelse på tjenestemandslignende  

 vilkår med tilknyttet forsikringsmæssigt opbygget pensionsordning skal indtil  

 videre forelægges for APD.
E: Beskæftigelse under tjenestefrihed uden løn, TPL § 4, stk. 5 I overensstemmelse med anbefaling fra Lønningsrådet er betingelserne for  

 medregning i pensionsalderen af beskæftigelse under tjenestefrihed ændret fra  

 1. april 1992.
 Medregning af beskæftigelse i perioder med tjenestefrihed, der er bevilget  

 eller bevilget forlænget efter 1. april 1992 , er som udgangspunkt  

 betinget af, at der betales pensionsbidrag til staten på 15 pct. af den  

 pensionsgivende løn, som tjenestemanden ville have fået udbetalt, hvis den  

 pågældende ikke havde haft tjenestefrihed.
 Tjenestemanden må selv sørge for indbetalingen af pensionsbidragene, evt.  

 sørge for en aftale herom med sin nye arbejdsgiver i tjenestefrihedsperioden.
 Det er dog uden betydning for medregningen, om det er tjenestemanden selv  

 eller arbejdsgiveren i tjenestefrihedsperioden, der har afholdt udgifterne  

 til pensionsbidragene og hvem, der har foretaget indbetalingen af disse.
Pensionsbidragene skal indbetales månedsvis til Statens  

 Regnskabsdirektorat, postgiro konto nr. 5 70 78 38, Postbox 2194, 1017  

 København K.
Bidragene skal konteres på nyoprettet konto på finansloven, §  

 36.14.50.20.
 Tjenestemanden skal kunne dokumentere, at pensionsbidragene er indbetalt.
 Ved medregning af beskæftigelse under tjenestefrihed, der er bevilget  

før 1. april 1992 skal der fortsat som udgangspunkt ikke betales  

 pensionsbidrag.
 Der er ikke sket ændringer i bemyndigelsen til ministerier og styrelser  

 til i visse situationer at medregne beskæftigelse i tjenstefrihedsperioder,  

 der er bevilget før 1. april 1992 (f.eks. tjenestefrihed til beskæftigelse  

 under DANIDA).
Nedenfor er nævnt de former for beskæftigelse under tjenestefrihed, der af  

 styrelsen skal medregnes i pensionsalderen, hvis de tilknyttede betingelser  

 er opfyldt.
Spørgsmål om medregning af andre former for beskæftigelse end de,  

 der er nævnt i oversigten, samt tvivlstilfælde forelægges Finansministeriet  

 til udtalelse.
 Ved beregning af pensionsalder skal styrelsen tage hensyn til  

 deltidsbeskæftigelse, som beskrevet i bilag 4.2 og 4.3.
1. * Beskæftigelse under tjenestefrihed, der er  

 bevilget efter 1. april 1992 1) Varetagelse af ikke-tjenestemandsstilling i den offentlige sektor  

 her i landet eller i udlandet (til beskæftigelse i folkeskolen er knyttet  

 særlige betingelser, jf. punkt 6)).
 Medregningen er med nedennævnte undtagelser betinget af, at der løbende er  

 indbetalt pensionsbidrag til staten på 15 pct.
 Hvis tjenestemanden i tjenestefrihedsperioden er ansat i en stilling, i  

 hvilken den pågældende som overenskomstansat ville have været omfattet af  

 pensionsordning med et samlet pensionsbidrag på mindst 12 pct., svarer  

 pensionsbidraget til staten til det samlede overenskomstmæssigt fastsatte  

 bidrag.
 Medregning af ansættelse, i hvilken tjenestemanden som overenskomstansat  

 ville have været omfattet af en pensionsordning med et samlet pensionsbidrag  

 på under 12 pct., er betinget af indbetaling af pensionsbidrag på 12 pct.
Pensionsbidrag skal ikke betales, hvis tjenestemanden i  

 tjenestefrihedsperioden er ansat i - en stilling, hvor lønnen fuldt ud afholdes af staten, - en stilling, der er forbundet med ret til en statslig pension, herunder  

 pension fra statsgaranteret pensionskasse - en stilling i Finland, Norge eller Sverige forbundet med ret til pension  

 fra det pågældende lands statslige pensionsordning eller varetager ombud og lignende eller hverv som medlem af  

 Folketinget/Europaparlamentet eller aftjener militær eller civil værnepligt, Medregning af beskæftigelse i den offentlige sektor, der overstiger 5  

 sammenhængende år, skal forelægges for APD.
 Spørgsmålet om medregning af ansættelse ved Grønlands Hjemmestyre og i en  

 grønlandsk kommune, skal indtil videre forelægges for APD.
2) Varetagelse af arbejdsopgaver i den private sektor her i landet  

 eller i udlandet Betingelser for medregning:
- at den private ansættelse er i ansættelsesmyndighedens interesse - at der er indbetalt pensionsbidrag på 15 pct.
 Medregning af privat ansættelse, der overstiger 5 sammenhængende år, skal  

 forelægges for APD.
3) Studier (færdiggørelse af videnskabeligt værk, studieophold,  

 deltagelse i faglige kurser mv.) Betingelser for medregning:
- at studierne er i ansættelsesmyndighedens interesse - at der er indbetalt pensionsbidrag på 15 pct.
 Medregning af studieperiode, der overstiger 5 sammenhængende år, skal  

 forelægges for APD.
der medvirker i bistandsarbejde til udviklingslandene, og i danske  

 hjælpeorganisationer Betingelse for medregning:
 - at der indbetales pensionsbidrag på 15 pct.
 Medregning af beskæftigelse i internationale organisationer og danske  

 hjælpeorganisationer, der overstiger 5 sammenhængende år, skal forelægges for  

 APD.
5) Varetagelse af lønnet arbejde i forhandlingsberettigede  

 tjenestemandsorganisationer Betingelser for medregning:
 Finansministeriets cirkulære af 24. august 1981 om vilkår for  

 tjenestefrihed til organisationsarbejde for tjenestemænd i staten,  

 folkeskolen og folkekirken (bilag 8) skal fortsat gælde for medregning af  

 tjenestefrihed til organisationsarbejde, der bevilges efter 1. april 1992.
 Det hidtidige pensionsbidrag på 5 pct. + evt. tillæg fastsættes - også for  

 tjenestefrihed bevilget forud for 1. april 1992 - til 6 pct. pr. 1. april  

 1992, til 9 pct. pr. 1. april 1993, til 12 pct. pr. 1. april 1994 og til 15  

 pct. pr. 1. april 1995.
Tilsvarende regler gælder for timelærere m.fl. i folkeskolen mv., der har  

 ret til pension, jf.
Undervisningsministeriets cirkulære af 25. februar 1987  

 om pensionssikring af timelærere m.fl.
6) Ansættelse som timelærer m.m./årsvikar Betingelser for medregning:
- at ansættelse som timelærer , fast vikar eller vakancevikar i  

 folkeskolen eller anden skoleform, der modtager sædvanligt statstilskud,  

 ligger efter 1. april 1986 - at ansættelse som årsvikar i folkeskolen mv. ligger efter 1.  

 august 1990 - at timelærer-/vikarbeskæftigelsen har været på mindst halv tid.
7) Borgerligt ombud Hverv som medlem af Folketinget og Europa-Parlamentet og borgerligt  

 ombud  medregnes i pensionsalderen uden forelæggelse for  

 Finansministeriet, jf. bekendtgørelse nr. 536 af 25. november 1985 om  

 tjenestefrihed og lønafkortning for tjenestemænd, der varetager ombud og  

 lignende (bilag 7).
8)   Værnepligt Civil og militær værnepligt medregnes i pensionsalderen.
Det er dog en  

 forudsætning, at orloven ligger efter det fyldte 25. år.
9) Barsel Før 1. april 1987 medregnes kun perioden, hvor der blev ydet løn, dvs. 14  

 uger.
Efter 1. april 1987 medregnes hele den lovbestemte periode, dvs. at  

 såvel perioden med løn som perioden med dagpenge medregnes.
Det samme gælder  

 den lovhjemlede adoptionsorlov.
2.* Beskæftigelse under tjenestefrihed, der er bevilget før 1. april 1992* 1) Offentlig ansættelse mv.
- anden ansættelse inden for staten, folkeskolen og folkekirken - ansættelse i en kommune - ansættelse i et koncessioneret selskab Betingelser for medregning.
 Det er en betingelse for medregning, at der ikke ydes anden  

 pensionsdækning til ansættelsen i tjenestefrihedsperioden, eller hvis dette  

 er tilfældet, at der sker overførsel af udtrædelsesgodtgørelse, jf. afsnit  

 D .
 Herudover er der ingen betingelser knyttet til medregningen.
2) Arbejde i internationale organisationer - De forenede Nationer med underorganisationer - Nato Betingelser for medregning:
 Hvis der er knyttet en pensionsordning til ansættelsen, er det en  

 forudsætning for periodens medregning i pensionsalderen, at  

 udtrædelsesgodtgørelsen overføres til statskassen.
Den pågældende bør snarest og senest ved udgangen af 3. tjenestefrihedsår  

 meddele, om perioden ønskes medregnet i pensionsalderen på disse vilkår.
Et  

 en gang truffet valg er bindende for tjenestemanden.
3) Ansættelse i udlandet ved danske hjælpeorganisationer - DANIDA - Mellemfolkeligt Samvirke - Røde Kors.
 Betingelse for medregning:
 - at der ikke er knyttet pensionsordning til ansættelsen.
4) Læreres/forskeres ansættelse i udlandet og i privat virksomhed - Ansættelse som lærere og forskere o.l. i udlandet og lærere/forskere,  

 der ansættes i privat virksomhed her i landet eller i udlandet.
 Betingelser for medregning:
- ansættelsen skal være klart i styrelsens interesse - tjenestemanden skal vende tilbage til sin tjenestemandsstilling - tjenestemanden skal forblive i tjenestemandsstillingen et år  

 efter tilbagevenden eller mindst i en periode svarende til  

 tjenestefrihedsperioden - der må ikke være knyttet pensionsordning til ansættelsen.
F: Ansættelse som timelærer m.m./årsvikar 1) Timelærere Timelærere, faste vikarer og vakancevikarer m.fl., jf. bilag 9 ,  

 som efter 1. april 1986 er ansat på mindst halv tid, er pensionssikret, jf.  

 Undervisningsministeriets timelærercirkulære af 25. februar 1987.
 Tidligere tjenestemandsansættelse efter det fyldte 25. år i staten,  

 folkeskolen og folkekirken indgår direkte i timelæreres pensionsalder.
 Ved ansættelse som tjenestemand eller som timelærer m.m. med  

 pensionssikring skal styrelsen medregne tidligere timelæreransættelse m.m.  

 efter 1. august 1981 og efter det fyldte 25. år.
 Det er en forudsætning, at ansættelsen som timelærer m.m. i perioden 1.  

 august 1981 til 31. marts 1986 har været på mindst halv tid og mindst af 3  

 måneders varighed.
 Styrelsen skal tillægge timelærere m.fl. forhøjet pensionsalder efter  

 princippet i TPL § 4, stk. 2, på grundlag af tidligere ansættelse  

 efter det fyldte 25. år.  Afsnit B og C skal følges.
 Ved tidligere tjenestemandsansættelse i en kommune, som beskrevet i  

afsnit B  , skal der ske beløbsoverførsel .
 Perioder med tjenestefrihed efter 1. april 1986 kan medregnes i  

 pensionsalderen efter princippet i TPL § 4, stk. 5 , hvis  

betingelserne er opfyldt, se afsnit E .
 Timelærere m.fl. kan ikke tilbydes forhøjet pensionsalder på grundlag  

 af overenskomstansættelse med pensionsordning efter principperne i TPL §  

 4 a, som beskrevet i afsnit D . Et sådant tilbud kan først gives ved  

 en eventuel senere tjenestemandsansættelse.
 Styrelsen skal ved beregning af pensionsalderen tage hensyn til  

 deltidsansættelse, som beskrevet i bilag 4.2 og 4.3 .
2) Årsvikarer Ansættelse som årsvikar i folkeskolen mv. efter 1. august 1990 kan  

 ved senere ansættelse som tjenestemand eller timelærer m.v. i folkeskolen  

 m.v. medregnes i pensionsalderen, jf.
Finansministeriets cirkulæreskrivelse  

 af 19. juli 1990 om medregning af årsvikar- og timelæreransætteles i  

 pensionsalderen ved senere tjenestemandsansættelse eller timelæreransættelse  

 mv. (APD nr. 98/90).
 Medregning er betinget af, at beskæftigelsen har været på mindst halv tid  

 og mindst af 3 måneders varighed.
G: Ansættelse i Grønland Tidligere statslig tjenestemandsansættelse i Grønland indgår direkte i  

 pensionsalderen, som beskrevet i afsnit A .
Styrelsen skal medregne tidligere tjenestemandsansættelse efter det fyldte  

25. år i en grønlandsk kommune og under Hjemmestyret i  

 pensionsalderen jf.
TPL § 4, stk. 2, uanset at tjenestemanden i henhold til  

 den grønlandske tjenestemandslov har pensionsalder fra det 23. år.
Der skal  

ikke ske beløbsoverførsel i forbindelse med pensionsalderforhøjelsen,  

 idet der løbende sker indbetaling af pensionsbidrag til den danske stat.
 Ved beregningen af pensionsalderen skal styrelsen tage hensyn til  

 deltidsansættelse, som beskrevet i bilag 4.2 og 4.3 .
For tjenestemænd, der før 7. juni 1991 var ansat som ikke  

 hjemmehørende i Grønland, indgår hvert års tjenestemandsansættelse efter det  

 fyldte 45. år i pensionsalderen med 2 år, hvis pågældende har været ansat i  

 Grønland i 5 år i sammenhæng. (De 5 år behøver ikke ligge efter det fyldte  

 45. år.) Denne dobbelte medregning gælder kun for perioden fra det fyldte 45. år  

 (eller fra det tidspunkt efter det fyldte 45. år, hvor betingelsen om, at  

 pågældende skal have gjort tjeneste i Grønland i 5 år i sammenhæng, er  

 opfyldt) indtil den pågældendes første stillingskift efter 7. juni 1991.
 Der henvises til § 2, stk. 2, i lov nr. 333 af 6. juni 1991 om ændring af  

 lov om pension til statens tjenestemænd mv. i Grønland.
- - - - - - - - - - - - - - - - - Denne vejledning afløser Finansministeriets vejledning af 21. august 1989  

 (APD nr. 57/89).
BILAG 1 UDDRAG AF TJENESTEMANDSPENSIONSLOVEN (TPL) § 4.  En tjenestemands pensionsalder er det antal år,  

 i hvilket han efter sit fyldte 25. år har været statstjenestemand eller  

 tjenestemand i folkeskolen, folkekirken, Folketinget, under Københavns  

 Kommunale Skolevæsen, Færøernes Landsstyre før den 1. januar 1988 eller  

 Grønlands landsråd eller hjemmestyre før den 1. januar 1980 eller har været  

 berettiget til rådighedsløn i medfør af § 32 i lov om tjenestemænd i staten,  

 folkeskolen og folkekirken eller ville have været berettiget til  

 rådighedsløn, hvis pågældende ikke var fyldt 67 år.
 Stk. 2.  Finansministeren kan efter indhentet udtalelse  

 fra Lønningsrådet bestemme, at der i pensionsalderen medregnes den tid, i  

 hvilken en tjenestemand efter sit fyldte 25. år har været ansat på  

 tjenestemandsvilkår i en stilling, hvortil er knyttet en pensionsordning, der  

 i det væsentlige giver samme rettigheder som denne lov.
(stk. 3 udeladt) Stk. 4.  Den tid, i hvilken en tjenestemand har haft  

 nedsat tjenestetid, indgår tilsvarende nedsat i pensionsalderen.
 Stk. 5  Finansministeren træffer efter indhentet  

 udtalelse fra Lønningsrådet bestemmelse om, hvorvidt perioder, i hvilke der  

 gives en tjenestemand tjenestefrihed uden løn, kan indgå i pensionsalderen.
(stk. 6 udeladt) § 4 a.  Finansministeren kan efter indhentet udtalelse  

 fra Lønningsrådet bestemme, at der i pensionsalderen medregnes den tid, i  

 hvilken en tjenestemand efter sit fyldte 25. år har været ansat på  

 overenskomstvilkår inden for de i § 4, stk. 1, nævnte områder eller i en  

 kommune, et koncessioneret selskab eller en stats- eller kommunegaranteret  

 virksomhed.
 Stk. 2.  Forhøjelse af pensionsalderen efter stk. 1 er  

 betinget af, at tjenestemanden under sin ansættelse på overenskomstvilkår har  

 været medlem af en pensionsordning, hvortil der er ydet bidrag af ham selv og  

 vedkommende institution, og af, at der til statskassen sker overførsel af den  

 udtrædelsesgodtgørelse, der tilkommer ham fra den hidtidige pensionsordning.
 § 35.  Pensionsalderen for de ved lovens ikrafttræden  

 ansatte tjenestemænd, der har erhvervet pensionsalder efter de hidtil  

 gældende regler, omregnes på pensioneringstidspunktet på grundlag af den  

 pensionsalder, der ville være opnået efter de hidtidige regler.
 Stk. 2.  Omregning af stk. 1 foretages således:
 Stk. 4.  Pensionsalderen efter stk. 1-3 anvendes dog  

 ikke som grundlag for beregning af pension, dersom tjenestemanden efter de  

 øvrige bestemmelser i loven har opnået en pensionsalder, der er højere.
Beløbsoverførselsskema Bilag 4,1 BEREGNING AF PENSIONSALDER VED UAFBRUDT ANSÆTTELSE PÅ  

 TJENESTEMANDSVILKÅR.
 Der regnes ALTID med 30 dage i en måned.
 Ved tjenestemandsansættelsen 1/1 1988 har den pågældende erhvervet 18 års  

 pensionsalder efter ældre regler.
 Evt. omregning i henhold til TPL § 35, stk. 2, sker først ved  

 pensioneringen, og kun hvis retten fortsat består, jf. afsnit A.
Bilag 4.2 BEREGNING AF PENSIONSALDER FOR PERSONER, DER HAR VÆRET ANSAT PÅ NEDSAT  

 TIMETAL I EN PERIODE Ved beregning af pensionsalder for en person, der ikke uafbrudt har gjort  

 fuld tjeneste, omregnes beskæftigelsesbrøken til decimaltal med 4 decimaler),  

 der herefter omsættes til år, måneder og dage.
Beregningen foretages for hver  

 periode med samme beskæftigelsesbrøk.
 Tidligere ansættelse, der kan medregnes i pensionsalderen:
1/10 1973 - 31/12 1987 Nedsat tjenestetid 1/11 1976 - 30/6 1977, 3/4 tid Pensionsalder:
 Der regnes ALTID med 30 dage i en måned.
------------------------------ rest 0, 5000 x 12 = 6,0000 = 6 mdr.
rest: 0 Bilag 4.3 BEREGNING AF PENSIONSALDER FOR PERSONER, DER HAR VÆRET ANSAT PÅ NEDSAT  

 TIMETAL I FLERE PERIODER  ------------------------------------ Ved beregning af pensionsalder for en person, der ikke uafbrudt har gjort  

 fuld tjeneste, omregnes beskæftigelsesbrøken til decimaltal (med 4  

 decimaler), der herefter omsættes til år, mdr. og dage.
Beregningen foretages  

 for hver periode med samme beskæftigelsesbrøk.
BILAG 5 OVERSIGT OVER STATSGARANTEREDE PENSIONSKASSER:
 Pensionskassen for højskoler, landbrugsskoler og husholdningsskoler,  

 Rypevej 2, 8450 Hammel.
Pensionskassen for Erhvervsskoler (tidl.
Pensionskassen for tekniske  

 undervisningsvirksomheder og handelsskoler mv.), Statens Regnskabsdirektorat,  

 Postbox 2194, 1017 København K.
 Pensionskassen af 1925 for de private eksamensskoler, Hermodsvej 5 C, 8230  

 Åbyhøj.
 Pensionsfonden af 1951, Postbox 68, 6300 Gråsten.
 Pensionskassen af 1950 for forskellige private kirkelige institutioner,  

 Frederiksholms Kanal 21, 1220 København K.
 Efterlønskassen for lærere i friskolen og efterskolen, Smedegade 3, 4200  

 Slagelse.
 Nationalforeningens Pensionskasse, Herlufholmsvej 37, 2720 Vanløse.
 Det kongelige Teaters Pensionsfond, Postbox 2185, 1017 København K.
 Kolonien Filadelfia's Pensionskasse, Indenrigsministeriet, Christiansborg  

 Slotsplads 1, 1218 København K.
Pensionsordningen for tjenestemænd ved de offentlige  

 arbejdsformidlingskontorer. (Arbejdsministeriet, Laksegade 19, 1063 København  

 K) Pensionsordningen for tjenestemænd ved Kongeriget Danmarks Hypotekbank og  

 Finansforvaltning, Esplanaden 34, 1263 København K.
Pensionsordningen af 1976 (tidligere Børneforsorgens Pensionskasse), Statens Regnskabsdirektorat, Postbox 2194, 1017 København K.
Pensionskassen for tjenestemænd ved Samfundet og Hjemmet for Vanføre, Statens Regnskabsdirektorat, Postbox 2194, 1017 København K.
 Apotekervæsenets pensionsordning, Statens Regnskabsdirektorat, Postbox  

 2194, 1017 København K.
Pensionsordningen for tjenestemænd ved Finseninstitutet og Radiumstationen  

 * ). (Rigshospitalet, Blegdamsvej 9, 2100 København Ø) Pensionsordningen for tjenestemænd under Det danske Hedeselskab *  

 ).
(Hedeselskabet, Postbox 110, Viborg) Pensionsordningen for lærere med ret til tjenestemandspension ved Danmarks  

 Sygeplejerskehøjskole * ). (Århus Universitet, Nordre Ringgade 1, 8000  

 Århus C) Pensionsordningen for (stats)amternes akademiske personale, der er ansat  

 på tjenestemandsvilkår * ).
Pensionsordningen for tjenestemænd ved privatbanerne * ). (Danske  

 privatbaners Fællesrepræsentation, Kronprinsensgade 2, Postboks 189, 1006  

 København K) Sydfynske jernbaners Pensionskasse * ). (DSB, Sølvgade 40, 1307  

 København K) Slangerupbanens Pensionsfond * ). (DSB, Sølvgade 40. 1307 København  

 K) Pensionsordningen for tjenestemænd ved mødrehjælpsinstitutionerne *  

 .
(Socialministeriet, Slotsholmsgade 6, 1216 København K) Pensionsordningen for åndssvageforsorgens tjenestemænd * ).  

 (Socialministeriet, Slotsholmsgade 6, 1216 København K) ------------------------------------------ * ) Pensionsordning under afvikling.
Medregning i pensionsalderen  

 afhænger af, om tjenestemanden kan dokumentere tidligere ansættelse med  

 medlemskab af pensionsordningen (ansættelsesbrev, brev om optagelse i  

 pensionsordningen o. lign.) Styrelsen, der står i parantes, er det sted man sandsynligvis kan søge  

 oplysninger om sådan tidligere ansættelse.
BILAG 6 OVERSIGT OVER TVÆRGÅENDE PENSIONSKASSER M.V.:
 Arkitekternes Pensionskasse, Søholm Park 1, 2900 Hellerup.
 Børne- og Ungdomspædagogernes Pensionskasse, Krumtappen 2, 2500 Valby.
 Dansk Agronomforenings Pensionskasse, Jernbanegade 4, 1608 København V.
Dansk Ingeniørforenings Pensionskasse, C.F.
Tietgens Hus, Slotsholmsgade  

 1, 2., 1216 København K.
 Farmaceuternes Pensionskasse, Bredgade 54, 1260 København K.
 Ingeniørsammenslutningens Pensionskasse, Nikolaj Plads 23, 1067 København  

 K.
 Juristernes og Økonomernes Pensionskasse, Gothersgade 133, 1123 København  

 K.
 Lægernes Pensionskasse, Esplanaden 8 A, 1263 København K.
 Magistrenes Pensionskasse, Lyngbyvej 32 F, 2100 København Ø.
 Pensionskassen for Chauffører, Kommunernes Pensionsforsikring, Krumtappen  

 2, 2500 Valby.
 Pensionskassen for Dyrlæger, Jernbanegade 4, 1608 København V.
 Pensionskassernes Sammenslutning (Pensam), Jørgen Knudsens Vej 2, Postboks  

 282, 3520 Farum.
 Pensionskassernes Administrationskontor (PKA), Bredevej 2, 2830 Virum.
 Kommunernes Pensionsforsikring, Krumtappen 2, 2500 Valby.
Bilag 7 Bekendtgørelse om tjenestefrihed og lønafkortning for tjenestemænd, der  

 varetager ombud o.lign.
