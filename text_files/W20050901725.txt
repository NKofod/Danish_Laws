Pressenævnet  

 fandt, at uanset at betegnelsen TV-shop i artiklen måtte være  

 søgt anvendt  

 som en samlebetegnelse for programmer på tv, der forsøgte at sælge varer til  

 forbrugerne, så kunne betegnelsen give anledning til den misforståelse, at  

 det  

 var firmaet TV-Shop, der blev omtalt i artiklen.
TV-Shop havde derfor retlig  

 interesse i at klage til Pressenævnet over artiklen for så vidt angik brugen  

 af  

 betegnelsen TV-shop.
Nævnet  

 fandt ud fra artiklens indhold, at bladet ved anvendelsen af udtrykket  

 TV-shop havde haft til hensigt at omtale en handelsmetode og ikke  

 firmaet  

 TV-Shop, og at læserne ikke blev bragt til at identificere oplysningerne med  

 det specifikke firma.
Der var herefter i forhold til firmaet TV-Shop ikke  

 grundlag for genmæle eller for at udtale kritik af bladet for tilsidesættelse  

 af god presseskik.
Kendelse  

 fra Pressenævnet i sag 2004-6-65 Egil Natvik Hoen har på vegne af firmaet TV-Shop klaget til Pressenævnet  

 over en artikel i B.T. den 18. april 2004, idet man finder, at god presseskik  

 er tilsidesat.
Der er endvidere klaget over, at B.T. har afvist at bringe et  

 genmæle.
 Artiklen, der bar overskriften   

  

 Tandblegning kan forøge kræftrisiko  

  

 , var forsynet med en underrubrik  

 I bedste fald kan du nøjes med kun at blive snydt, fordi  

 det ikke virker.
 I artiklen hed det:
Pas på, når du køber blegningsmidler til dine tænder.
Enten  

 bliver du snydt og ender med at betale for et produkt, der aldrig nogensinde  

 vil virke.
Ellers får du et produkt, der er ulovligt, fordi det kan være  

 kræftfremkaldende  i bedste fald ætse dit tandkød og mavesæk.
Gør-det-selv-tandblegemidlerne i Danmark og EU må nemlig kun  

 indeholde max. 0,1 pct. brintoverilte eller hydrooxid, som er de stoffer, der  

 bleger tænderne.
Men ifølge overtandlæge Ulla Pallesen fra Tandlægeskolen i  

 København, kræver det mindst tre pct. for overhovedet at opnå blegeeffekt.
Men selvom de kraftige produkter er ulovlige i håndkøb, kan  

 danskerne nemt få fat i dem gennem postordre og TV-shop.
Og disse produkter  

 kan  

 være farlige at bruge derhjemme, erfarer eksperter.
De blegningsmidler, man køber på Nettet eller gennem postordre,  

 kommes enten direkte på tænderne i en kortere periode eller holdes på  

 tænderne  

 i længere tid ved hjælp af en tandskinne.
Men skinnen passer dårligt til  

 køberens mund.
I begge tilfælde er det umuligt at undgå, at blegningsmidlet  

 kommer på tandkødet og i mundhulen og måske ned i mavesækken, siger  

 Ulla  

 Pallesen og understreger, at uanset hvor af de tre steder det heftige stof  

 ender, vil det være svagt ætsende.
Hun siger, at mellem 30 og 60 pct. af  

 brugerne vil få ondt i tænder og tandkød.
Sæt dig ned og vent Hun har set flere patienter, som hun ikke har kunnet hjælpe   

 for der er ikke andet at gøre end at vente på, at smerten går væk af sig  

 selv.
Derudover har man også testet blegningsmidlet på forsøgsdyr.
Og  

 resultaterne giver anledning til en vis bekymring for, at blegemidlet kan  

 føre  

 til forøget kræftrisiko i mundhulen.
Det gælder specielt, hvis man er  

 disponeret  

 for kræft, eller hvis man ryger eller drikker for meget, samtidig med at der  

 bleges.
Midlet kan i værste fald være en såkaldt promotor for kræftsygdomme,  

 når det kommer ud på tandkødet og i mundhulen, siger Ulla Pallesen, som  

 også  

 minder om, at tændernes emalje ætses lidt hver gang der bleges.
Og det er slet ikke sikkert, at midlet virker på adskillige  

 personer.
Blegemiddel kan ofte fjerne gulning efter kaffe, te og cigaretter,  

 men misfarvninger, der skyldes slid på tænderne eller  

 tanddannelsesforstyrrelser,  

 kan f.eks. ikke bleges, siger hun.
 Ole Marker, som er tandlæge og konsulent i Dansk Tandlægeforening,  

 kender også til de dårlige erfaringer med gør-det-selv-midlerne  

 og påpeger  

 også den kræftrisiko, der er ved overdreven brug af hjemmeblegemidlerne.
 Han advarer på det kraftigste folk mod at eksperimentere hjemme.
Det kan være meget farligt.
Og uanset hvordan man vender og  

 drejer sagen, så lever produkterne ikke op til det, de lover: Enten er de  

 virkningsløse, og man kan blege fra nu af og til juleaften uden nogen effekt.  

 Eller også er de ulovlige at bruge, fordi de har en for høj og farlig  

 koncentration, siger han. I artiklen var indsat en tekstboks, hvori det hed:
  

  

 Pas på disse produkter Internettet er et af de medier, der er fyldt med billige  

 muligheder for at købe sig til hvidere tænder.
 * Pure White (kunne købes i supermarkeder landet over og i Matas  

  Matas trak produktet tilbage efter flere forbrugerklager).
 * Professional Teeth Whitening (reklamerer med, at deres produkt  

 er 40 pct. stærkere end hvad flest tandlæger benytter).
 * Teeth Whitening Systems har flere produkter til salg over  

 Nettet, som indeholder enten 16 eller 22 pct. virkestoffer.
* Pro-White reklamerer med en 22 pct. opløsning og fraråder folk  

 at gå til professionel tandlæge. Artiklen var endvidere ledsaget af et billede af en person, der  

 får bleget tænder, hvortil der var knyttet teksten: Udover at  

 hjemmetandblegning kan være en smertefuld oplevelse, så kan det  

 forøge  

 kræftrisikoen, hvis man ikke passer på.
 Den 29. april 2004 anmodede TV-Shop B.T. om at bringe følgende  

 genmæle:
B.T. skrev søndag for 14 dage siden en artikel om  

 tandblegningsprodukter.
B.T. skrev fejlagtigt, at tandblegningsprodukter  

 enten  

 er virkningsløse eller kan være skadelige.
Dette er ikke korrekt.
Der findes  

 i  

 dag produkter på markedet, som helt ufarligt bleger tænder.
B.T. præciserer,  

 at  

 artiklen ikke omtalte produkter fra TV-Shop, som de danske seere blandt andet  

 kender fra TV3-kanalerne.
Produkter solgt på TV-Shop er helt ufarlige at  

 anvende og bleger tænder som lovet. Ved e-mail af 1. maj 2004 afviste B.T. at bringe genmælet, idet  

 man fandt, at man ikke havde bragt forkerte oplysninger.
B.T. tilbød i stedet  

 for at bringe en præcisering, der blev bragt den 16. maj 2004 med følgende  

 ordlyd:
B.T.
Præciserer B.T. omtalte søndag 18. april en række tandblegningsprodukter,  

 som enten er virkningsløse eller kan være skadelige.
I artiklen blev det  

 omtalt, at produkterne kan købes i postordre eller de såkaldte TV-shops.
B.T.  

 skal præcisere, at der ikke er tale om produkter fra firmaet TV-Shop, som de  

 danske seere bl.a. kender fra TV3-kanalerne.
Ingen af de omtalte produkter  

 kommer fra TV-Shop. TV-Shop har gjort gældende, at man har retlig interesse i at  

 klage til Pressenævnet.
De, der har læst artiklen, tænker først og fremmest  

 på  

 firmaet TV-Shop.
At journalisten også har haft TV-Shop i tankerne, da hun  

 skrev  

 artiklen, understreges af, at hun ringede til TV-Shops kundeservice for at  

 stille spørgsmål.
TV-Shop er den klart dominerende Home Shopping-kanal i  

 Danmark med mere end 95 % af markedsomsætningen.
Når journalisten i artiklen  

 skriver TV-Shop, kan det ikke tolkes som en populær generisk  

 term, idet der i  

 så fald burde have stået TV-Shops.
Der findes i øvrigt ikke nogen  

 generisk  

 term, der hedder TV-Shops, idet branchen er kendt som Home  

 Shopping eller  

 Direct Response Television.
TV-Shop er det eneste selskab i  

 Danmark, der  

 markedsfører tandblegningsprodukter via TV.
TV-Shop har anført, at udtalelserne fra overtandlæge Ulla  

 Pallesen om, at tandblegningsprodukter enten er kræftfremkaldende eller ikke  

 fungerer, er ukorrekte.
Uanset om udtalelsen er generel eller henviser til  

 TV-Shop, er den ukorrekt og skadelig for TV-Shop, der har krav på genmæle.
TV-Shop har videre anført, at B.T.s præcisering ikke er  

 tilstrækkelig, idet der alene står, at ingen af de omtalte produkter kommer  

 fra  

 TV-Shop.
Det fremgår imidlertid ikke, at TV-Shops produkter ikke er farlige.  

 Problemet er her, at artiklen omtaler en produktgruppe generelt.
B.Ts  

 præcisering kan læses således, at B.T. har fakta på sin side, når det gælder  

 produktgruppen.
Læseren af artiklen og præciseringen kan derfor komme i den  

 tro, at TV-Shops produkter er farlige og kræftfremkaldende.
TV-Shop har endelig gjort gældende, at god presseskik er  

 tilsidesat, idet B.T. burde have givet TV-Shop lejlighed til at udtale sig i  

 artiklen.
Endvidere er artiklen baseret på en enkelt tandlæges udtalelser,  

 uden  

 at fakta er nærmere undersøgt.
B.T. har desuden ikke været interesseret i at  

 følge op på sagen, da TV-Shop efterfølgende kunne fremlægge dokumentation  

 for,  

 at oplysningerne i artiklen var forkerte.
B.T. har gjort gældende, at TV-Shop ikke er klageberettiget,  

 idet ingen af firmaets produkter er omtalt i artiklen.
TV-Shop er alene  

 klageberettiget i forhold til en evt. forveksling af den generiske term  

 tv-shop og firmaet.
Da TV-Shop henvendte sig til B.T., vedgik  

 B.T, at der var  

 en risiko for, at den generiske brug af termen TV-shops kunne  

 forveksles med  

 firmanavnet, og derfor bragte B.T. en præcisering den 16. maj 2004.
 B.T. har oplyst, at der i artiklen er viderebragt en vurdering  

 fra en af Danmarks mest respekterede tandlæger, og at der derfor er tale om  

 videreformidling af relevant forbrugerinformation.
 B.T. har endelig anført, at det ønskede genmæle overskrider  

 grænserne for, hvad et genmæle kan indeholde, idet det ud fra en generel  

 omtale  

 af en produktkategori indeholder en anprisning af et navngivent firmas  

 produkter.
 I sagens behandling har følgende nævnsmedlemmer deltaget:
Axel Kierkegaard, Bo Maltesen, Kaare R.
Skou og Kirsten  

 Dyregaard.
 Pressenævnet udtaler:
Uanset at betegnelsen TV-shop i artiklen måtte være søgt anvendt  

 som en samlebetegnelse for programmer på tv, der forsøger at sælge varer til  

 forbrugerne, finder nævnet, at betegnelsen kan give anledning til den  

 misforståelse, at det er firmaet TV-Shop, der omtales i artiklen.
TV-Shop har  

 derfor retlig interesse i at klage til Pressenævnet over artiklen i B.T. den  

 18. april 2004 for så vidt angår brugen af betegnelsen TV-shop.
Nævnet finder ud fra artiklens indhold, at B.T. ved anvendelsen  

 af udtrykket TV-shop har haft til hensigt at omtale en  

 handelsmetode og ikke  

 firmaet TV-Shop, og at læserne ikke bringes til at identificere oplysningerne  

 med det specifikke firma.
Der er herefter i forhold til firmaet TV-Shop ikke  

 grundlag for genmæle eller for at udtale kritik af B.T. for tilsidesættelse  

 af  

 god presseskik.
 Afgjort den 15. september 2004.
