Fremsat den 27. oktober 1999 af  

 erhvervsministeren (Pia Gjellerup) Forslag til Lov om ændring af patentloven,  

 varemærkeloven, lov om brugsmodeller m.v., lov om mønstre og lov  

 om plantenyheder1) (Beskyttelse af bioteknologiske opfindelser, undtagelse fra  

 aktindsigt m.m.) Erhvervsministeriet § 1 I patentloven, jf. lovbekendtgørelse nr. 366 af 9. juni 1998,  

 foretages følgende ændringer:
 1. § 1 affattes således:
» Stk. 2. Som opfindelser anses især ikke, hvad der  

 alene udgør 1)	opdagelser, videnskabelige teorier og matematiske metoder, 2)	kunstneriske frembringelser, 3)	planer, regler eller metoder for intellektuel virksomhed, for spil  

 eller for erhvervsvirksomhed eller programmer for datamaskiner, 4)	fremlæggelse af information.
Stk. 3. Fremgangsmåder til kirurgisk eller  

 terapeutisk behandling eller til diagnosticering, som anvendes på  

 mennesker eller dyr, anses heller ikke som opfindelser.
Dette er ikke til  

 hinder for, at der meddeles patent på produkter, herunder stoffer og  

 stofblandinger, til brug i disse fremgangsmåder.
Stk. 4. Patent meddeles ikke på plantesorter eller  

 dyreracer.
Patent kan dog meddeles på opfindelser, hvis genstand er  

 planter eller dyr, hvis opfindelsens udøvelse ikke er teknisk  

 begrænset til en bestemt plantesort eller dyrerace.
Med plantesort  

 forstås i denne lov en plantesort som defineret i artikel 5 i  

 Rådets forordning (EF) nr. 2100/94 om EF-sortsbeskyttelse.
Stk. 5. Patent meddeles ikke på væsentligt  

 biologiske fremgangsmåder til fremstilling af planter eller dyr.
Med  

 væsentligt biologisk fremgangsmåde forstås i denne lov en  

 fremgangsmåde, der i sin helhed beror på naturlige  

 fænomener som krydsning eller udvælgelse.
Patent kan dog meddeles  

 på mikrobiologiske fremgangsmåder eller andre tekniske  

 fremgangsmåder eller et produkt, der er frembragt ved sådanne  

 fremgangsmåder.
Med mikrobiologisk fremgangsmåde forstås i  

 denne lov enhver fremgangsmåde, der udnytter et mikrobiologisk  

 materiale, udføres på et mikrobiologisk materiale eller  

 frembringer et mikrobiologisk materiale.
Stk. 6. Opfindelser kan være patenterbare,  

 også selvom de vedrører et produkt, der består af eller  

 indeholder biologisk materiale, eller vedrører en fremgangsmåde  

 til fremstilling, bearbejdning eller anvendelse af biologisk materiale.  

 Biologisk materiale, der er isoleret fra sit naturlige miljø eller  

 frembragt ved hjælp af en teknisk fremgangsmåde, kan være  

 genstand for en opfindelse, også selvom det i forvejen findes i  

 naturen.
Med biologisk materiale forstås i denne lov materiale, som  

 indeholder genetisk information, og som kan reproducere sig selv eller kan  

 reproduceres i et biologisk system.« 2. Efter § 1 indsættes:
» Stk. 2. En del af det menneskelige legeme, der er  

 isoleret herfra eller på anden måde fremstillet ved en teknisk  

 fremgangsmåde, herunder en sekvens eller delsekvens af et gen, kan  

 udgøre en patenterbar opfindelse, selvom en sådan del i sin  

 opbygning er identisk med opbygningen i en naturligt forekommende del.« »§ 1b.
Patent meddeles ikke på opfindelser, hvis  

 kommercielle udnyttelse ville stride mod sædelighed eller offentlig  

 orden.
 Stk. 2. En udnyttelse skal ikke anses for at stride mod  

 sædelighed eller offentlig orden alene af den grund, at udnyttelsen er  

 forbudt ved en lov eller administrativ forskrift.
 Stk. 3. I medfør af stk. 1, kan der blandt andet  

 ikke meddeles patent på:
1)	fremgangsmåder til kloning af mennesker, 2)	fremgangsmåder til ændring af den genetiske identitet  

 hos menneskets kønsceller, 3)	anvendelse af menneskelige embryoner til industrielle eller  

 kommercielle formål og 4)	fremgangsmåder til ændring af dyrs genetiske identitet,  

 som kan påføre dem lidelser, der ikke er begrundet i en  

 væsentlig medicinsk nytteværdi for mennesker eller dyr, samt dyr  

 frembragt ved sådanne fremgangsmåder.« 3. § 3, stk.3, nr. 2, affattes således:
» 4. § 3, stk. 4, ophæves.
 5. Efter § 3 indsættes:
» Stk. 2. Den beskyttelse, der er knyttet til et patent  

 på en fremgangsmåde til fremstilling af et biologisk materiale,  

 som i kraft af opfindelsen har bestemte egenskaber, omfatter det biologiske  

 materiale, der direkte fremstilles ved denne fremgangsmåde, samt  

 ethvert biologisk materiale, der er fremstillet ud fra det direkte  

 fremstillede biologiske materiale ved reproduktion eller formering i identisk  

 eller differentieret form, og som har de samme egenskaber.
 Stk. 3. Den beskyttelse, der er knyttet til et patent  

 på et produkt, som indeholder eller består af genetisk  

 information, omfatter ethvert materiale, hvori produktet indgår, og  

 hvori den genetiske information er indeholdt og udøver sin funktion,  

 jfr. dog § 1a.
Stk. 4. Beskyttelsen efter stk. 1, 2 og 3, omfatter ikke  

 biologisk materiale, der er fremstillet ved reproduktion eller formering af  

 et biologisk materiale, som er markedsført på en medlemsstats  

 område af patenthaveren eller med dennes samtykke, hvis denne  

 reproduktion eller formering er foretaget som et nødvendigt led i den  

 anvendelse, hvortil det biologiske materiale er markedsført, forudsat  

 at det fremstillede materiale ikke efterfølgende anvendes til  

 yderligere reproduktion eller formering.« »§ 3b.
Uanset bestemmelserne i § 3a, stk. 1 - 3,  

 indebærer salg eller anden form for markedsføring af  

 formeringsmateriale fra planter, som foretages af patenthaveren eller med  

 dennes samtykke, til en landbruger til landbrugsmæssige formål,  

 at landbrugeren har tilladelse til selv at anvende sit høstudbytte til  

 reproduktion eller formering på sin egen bedrift, idet dog omfanget af  

 og vilkårene for dette er anført i artikel 14 i Rådets  

 forordning (EF) nr. 2100/94 om EF-sortsbeskyttelse.
Stk. 2. Uanset bestemmelserne i § 3a, stk. 1 - 3,  

 indebærer salg eller anden form for markedsføring af avlsdyr  

 eller andet animalsk reproduktionsmateriale, som foretages af patenthaveren  

 eller med dennes samtykke, til en landbruger, at landbrugeren har tilladelse  

 til at anvende dyret eller andet animalsk reproduktionsmateriale til egne  

 landbrugsformål, men ikke til at sælge det i forbindelse med  

 eller med henblik på reproduktion i kommercielt øjemed.  

 Erhvervsministeren fastsætter bestemmelser for omfanget af og  

 vilkårene for landbrugerens anvendelse af sådanne patenter til  

 egne landbrugsformål.« 6. § 21, stk. 2, nr. 1, affattes således:
» 7. I § 22, stk. 6, indsættes efter 1. pkt.:
» 8. § 22, stk. 7, affattes således:
» 9. I § 41 indsættes som stk. 4:
» 10. § 44, stk. 1, affattes således:
» 11. Efter § 46 indsættes:
» Stk. 2. Har en patenthaver efter lov om plantenyheder  

 fået tvangslicens til at udnytte en beskyttet plantenyhed, har  

 sortsejeren ret til på rimelige vilkår at opnå gensidig  

 licens til udnyttelse af opfindelsen.« 12. § 52, stk. 1, nr. 1,affattes således:
» 13. I »§ 71« indsættes som stk. 3:
» 14. § 82, stk. 2, 1. pkt., affattes således:
» 15. I §§ 7, stk. 1, 24, stk. 1, 71 og 74a  

 ændres »Patentdirektoratet« til: »Patent- og Varemærkestyrelsen«,  

 i § 25, stk. 1, 1. pkt., ændres »direktoratet « til »styrelsen« og i §§ 7,  

 stk. 2, 1. pkt., 24, stk. 1, 36, stk. 3, 67, stk. 1, 1. pkt. og 69,  

 stk.1, 1. pkt., ændres »direktoratets« til: »styrelsens« .
§ 2 I varemærkeloven, jf. lovbekendtgørelse nr. 162 af 21.  

 februar 997, foretages følgende ændringer:
 1. I § 47, indsættes som stk. 3:
» § 3 I lov om brugsmodeller m.v., jf. lovbekendtgørelse nr. 367 af 9.  

 juni 1998, foretages følgende ændringer:
 1. I § 45 indsættes som stk. 2:
» § 4 I lov om mønstre, jf. lovbekendtgørelse nr. 251 af 17. april  

 1989, som senest ændret ved lov nr. 972 af 17. december 1997, foretages  

 følgende ændringer:
 1. I § 46a indsættes som stk. 2:
» Ministeriet for Fødevarer, Landbrug  

 og Fiskeri § 5 I lov om plantenyheder, jf. lovbekendtgørelse nr. 51 af 5. februar  

 1996, foretages følgende ændringer:
 1. I § 20 indsættes som stk. 2 og 3:
» Stk. 3. Har en sortsejer efter patentloven fået  

 tvangslicens til at udnytte en patenteret opfindelse, har patenthaveren ret  

 til på rimelige vilkår at opnå gensidig licens til  

 udnyttelse af plantenyheden. « 2. § 26, stk. 4, affattes således:
» § 6 Loven træder i kraft den 30. juli 2000.
§ 7 Loven gælder ikke for Færøerne og Grønland, jfr.  

 dog stk. 2.
 Stk. 2. §§ 1 - 4 kan ved kongelig anordning sættes  

 i kraft for disse landsdele med de afvigelser, som de særlige  

 færøske og grønlandske forhold tilsiger.
Bemærkninger til lovforslaget Almindelige bemærkninger 1. Indledning Lovforslaget er begrundet i gennemførelsen af  

 Europa-Parlamentets og Rådets direktiv 98/44/EF af 6. juli 1998 om  

 retlig beskyttelse af bioteknologiske opfindelser.
Direktivet er optaget som  

 bilag til lovforslaget.
 Gennemførelsen af direktivet medfører  

 såvel ændringer i patentloven som i lov om plantenyheder, der  

 henhører under Ministeriet for Fødevarer, Landbrug og Fiskeris  

 ressort.
Lovforslaget er endvidere begrundet i et ønske om  

 at gennemføre mindre ændringer af præciserende karakter i  

 patentloven.
Endvidere er der foreslået en ændring af patentloven  

 som følge af en ændring i Den Europæiske Patentkonvention  

 af 5. oktober 1973. Desuden foreslås det at undtage Patent- og  

 Varemærkestyrelsens erhvervsservice fra aktindsigt i medfør af  

 lov om offentlighed i forvaltningen.
Om lovforslagets nærmere indhold  

 henvises til pkt. 3 og til bemærkningerne til forslagets enkelte  

 bestemmelser.
2. Direktivet Formålet med direktivet er at tilnærme de  

 enkelte medlemslandes patentlovgivning om retlig beskyttelse af  

 bioteknologiske opfindelser.
Udvikling af bioteknologi rummer et betydeligt  

 potentiale for sygdomsbehandling og for miljøet, og denne teknologi  

 kan især fremme udviklingen af mindre forurenende og mere  

 økonomiske jorddyrkningsmetoder og af vigtig medicin.
Der er på  

 bioteknologiområdet forskelle i medlemslandenes patentlovgivninger og  

 praksis, og disse forskelle kan skabe hindringer for samhandelen til skade  

 for den industrielle udvikling af opfindelser og for det indre markeds  

 funktion.
Dertil kommer risikoen for, at disse indbyrdes forskelle vil vokse,  

 efterhånden som medlemsstaterne indfører ny lovgivning eller  

 administrativ praksis, eller de nationale domstoles fortolkning udvikler sig  

 i forskellig retning.
Det er i den forbindelse af afgørende betydning,  

 at det sikres, at opfindelser indenfor det bioteknologiske område nyder  

 samme beskyttelse i alle medlemsstaterne.
Beskyttelse af bioteknologiske opfindelser kræver,  

 at den nationale patentret tilpasses og suppleres på en række  

 konkrete punkter for i tilstrækkelig grad at tage hensyn til den  

 teknologiske udvikling på områder, hvor der anvendes biologisk  

 materiale.
Direktivet berører ikke de grundlæggende principper i  

 den gældende patentret.
Patent på en opfindelse giver, jf. den  

 gældende patentlovs § 3, ikke indehaveren af patentet automatisk ret  

 til at udnytte opfindelsen, men kun ret til at forbyde, at tredjemand  

 anvender den i industrielt eller erhvervsmæssigt øjemed.
I  

 medfør af patentreglerne kan der derfor ikke udelukkes retsregler, som  

 eventuelt pålægger begrænsninger eller forbud eller  

 foreskriver kontrol med forskningen, anvendelsen og udnyttelsen af dens  

 resultater ud fra bl.a. sundheds-, sikkerheds- og miljømæssige  

 hensyn, dyrebeskyttelseshensyn, hensyn til bevarelse af den genetiske  

 mangfoldighed eller overholdelse af visse etiske normer.
Direktivet præciserer principperne for  

 patenterbarhed af biologisk materiale som sådant.
Principperne har  

 navnlig til formål at fastlægge forskellen mellem opfindelser og  

 opdagelser i forbindelse med patentering af visse dele af det menneskelige  

 legeme og af dyr og planter.
Direktivet regulerer endvidere omfanget af  

 patentbeskyttelsen af en bioteknologisk opfindelse og landmænds  

 rettigheder i forbindelse med udnyttelse af patenterede bioteknologiske  

 opfindelser på egen bedrift.
Desuden indeholder direktivet regler om  

 muligheden for at anvende en deponeringsordning vedrørende deponering  

 af biologisk materiale i forbindelse med ansøgning om patent som  

 supplement til den skriftlige beskrivelse af opfindelsen samt gensidig  

 mulighed for at få tvangslicens til ikke-eksklusiv udnyttelse af  

 patenterede opfindelser og beskyttede plantenyheder.
Hvis en opfindelse angår et biologisk materiale af  

 vegetabilsk eller animalsk oprindelse, eller anvender et sådant  

 materiale, bør patentansøgningen ifølge direktivets  

 betragtning 27 indeholde oplysninger om materialets geografiske oprindelse,  

 hvis den kendes.
Dette berører dog ikke behandlingen af  

 patentansøgninger eller gyldigheden af de rettigheder, som  

 følger af udstedte patenter, og der er således ikke tale om en  

 yderligere patenterbarhedsbetingelse.
Betragtningen blev indsat for at  

 direktivet kunne medvirke til, at medlemsstaterne overholder de  

 forpligtelser, der påhviler dem i medfør af FN-konventionen om  

 den biologiske mangfoldighed af juni 1992. Der henvises specielt til  

 konventionens artikel 15, der fastslår national suverænitet over  

 biologiske ressourcer, og at adgangen til sådanne skal ske efter  

 forudgående informeret samtykke fra oprindelseslandet på  

 gensidigt vedtagne vilkår.
Den pågældende betragtning vil  

 blive udmøntet i Danmark gennem en ændring af  

 bekendtgørelse nr. 374 af 19. juni 1998 om patenter og supplerende  

 beskyttelsescertifikater.
Forslaget til gennemførelsen af direktivet er  

 udarbejdet i samarbejde med Finland, Sverige, Norge og Island.
Hermed er  

 traditionen for nordisk retsenhed på patentområdet fulgt.
Forslag  

 til gennemførelse af de enkelte artikler i direktivet er derfor for en  

 stor dels vedkommende et resultat af dette samarbejde.
Desuden er  

 udformningen af reglerne vedrørende beskyttelse af landmænds  

 rettigheder samt tvangslicensreglerne sket i samarbejde med Ministeriet for  

 Fødevarer, Landbrug og Fiskeri.
 Efter direktivets artikel 15 skal medlemsstaterne senest  

 den 30. juli 2000 have foretaget de nødvendige ændringer i love  

 og administrative forskrifter til gennemførelse af direktivets  

 bestemmelser i national ret.
3. Lovforslagets indhold Lovforslaget indeholder for en stor dels vedkommende  

 præciseringer af hidtidig praksis på det bioteknologiske  

 område, præciseringer der sikrer gennemførelsen af  

 direktivet.
Derudover indeholder lovforslaget mindre ændringer,  

 der alene tjener til at tydeliggøre praksis i forbindelse med notering  

 af konkurs samt opkrævning af gebyrer.
Endvidere indeholder  

 lovforslaget gennemførelse af en ændring af den Europæiske  

 Patentkonvention af 5. oktober 1973 om konsekvensen af udskydelse af  

 tidspunktet for betaling af designeringsafgift.
Endelig indeholder  

 lovforslaget regler om undtagelse af aktindsigt i Patent- og  

 Varemærkestyrelsens servicesager.
3.1. I overensstemmelse med direktivet foretages der en  

 præcisering af, hvad der i patentretlig henseende anses for  

 opfindelser, og hvad der alene er rene opdagelser.
Det slås fast, at  

 der ikke kan meddeles patent på plantesorter og dyreracer.
Derudover  

 præciseres det, at planter og dyr som sådan ikke er udelukket fra  

 patentering.
På dyreområdet er dette en ændring af den  

 hidtidige praksis i Danmark.
Undtaget fra patent er i lighed med  

 gældende ret væsentligt biologiske fremgangsmåder til  

 fremstilling af planter og dyr.
Der foreslås indført en  

 definition af biologiske fremgangsmåder, der svarer til hidtidig  

 praksis.
Desuden foreslås indført en definition af  

 mikrobiologiske fremgangsmåder.
Definitionen svarer til hidtidig  

 praksis på området.
3.2. Som følge af direktivet foreslås der  

 indsat en udtrykkelig bestemmelse i patentloven om, at en opfindelse ikke er  

 udelukket fra patentering, blot fordi den angår biologisk materiale.
En  

 sådan bestemmelse findes hverken i den gældende nationale eller  

 europæiske patentret.
Desuden foreslås indsat en definition af  

 biologisk materiale.
Definitionen svarer til gældende praksis.
3.3. Et udtrykkeligt forbud mod patent på det  

 menneskelige legeme på alle stadier af dets opståen  

 foreslås indført i en særskilt bestemmelse i lighed med  

 direktivet.
Det er således vigtigt, at patentretten anvendes under  

 overholdelse af de grundlæggende principper, som garanterer menneskets  

 værdighed og integritet.
Forbudet mod patent på det menneskelige  

 legeme er tidligere indfortolket i lovens forbud mod patenter, der ville  

 stride mod sædelighed eller offentlig orden.
Samtidig foreslås  

 der i bestemmelsen indført en præcisering af reglerne om  

 patentering af dele af det menneskelige legeme, når disse er isoleret  

 fra mennesket ved en teknisk fremgangsmåde eller fremstillet på  

 anden teknisk måde.
Sådanne opfindelser er væsentlige for  

 behandling af sygdomme og bør fremmes gennem patentsystemet.
3.4. Hvis en opfindelse angår eller anvender et  

 biologisk materiale af human oprindelse, og der søges om patent  

 på opfindelsen, skal den person, fra hvem der er udtaget prøver,  

 have lejlighed til frit at give informeret samtykke hertil i overensstemmelse  

 med national ret.
Hvis en opfindelse angår eller anvender biologisk  

 materiale af vegetabilsk eller animalsk oprindelse, bør  

 patentansøgningen tillige indeholde oplysninger om materialets  

 geografiske oprindelse, hvis den kendes.
Bestemmelser om  

 førnævnte - der alene fremgår af direktivets indledende  

 betragtninger   vil blive reguleret i bekendtgørelse nr. 374 af 19.  

 juni 1998 om patenter og supplerende beskyttelsescertifikater, idet de  

 vedrører selve ansøgningen om patent, dens udformning og de  

 deri indeholdte oplysninger.
3.5. Opfindelser, hvis kommercielle udnyttelse strider mod  

 sædelighed eller offentlig orden, undtages som hidtil fra patentering.  

 Bestemmelsen foreslås nu optaget i en særskilt paragraf, hvori  

 der tillige nævnes en række opfindelser, der anses for at stride  

 mod sædelighed eller offentlig orden.
Listen over således ikke  

 patenterbare opfindelser er ikke udtømmende og svarer til direktivets  

 bestemmelse herom.
3.6. Der foreslås i overensstemmelse med direktivet  

 indsat bestemmelser, der regulerer og præciserer rækkevidden af  

 den beskyttelse, der knytter sig til et patent på en opfindelse, der  

 angår biologisk materiale.
Sådanne bestemmelser er  

 nødvendige, fordi biologisk materiale kan formere sig selv.
3.7. Der foreslås i overensstemmelse med direktivet  

 indsat bestemmelser, der regulerer landmandens rettigheder til at udnytte  

 patenterede planter og dyr (herunder formeringsmateriale) på egen  

 bedrift.
Sådanne regler kendes allerede i dag fra  

 plantenyhedslovgivningen.
På dyreområdet foreslås  

 detaljerede regler optaget på bekendtgørelsesniveau på  

 samme vis som de detaljerede regler om landmandens rettigheder efter  

 plantenyhedslovgivningen.
3.8. Patentlovens regler om tvangslicens foreslås i  

 overensstemmelse med direktivet suppleret med bestemmelser om tvangslicens  

 på planteområdet.
Opfindelse af nye planteegenskaber, der er  

 frembragt ved genteknologi og er patenteret, skal kunne udnyttes af en  

 plantesortsejer ved tvangslicens.
En forudsætning er, at plantesorten i  

 forhold til den pågældende art eller slægt  

 repræsenterer et betydeligt teknisk fremskridt af væsentlig  

 økonomisk interesse.
Tilsvarende regler optages i  

 plantenyhedslovgivningen, således at en patenthaver tillige kan  

 opnå tvangslicens til udnyttelse af en plantesort, hvis opfindelsen  

 udgør et teknisk fremskridt af væsentlig økonomisk  

 interesse.
 Når en licens på en plantesort kun kan  

 meddeles af EF-sortsmyndigheden, finder artikel 29 i forordning (EF) nr.  

 2100/94 om EF-sortsbeskyttelse anvendelse.
3.9. Der foreslås som følge af direktivet  

 enkelte ændringer i den gældende lovs bestemmelser om deponering  

 af biologisk materiale.
Deponeringsmuligheden er en yderligere hjælp  

 til ansøgeren ved beskrivelse af opfindelsen.
Patentloven indeholder  

 allerede i dag udførlige bestemmelser om muligheden for deponering i §  

 8a, der følger af Budapesttraktaten.
Deponeringsbestemmelserne svarer  

 tillige til bestemmelserne i Den Europæiske Patentkonvention.
3.10. Udover ændringer som følge af  

 direktivet foreslås der foretaget yderligere enkelte ændringer i  

 lovens bestemmelser, således at det nu udtrykkeligt af loven  

 fremgår, at der i patentregistret kan foretages notering af konkurs.  

 Desuden foreslås det direkte anført i loven, at Patent- og  

 Varemærkestyrelsens manglende fremsendelse af opkrævninger i  

 forbindelse med betaling af afgifter ikke medfører ansvar for  

 rettighedstab som følge af manglende rettidig betaling.
Disse  

 ændringer er alene en kodificering af praksis, og tjener som  

 præcisering heraf.
3.11. Som led i regeringens initiativer til fremme af  

 erhvervslivets effektivitet og konkurrenceevne udfører Patent- og  

 Varemærkestyrelsen erhvervsservice over for danske virksomheder med  

 baggrund i den specifikke viden, styrelsen har inden for patent-,  

 varemærke-, brugsmodel- og mønsterområdet.
Dansk  

 erhvervslivs udnyttelse af disse ressourcer er af stor værdi i  

 bestræbelserne på at få adgang til offentliggjort viden,  

 som er skabt af andre her i landet eller i udlandet.
Herved kan  

 erhvervsvirksomhederne undgå unødvendig investering i forskning,  

 udvikling og markedsføring.
Hjemmel til at udføre denne service  

 findes i patentlovens § 71, varemærkelovens § 47, brugsmodellovens § 45  

 og mønsterlovens § 46a.
 Patent- og Varemærkestyrelsens erhvervsservice ydes  

 mod betaling i overensstemmelse med reglerne i Finansministeriets vejledning  

 om priskalkulation af marts 1998 i konkurrence med private udbydere på  

 markedet, herunder advokat- og patentagentvirksomheder.
 Patent- og Varemærkestyrelsens serviceopgaver kan  

 inddeles i 4 hovedkategorier:
Den første kategori omfatter undersøgelser,  

 der typisk skal hjælpe kunden med at finde frem til, om en nyudvikling,  

 som kunden arbejder med, f.eks. et nyt produkt eller udvikling af et nyt  

 varemærke, allerede findes eller om der er eksisterende rettigheder,  

 som vil kunne udgøre hindringer i det videre udviklingsforløb.  

 Kunden vil ofte på et tidligt tidspunkt i udviklingsprocessen have  

 interesse i at vide, om udviklingsinvesteringen går i rigtig retning,  

 eller om der er risiko for kollision med andres rettigheder.
Denne type  

 undersøgelser udgør ca. halvdelen af de erhvervsservicesager,  

 som Patent- og Varemærkestyrelsen udfører.
 En anden type sager omfatter undersøgelser om den  

 nyeste teknik inden for nye strategiske udviklingsområder, typisk  

 specifikke teknikområder udenfor kundens kerneområde, hvor der er  

 anden teknik og andre rettigheder end de, kunden traditionelt har viden om.  

 Sådanne undersøgelser følges ofte op med  

 overvågningsopgaver af f.eks. udviklingen inden for teknikområdet  

 eller af andre virksomheders patenteringsaktivitet på det  

 pågældende område.
 En tredje kategori drejer sig om anmodninger fra kunder,  

 som ønsker faktuelle oplysninger om enerettigheder, f.eks. om et  

 patent fortsat er i kraft, i hvilke lande patentet er ansøgt, og om en  

 bestemt konkurrent har patenter, varemærker, brugsmodeller og  

 mønstre samt i givet fald hvilke.
 Den fjerde type serviceopgaver drejer sig om indhentelse  

 af oplysninger om f.eks. patent- og varemærkeansøgninger, hvor  

 kunden løbende ønsker at være orienteret om behandlingen  

 af en konkurrents ansøgning.
Det gælder for Patent- og Varemærkestyrelsens  

 serviceopgaver, at kundens oplysninger til Patent- og  

 Varemærkestyrelsen i forbindelse med serviceopgaven kan indeholde  

 interne virksomhedsøkonomiske oplysninger, herunder planer om  

 produktudvikling, salgsfremstød, markedsføringsstrategi,  

 fremtidige samarbejdsplaner med andre virksomheder og lign.
Patent- og  

 Varemærkestyrelsens serviceydelse vedrører forhold, som er en  

 del af grundlaget for virksomhedens forretningsmæssige udvikling og  

 fremtidige indtjening.
Disse undersøgelser kan derfor have en  

 væsentlig økonomisk værdi og strategisk betydning for  

 kunden.
Det er væsentligt for kunden, at disse opgaver ikke er  

 tilgængelige for tredje mand.
Reglerne om aktindsigt kan  

 umuliggøre dette.
Ombudsmanden har i en udtalelse af 9. april 1997 i en  

 konkret sag om en afvist begæring om aktindsigt i en servicesag  

 vedrørende et varemærke udtalt sig om adgangen til aktindsigt.  

 Ifølge ombudsmanden må myndigheden i hvert enkelt tilfælde  

 foretage en konkret vurdering af, om der ved indrømmelse af aktindsigt  

 er en nærliggende risiko for, at den pågældende kunde af  

 konkurrencemæssige grunde vil påføres et økonomisk  

 tab.
Ifølge ombudsmanden er der, så længe der endnu ikke  

 er indgivet en rettighedsansøgning vedrørende det, der har  

 været genstand for undersøgelse i erhvervsservicesagen, en  

 formodning for, at også den subjektive betingelse i offentlighedslovens  

 § 12, stk.1, nr. 2, for anvendelse af undtagelsesbestemmelsen   at det er af  

 væsentlig økonomisk betydning for kunden at begæringen  

 ikke imødekommes   er opfyldt.
Ombudsmanden har imidlertid ikke ment med udgangspunkt i  

 offentlighedsloven at kunne opstille den samme formodning for generel  

 undtagelse fra aktindsigt i servicesagen, når der efter at servicesagen  

 er afsluttet, indleveres ansøgning om at få rettigheden  

 registreret, idet der som led i ansøgningens behandling skal ske en  

 offentliggørelse af rettigheden gennem Patent- og  

 Varemærkestyrelsens publikationer.
Der vil naturligvis her gælde  

 de sædvanlige regler om undtagelse fra aktindsigt i enkeltdokumenter  

 med oplysninger om virksomhedens økonomiske eller  

 forretningsmæssige forhold, jr. offentlighedslovens § 12, stk. 1, nr.  

 2.
For så vidt angår en begæring indgivet  

 inden servicesagen er fulgt op af en ansøgning om registrering, vil de  

 indsendte oplysninger til brug for undersøgelsen typisk være  

 undtaget fra aktindsigt i medfør af offentlighedslovens § 12, stk. 1,  

 nr. 2, således som påpeget af ombudsmanden.
Men hertil kommer, at  

 selve den oplysning, at der er afgivet en bestilling på en  

 serviceydelse fra Patent- og Varemærkestyrelsen, kan være et  

 vigtigt signal til potentielle konkurrenter.
Herigennem får  

 konkurrenterne viden om, at den pågældende kunde er i færd  

 med nye tiltag, som kan påvirke markedet.
En sådan oplysning kan  

 for konkurrenter med indsigt i markedet være tilstrækkelig til at  

 fremskynde produktudvikling og markedsføring af egne produkter med  

 henblik på at imødegå det forventede tiltag.
Med hensyn til begæring om aktindsigt efter  

 servicesagens afslutning skal det påpeges, at der meget ofte ikke er  

 identitet mellem genstanden for servicesagen og den rettighed, der, som  

 resultat af servicesagen, søges registreret i Patent- og  

 Varemærkestyrelsen.
Servicesagen kan netop være iværksat  

 for at justere den mulige rettighedsansøgning.
En række af de  

 hensyn, som er nævnt overfor med hensyn til at holde servicesagen  

 fortrolig, gør sig også gældende her.
Konkurrenternes  

 mulighed i dag for aktindsigt kan derfor bevirke, at kunden helt vil undlade  

 at anvende Patent- og Varemærkestyrelsens erhvervsserviceordning.
Uanset at der i øvrigt efterfølgende  

 måtte vise sig at være identitet mellem servicesagen og  

 rettighedsansøgningen, vil dette ikke være givet på  

 forhånd.
Det vil også her gælde, at servicesagen typisk er  

 iværksat for at undersøge, om der bagefter er grundlag for en  

 rettighedsansøgning.
Også i denne situation kan det være  

 afgørende for kundens vurdering i forbindelse med bestilling af en  

 serviceydelse i Patent- og Varemærkestyrelsen, at konkurrenter  

 får mulighed for aktindsigt, hvilket kan bevirke, at bestillingen ikke  

 afgives.
 Det skal i øvrigt påpeges, at ikke alle  

 servicesager fører til rettighedsansøgninger, der senere  

 offentliggøres af Patent- og Varemærkestyrelsen.
Såfremt Patent- og Varemærkestyrelsen ikke er  

 i stand til på forhånd at forsikre kunderne om, at deres  

 servicesag er undtaget fra aktindsigt, vil der være betydelig risiko  

 for, at Patent- og Varemærkestyrelsen i fremtiden fravælges som  

 leverandør af serviceydelser til dansk erhvervsliv.
I så fald  

 vil den viden og ekspertise, som Patent- og Varemærkestyrelsen  

 råder over, ikke blive anvendt optimalt.
Der synes heller ikke på  

 grund af konkurrenceaspektet at være et særskilt behov for, at  

 tredjemand skal have adgang til aktindsigt i disse sager.
Hertil kommer, at  

 Patent- og Varemærkestyrelsens praksis alene fastlægges ved  

 behandlingen af rettighedsansøgninger, som er offentligt  

 tilgængelige enten fra ansøgningstidspunktet eller på et i  

 lovgivningen senere fastsat tidspunkt, samt at der i servicesagerne ikke  

 træffes afgørelser.
For at skabe klarhed om spørgsmålet  

 foreslås det, at de af Patent- og Varemærkestyrelsens  

 servicesager, der ydes mod betaling, undtages fra lov om offentlighed i  

 forvaltningen.
Det bemærkes dog, at der ikke ændres ved reglerne  

 om egenacces.
3.12. Som følge af en ændring i Den  

 Europæiske Patentkonvention vedrørende muligheden for at betale  

 designeringsafgift i op til 6 måneder efter offentliggørelsen af  

 ansøgningen, er der foreslået en ændring af den  

 gældende patentlovs bestemmelser.
Med den foreslåede  

 ændring udvides kravet om, hvornår en ansøgning  

 indgår som nyhedsskadeligt materiale i forhold til den gældende  

 lovs § 2, stk. 2, 2. pkt.
Dette er for at sikre, at nationale ansøgere  

 ikke stilles ringere end ansøgere, hvis ansøgning behandles ved  

 den Europæiske Patentmyndighed.
4. Økonomiske og administrative konsekvenser Lovforslaget skønnes ikke at få  

 økonomiske konsekvenser for staten, kommuner eller amtskommuner, idet  

 lovforslaget i vid udstrækning er en kodificering af gældende  

 praksis.
5. Økonomiske og administrative konsekvenser for  

 erhvervslivet Lovforslaget skønnes ikke umiddelbart at få  

 væsentlige erhvervsøkonomiske konsekvenser eller  

 væsentlige administrative konsekvenser for erhvervslivet.
Dog forventes  

 det, at en gennemførelse af direktivet, hvilket medfører en  

 harmonisering af medlemsstaternes patentlovgivning inden for det  

 bioteknologiske område, vil være til gavn for bioteknologiske  

 virksomheder, og dermed bidrage til øget forskning og udvikling  

 på området, med deraf følgende positive  

 erhvervsøkonomiske konsekvenser.
 Med hensyn til ændringer for så vidt  

 angår undtagelse fra aktindsigt, kan udvidet anvendelse af Patent- og  

 Varemærkestyrelsens erhvervsservice styrke dansk erhvervsliv.
6. Miljømæssige konsekvenser Lovforslaget vil ikke få væsentlige  

 miljømæssige konsekvenser.
Det skal bemærkes, at forskning  

 inden for bioteknologi vil kunne bidrage til frembringelse af mere  

 miljøvenlige produkter inden for blandt andet landbrugssektoren.  

 Anvendelsen af sådanne produkter m.m. og kravene hertil er reguleret i  

 anden lovgivning.
Med hensyn til forholdet til konventionen om den biologiske  

 mangfoldighed henvises til afsnit 2.
7. Høring Lovforslaget har været behandlet i Det  

 Rådgivende Udvalg for Industriel Ejendomsret, og har endvidere  

 været forelagt: Justitsministeriet, Udenrigsministeriet,  

 Indenrigsministeriet, Miljø- og Energiministeriet,  

 Sundhedsministeriet, Ministeriet for Fødevarer, Landbrug og Fiskeri,  

 Finansministeriet, Kulturministeriet, Forsvarsministeriet,  

 Forskningsministeriet, Dansk Forening for Industriens  

 Patentingeniører, Dansk Patent- og Varemærkekonsulentforening af  

 1953, De Danske Patentagenters Forening, Dansk Forening for Industriel  

 Retsbeskyttelse, Ingeniørforbundet i Danmark, Dansk Industri,  

 Landbrugsrådet, Det Danske Handelskammer, Advokatrådet,  

 Håndværksrådet, Arbejderbevægelsens  

 Erhvervsråd, Akademiet for de Tekniske Videnskaber, Dansk Teknologisk  

 Institut, Dansk Arbejdsgiverforening, Teknologirådet, Løvens  

 Kemiske Fabrik, Elektronikindustrien, Landsorganisationen i Danmark, Danmarks  

 Tekniske Universitet, NOVO Nordisk A/S, LIF  

 Lægemiddelindustriforeningen, LEGO-Fonden, Formanden for Det  

 Rådgivende Udvalg for Industriel Ejendomsret, professor dr. jur.
Mogens  

 Koktvedgaard, De Danske Landboforeninger, Dansk Familielandbrug, Dansk  

 Erhvervsgartnerforening, Brancheudvalget for Frø, Sammenslutningen af  

 danske sortsejere, Foreningen af danske stammeejere af Mark- og  

 Havefrø og Plantenyhedsnævnet.
En overvejende del af de afgivne høringssvar har  

 omhandlet forhold af lovteknisk karakter samt forslag til sproglige  

 ændringer.
Miljø- og Energiministeriet har anført, at  

 direktivets betragtning 27 bør fremgå af lovforslagets  

 almindelige bemærkninger, samt at der bør gives tilsagn om, at  

 denne betragtning vil blive udmøntet på  

 bekendtgørelsesniveau.
Dansk Forening for Industriel Retsbeskyttelse  

 finder på et foreløbigt grundlag forslaget om at undtage Patent-  

 og Varemærkestyrelsens erhvervsservice fra aktindsigt  

 betænkeligt.
Patentagentforeningen er af den opfattelse, at  

 såfremt der ikke ændres ved gældende aftaler og regler  

 på området, så har foreningen ikke noget at indvende mod  

 forslaget om undtagelse fra aktindsigt.
Lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske og administrative konsekvenser Ingen Ingen Økonomiske og administrative konsekvenser for erhvervslivet Øget forskning og udvikling og deraf følgende positive  

 erhvervsøkonomiske konsekvenser.
Med hensyn til undtagelse fra  

 aktindsigt kan en udvidet anvendelse af Patent- og Varemærkestyrelsens  

 erhvervsservice styrke danske erhvervsliv.
Forslaget skønnes ikke at  

 få administrative konsekvenser.
Ingen Miljømæssige konsekvenser Øget mulighed for forskning inden for miljøvenlige  

 produkter.
Ingen Forholdet til EU-retten Gennemførelsen i dansk ret af dele af Europa-Parlamentets og  

 Rådets direktiv 98/44/EF af 6. juli 1998 om retlig beskyttelse af  

 bioteknologiske opfindelser (EF-Tidende 1998 nr.
L 213, s. 13).
Bemærkninger til lovforslagets  

 enkelte bestemmelser Erhvervsministeriet Til § 1 Til nr. 1 Af hensyn til overskueligheden er den fulde ordlyd af § 1  

 gengivet.
Bestemmelsen svarer for så vidt angår stk. 2 og 3, til  

 den gældende lovs § 1, stk. 2 og 3. Derved er den nuværende  

 struktur i § 1 fastholdt, hvorved det i bestemmelsen defineres hvad der kan,  

 og hvad der ikke kan patenteres.
Af ordensmæssige grunde og af hensyn  

 til overskueligheden er den eksisterende lovs § 1, stk. 4, delt op i to  

 selvstændige stykker.
§ 1, stk. 1 I stk. 1 er det i lighed med bestemmelsen i artikel 27,  

 stk. 1, i Aftalen om Handelsrelaterede Intellektuelle Ejendomsrettigheder  

 (TRIPs-aftalen) anført, at patentretten omfatter opfindelser indenfor  

 alle teknologiske områder. Ændringen ændrer ikke ved  

 hidtidig praksis, men tjener alene til præcisering og opnåelse af  

 konformitet med TRIPs-aftalen.
Samme ændring overvejes foretaget i Den  

 Europæiske Patentkonvention.
§ 1, stk. 4 Stk. 4 er udformet i overensstemmelse med direktivets  

 artikel 2, stk. 3, artikel 4, stk. 1, litra a, og artikel 4, stk. 2.  

 Udgangspunktet i bestemmelsen er den gældende lovs § 1, stk. 4, nr. 2.  

 Der ændres ikke ved den gældende retstilstand hvorefter dyreracer  

 og plantesorter ikke kan patenteres.
Af bestemmelsen fremgår det nu  

 direkte, at opfindelser hvis genstand er dyr eller planter, kan patenteres,  

 når opfindelsens anvendelse ikke er begrænset til én  

 bestemt dyrerace eller én bestemt plantesort.
På  

 planteområdet er indholdet af bestemmelsen lig hidtidig praksis.  

 Består en opfindelse således blot i en genetisk ændring af  

 en bestemt plantesort, og fremkommer der herved en ny plantesort, er den  

 fortsat udelukket fra patentering, selv når den genetiske ændring  

 ikke er et resultat af en overvejende biologisk proces, men af en  

 bioteknologisk fremgangsmåde.
En plantesort, uanset  

 fremstillingsmetode, er således udelukket fra patentering.
Plantesorter  

 kan beskyttes via reglerne i lov om plantenyheder, der er et regelsæt,  

 der supplerer reglerne i patentloven.
Det præciseres med bestemmelsen,  

 at der blandt andet kan meddeles patent på en bestand af planter, der  

 er kendetegnet ved et bestemt gen, også selvom bestanden af planter  

 omfatter plantesorter, idet opfindelsen ikke er teknisk begrænset til  

 en bestemt plantesort.
En plantesort defineres i henhold til EU´s  

 sortsbeskyttelsesregler (EF-sortsforordning 2100/94), hvorefter en sort bl.a.  

 præges af sit samlede genom og derfor har individualitet.
Da  

 definitionen for en plantesort findes i EU-lovgivningen, henvises der i  

 bestemmelsen dertil.
På dyreområdet er det nu præciseret,  

 at der kan meddeles patent på dyr, hvis betingelserne i bestemmelsen er  

 opfyldt.
Dette har hidtil ikke være udelukket efter lovens ordlyd, men  

 den danske praksis på området har været, at der ikke  

 meddeles patent på dyr.
Med hensyn til begrænsningen i muligheden  

 for at meddele patent på dyr henvises til bemærkningerne til nr.  

 2.
§ 1, stk. 5 Stk. 5 er udformet i overensstemmelse med direktivets  

 artikel 2, stk., 1, litra b, artikel 2, stk. 2, artikel 4, stk. 1, litra b og  

 artikel 4, stk. 3. Udgangspunktet for bestemmelsen er andet pkt. af den  

 gældende lovs § 1, stk. 4, nr. 2. Der ændres således ikke  

 ved det forhold, at væsentligt biologiske fremgangsmåder til  

 fremstilling af planter og dyr ikke kan patenteres.
Definitionen på  

 væsentligt biologiske fremgangsmåder fremgår nu af loven.  

 Denne definition svarer til hidtidig praksis.
Tredje pkt. i bestemmelsen  

 findes tillige i den gældende lovs § 1, stk. 4, nr. 2. Ordlyden af  

 bestemmelsen er ændret i overensstemmelse med direktivets artikel 4,  

 stk. 3, således at der tilføjes "andre tekniske  

 fremgangsmåder". Forslaget ændrer ikke ved hidtidig praksis.  

 Endelig er definitionen for mikrobiologisk fremgangsmåde  

 indføjet i bestemmelsen.
Definitionen svarer til hidtidig praksis.
§ 1, stk. 6 I stk. 6 gennemføres direktivets artikel 3.  

 Indholdet af bestemmelsen svarer til hidtidig praksis.
I  

 deponeringsbestemmelserne i den gældende lovs § 8a anvendes begrebet  

 biologisk materiale.
Med bestemmelsen slås det fast, at der kan  

 meddeles patent på opfindelser, der angår biologisk materiale,  

 også selvom det i forvejen findes i naturen.
Betingelsen for  

 patentering er, at materialet er isoleret fra sit naturlige miljø  

 eller frembragt ved en teknisk fremgangsmåde.
Det præciseres i  

 bestemmelsen, hvad der er biologisk materiale.
Denne definition stemmer  

 overens med definitionen i Den Europæiske Patentkonvention.  

 Bestemmelsen berører ikke muligheden for, at isolerede kemiske  

 forbindelser tillige kan udgøre en patenterbar opfindelse.
Til nr. 2 § 1a, stk. 1 Ordlyden svarer til direktivets artikel 5. Bestemmelsen  

 kodificerer hidtidig praksis.
Forbudet mod patent på det menneskelige  

 legeme er hidtil blevet indfortolket i bestemmelsen i den gældende lovs  

 § 1, stk. 4, nr. 1 om forbud mod patenter på opfindelser, hvis  

 udnyttelse ville stride mod sædelighed eller offentlig orden.
Det er  

 fundet hensigtsmæssigt, at forbud mod patent på det menneskelige  

 legeme nu udtrykkeligt fremgår af loven, og at bestemmelserne herom  

 samles i en særskilt paragraf.
Bestemmelsen er i overensstemmelse med  

 det allerede gældende princip om at alene erkendelsen af, at et stof  

 findes i naturen, betragtes som en opdagelse, der ikke er patenterbar.
Den  

 blotte opdagelse af f.eks. en enkelt DNA-sekvens uden angivelse af funktion  

 indeholder ikke en teknisk nyskabelse, og er således udelukket fra  

 patentering.
§ 1a, stk. 2 Indholdet i stk. 2 er i overensstemmelse med hidtidig  

 praksis.
Bestemmelsen er sammen med stk. 1 med til at præcisere, hvad  

 der anses for en opdagelse, og hvad der kan udgøre en patenterbar  

 opfindelse med hensyn til menneskekroppen og dens dele.
Det fremgår nu  

 direkte af loven, at en opfindelse, hvis genstand er en isoleret del af det  

 menneskelige legeme eller en del, som på anden måde er frembragt  

 ved en teknisk fremgangsmåde ved opfinderens mellemkomst, og som kan  

 anvendes industrielt, ikke er udelukket fra patentering, selvom delens  

 struktur er identisk med en naturligt forekommende dels struktur.  

 Beskyttelsen ved et sådant patent udstrækker sig ikke til  

 også at omfatte det menneskelige legeme og dets dele i deres naturlige  

 omgivelser.
Det er i overensstemmelse med gældende praksis muligt at  

 patentere isolerede gener i form af veldefinerede nucleotidsekvenser, hvis  

 sekvensen har en industriel anvendelse.
For at kriteriet om industriel  

 anvendelse kan anses for opfyldt, må det kræves, at det i  

 tilfælde, hvor en sekvens eller delsekvens af et gen anvendes til  

 produktion af et protein eller delprotein, præciseres hvilket protein  

 eller delprotein der produceres, og hvilken funktion det opfylder.
Der skal i  

 henhold til direktivet i patentansøgningen redegøres for den  

 industrielle anvendelse af sekvenser/delsekvenser, og bestemmelse herom vil  

 blive optaget på bekendtgørelsesniveau i bekendtgørelse  

 nr. 374 af 19. juni 1998 om patenter og supplerende beskyttelsescertifikater,  

 jfr. bemyndigelsesbestemmelsen i patentlovens § 69, stk. 1.
§ 1b Med bestemmelsen gennemføres direktivets artikel 6.  

 Indholdet af bestemmelsen findes delvist i den gældende lovs § 1, stk.  

 4, nr. 1. Bestemmelsens ordlyd svarer til hidtidig praksis.
Ved at optage  

 bestemmelsen om opfindelser, der strider mod sædelighed eller offentlig  

 orden i en særskilt paragraf understreges det, at forbudet i henhold  

 til denne bestemmelse gælder uagtet det, der er anført i de  

 forudgående bestemmelser.
§ 1b, stk. 1 I bestemmelsen er der i forhold til den gældende lov  

 tilføjet ordet "kommerciel" foran ordet  

 "udnyttelse". Denne betingelse gælder også efter  

 TRIPs-aftalens artikel 27, stk. 2. Ordlyden ændrer ikke ved den  

 gældende praksis, jf. § 1, stk. 4, nr. 1, idet der i patentloven  

 generelt er en betingelse om erhvervsmæssig udnyttelse, jf. lovens § 1,  

 stk. 1.
§ 1b, stk. 2 I denne bestemmelse præciseres det, at det forhold,  

 at udnyttelsen af en opfindelse er forbudt ved lov eller administrativ  

 forskrift   det være sig national eller international lovgivning - ikke  

 bevirker, at opfindelsen i sig selv er stridende mod sædelighed eller  

 offentlig orden.
Bestemmelsen ændrer ikke ved hidtidig praksis.
Det er  

 et fasttømret princip indenfor patentretten, at en patentrettighed  

 ikke automatisk giver indehaveren ret til at udnytte opfindelsen, men alene  

 en ret til at forbyde andre at udnytte opfindelsen.
Indskrænkninger i  

 indehaverens mulighed for at udnytte eneretten findes for eksempel indenfor  

 det sundheds- og miljøretlige område, hvor produkter skal  

 igennem en særskilt godkendelsesprocedure, inden de må  

 markedsføres.
§ 1b, stk. 3 I bestemmelsen er der indsat en eksemplificering af  

 opfindelser, der bl.a. anses for stridende mod sædelighed eller  

 offentlig orden.
Eksemplificeringen er ikke udtømmende.
Som  

 fremgangsmåder til kloning af mennesker kan defineres enhver  

 fremgangsmåde, herunder teknikker til deling af embryoner, der har til  

 formål at frembringe et menneske med samme genetiske celleinformation  

 som et andet levende eller afdødt menneske.
Fremgangsmåder til  

 ændring af dyrs genetiske identitet, der kan påføre dem  

 lidelser, uden at dette er begrundet i en væsentlig medicinsk  

 nytteværdi for mennesker eller dyr i forbindelse med forskning,  

 forebyggelse, diagnostistik eller terapi, samt dyr, frembragt ved  

 sådanne fremgangsmåder, er tillige udelukket fra patentering.
Der  

 er således tale om en undtagelse fra den generelle regel om, at dyr kan  

 patenteres, hvis opfindelsen ikke er teknisk begrænset til en bestemt  

 dyrerace.
Til nr. 3 Den gældende bestemmelse i patentlovens § 3, stk. 3,  

 nr. 2, fastslår alene national konsumption.
Bestemmelsens geografiske  

 område blev dog udvidet ved "Bekendtgørelse om  

 ændring af reglerne om konsumption i patentloven, varemærkeloven  

 og lov om beskyttelse af halvlederprodukters udformning (typografi)" nr.  

 238 af 30. marts 1994, hvor området indenfor hvilket, der  

 indtræder konsumption, blev udvidet til EØS.
Det er fundet  

 hensigtsmæssigt, at reglerne om konsumption fremgår direkte af  

 loven.
Til nr. 4 Da det nu direkte fremgår af lovens ordlyd, at der  

 indtræder konsumption indenfor EØS, ophæves den  

 gældende lovs § 3, stk. 4.
Til nr. 5 I § 3a gennemføres direktivets artikel 8, 9 og 10.  

 Bestemmelserne er af ordensmæssige grunde indsat i en ny § 3a, i stedet  

 for i den eksisterende § 3. Bestemmelsen vedrører omfanget af den  

 beskyttelse, der er knyttet til patent på biologisk materiale og  

 fremgangsmåder til fremstilling af biologisk materiale.
Der er behov  

 for at præcisere reglerne om beskyttelsens omfang, fordi biologisk  

 materiale kan reproducere sig selv.
Det præciseres med bestemmelserne,  

 hvor langt patentbeskyttelsen rækker på efterfølgende  

 generationer af materialet.
Udgangspunktet i reglerne om beskyttelsens omfang  

 i den gældende lovs § 3 er, at andre end patenthaveren ikke uhjemlet  

 må fremstille, udbyde eller bringe et produkt i omsætning, der er  

 genstand for patentbeskyttelse.
Dertil kommer, at andre end patenthaveren  

 heller ikke uhjemlet må anvende en patenteret fremgangsmåde.  

 Særligt for fremgangsmåde patenter gælder princippet om  

 indirekte produktbeskyttelse, d.v.s. at patentbeskyttelsen tillige  

 udstrækkes til de produkter, der er fremstillet direkte ved den  

 patenterede fremgangsmåde.
Når et patenteret produkt eller et  

 produkt fremstillet ved en patenteret fremgangsmåde én gang er  

 bragt på markedet af patenthaveren, udtømmes patenthaverens ret  

 for så vidt angår det pågældende produkt.
Produktet  

 kan herefter frit anvendes, sælges m.m. (det der betegnes som  

 konsumption). I relation til patenter på biologisk materiale eller  

 fremgangsmåder til fremstilling af biologisk materiale gælder det  

 særegne, at materialet kan reproducere sig selv, d.v.s. fremstille mere  

 af materialet.
Det er således nødvendigt at afklare, i hvilke  

 tilfælde denne "fremstilling" er omfattet af  

 patentbeskyttelsen og dermed forbeholdt patenthaveren, og i hvilke  

 tilfælde fremstilling er tilladt i henhold til de generelle principper  

 om konsumption.
§ 3a, stk. 1 For ikke at udvande patentretten og for at belønne  

 opfinderen og tillige at tilskynde til innovation når der er tale om  

 materiale, der kan reproducere sig selv, er der tillagt patenthaveren ret til  

 at forbyde fremstilling og anvendelsen af patenteret, selvformerende  

 materiale under omstændigheder, der svarer til reglerne i patentlovens  

 § 3. Beskyttelsen af et produktpatent på et biologisk materiale  

 omfatter derfor også de efterfølgende generationer af materialet  

 med samme egenskaber.
Patenthaveren kan således også i disse  

 tilfælde forbyde fremstilling og anvendelse af selve det patenterede  

 produkt, hvor fremstilling og anvendelse også omfatter  

 efterfølgende generationer af materialet fremstillet derfra ved  

 reproduktion eller formering.
§ 3a, stk. 2 Beskyttelsen i medfør af et patent på en  

 fremgangsmåde til fremstilling af et biologisk materiale omfatter i  

 lighed med de generelle regler om fremgangsmådepatenter, jf. lovens §  

 3, stk. 1, nr. 3, (indirekte produktbeskyttelse), også de produkter,  

 der fremstilles direkte ved fremgangsmåden.
Også her  

 udstrækker beskyttelsen sig til efterfølgende generationer af  

 det ved fremgangsmåden direkte fremstillede produkt, jf.  

 bemærkningerne til stk. 1.
§ 3a, stk. 3 Bestemmelsen regulerer beskyttelsesomfanget i de  

 tilfælde, hvor patenterede biologiske produkter indgår i andet  

 biologisk materiale.
En bestemmelse, der regulerer dette  

 beskyttelsesområde, findes ikke i den gældende patentlov.  

 Når der er tale om et patent på et produkt, som indeholder eller  

 består af genetisk information, udstrækker beskyttelsen sig til  

 ethvert materiale, som dette produkt indgår i, under den  

 forudsætning at den genetiske information er tilstede og kan  

 udøve sin funktion i materialet.
§ 3a, stk. 4 Bestemmelsen regulerer spørgsmålet om,  

 hvornår konsumption indtræder når et patenteret biologisk  

 materiale er markedsført til en bestemt anvendelse, hvor materialet  

 reproduceres og formeres som et nødvendigt led i anvendelsen.
Det  

 generelle konsumptionsprincip findes i lovens § 3, stk. 3, nr. 2, jf. de  

 indledende bemærkninger til nr. 5. Bestemmelsen er en undtagelse fra de  

 regler, der foreslås i stk. 1 til 3. Det følger af den  

 foreslåede bestemmelse, at hvis reproduktion og formering sker som et  

 nødvendigt led i den anvendelse, hvortil materialet er  

 markedsført, vil dette være tilladt.
Det fremstillede materiale  

 må dog ikke efterfølgende anvendes til yderligere reproduktion  

 eller formering.
§ 3b Bestemmelsen gennemfører direktivets artikel 11.  

 Det er nødvendigt at fastsætte yderligere en undtagelse fra  

 patenthaverens rettigheder, når der er tale om landmandens rettigheder  

 til at udnytte patenteret biologisk materiale ( § 3b, stk. 1 Stk. 1. Det skal med bestemmelsen sikres, at  

 landmanden kan benytte sit høstudbytte til senere reproduktion eller  

 formering på egen bedrift, idet patenthaveres rettigheder som  

 anført i § 3a i hovedreglen tillige omfatter efterfølgende  

 generationer af materialet.
Regler til beskyttelse af landmandens rettigheder  

 findes allerede i den danske lov om plantenyheder med dertil hørende  

 bekendtgørelse nr. 701 af 22. juli 1996 om formering af plantenyheder  

 til erhvervsmæssig anvendelse i egen bedrift, samt EF-forordningen (nr.  

 2100/94/EF) om EF-sortsbeskyttelse.
Omfanget af og vilkårene for  

 landmandens rettigheder vedrørende patenterede opfindelser på  

 planteområdet er fastsat ud fra de samme regler, som er anført i  

 forordningen om EF-sortsbeskyttelse.
§ 3b, stk. 2 På tilsvarende måde som på  

 planteområdet skal det sikres, at jordbrugeren har mulighed for at  

 benytte avlsdyr og formeringsmateriale til jordbrugsformål  

 ( Til nr. 6 Ændringen er en konsekvens af den foreslåede  

 indføjelse af § 1a og § 1b, der omhandler forbud mod patent på  

 det menneskelige legeme og det forhold, at patent ikke meddeles på  

 opfindelser, der strider mod sædelighed eller offentlig orden.
Til nr. 7 Ved bestemmelsen gennemføres direktivets artikel  

 13, stk. 2, litra c.
Der sker ingen ændring af hidtidig praksis.
Det  

 fremgår af den gældende lovs § 22, stk. 6, at når  

 ansøgningen bliver offentlig tilgængelig, har enhver ret til at  

 få en prøve af det deponerede materiale.
Ved  

 gennemførelsen af artikel 13, stk. 2, litra c, slås det fast, at  

 dette princip også gælder efter at patentet er meddelt, uanset om  

 patentet er ophørt eller kendt ugyldigt.
Til nr. 8 Ved bestemmelsen gennemføres direktivets artikel  

 13, stk. 4. Lovens § 22, stk. 7, omhandler de tilfælde, hvor  

 ansøgeren kan begære, at en prøve af det deponerede  

 materiale kun kan udleveres til en særlig sagkyndig ( Til nr. 9 Bestemmelsen medfører ingen ændring af  

 praksis på området.
Med lovændringen præciseres det,  

 at betaling af årsgebyrer påhviler ansøgeren,  

 patenthaveren eller en eventuel udpeget fuldmægtig.
Patent- og  

 Varemærkstyrelsen yder den service, at der udsendes opkrævninger  

 til påmindelse om, at et givent gebyr forfalder til betaling.
Patent-  

 og Varemærkestyrelsen er dog ikke ansvarlig i de tilfælde, hvor  

 en opkrævning ikke sendes, ikke kommer frem til tiden, sendes for sent  

 etc.
En tilsvarende bestemmelse findes i varemærkelovens § 27, stk. 3,  

 jf. lovbekendtgørelse nr. 162 af 21. februar 1997.
Til nr. 10 Ændringen medfører ikke ændring i  

 praksis på området, idet det hidtil har været muligt at  

 foretage notering af konkurs.
Med bestemmelsen fremgår det nu  

 udtrykkeligt af loven, at der kan foretages registrering af konkurs i  

 patentregistret.
Noteringen har ingen materielle retsvirkninger, men er alene  

 af ordensmæssig karakter.
Til nr. 11 Ved bestemmelsen gennemføres direktivets  

 bestemmelser om tvangslicens i artikel 12. De bestemmelser i artikel 12, der  

 vedrører patenthaverens rettigheder, er medtaget i patentloven.
Der  

 skal foretages tilsvarende ændringer i lov om plantenyheder, jf. § 5,  

 nr. 1, således at der gives en patenthaver, hvis opfindelse er  

 afhængig af en allerede beskyttet plantenyhed, mulighed for at  

 opnå tvangslicens til denne beskyttede plantenyhed.
§ 46, stk. 1 I stk. 1 etableres der i lighed med den gældende  

 lovs § 46 en mulighed for meddelelse af afhængig tvangslicens.
Ved  

 bestemmelsen sikres en udnyttelse af sorter, der er afhængige af et  

 allerede meddelt patent.
En betingelse for meddelelse af tvangslicens er, at  

 sorten udgør et vigtigt teknisk fremskridt af væsentlig  

 økonomisk betydning i forhold til den pågældende art eller  

 slægt.
Vilkårene for opnåelse af en sådan  

 tvangslicens svarer til reglerne i den gældende lovs § 46. Kravene i  

 direktivets artikel 12 om betaling af vederlag for tvangslicensen findes i  

 patentlovens § 50, der tillige fastsætter regler for, hvilken myndighed  

 der er kompetent til at meddele tvangslicenser.
Bestemmelserne i § 49  

 hvorefter den, der ønsker at opnå tvangslicens, først  

 skal have forsøgt at opnå frivillig licens til udnyttelsen af  

 patenterede opfindelse, og at en tvangslicens ikke er eksklusiv, gælder  

 også på den foreslåede bestemmelse.
§ 46, stk. 2 I stk. 2 fastsættes i lighed med den gældende  

 lovs § 46, stk. 2, regler for gensidig licens.
Bestemmelsen regulerer det  

 forhold, at en patenthaver i medfør af de korresponderende regler i  

 plantenyhedsloven har fået tvangslicens til udnyttelse af en  

 plantenyhed.
Sortsejeren har i henhold til denne bestemmelse mulighed for  -  

 på rimelige vilkår - at få tvangslicens til udnyttelse af  

 opfindelsen.
Vilkårene og vederlaget for udnyttelsen fastsættes i  

 henhold til den gældende lovs § 50 af Sø- og Handelsretten i  

 København.
Da der er tale om forhold af betydning for patenthaveren,  

 er bestemmelsen optaget i patentloven.
På tilsvarende måde  

 indsættes der regler i plantenyhedsloven, således at det sikres,  

 at den patenthaver, til hvis opfindelse der er givet tvangslicens til en  

 sortsejer, sikres mulighed for på rimelige vilkår at opnå  

 tvangslicens til plantenyheden, jf. § 5, nr. 1.
Til nr. 12 Ændringen er en konsekvens af den foreslåede  

 indføjelse af § 1a og § 1b, der omhandler forbud mod patent på  

 det menneskelige legeme og det forhold, at patent ikke meddeles på  

 opfindelser, der strider mod sædelighed eller offentlig orden.
Til nr. 13 Hjemmel til løsning af særlige opgaver, der  

 har karakter af teknologisk service (erhvervsservice) findes i patentlovens §  

 71. Patent- og Varemærkestyrelsens erhvervsservice vedrører  

 forhold, der ofte er en del af grundlaget for en virksomheds  

 forretningsmæssige udvikling og fremtidige indtjening.
Løsning  

 af sådanne opgaver, som ydes af Patent- og Varemærkestyrelsen mod  

 betaling, kan for den enkelte kunde have en væsentlig økonomisk  

 værdi og strategisk betydning.
En henvendelse om erhvervsservice vil  

 normalt indeholde en lang række interne oplysninger.
Disse oplysninger  

 vil typisk dreje sig om planer om produktudvikling, salgsfremstød,  

 markedsføringsstrategi, fremtidige samarbejdsplaner med andre  

 virksomheder og lign.
Hertil kommer, at selve henvendelsen til Patent- og  

 Varemærkestyrelsen om løsning af en opgave kan være en  

 selvstændig indikation om påtænkte  

 markedsføringstiltag af interesse for konkurrenter med særligt  

 kendskab til markedet.
Med en generel udelukkelse af aktindsigt opnår  

 kunden sikkerhed for, at servicesagen ikke kommer til andres kundskab.
Hvis  

 kunden ikke på forhånd er sikret en sådan diskretion, er  

 der betydelig risiko for, at virksomhederne vil fravælge denne form for  

 erhvervsservice, og målet med Patent- og Varemærkestyrelsens  

 erhvervsservice vil derfor ikke blive nået.
Det bemærkes, at der  

 ikke herved ændres ved reglerne om egenacces jf. offentlighedslovens §  

 4, stk. 2. Der henvises i øvrigt til de almindelige bemærkninger  

 pkt. 3.11.
Til nr. 14 Ændringen er en konsekvens af ændringen af  

 artikel 79, stk. 2, i Den Europæiske Patentkonvention, samt ny regel  

 23a i gennemførelsesforskrifterne til konventionen, besluttet af  

 Administrationsrådet for Den Europæiske Patentorganisation den 5.  

 december 1996. I henhold til de gældende regler vil en europæisk  

 patentansøgning, hvor Danmark er anført som land, hvori  

 patentet skal have virkning (designering), blive omfattet af lovens § 2, stk.  

 2, 2. pkt., når den er blevet offentliggjort, uanset om  

 designeringsafgiften for Danmark er blevet betalt. Ændringen i artikel  

 79, stk. 2, bevirker, at designeringsafgiften kan betales op til seks  

 måneder fra datoen for publicering af den europæiske  

 undersøgelsesrapport.
I henhold til regel 23a bevirker disse  

 ændringer, at en europæisk patentansøgning først  

 omfattes af den i § 2, stk. 2, 2. pkt., nævnte situation i en  

 designeret medlemsstat, når designeringsafgiften for denne medlemsstat  

 er blevet betalt, uanset at ansøgningen tidligere er blevet  

 offentliggjort med denne medlemsstat som designeret.
For at skabe ensartethed  

 med Den Europæiske Patentkonvention er det fundet nødvendigt at  

 ændre bestemmelsen.
Til nr. 15 Den 3. september 1999 skiftede Patentdirektoratet navn til  

 Patent- og Varemærkestyrelsen, og de foreslåede ændringer  

 er en konsekvens heraf.
For så vidt angår ændringer af navn  

 i de øvrige rettighedslove, vil dette blive foretaget i forbindelse  

 med en større revision af disse love.
Til § 2 Hjemmel til løsning af særlige  

 opgaver, der vedrører varemærker og varemærkeret  

 (erhvervsservice) findes i varemærkelovens § 47, stk. 1. Patent- og  

 Varemærkestyrelsens erhvervsservice vedrører forhold, der ofte  

 er en del af grundlaget for en virksomheds forretningsmæssige udvikling  

 og fremtidige indtjening.
Løsning af sådanne opgaver, som ydes  

 af Patent- og Varemærkestyrelsen mod betaling, kan for den enkelte  

 kunde have en væsentlig økonomisk værdi og strategisk  

 betydning.
En henvendelse om erhvervsservice vil normalt indeholde en lang  

 række interne oplysninger.
Disse oplysninger vil typisk dreje sig om  

 planer om produktudvikling, salgsfremstød,  

 markedsføringsstrategi, fremtidige samarbejdsplaner med andre  

 virksomheder og lign.
Hertil kommer, at selve henvendelsen til Patent- og  

 Varemærkestyrelsen om løsning af en opgave kan være en  

 selvstændig indikation om påtænkte  

 markedsføringstiltag af interesse for konkurrenter med særligt  

 kendskab til markedet.
Med en generel udelukkelse af aktindsigt opnår  

 kunden sikkerhed for, at servicesagen ikke kommer til andres kundskab.
Hvis  

 kunden ikke på forhånd er sikret en sådan diskretion, er  

 der betydelig risiko for, at virksomhederne vil fravælge denne form for  

 erhvervsservice, og målet med Patent- og Varemærkestyrelsens  

 erhvervsservice vil derfor ikke blive nået.
Det bemærkes, at der  

 ikke herved ændres ved reglerne om egenacces, jf. offentlighedslovens §  

 4, stk. 2. Der henvises i øvrigt til de almindelige bemærkninger  

 pkt. 3.11.
Til § 3 Hjemmel til løsning af særlige  

 opgaver, der vedrører brugsmodeller og brugsmodelret (erhvervsservice)  

 findes i brugsmodellovens § 45. Patent- og Varemærkestyrelsens  

 erhvervsservice vedrører forhold, der ofte er en del af grundlaget for  

 en virksomheds forretningsmæssige udvikling og fremtidige indtjening.  

 Løsning af sådanne opgaver, som ydes af Patent- og  

 Varemærkestyrelsen mod betaling, kan for den enkelte kunde have en  

 væsentlig økonomisk værdi og strategisk betydning.
En  

 henvendelse om erhvervsservice vil normalt indeholde en lang række  

 interne oplysninger.
Disse oplysninger vil typisk dreje sig om planer om  

 produktudvikling, salgsfremstød, markedsføringsstrategi,  

 fremtidige samarbejdsplaner med andre virksomheder og lign.
Hertil kommer, at  

 selve henvendelsen til Patent- og Varemærkestyrelsen om løsning  

 af en opgave kan være en selvstændig indikation om  

 påtænkte markedsføringstiltag af interesse for  

 konkurrenter med særligt kendskab til markedet.
Med en generel  

 udelukkelse af aktindsigt opnår kunden sikkerhed for, at servicesagen  

 ikke kommer til andres kundskab.
Hvis kunden ikke på forhånd er  

 sikret en sådan diskretion, er der betydelig risiko for, at  

 virksomhederne vil fravælge denne form for erhvervsservice, og  

 målet med Patent- og Varemærkestyrelsens erhvervsservice vil  

 derfor ikke blive nået.
Det bemærkes, at der ikke herved  

 ændres ved reglerne om egenacces, jf. offentlighedslovens § 4, stk. 2.  

 Der henvises i øvrigt til de almindelige bemærkninger pkt.  

 3.11.
Til § 4 Hjemmel til løsning af særlige  

 opgaver, der vedrører mønstre og mønsterret  

 (erhvervsservice) findes i mønsterlovens § 46a.
Patent- og  

 Varemærkestyrelsens erhvervsservice vedrører forhold, der ofte  

 er en del af grundlaget for en virksomheds forretningsmæssige udvikling  

 og fremtidige indtjening.
Løsning af sådanne opgaver, som ydes  

 af Patent- og Varemærkestyrelsen mod betaling, kan for den enkelte  

 kunde have en væsentlig økonomisk værdi og strategisk  

 betydning.
En henvendelse om erhvervsservice vil normalt indeholde en lang  

 række interne oplysninger.
Disse oplysninger vil typisk dreje sig om  

 planer om produktudvikling, salgsfremstød,  

 markedsføringsstrategi, fremtidige samarbejdsplaner med andre  

 virksomheder og lign.
Hertil kommer, at selve henvendelsen til Patent- og  

 Varemærkestyrelsen om løsning af en opgave kan være en  

 selvstændig indikation om påtænkte  

 markedsføringstiltag af interesse for konkurrenter med særligt  

 kendskab til markedet.
Med en generel udelukkelse af aktindsigt opnår  

 kunden sikkerhed for, at servicesagen ikke kommer til andres kundskab.
Hvis  

 kunden ikke på forhånd er sikret en sådan diskretion, er  

 der betydelig risiko for, at virksomhederne vil fravælge denne form for  

 erhvervsservice, og målet med Patent- og Varemærkestyrelsens  

 erhvervsservice vil derfor ikke blive nået.
Det bemærkes, at der  

 ikke herved ændres ved reglerne om egenacces, jf. offentlighedslovens §  

 4, stk. 2. Der henvises i øvrigt til de almindelige bemærkninger  

 pkt. 3.11.
Til § 5 Ministeriet for Fødevarer, Landbrug og  

 Fiskeri Til nr. 1 Med forslaget gennemføres artikel 12 i direktivet  

 for så vidt angår patenthavers mulighed for at opnå  

 tvangslicens til udnyttelse af en plantenyhedsbeskyttet sort.
Det er fundet  

 mest hensigtsmæssigt, at alle betingelser for opnåelse af  

 tvangslicens og gensidig licens fremgår direkte af § 20, der i henhold  

 til den gældende lovs bestemmelser regulerer forhold vedrørende  

 tvangslicens, hvorefter en sådan kan meddeles såfremt det er  

 nødvendig for at sikre en plantenyheds udbredelse eller for at  

 modvirke en væsentlig forringelse af vilkårene for en  

 erhvervsgren.
Betingelserne for en patenthavers mulighed for opnåelse  

 af tvangslicens anføres i den foreslåede § 20, stk. 2, og  

 reglerne vedrørende krydslicens fremgår af den foreslåede  

 § 20, stk. 3. Med hensyn til den myndighed, der har ansvaret for meddelelse  

 af tvangslicens, fremgår dette af lovens § 20, stk. 1, hvorefter  

 ministeren efter udtalelse fra Vilkårsnævnet for Plantenyheder  

 kan meddele en tvangslicens.
Der henvises i øvrigt til de almindelige  

 bemærkninger nr. 3.8, og til bemærkningerne til forslagets § 1,  

 nr. 11.
Til nr. 2 Den ændrede ordlyd følger af lov nr. 474 af  

 12. juni 1996 om ændring af straffeloven, for så vidt angår  

 strafansvar for juridiske personer.
Til § 6 Paragraffen indeholder bestemmelser om lovens  

 ikrafttræden.
Denne er fastsat til den 30. juli 2000, som er den dato,  

 indenfor hvilken medlemslandene skal have gennemført direktiv om  

 retlige beskyttelse af bioteknologiske opfindelser i national lovgivning.
Til § 7 Loven gælder ikke for  

 Færøerne og Grønland, men kan senere sættes i kraft  

 ved kongelig anordning for så vidt angår de ændringer, der  

 relaterer sig til patentloven, varemærkeloven, lov om brugsmodeller  

 m.v. og lov om mønstre.
Forslagets § 1, nr. 14 er en ændring af  

 en af bestemmelserne i patentlovens kap. 10 A, der vedrører  

 europæisk patent.
Færøerne og Grønland er ikke  

 medlemmer af Den Europæiske Patentkonvention, hvorfor det ikke  

 umiddelbart vil være aktuelt at sætte denne bestemmelse i kraft i  

 Grønland og på Færøerne.
Bilag Lovforslaget sammenholdt med gældende lov Gældende lov Lovforslaget Patentloven:
 Patentloven:
 § 1. Den, der har gjort en opfindelse, som kan udnyttes  

 industrielt, eller den, til hvem opfinderens ret er overgået, har i  

 overensstemmelse med denne lov ret til efter ansøgning at få  

 patent på opfindelsen, og derved opnå eneret til at udnytte den  

 erhvervsmæssigt.
§ 1. Den, der har gjort en opfindelse, som kan udnyttes  

 industrielt, eller den, til hvem opfinderens ret er overgået, har i  

 overensstemmelse med denne lov ret til efter ansøgning at få  

 patent på opfindelsen, og derved opnå eneret til at udnytte den  

 erhvervsmæssigt.
Opfindelser kan patenteres på alle teknologiske  

 områder.
Stk. 2. Som opfindelser anses især ikke, hvad der  

 alene udgør 1)	opdagelser, videnskabelige teorier og matematiske metoder, 2)	kunstneriske frembringelser, 3)	planer, regler eller metoder for intellektuel virksomhed, for spil  

 eller for erhvervsvirksomhed eller programmer for datamaskiner, 4)	fremlæggelse af information.
Stk. 3. Fremgangsmåder til kirurgisk eller terapeutisk  

 behandling eller til diagnosticering, som anvendes på mennesker eller  

 dyr, anses heller ikke som opfindelser.
Dette er ikke til hinder for, at der  

 meddeles patent på produkter, herunder stoffer og stofblandinger, til  

 brug for disse fremgangsmåder.
 Stk. 4. Patent meddeles ikke på:
1)	opfindelser, hvis udnyttelse ville stride mod sædelighed eller  

 offentlig orden, eller 2)	plantesorter eller dyreracer eller væsentligt biologiske  

 fremgangsmåder til fremstilling af planter eller dyr.
Patent kan dog  

 meddeles på mikrobiologiske fremgangsmåder og produkter af  

 sådanne fremgangsmåder.
Stk. 4. Patent meddeles ikke på plantesorter eller  

 dyreracer.
Patent kan dog meddeles på opfindelser, hvis genstand er  

 planter eller dyr, hvis opfindelsens udøvelse ikke er teknisk  

 begrænset til en bestemt plantesort eller dyrerace.
Med plantesort  

 forstås i denne lov en plantesort som defineret i artikel 5 i  

 Rådets forordning (EF) nr. 2100/94 om EF-sortsbeskyttelse.
Stk. 5. Patent meddeles ikke på væsentligt  

 biologiske fremgangsmåder til fremstilling af planter eller dyr.
Med  

 væsentligt biologisk fremgangsmåde forstås i denne lov en  

 fremgangsmåde, der i sin helhed beror på naturlige  

 fænomener som krydsning eller udvælgelse.
Patent kan dog meddeles  

 på mikrobiologiske fremgangsmåder eller andre tekniske  

 fremgangsmåder eller et produkt, der er frembragt ved sådanne  

 fremgangsmåder.
Med mikrobiologisk fremgangsmåde forstås i  

 denne lov enhver fremgangsmåde, der udnytter et mikrobiologisk  

 materiale, udføres på et mikrobiologisk materiale eller  

 frembringer et mikrobiologisk materiale.
Stk. 6. Opfindelser kan være patenterbare,  

 også selvom de vedrører en fremgangsmåde til fremstilling,  

 bearbejdning eller anvendelse af biologisk materiale.
Biologisk materiale,  

 der er isoleret fra sit naturlige miljø eller frembragt ved  

 hjælp af en teknisk fremgangsmåde, kan være genstand for en  

 opfindelse, også selvom det i forvejen findes i naturen.
Med biologisk  

 materiale forstås i denne lov materiale, som indeholder genetisk  

 information, og som kan reproducere sig selv eller kan reproduceres i et  

 biologisk system.
§1a.
Det menneskelige legeme på alle de forskellige stadier  

 af dets opståen og udvikling og den blotte opdagelse af en del af det,  

 herunder en sekvens eller delsekvens af et gen, kan ikke udgøre  

 patenterbare opfindelser.
 Stk. 2. En del af det menneskelige legeme, der er isoleret  

 herfra eller på anden måde fremstillet ved en teknisk  

 fremgangsmåde, herunder en sekvens eller delsekvens af et gen, kan  

 udgøre en patenterbar opfindelser, selvom en sådan del i sin  

 opbygning er identiske med opbygningen i en naturligt forekommende del.
§ 1b.
Patent meddeles ikke på opfindelser, hvis kommercielle  

 udnyttelse ville stride mod sædelighed eller offentlig orden.
 Stk. 2. En udnyttelse skal ikke anses for at stride mod  

 sædelighed eller offentlig orden alene af den grund, at udnyttelsen er  

 forbudt ved lov eller administrativ forskrift.
 Stk. 3. I medfør af stk. 1, kan der blandt andet ikke  

 meddeles patent på:
1)	fremgangsmåder til kloning af mennesker, 2)	fremgangsmåder til ændring af den genetiske identitet  

 hos menneskets kønsceller, 3)	anvendelse af menneskelige embryoner til industrielle eller  

 kommercielle formål og 4)	fremgangsmåder til ændring af dyrs genetiske identitet,  

 som kan påføre dem lidelser, der ikke er begrundet i en  

 væsentlig medicinsk nytteværdi for mennesker eller dyr, samt dyr  

 frembragt ved sådanne fremgangsmåder.
§ 3, stk. 3, § 3, stk. 3, 2)	handlinger angående produkter, som af patenthaveren eller med  

 dennes samtykke er bragt i omsætning her i landet, 2)	handlinger angående produkter, som af patenthaveren eller med  

 dennes samtykke er bragt i omsætning her i landet eller i et andet land  

 indenfor Det Europæiske Økonomiske Samarbejdsområde  

 (EØS), § 3, stk. 4. Med hensyn til handlinger angående produkter,  

 som er bragt i omsætning i en anden stat, som har ratificeret eller  

 tiltrådt aftale om EF-patenter, finder artiklerne 76 og 81, stk. 3, i  

 EF-patentkonventionen anvendelse.
 § 3, stk. 4. Ophæves.
§ 3a.
Den beskyttelse, der er knyttet til et patent på  

 biologisk materiale, som i kraft af opfindelsen har bestemte egenskaber,  

 omfatter ethvert biologisk materiale, der er fremstillet ud fra dette  

 biologiske materiale ved reproduktion eller formering i identisk eller  

 differentieret form, og som har de samme egenskaber.
 Stk. 2. Den beskyttelse, der er knyttet til et patent  

 på en fremgangsmåde til fremstilling af et biologisk materiale,  

 som i kraft af opfindelsen har bestemte egenskaber, omfatter det biologiske  

 materiale, der direkte fremstilles ved denne fremgangsmåde, samt  

 ethvert biologisk materiale, der er fremstillet ud fra det direkte  

 fremstillede biologiske materiale ved reproduktion eller formering i identisk  

 eller differentieret form, og som har de samme egenskaber.
 Stk. 3. Den beskyttelse, der er knyttet til et patent  

 på et produkt, som indeholder eller består af genetisk  

 information, omfatter ethvert materiale, hvori produktet indgår, og  

 hvori den genetiske information er indeholdt og udøver sin funktion,  

 jfr. dog §1a.
 Stk. 4. Beskyttelsen efter stk. 1, 2 og 3, omfatter ikke  

 biologisk materiale, der er fremstillet ved reproduktion eller formering af  

 et biologisk materiale, som er markedsført på en medlemsstats  

 område af patenthaveren eller med dennes samtykke, hvis denne  

 reproduktion eller formering er foretaget som et nødvendigt led i den  

 anvendelse, hvortil det biologiske materiale er markedsført, forudsat  

 at det fremstillede materiale ikke efterfølgende anvendes til  

 yderligere reproduktion eller formering.
§ 3 b.
Uanset bestemmelserne i § 3a, stk. 1   3, indebærer  

 salg eller anden form for markedsføring af formeringsmateriale fra  

 planter, som foretages af patenthaveren eller med dennes samtykke, til en  

 landbruger til landbrugsmæssige formål, at landbrugeren har  

 tilladelse til selv at anvende sit høstudbytte til reproduktion eller  

 formering på sin egen bedrift, idet dog omfanget af og vilkårene  

 for dette er anført i artikel 14 i Rådets forordning (EF) nr.  

 2100/94 om EF-sortsbeskyttelse Stk. 2. Uanset bestemmelserne i § 3a, stk. 1   3,  

 indebærer salg eller anden form for markedsføring af avlsdyr  

 eller andet animalsk reproduktionsmateriale, som foretages af patenthaveren  

 eller med dennes samtykke, til en landbruger, at landbrugeren har tilladelse  

 til at anvende dyret eller andet animalsk reproduktionsmateriale til egne  

 landbrugsformål, men ikke til at sælge det i forbindelse med  

 eller med henblik på reproduktion i kommercielt øjemed.  

 Erhvervsministeren fastsætter bestemmelser for omfanget af og  

 vilkårene for landbrugerens anvendelse af sådanne patenter til  

 egne landbrugsformål.
 § 7. Patentmyndigheden her i landet er Patentdirektoratet, der  

 ledes af en direktør, og Patentankenævnet (Ankenævnet for  

 Industriel Ejendomsret). Ved patentmyndigheden forstås i denne lov  

 patentmyndigheden her i landet, medmindre andet er angivet.
 § 7. Patentmyndigheden her i landet er Patent- og  

 Varemærkestyrelsen, der ledes af en direktør, og  

 Patentankenævnet (Ankenævnet for Industriel Ejendomsret). Ved  

 patentmyndigheden forstås i denne lov patentmyndigheden her i landet,  

 medmindre andet er angivet.
Stk. 2. 1. pkt.
Patentankenævnet nedsættes af  

 erhvervsministeren til behandling af klager over direktoratets  

 afgørelser, jf. §§ 25 og 67, samt klager over afgørelser efter  

 lov om mønstre, varemærkeloven m.v.
Stk. 2. 1. pkt.
Patentankenævnet  

 nedsættes af erhvervsministeren til behandling af klager over  

 styrelsens afgørelser, jf. §§ 25 og 67, samt klager over  

 afgørelser efter lov om mønstre, varemærkeloven m.v.
§ 21, stk. 2, § 21, stk. 2, 1)	betingelserne i §§ 1 og 2 ikke er opfyldt, 1)	betingelserne i §§ 1   2 er ikke opfyldt, § 22, stk. 6. Er en prøve af biologisk materiale deponeret i  

 henhold til § 8a, har enhver ret til at få en prøve af  

 materialet når akterne bliver tilgængelige i henhold til stk. 1,  

 2 og 3. Dette medfører dog ikke, at en prøve skal udleveres til  

 nogen, som efter bestemmelse fastsat i eller i medfør af lov ikke  

 må befatte sig med det deponerede materiale.
En prøve skal  

 heller ikke udleveres til nogen, hvis det på grund af materialets  

 farlige egenskaber antages, at være forbundet med åbenbar fare,  

 at vedkommende befatter sig med prøven.
§ 22, stk. 6. Er en prøve af biologisk materiale deponeret i  

 henhold til § 8a, har enhver ret til at få en prøve af  

 materialet når akterne bliver tilgængelige i henhold til stk. 1,  

 2 og 3. Efter meddelelsen af patent kan udlevering ske til enhver, der  

 anmoder herom, uanset om patentet er ophørt eller kendt ugyldigt.  

 Dette medfører dog ikke, at en prøve skal udleveres til nogen,  

 som efter bestemmelse fastsat i eller i medfør af lov ikke må  

 befatte sig med det deponerede materiale.
En prøve skal heller ikke  

 udleveres til nogen, hvis det på grund af materialets farlige  

 egenskaber antages, at være forbundet med åbenbar fare, at  

 vedkommende befatter sig med prøven.
Stk. 7. Uanset stk. 6 kan ansøgeren begære,  

 at udlevering af en prøve i tiden, indtil patent er meddelt eller  

 ansøgningen er endeligt afgjort uden at have ført til patent,  

 kun kan ske til en særlig sagkyndig.
Erhvervsministeren  

 fastsætter bestemmelser om fristen for fremsættelse af  

 sådan begæring, og om hvem der kan benyttes som sagkyndig.  

 Erhvervsministeren fastsætter bestemmelser om fremsættelse af  

 begæring om udlevering.
Stk. 7. Uanset stk. 6 kan ansøgeren begære,  

 at udlevering af en prøve i tiden, indtil patent er meddelt, kun kan  

 ske til særlig sagkyndig.
Hvis en ansøgning er blevet  

 afslået, tilbagetaget eller anses for tilbagetaget, kan  

 ansøgeren begære, at en prøve af det deponerede  

 materialet i 20 år fra patentansøgningens indlevering, kun  

 må udleveres til en særlig sagkyndig.
Erhvervsministeren  

 fastsætter bestemmelser om fremsættelse af begæring om  

 udlevering, om fristen for fremsættelse af sådanne  

 begæringer, og om hvem der kan benyttes som sagkyndig.
§ 24. Klage over direktoratets endelige afgørelse af en  

 patentansøgning kan indgives til Patentankenævnet af  

 ansøgeren.
Patenthaveren kan klage til Patentankenævnet,  

 når et patent er anset for ugyldigt, eller hvis Patentdirektoratet  

 finder, at patentet kan opretholdes i ændret form efter indsigelse.  

 Indsigeren kan klage til Patentankenævnet når et patent  

 opretholdes i uændret form, eller hvis Patentdirektoratet finder, at  

 patentet kan opretholdes i ændret form trods behørigt fremsat  

 indsigelse.
Frafalder indsigeren sin klage, kan klagen alligevel  

 prøves, når særlige grunde hertil foreligger.
§ 24. Klage over styrelsens endelige afgørelse af en  

 patentansøgning kan indgives til Patentankenævnet af  

 ansøgeren.
Patenthaveren kan klage til Patentankenævnet,  

 når et patent er anset for ugyldigt, eller hvis Patent- og  

 Varemærkestyrelsen finder, at patentet kan opretholdes i ændret  

 form efter indsigelse.
Indsigeren kan klage til Patentankenævnet  

 når et patent opretholdes i uændret form, eller hvis Patent- og  

 Varemærkestyrelsen finder, at patentet kan opretholdes i ændret  

 form trods behørigt fremsat indsigelse.
Frafalder indsigeren sin  

 klage, kan klagen alligevel prøves, når særlige grunde  

 hertil foreligger.
§ 25, stk. 1, 1. pkt.
Klage efter § 24 indgives til  

 Patentankenævnet senest 2 måneder efter, at direktoratet har  

 givet den pågældende underretning om afgørelsen.
§ 25, stk. 1, 1. pkt.
Klage efter § 24 indgives til  

 Patentankenævnet senest 2 måneder efter, at styrelsen har givet  

 den pågældende underretning om afgørelsen.
 § 36, stk. 3. Stadfæstes direktoratets afgørelse,  

 regnes fristen for betaling af gebyr i henhold til stk. 1, 2. pkt., fra den  

 dag, da endelige afgørelse foreligger.
 § 36, stk. 3. Stadfæstes styrelsens afgørelse, regnes  

 fristen for betaling af gebyr i henhold til stk. 1, 2. pkt., fra den dag, da  

 endelige afgørelse foreligger.
 § 44. Er et patent overgået til en anden, er licens givet, er  

 et patent pantsat eller er der foretaget udlæg i et patent, skal dette  

 på begæring indføres i patentregistret.
 § 44. Er et patent overgået til en anden, er licens givet, er  

 et patent pantsat, er der foretaget udlæg i patentet eller er  

 patenthaver taget under konkursbehandling, skal dette på begæring  

 indføres i patentregistret.
§ 46a.
En sortsejer, der ikke kan opnå eller udnytte en  

 plantenyhedsbeskyttelse uden at krænke et ældre patent, kan  

 ansøge om tvangslicens til udnyttelse af opfindelsen, hvis  

 tvangslicensen er nødvendig for udnyttelsen af den sort, der skal  

 nyhedsbeskyttes, og mod betaling af en rimelig licensafgift.
Tvangslicensen  

 meddeles kun, hvis sortsejeren godtgør, at sorten udgør et  

 vigtigt teknisk fremskridt af væsentlig økonomisk betydning i  

 forhold til opfindelsen.
 Stk. 2. Har en patenthaver efter lov om plantenyheder  

 fået tvangslicens til at udnytte en beskyttet plantenyhed, har  

 sortsejeren ret til på rimelige vilkår at opnå gensidig  

 licens til udnyttelse af opfindelsen.
§ 52, stk. 1, § 52, stk. 1, 1)	det er meddelt, uanset betingelserne i §§1 og 2 ikke er  

 opfyldt, 1)	det er meddelt, uanset betingelserne i §§ 1   2 ikke er  

 opfyldt, § 67, stk. 1, 1. pkt.
Klage over direktoratets afgørelser i  

 medfør af §§ 44, 53d, 53e, 72, stk. 1 og 2, 73 samt 96 kan af  

 ansøgeren, patenthaveren eller den, der har begæret  

 administrativ omprøvning eller patentets ophør, indgives til  

 Patentankenævnet senest 2 måneder efter, at der er givet  

 vedkommende underretning om afgørelsen.
§ 67, stk. 1, 1. pkt.
Klage over styrelsens afgørelser i  

 medfør af §§ 44, 53d, 53e, 72, stk. 1 og 2, 73 samt 96 kan af  

 ansøgeren, patenthaveren eller den, der har begæret  

 administrativ omprøvning eller patentets ophør, indgives til  

 Patentankenævnet senest 2 måneder efter, at der er givet  

 vedkommende underretning om afgørelsen.
§ 69, stk. 1, 1. pkt.
Erhvervsministeren fastsætter  

 nærmere regler om patentansøgninger og deres behandling, om  

 behandling af indsigelser, om administrativ omprøvning, om  

 genoprettelse, om afkald på patent, om patentregistrets indretning og  

 førelse, om Patenttidendes udgivelse og indhold, om udveksling af  

 elektroniske data med patentmyndigheden samt om direktoratets  

 forretningsgang.
§ 69, stk. 1, 1. pkt.
Erhvervsministeren fastsætter  

 nærmere regler om patentansøgninger og deres behandling, om  

 behandling af indsigelser, om administrativ omprøvning, om  

 genoprettelse, om afkald på patent, om patentregistrets indretning og  

 førelse, om Patenttidendes udgivelse og indhold, om udveksling af  

 elektroniske data med patentmyndigheden samt om styrelsens  

 forretningsgang.
 § 71. Patentdirektoratet kan efter anmodning påtage sig at  

 løse særlige opgaver, der har karakter af teknologisk  

 service.
 § 71. Patent- og Varemærkestyrelsen kan efter anmodning  

 påtage sig at løse særlige opgaver, der har karakter af  

 teknologisk service.
 Stk. 2. Erhvervsministeren fastsætter regler om  

 denne service og om betalingen herfor.
 Stk. 2. Erhvervsministeren fastsætter regler om  

 denne service og om betalingen herfor.
 Stk. 3. Lov om offentlighed i forvaltningen gælder,  

 bortset fra § 4, stk. 2, ikke for de opgaver, der er nævnt i stk. 1.
§ 74a.
Henlægger erhvervsministeren sine beføjelser  

 efter loven til Patentdirektoratet, kan ministeren fastsætte regler om  

 klageadgangen, herunder at klager ikke kan indbringes for højere  

 administrativ myndighed.
§ 74a.
Henlægger erhvervsministeren sine beføjelser  

 efter loven til Patent- og Varemærkestyrelsen, kan ministeren  

 fastsætte regler om klageadgangen, herunder at klager ikke kan  

 indbringes for højere administrativ myndighed.
§ 82, stk. 2, 1. pkt.
Ved anvendelse af § 2, stk. 2, 2. pkt., skal  

 offentliggørelse i en europæisk patentansøgning i henhold  

 til artikel 93 i den europæiske patentkonvention sidestilles med, at  

 ansøgningen er blevet almindeligt tilgængelig i henhold til  

 reglerne i § 22.
§ 82, stk. 2, 1. pkt.
En europæisk patentansøgning  

 skal anses for omfattet af § 2, stk. 2, 2. pkt., når  

 designeringsafgiften for Danmark er blevet betalt i henhold til artikel 79,  

 stk. 2 i den Europæiske Patentkonvention.
 Varemærkeloven:
 Varemærkeloven:
 § 47, stk. 3. Lov om offentlighed i forvaltningen gælder,  

 bortset fra § 4, stk. 2, ikke for de opgaver, der nævnt i stk. 1.
 Lov om brugsmodeller m.v.:
 Lov om brugsmodeller m.v.:
 § 45, stk. 2. Lov om offentlighed i forvaltningen gælder,  

 bortset fra § 4, stk. 2, ikke for de opgaver, der nævnt i stk. 1, 1.  

 pkt.
 Lov om mønstre:
 Lov om mønstre:
 § 46a, stk. 2. Lov om offentlighed i forvaltningen gælder,  

 bortset fra § 4, stk. 2, ikke for de opgaver, der er nævnt i stk. 1, 1.  

 pkt.
 Lov om plantenyheder:
 Lov om plantenyheder:
§ 20, stk. 2. En patenthaver, der ikke kan opnå eller udnytte  

 en patenteret opfindelse uden at krænke en ældre  

 plantenyhedsbeskyttelse, kan ansøge om tvangslicens til ikke eksklusiv  

 udnyttelse af plantenyheden, hvis tvangslicensen er nødvendig for  

 udnyttelsen af den opfindelse, der skal patenteres, og mod betaling af en  

 rimelig licensafgift.
Tvangslicens meddeles kun, hvis patenthaver  

 godtgør, at der forgæves er rettet henvendelse til sortsejeren  

 for at opnå licens, og at opfindelsen udgør et vigtigt teknisk  

 fremskridt af væsentlig økonomisk betydning i forhold til  

 plantenyheden.
 Stk. 3. Har en sortsejer efter patentloven fået  

 tvangslicens til at udnytte en patenteret opfindelse, har patenthaveren ret  

 til på rimelige vilkår at opnå gensidig licens til  

 udnyttelse af plantenyheden.
§ 26, stk. 4. For overtrædelser, der begås af  

 aktieselskaber, anpartsselskaber, andelsselskaber, eller lignende, kan der  

 pålægges selskabet som sådant bødeansvar.
Er  

 overtrædelsen begået af en kommune eller af et kommunalt  

 fællesskab, jf. §60 i lov om kommunernes styrelse, kan der  

 pålægges kommunen eller det kommunale fællesskab  

 bødeansvar.
 § 26, stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Bilag 1 EUROPA-PARLAMENTETS OG RÅDETS DIREKTIV 98/44/EF  

 af 6. juli 1998  

 om retlig beskyttelse af bioteknologiske opfindelser EUROPA-PARLAMENTET OG RÅDET FOR DEN  

 EUROPÆISKE UNION HAR under henvisning til traktaten om oprettelse af Det Europæiske  

 Fællesskab, særlig artikel 100 A, under henvisning til forslag fra Kommissionen(1) , under henvisning til udtalelse fra Det Økonomiske og Sociale  

 Udvalg(2) , i henhold til fremgangsmåden i traktatens artikel 189 B(3) , og ud fra følgende betragtninger:
(1)	Bioteknologi og genteknologi spiller en stadig større rolle  

 i en række forskellige industrigrene, og retlig beskyttelse af  

 bio-teknologiske opfindelser må klart anses for at være af  

 afgørende betydning for udviklingen af Fællesskabets  

 industri; (2)	inden for genteknologi er investeringerne i forskning og udvikling  

 betydelige og risikobetonede, og muligheden for at tjene de investerede  

 beløb ind igen kan kun sikres ved en passende retlig beskyttelse; (3)	en effektiv og harmoniseret beskyttelse i alle medlemsstaterne er  

 nødvendig for at værne om og fremme investeringer inden for  

 bioteknologi; (4)	efter at Europa-Parlamentet har forkastet det af Forligsudvalget  

 godkendte fælles udkast til Europa-Parlamentets og Rådets  

 direktiv om retsbeskyttelse af bioteknologiske opfindelser(4) , har Europa-Parlamentet og Rådet  

 konstateret, at der er behov for en afklaring af den retlige beskyttelse af  

 bioteknologiske opfindelser; (5)	der er forskelle i medlemsstaternes lovgivning og praksis, hvad  

 angår den retlige beskyttelse af bioteknologiske opfindelser; disse  

 forskelle kan skabe hindringer for samhandelen og dermed for det indre  

 markeds funktion; (6)	der er risiko for, at disse indbyrdes forskelle vil vokse,  

 efterhånden som medlemsstaterne indfører ny lovgivning eller  

 administrativ praksis, eller de nationale domstoles fortolkning udvikler sig  

 i forskellig retning; (7)	en forskelligartet udvikling af den nationale lovgivning  

 vedrørende den retlige beskyttelse af bioteknologiske opfindelser i  

 Fællesskabet kan yderligere hæmme samhandelen til skade for den  

 industrielle udvikling af sådanne opfindelser og for det indre markeds  

 funktion; (8)	retlig beskyttelse af bioteknologiske opfindelser kræver ikke  

 indførelse af særlige retsregler til erstatning af den nationale  

 patentret; det primære grundlag for den retlige beskyttelse af  

 bioteknologiske opfindelser er fortsat den nationale patentret, som dog  

 bør tilpasses og suppleres på en række konkrete punkter  

 for i tilstrækkelig grad at tage hensyn til den teknologiske udvikling  

 på områder, hvor der anvendes biologisk materiale, men som ikke  

 desto mindre opfylder betingelserne for patenterbarhed; (9)	i nogle tilfælde, bl.a. hvor plantesorter og dyreracer samt  

 overvejende biologiske fremgangsmåder til frembringelse af planter og  

 dyr er udelukket fra patentering, har visse begreber i de nationale  

 lovgivninger baseret på internationale patent- og  

 plantesortskonventioner skabt usikkerhed om beskyttelsen af bioteknologiske  

 og visse mikrobiologiske opfindelser; en harmonisering er nødvendig  

 for at fjerne denne usikkerhed; (10)	udvikling af bioteknologi rummer et betydeligt potentiale for  

 miljøet, og især kan denne teknologi fremme udviklingen af  

 mindre forurenende og mere økonomiske jorddyrkningsmetoder; der  

 bør via patentsystemet tilskyndes til forskning i og anvendelse af  

 sådanne fremgangsmåder; (11)	udvikling af bioteknologi er vigtig for udviklingslandene,  

 såvel på sundhedsområdet, herunder i kampen mod de udbredte  

 epidemier og folkesygdomme, som for bekæmpelsen af sulten i verden; via  

 patentsystemet bør der ligeledes tilskyndes til forskning på  

 disse områder; i øvrigt bør de internationale mekanismer  

 fremmes, der kan sikre denne teknologis udbredelse til Den Tredje Verden til  

 fordel for disse landes befolkning; (12)	aftalen om handelsrelaterede intellektuelle ejendomsrettigheder  

 (TRIPs)(5) , som Det Europæiske  

 Fællesskab og dets medlemsstater har undertegnet, er trådt i  

 kraft og bestemmer, at ethvert produkt og enhver fremgangsmåde inden  

 for alle teknologiområder skal kunne patentbeskyttes; (13)	Fællesskabets retsforskrifter vedrørende beskyttelse  

 af bioteknologiske opfindelser kan begrænses til fastlæggelse af  

 visse principper for patenterbarhed af biologisk materiale som sådant,  

 principper, der navnlig har til formål at fastlægge forskellen  

 mellem opfindelser og opdagelser i forbindelse med patentering af visse dele  

 af det menneskelige legeme, for omfanget af en patentbeskyttelse af en  

 bioteknologisk opfindelse, for muligheden for at anvende en  

 deponeringsordning som supplement til den skriftlige beskrivelse samt for  

 muligheden for at få tvangslicens til ikke-eksklusiv udnyttelse  

 på grund af afhængighed mellem en given plantesort og en  

 opfindelse og omvendt; (14)	patent på en opfindelse giver ikke indehaveren af patentet  

 ret til at udnytte opfindelsen, men kun ret til at forbyde, at tredjemand  

 anvender den i industrielt og kommercielt øjemed; patentreglerne kan  

 derfor hverken erstatte eller overflødiggøre retsregler,  

 vedtaget på nationalt, europæisk eller internationalt plan, som  

 eventuelt pålægger begrænsninger eller forbud eller  

 foreskriver kontrol med forskningen og med anvendelse og kommerciel  

 udnyttelse af dens resultater ud fra bl.a. sundheds-, sikkerheds- og  

 miljømæssige hensyn, dyrebeskyttelseshensyn, hensyn til  

 bevarelse af den genetiske mangfoldighed samt overholdelse af visse etiske  

 normer; (15)	hverken den nationale eller den europæiske patentret  

 (München-konventionen) indeholder i princippet forbud eller  

 udelukkelser, som indebærer, at biologisk materiale ikke kan  

 patenteres; (16)	patentretten bør anvendes under overholdelse af de  

 grundlæggende principper, som garanterer menneskets værdighed og  

 integritet; det er vigtigt at fastholde princippet om, at det menneskelige  

 legeme på intet stadium af dets opståen og udvikling, herunder  

 dets kønsceller, og heller ikke den blotte opdagelse af en af dets  

 dele, herunder en sekvens eller delsekvens af et menneskeligt gen, kan  

 udgøre en patenterbar opfindelse; disse principper er i  

 overensstemmelse med selve patentrettens patenterbarhedskriterier, i henhold  

 til hvilke intet, der blot udgør en opdagelse, kan patenteres; (17)	der er allerede opnået afgørende fremskridt i  

 behandlingen af sygdomme takket være lægemidler, der er afledt af  

 og/eller på anden måde frembragt ved hjælp af dele, der er  

 isoleret fra det menneskelige legeme; disse lægemidler er et resultat  

 af tekniske fremgangsmåder til opnåelse af dele med samme  

 struktur som naturlige dele, der findes i det menneskelige legeme; den  

 forskning, der tager sigte på at fastslå og isolere sådanne  

 dele, som er værdifulde for lægemiddelproduktionen, bør  

 derfor fremmes ved hjælp af patentsystemet; (18)	patentsystemet yder ikke tilstrækkelig tilskyndelse til  

 forskning i og fremstilling af bioteknologiske lægemidler, der er  

 nødvendige i kampen mod sjældne sygdomme; Fællesskabet og  

 medlemsstaterne har pligt til at finde en tilfredsstillende løsning  

 på dette problem; (19)	der er taget hensyn til udtalelse nr. 8 afgivet af Gruppen af  

 Rådgivere vedrørende Etik inden for Bioteknologi under  

 Kommissionen; (20)	det er derfor nødvendigt at præcisere, at en  

 opfindelse, hvis genstand er en isoleret del af det menneskelige legeme eller  

 en del, som på anden måde er frembragt ved en teknisk  

 fremgangsmåde, og som kan anvendes industrielt, ikke er udelukket fra  

 patentering, selv om delens struktur er identisk med en naturlig dels  

 struktur, dog således at de rettigheder, patentet afføder, ikke  

 kan udstrækkes til også at omfatte det menneskelige legeme og  

 dets dele i deres naturlige omgivelser; (21)	en sådan del, der er isoleret fra det menneskelige legeme  

 eller er frembragt på anden måde, er ikke udelukket fra  

 patentering, hvis den f. eks. er et resultat af en teknisk  

 fremgangsmåde, der har identificeret, isoleret, beskrevet og  

 mangfoldiggjort den uden for det menneskelige legeme, og som kun kan anvendes  

 ved menneskets mellemkomst og ikke af naturen alene; (22)	diskussionen om patenterbarheden af sekvenser eller delsekvenser  

 af gener er kontroversiel; ifølge dette direktiv skal der anvendes de  

 samme kriterier for meddelelse af patent på opfindelser, som  

 vedrører sådanne sekvenser eller delsekvenser, som der anvendes  

 på alle andre teknologiområder, nemlig nyhed,  

 opfindelseshøjde og industriel anvendelse; der bør i  

 patentansøgningen gøres konkret rede for den industrielle  

 anvendelse af en sekvens eller delsekvens; (23)	en enkelt DNA-sekvens uden angivelse af funktion indeholder ingen  

 teknisk oplysning og kan derfor ikke udgøre nogen patenterbar  

 opfindelse; (24)	for at kriteriet om industriel anvendelse kan anses for opfyldt,  

 må det kræves, at det i tilfælde, hvor en sekvens eller  

 delsekvens af et gen anvendes til produktion af et protein eller delprotein,  

 præciseres, hvilket protein eller delprotein der produceres, og hvilken  

 funktion det opfylder; (25)	ved fortolkning af, hvilke rettigheder et patent giver ved  

 sekvenser, som kun overlapper hinanden i de dele, som ikke er  

 væsentlige for opfindelsen, anses hver sekvens patentretligt for en  

 selvstændig sekvens; (26)	hvis en opfindelse angår eller anvender et biologisk  

 materiale af human oprindelse, og der indgives patentansøgning, skal  

 den person, fra hvem der udtages prøver, have lejlighed til frit at  

 give informeret samtykke hertil i overensstemmelse med national ret; (27)	hvis en opfindelse angår et biologisk materiale af  

 vegetabilsk eller animalsk oprindelse eller anvender et sådant  

 materiale, bør patentansøgningen indeholde oplysninger om  

 materialets geografiske oprindelse, hvis den kendes; dette berører  

 ikke behandlingen af patentansøgninger eller gyldigheden af de  

 rettigheder, som følger af udstedte patenter; (28)	dette direktiv berører ikke de grundlæggende  

 principper i den gældende patentret, ifølge hvilke der kan  

 meddeles patent på enhver ny anvendelse af et allerede patentbeskyttet  

 produkt; (29)	dette direktiv berører ikke udelukkelsen fra patenterbarhed  

 af plantesorter og dyreracer; opfindelser, hvis genstand er planter eller  

 dyr, kan derimod patenteres, når opfindelsens anvendelse ikke er  

 teknisk begrænset til én plantesort eller dyrerace; (30)	begrebet plantesort defineres i henhold til  

 sortsbeskyttelsesreglerne; ifølge disse præges en sort af sit  

 samlede genom og har derfor individualitet; den kan tydeligt skelnes fra  

 andre sorter; (31)	en bestand af planter, der kendetegnes ved et bestemt gen (og ikke  

 ved sit samlede genom), nyder ikke sortsbeskyttelse; den er derfor ikke  

 udelukket fra at kunne patenteres, selv om den omfatter plantesorter; (32)	består en opfindelse blot i en genetisk ændring af en  

 bestemt plantesort, og fremkommer der en ny plantesort, er den fortsat  

 udelukket fra at kunne patenteres, selv når den genetiske ændring  

 ikke er et resultat af en overvejende biologisk proces, men af en  

 bioteknologisk fremgangsmåde; (33)	det er med henblik på anvendelsen af dette direktiv  

 nødvendigt at definere, hvornår en fremgangsmåde til  

 forædling af planter og dyr er overvejende biologisk; (34)	dette direktiv berører ikke anvendelsen af begreberne  

 opfindelse og opdagelse i henhold til de patentretlige regler, der er  

 vedtaget på såvel nationalt som europæisk eller  

 internationalt plan; (35)	dette direktiv berører ikke nationale patentlovgivningers  

 bestemmelser om, at fremgangsmåder til kirurgisk eller terapeutisk  

 behandling af mennesker eller dyr og fremgangsmåder til  

 diagnosticering, som anvendes på mennesker eller dyr, ikke kan  

 patenteres; (36)	i henhold til TRIPs-aftalen kan Verdenshandelsorganisationens  

 medlemmer nægte patentering af opfindelser, hvis kommercielle  

 udnyttelse på deres område det er nødvendigt at forhindre  

 for at beskytte »ordre public« eller moralen, herunder beskytte menneskers,  

 dyrs eller planters liv eller helbred eller undgå alvorlig beskadigelse  

 af miljøet, forudsat at sådanne udelukkelser ikke kun foretages,  

 fordi udnyttelsen er forbudt i deres lovgivning; (37)	dette direktiv bør også indskærpe princippet  

 om, at opfindelser, hvis kommercielle udnyttelse strider mod sædelighed  

 eller offentlig orden, er udelukket fra patentering; (38)	det er nødvendigt, at der i dette direktiv også  

 findes en vejledende liste over opfindelser, som ikke kan patenteres, for at  

 give de nationale domstole og patentmyndigheder retningslinjer for, hvad der  

 kan betragtes som værende i strid med sædelighed eller offentlig  

 orden; en sådan liste kan naturligvis aldrig blive fuldstændig;  

 fremgangsmåder, der krænker den menneskelige værdighed,  

 såsom fremstilling af blandingsvæsener, der opstår af  

 kønsceller eller totipotente celler fra mennesker og dyr, er  

 naturligvis også udelukket fra patentering; (39)	sædelighed og offentlig orden svarer navnlig til de i en  

 medlemsstat anerkendte etiske og moralske principper, som i særdeleshed  

 må tilgodeses inden for bioteknologien på grund af de potentielt  

 vidtrækkende konsekvenser af de opfindelser, der gøres på  

 dette område, og deres naturlige slægtskab med levende materiale;  

 disse etiske og moralske hensyn supplerer den normale patentretlige kontrol,  

 uanset hvilket teknisk område opfindelsen vedrører; (40)	der er inden for Fællesskabet almindelig enighed om, at  

 genetiske indgreb i menneskets kønsceller og kloning af mennesker  

 strider mod sædelighed eller offentlig orden; det er derfor vigtigt  

 helt klart at udelukke patentering af fremgangsmåder til ændring  

 af menneskets kønscellers genetiske identitet og fremgangsmåder  

 til kloning af mennesker; (41)	som fremgangsmåder til kloning af mennesker kan defineres  

 enhver fremgangsmåde, herunder teknikker til deling af embryoner, der  

 har til formål at frembringe et menneske med samme genetiske  

 celleinformation som et andet levende eller afdødt menneske; (42)	anvendelse af menneskelige embryoner til industrielle eller  

 kommercielle formål bør også udelukkes fra patentering; en  

 sådan udelukkelse vedrører under alle omstændigheder ikke  

 opfindelser, som har et terapeutisk eller diagnostisk formål, og som  

 anvendes på menneskelige embryoner og er nyttige for dem; (43)	ifølge artikel F, stk. 2, i traktaten om Den  

 Europæiske Union respekterer Unionen de grundlæggende  

 rettigheder, således som de garanteres ved den europæiske  

 konvention til beskyttelse af menneskerettigheder og grundlæggende  

 frihedsrettigheder, undertegnet i Rom den 4. november 1950, og således  

 som de følger af medlemsstaternes fælles  

 forfatningsmæssige traditioner, som generelle principper for  

 fællesskabsretten; (44)	Den Europæiske Gruppe vedrørende Etik inden for  

 Naturvidenskab og Ny Teknologi under Kommissionen evaluerer alle etiske  

 aspekter i forbindelse med bioteknologi; det bemærkes, at denne gruppe  

 kun kan konsulteres, herunder også om patentrettigheder, med henblik  

 på en evaluering af bioteknologien i forhold til de grundlæggende  

 etiske principper; (45)	fremgangsmåder til ændring af dyrs genetiske  

 identitet, der kan påføre dem lidelser, uden at dette er  

 begrundet i en væsentlig medicinsk nytteværdi for mennesker eller  

 dyr i forbindelse med forskning, forebyggelse, diagnostik eller terapi, samt  

 dyr, der er frembragt ved sådanne fremgangsmåder, bør  

 udelukkes fra patentering; (46)	eftersom formålet med et patent er at belønne  

 opfinderen med en eksklusiv, men tidsbegrænset rettighed for  

 vedkommendes kreative indsats og derved at opmuntre til  

 opfindelsesaktiviteter, bør patenthaveren have ret til at forbyde  

 anvendelsen af patenteret selvformerende materiale under omstændigheder  

 svarende til dem, hvorunder det ville være tilladt at forbyde en  

 sådan anvendelse af patenterede, ikke-selvformerende produkter, dvs.  

 fremstillingen af selve det patenterede produkt; (47)	det er nødvendigt at fastsætte en første  

 undtagelse fra patenthaverens rettigheder, når formeringsmateriale,  

 hvori den beskyttede opfindelse indgår, af patenthaveren eller med  

 dennes samtykke sælges til en landbruger til anvendelse på dennes  

 bedrift; denne første undtagelse skal tillade, at landbrugeren  

 anvender sit høstudbytte til senere reproduktion eller formering  

 på sin egen bedrift; omfanget af og betingelserne for denne undtagelse  

 bør begrænses til, hvad der gælder efter Rådets  

 forordning (EF) nr. 2100/94 af 27. juli 1994 om EF-sortsbeskyttelse(6) ; (48)	kun vederlaget i henhold til fællesskabsbestemmelserne om  

 sortsbeskyttelse som betingelse for anvendelse af undtagelsen fra  

 EF-sortsbeskyttelsen kan afkræves landbrugeren; (49)	patenthaveren kan dog håndhæve sine rettigheder over  

 for en landbruger, der misbruger undtagelsen, og over for en forædler,  

 der har udviklet en plantesort, hvori den beskyttede opfindelse indgår,  

 hvis forædleren ikke overholder sine forpligtelser; (50)	en anden undtagelse fra patenthaverens rettigheder skal tillade  

 landbrugeren at anvende beskyttede dyr til landbrugsformål; (51)	omfanget af og betingelserne for denne anden undtagelse bør  

 reguleres ved medlemsstaternes love, administrative bestemmelser og praksis,  

 da der ikke findes fællesskabsregler om fremstilling af dyreracer; (52)	der bør i form af tvangslicens mod vederlag sikres adgang  

 til udnyttelse af nye planteegenskaber, der er frembragt ved genteknologi,  

 når plantesorten i forhold til den pågældende art eller  

 slægt repræsenterer et betydeligt teknisk fremskridt af  

 væsentlig økonomisk interesse i forhold til den patenterede  

 opfindelse, der ønskes anvendt; (53)	der bør i form af tvangslicens mod vederlag sikres adgang  

 til genteknologisk anvendelse af nye planteegenskaber, der er frembragt  

 på basis af nye plantesorter, når opfindelsen repræsenterer  

 et betydeligt teknisk fremskridt af væsentlig økonomisk  

 interesse; (54)	artikel 34 i TRIPs-aftalen indeholder detaljerede  

 bevisbyrderegler, som er bindende for samtlige medlemsstater; det er derfor  

 ikke nødvendigt at fastsætte bestemmelser herom i dette  

 direktiv; (55)	Fællesskabet er i henhold til afgørelse  

 93/626/EØF(7)  part i  

 konventionen om den biologiske mangfoldighed af 5. juni 1992; under  

 henvisning hertil tager medlemsstaterne, som led i gennemførelsen af  

 de nødvendige love og administrative bestemmelser for at efterkomme  

 dette direktiv, navnlig hensyn til artikel 3, artikel 8, litra j), artikel  

 16, stk. 2, andet punktum, og artikel 16, stk. 5, i nævnte  

 konvention; (56)	på tredje konference for de parter, der har undertegnet  

 konventionen om den biologiske mangfoldighed, som fandt sted i november 1996,  

 blev det i beslutning III/17 konstateret, at »der er behov for en yderligere  

 indsats for at bidrage til at udvikle en fælles opfattelse af forholdet  

 mellem intellektuelle ejendomsrettigheder og de relevante bestemmelser i  

 aftalen om handelsrelaterede intellektuelle ejendomsrettigheder og i  

 konventionen om den biologiske mangfoldighed, navnlig for så vidt  

 angår spørgsmål vedrørende  

 teknologioverførsel og bevarelse og bæredygtig udnyttelse af den  

 biologiske mangfoldighed samt retfærdig og ligelig deling af fordelene  

 ved udnyttelse af genetiske ressourcer, herunder beskyttelse af viden,  

 opfindelser og praksis hos oprindelige og lokale samfund, som følger  

 en traditionel levevis, der er relevant for bevarelse og bæredygtig  

 udnyttelse af den biologiske mangfoldighed« UDSTEDT FØLGENDE DIREKTIV:
KAPITEL I Patenterbarhed Artikel 1 1. Medlemsstaterne beskytter bioteknologiske opfindelser efter deres  

 nationale patentret.
De tilpasser om nødvendigt deres nationale  

 patentret for at tage hensyn til bestemmelserne i dette direktiv.
 2. Dette direktiv berører ikke medlemsstaternes  

 forpligtelser i henhold til internationale aftaler, navnlig TRIPs-aftalen og  

 konventionen om den biologiske mangfoldighed.
Artikel 2 1. I dette direktiv forstås ved:
a)	»biologisk materiale«: et materiale, som indeholder genetisk  

 information, og som kan reproducere sig selv eller kan reproduceres i et  

 biologisk system b)	»mikrobiologisk fremgangsmåde«: enhver fremgangsmåde,  

 der udnytter et mikrobiologisk materiale, udføres på et  

 mikrobiologisk materiale eller frembringer et mikrobiologisk materiale.
 2. En fremgangsmåde til forædling af planter  

 og dyr er overvejende biologisk, når den i sin helhed beror på  

 naturlige fænomener som krydsning eller udvælgelse.
 3. Begrebet plantesort er defineret i artikel 5 i  

 forordning (EF) nr. 2100/94.
Artikel 3 1. Patenterbare i henhold til dette direktiv er nye  

 opfindelser, der beror på opfinderaktivitet, og som kan anvendes  

 industrielt, også selv om de vedrører et produkt, der  

 består af eller indeholder biologisk materiale, eller en  

 fremgangsmåde til frembringelse, behandling eller anvendelse af  

 biologisk materiale.
 2. Biologisk materiale, der er isoleret fra sit naturlige  

 miljø eller er frembragt ved hjælp af en teknisk  

 fremgangsmåde, kan være genstand for en opfindelse, også  

 selv om det i forvejen fandtes i naturen.
Artikel 4 1. Følgende kan ikke patenteres:
a)	plantesorter og dyreracer 2. Opfindelser, hvis genstand er planter eller dyr, kan  

 patenteres, hvis opfindelsens udøvelse ikke er teknisk begrænset  

 til en bestemt plantesort eller dyrerace.
 3. Stk. 1, litra b), berører ikke muligheden for at  

 patentere opfindelser, hvis genstand er en mikrobiologisk fremgangsmåde  

 eller andre tekniske fremgangsmåder eller et produkt, der er frembragt  

 ved sådanne fremgangsmåder.
Artikel 5 1. Det menneskelige legeme på alle de forskellige  

 stadier af dets opståen og udvikling og den blotte opdagelse af en del  

 af det, herunder en sekvens eller delsekvens af et gen, kan ikke  

 udgøre patenterbare opfindelser.
 2. En del af det menneskelige legeme, der er isoleret  

 herfra eller på anden måde frembragt ved en teknisk  

 fremgangsmåde, herunder en sekvens eller delsekvens af et gen, kan  

 udgøre en patenterbar opfindelse, selv om en sådan del i sin  

 opbygning er identisk med opbygningen i en naturligt forekommende del.
 3. I patentansøgningen skal der redegøres  

 konkret for, hvorledes en sekvens eller delsekvens af et gen kan anvendes  

 industrielt.
Artikel 6 1. Opfindelser, hvis kommercielle udnyttelse ville stride  

 mod sædelighed eller offentlig orden, er udelukket fra patentering,  

 idet alene det forhold, at udnyttelsen af opfindelsen er forbudt ved en lov  

 eller administrativ forskrift, ikke i sig selv bevirker, at opfindelsen  

 strider mod sædelighed eller offentlig orden.
 2. I overensstemmelse med stk. 1 kan der bl. a. ikke  

 meddeles patent på:
a)	fremgangsmåder til kloning af mennesker b)	fremgangsmåder til ændring af menneskets  

 kønscellers genetiske identitet c)	anvendelse af menneskelige embryoner til industrielle eller  

 kommercielle formål d)	fremgangsmåder til ændring af dyrs genetiske identitet,  

 som kan påføre dem lidelser, der ikke er begrundet i en  

 væsentlig medicinsk nytteværdi for mennesker eller dyr, samt dyr  

 frembragt ved sådanne fremgangsmåder.
Artikel 7 Den Europæiske Gruppe vedrørende Etik inden  

 for Naturvidenskab og Ny Teknologi under Kommissionen evaluerer alle etiske  

 aspekter i forbindelse med bioteknologi.
KAPITEL II Beskyttelsens omfang Artikel 8 1. Den beskyttelse, der er knyttet til et patent på  

 et biologisk materiale, som i kraft af opfindelsen har bestemte egenskaber,  

 omfatter ethvert biologisk materiale, der er fremstillet ud fra dette  

 biologiske materiale ved reproduktion eller formering i identisk eller  

 differentieret form, og som har de samme egenskaber.
 2. Den beskyttelse, der er knyttet til et patent på  

 en fremgangsmåde til fremstilling af et biologisk materiale, som i  

 kraft af opfindelsen har bestemte egenskaber, omfatter det biologiske  

 materiale, der direkte fremstilles ved denne fremgangsmåde, samt  

 ethvert andet biologisk materiale, der er fremstillet ud fra det direkte  

 fremstillede biologiske materiale ved reproduktion eller formering i identisk  

 eller differentieret form, og som har de samme egenskaber.
Artikel 9 Den beskyttelse, der er knyttet til et patent på et  

 produkt, som indeholder eller består af genetisk information, omfatter  

 ethvert materiale, hvori produktet indgår, og hvori den genetiske  

 information er indeholdt og udøver sin funktion, jf. dog artikel 5,  

 stk. 1.
Artikel 10 Beskyttelsen efter artikel 8 og 9 omfatter ikke biologisk  

 materiale, der er fremstillet ved reproduktion eller formering af et  

 biologisk materiale, som er markedsført på en medlemsstats  

 område af patenthaveren eller med dennes samtykke, hvis denne  

 reproduktion eller formering er foretaget som et nødvendigt led i den  

 anvendelse, hvortil det biologiske materiale er markedsført, forudsat  

 at det fremstillede materiale ikke efterfølgende anvendes til  

 yderligere reproduktion eller formering.
Artikel 11 1. Uanset bestemmelserne i artikel 8 og 9 indebærer  

 salg eller en anden form for markedsføring af formeringsmateriale fra  

 planter, som foretages af patenthaveren eller med dennes samtykke, til en  

 landbruger til landbrugsmæssige formål, at landbrugeren har  

 tilladelse til selv at anvende sit høstudbytte til reproduktion eller  

 formering på sin egen bedrift, idet dog omfanget af og vilkårene  

 for denne undtagelse fastsættes som anført i artikel 14 i  

 forordning (EF) nr. 2100/94.
2. Uanset bestemmelserne i artikel 8 og 9 indebærer  

 salg eller en anden form for markedsføring af avlsdyr eller andet  

 animalsk reproduktionsmateriale, som foretages af patenthaveren eller med  

 dennes samtykke, til en landbruger, at landbrugeren har tilladelse til at  

 anvende de beskyttede dyr til landbrugsformål.
Denne tilladelse  

 omfatter, at landbrugeren fortsat kan anvende dyret eller andet animalsk  

 reproduktionsmateriale til egne landbrugsformål, men ikke kan  

 sælge det i forbindelse med eller med henblik på reproduktion i  

 kommercielt øjemed.
 3. Omfanget af og vilkårene for den i stk. 2  

 omhandlede undtagelse afgøres efter medlemsstaternes love,  

 administrative bestemmelser og praksis.
KAPITEL III Afhængig tvangslicens Artikel 12 1. En forædler, der ikke kan opnå eller  

 udnytte retten til en plantenyhed uden at krænke en rettighed, som er  

 knyttet til et ældre patent, kan ansøge om tvangslicens til  

 ikke-eksklusiv udnyttelse af den opfindelse, der er beskyttet ved patentet,  

 såfremt licensen er nødvendig for udnyttelsen af den plantesort,  

 der skal beskyttes, og mod betaling af en rimelig licensafgift.  

 Medlemsstaterne fastsætter, at patenthaveren, når en sådan  

 licens meddeles, på rimelige vilkår har ret til at få en  

 gensidig licens til anvendelse af den beskyttede sort.
2. En indehaver af et patent på en bioteknologisk  

 opfindelse, der ikke kan udnytte opfindelsen uden at krænke en  

 ældre rettighed til en plantenyhed, kan ansøge om tvangslicens  

 til ikke-eksklusiv udnyttelse af den plantenyhed, der er beskyttet ved denne  

 rettighed, mod betaling af en rimelig licensafgift.
Medlemsstaterne  

 fastsætter, at indehaveren af plantenyheden, når en sådan  

 licens meddeles, på rimelige vilkår har ret til at få en  

 gensidig licens til anvendelse af den beskyttede opfindelse.
 3. De i stk. 1 og 2 nævnte licensansøgere  

 skal godtgøre:
a)	at de forgæves har rettet henvendelse til patenthaveren eller  

 indehaveren af plantenyheden for at opnå en licensaftale b)	at plantesorten eller opfindelsen udgør et betydeligt teknisk  

 fremskridt af væsentlig økonomisk interesse i forhold til den  

 patenterede opfindelse, der ønskes anvendt, eller den beskyttede  

 plantesort.
4. Hver medlemsstat udpeger den eller de myndigheder, der  

 har ansvaret for meddelelse af licensen.
Når en licens på en  

 plantesort kun kan meddeles af EF-Sortsmyndigheden, finder artikel 29 i  

 forordning (EF) nr. 2100/94 anvendelse.
KAPITEL IV Deponering, tilgængelighed og ny deponering af  

 biologisk materiale Artikel 13 1. Hvis en opfindelse angår eller anvender biologisk  

 materiale, som ikke er almindelig tilgængeligt, og som ikke i  

 patentansøgningen kan beskrives således, at en fagmand kan  

 eftergøre opfindelsen, anses beskrivelsen kun for tilstrækkelig  

 til opfyldelse af de patentretlige regler, hvis:
a)	det biologiske materiale senest på dagen for  

 patentansøgningens indgivelse deponeres hos en godkendt  

 deponeringsinstitution.
Som et minimum anerkendes de internationale  

 deponeringsinstitutioner, som er godkendt i overensstemmelse med artikel 7 i  

 Budapest-traktaten af 28. april 1977 om international anerkendelse af  

 deponering af mikroorganismer i forbindelse med behandling af patentsager, i  

 det følgende benævnt »Budapest-traktaten« b)	den indleverede patentansøgning indeholder alle de relevante  

 oplysninger om det deponerede biologiske materiales karakteristika, som  

 ansøgeren har kendskab til c)	patentansøgningen indeholder angivelse af  

 deponeringsinstitution og deponeringsnummer.
 2. Det deponerede biologiske materiale gøres  

 tilgængeligt ved udlevering af en prøve af materialet, idet  

 udlevering:
a)	inden den første offentliggørelse af  

 patentansøgningen kun kan ske til personer, der i henhold til den  

 nationale patentret er berettiget hertil b)	i tiden mellem den første offentliggørelse af  

 patentansøgningen og meddelelsen af patentet kan ske til enhver, der  

 anmoder herom, eller, såfremt patentansøgeren kræver det,  

 kun til en uafhængig sagkyndig c)	efter meddelelsen af patentet kan ske til enhver, der anmoder herom,  

 uanset om patentet er ophørt eller kendt ugyldigt.
 3. Prøven må kun udleveres til personer, der  

 i hele beskyttelsesperioden forpligter sig til:
a)	ikke at videregive en prøve af det deponerede biologiske  

 materiale eller et deraf afledt materiale til tredjemand og b)	ikke at anvende en prøve af det deponerede materiale eller et  

 deraf afledt materiale til andre formål end forsøg, medmindre  

 patentansøgeren eller patenthaveren udtrykkeligt giver afkald på  

 denne forpligtelse.
4. Hvis en patentansøgning er blevet afslået  

 eller trukket tilbage, kan deponenten kræve, at det deponerede  

 materiale i 20 år regnet fra datøn for patentansøgningens  

 indlevering kun må gøres tilgængeligt for en  

 uafhængig sagkyndig.
I så fald finder stk. 3 anvendelse.
 5. Deponenten kan kun fremsætte de i stk. 2, litra  

 b), og stk. 4 omhandlede krav indtil den dato, hvor de tekniske forberedelser  

 i forbindelse med offentliggørelsen af patentansøgningen anses  

 for afsluttet.
Artikel 14 1. Ophører biologisk materiale, der er deponeret i  

 overensstemmelse med artikel 13, med at være tilgængeligt i den  

 godkendte deponeringsinstitution, kan der foretages en ny deponering på  

 samme betingelser som dem, der er fastsat i Budapest-traktaten.
 2. Enhver ny deponering skal ledsages af en af deponenten  

 underskrevet erklæring om, at det nye deponerede biologiske materiale  

 er det samme som det oprindeligt deponerede.
KAPITEL V Afsluttende bestemmelser Artikel 15 1. Medlemsstaterne sætter de nødvendige love  

 og administrative bestemmelser i kraft for at efterkomme dette direktiv  

 senest den 30. juli 2000. De underretter straks Kommissionen herom.
Disse love og administrative bestemmelser skal ved  

 vedtagelsen indeholde en henvisning til dette direktiv eller skal ved  

 offentliggørelsen ledsages af en sådan henvisning.
De  

 nærmere regler for henvisningen fastsættes af  

 medlemsstaterne.
 2. Medlemsstaterne meddeler Kommissionen teksten til de  

 nationale retsforskrifter, som de udsteder på det område, der er  

 omfattet af dette direktiv.
Artikel 16 Kommissionen forelægger:
a)	hvert femte år efter den i artikel 15, stk. 1, fastsatte dato  

 Europa-Parlamentet og Rådet en rapport om, hvorvidt direktivet har  

 givet anledning til problemer i relation til internationale aftaler til  

 beskyttelse af menneskerettighederne, som medlemsstaterne har undertegnet b)	inden for en frist på to år efter ikrafttrædelsen  

 af dette direktiv Europa-Parlamentet og Rådet en rapport, hvori den  

 evaluerer, hvilke følger det har for den genteknologiske  

 grundforskning, at dokumenter, hvis indhold kunne være patenterbart,  

 ikke offentliggøres eller offentliggøres sent c)	hvert år fra den i artikel 15, stk. 1, fastsatte dato  

 Europa-Parlamentet og Rådet en beretning om patentrettens udvikling og  

 følger inden for bio- og genteknologi.
Artikel 17 Dette direktiv træder i kraft på dagen for  

 offentliggørelsen i De Europæiske Fællesskabers  

 Tidende.
Artikel 18 Dette direktiv er rettet til medlemsstaterne.
 Udfærdiget i Bruxelles, den 6. juli 1998.
På Europa-Parlamentets vegne J.
M.
GIL-ROBLES Formand På Rådets vegne R.
EDLINGER Formand (1)   EFT C 296 af 8.10.1996, s. 4, og EFT  

 C 311 af 11.10.1997, s. 12.
 (2)   EFT C 295 af 7.10.1996, s. 11.
 (3)   Europa-Parlamentets udtalelse af 16.  

 juli 1997 (EFT C 286 af 22.9.1997, s. 87), Rådets fælles holdning  

 af 26. februar 1998 (EFT C 110 af 8.4.1998, s. 17) og Europa-Parlamentets  

 afgørelse af 12. maj 1998 (EFT C 167 af 1.6.1998). Rådets  

 afgørelse af 16. juni 1998.
 (4)   EFT C 68 af 20.3.1995, s. 26.
 (5)   EFT L 336 af 23.12.1994, s. 213.
 (6)   EFT L 227 af 1.9.1994, s. 1.  

 Forordningen er ændret ved forordning (EF) nr. 2506/95 (EFT L 258 af  

 28.10.1995, s. 3).
 (7)   EFT L 309 af  

 13.12.1993, s. 1.
1)   Forslaget indeholder bestemmelser, der  

 gennemfører dele af Europa-Parlamentets og Rådets direktiv  

 98/44/EF af 6. juli 1998 om retlig beskyttelse af bioteknologiske opfindelser  

 (EF-Tidende 1998 nr.
L 213, s. 13).
