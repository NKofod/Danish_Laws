 I henhold til § 24, stk. 3, jf. §§ 1 og 7, i lov nr. 371 af 6. juni 1991  

 om landbrugsuddannelser fastsættes:
 § 1.  Hidtidige landbrugsskoler, der er godkendt til  

 at udbyde landbrugsuddannelser fra den 1. januar 1992 i henhold til § 3 i lov  

 om landbrugsuddannelser, gennemfører kurser til landbrugsuddannelser, jf. § 2  

 og § 8, stk. 3, i lov om folkehøjskoler, landbrugsskoler, husholdningsskoler  

 og efterskoler, jf. lovbekendtgørelse nr. 661 af 26. oktober 1988, som ændret  

 ved lov om landbrugsuddannelser, for elever, der er begyndt på uddannelserne  

 før den 1. januar 1992. De kursusplaner m.v., som er godkendt før denne dato,  

 gælder fortsat for kurserne.
 Stk. 2.  Bestemmelsen i stk. 1 finder tilsvarende  

 anvendelse for elever, der er optaget med henblik på at begynde den særligt  

 tilrettelagte modul 1-undervisning for studenter m.v. i januar 1992.
 § 2.  Landbrugsskolerådets opgaver i henhold til den i  

 § 1 nævnte lov om folkehøjskoler, landbrugsskoler, husholdningsskoler og  

 efterskoler overføres til det landbrugsuddannelsesråd, der er nedsat i  

 henhold til lov om landbrugsuddannelser, for så vidt angår undervisning, der  

 er omfattet af § 1.
 § 3.  Bekendtgørelsen træder i kraft den 1. januar  

 1992.
