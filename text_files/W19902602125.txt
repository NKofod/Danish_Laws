 Nævnet begrunder afslaget på en fornyet ansøgning om sendetilladelse  

 med, at nævnet har modtaget mange ansøgninger, som alle har fået afslag, og  

 at det, at foreningen har haft den sendetid, der søges om, ikke bør stille  

 foreningen gunstigere end andre ansøgere, der er blevet henvist til at søge,  

 når nævnet iværksætter en ansøgningsrunde i løbet af 1991.
 Udvalget fandt ikke grundlag for at tilsidesætte den af nævnet trufne  

 afgørelse, hvorefter ansøgeren vil indgå i en samlet ansøgningsrunde i 1991  

 med øvrige ansøgere.Udvalget gav på den baggrund ikke klager medhold.
På sit møde den 18. december 1990 har Udvalget vedr.
Lokal Radio og TV  

 behandlet en klage af 24. oktober 1990 fra Foreningen Den selvejende  

 institution af 30. maj 1988 om afslag på ansøgning om generhvervelse  

 sendetilladelse vedrørende 10 ugentlige sendetimer til lokal  

 fjernsynsvirksomhed.
Afgørelsen er truffet af Det fælles lokal-TV-nævn for  

 kommunerne i Københavns Amt og meddelt i skrivelse af 27. september 1990, der  

 har behandlet sagen som en ny ansøgning om sendetilladelse.
Udvalget vedr.
Lokal Radio og TV har behandlet sagen på grundlag af  

 følgende oplysninger:
I skrivelse af 27. september 1990 oplyses, at nævnet den 26. juni 1990  

 inddrog 15 af 22 1/2 timers sendetid med den begrundelse, at disse timer  

 trods gentagne frister ikke var blevet udnyttet, og at nævnet derfor ønskede  

 at disponere over sendetiden til anden side.
Nævnet begrunder afslaget på den  

 fornyede ansøgning om 10 timer med, at nævnet har modtaget mange ansøgninger,  

 som alle har fået afslag og at det, at foreningen har haft den sendetid, der  

 søges om, ikke bør stille foreningen gunstigere end andre ansøgere, der er  

 blevet henvist til at søge, når nævnet iværksætter en ansøgningsrunde i løbet  

 af 1991.
I brev af 24. oktober 1990, vedlagt bilag, klages over afgørelsen.
Det  

 oplyses, at der i løbet af sommeren er indgået en aftale med Kanal 2 Prime  

 Time A/S, som sikrer en fuldstændig dækning af sendetiden.
Det oplyses  

 endvidere, at der foreligger fuldstændig enighed mellem tilladelsehaverne om  

 sendetidens placering, inklusive de 10 timer, der søges om.
 I nævnets udtalelse af 9. november 1990, vedlagt bilag, fastholdes  

 afslaget.
Udvalget vedr.
Lokal Radio og TV skal herefter udtale:
 Udvalget finder ikke grundlag for at tilsidesætte den af nævnet trufne  

 afgørelse, hvorefter ansøgeren vil indgå i en samlet ansøgningsrunde i 1991  

 med øvrige ansøgere om den begrænsede ledige sendetid på kanal 60.
 Det tilføjes dog, at udvalget inden den 1. marts 1991 forventer at modtage  

 underretning om foranstaltninger vedrørende en ny ansøgningsrunde.
 Udvalget træffer herefter følgende afgørelse:
 Der kan ikke på det foreliggende grundlag gives klager medhold.
