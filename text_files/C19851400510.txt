Til samtlige kommunalbestyrelser, amtsråd og Hovedstadsrådet.
 Efter drøftelse med Miljøstyrelsen har Asfaltindustrien ladet foretage en  

 undersøgelse af den mulige stofudvaskning fra opbrudt asfalt.
 På baggrund af bl.a. denne undersøgelse har Miljøstyrelsen foretaget en  

 vurdering af forureningsrisikoen ved anvendelse af opbrudt asfalt i  

 forbindelse med bygge- og anlægsarbejder, herunder vejbygning m.v.
 Det er herefter Miljøstyrelsens opfattelse, at anvendelse af opbrudt  

 asfalt til almindelige bygge- og anlægsarbejder ved vejbygning m.v. ikke er  

 omfattet af miljøbeskyttelseslovens § 11. Det vil sige, at det ikke er  

 nødvendigt at indhente tilladelse efter miljøbeskyttelsesloven, når opbrudt  

 asfalt anvendes til bundsikring og befæstelse af veje, stier, pladser og  

 lignende, uanset om disse forsynes med vandtæt bærelag/slidlag eller ikke.
Derimod kræves der godkendelse i henhold til miljøbeskyttelseslovens  

 kapitel 5, hvis der etableres permanente eller midlertidige deponier af  

 opbrudt asfalt, idet sådanne anlæg er omfattet af punkt 1 på bilaget til  

 miljøbeskyttelsesloven.
Indgår sådanne deponier af opbrudt asfalt i større  

 bygge- og anlægsarbejder, f.eks. dæmninger ved vej- og brobyggeri, er disse  

 deponeringer ligeledes godkendelsespligtige efter miljøbeskyttelseslovens  

 kapitel 5.
 Baggrunden for kravet om godkendelse i disse tilfælde er dels, at der her  

 er tale om store materialemængder på et begrænset område, som uanset, at der  

 kun forventes små udvaskninger pr. volumenenhed, alligevel kan medføre en  

 grundvands- eller overfladevandsforurening, dels at der ved sådanne  

 deponeringer også må tages hensyn til blandt andet støj- og støvgener.
Den ovenfor nævnte undersøgelse er foretaget ved, at der på lagre for  

 asfalt, som er opbrudt og indsamlet med henblik på oparbejdning i en ny  

 asfaltproduktion, er udtaget prøver.
Disse prøver er blevet nedknust og  

 herefter udvasket ved rotering i en glasflaske sammen med syntetisk regnvand.  

 Ved udvaskningen er 1 kg opbrudt, nedknust asfalt vasket med 2 liter  

 syntetisk regnvand.
Udvaskningen er foretaget i 3 x 24 timer, og efter hver  

 24 timers periode er det syntetiske regnvand erstattet med nyt, og der er  

 analyseret på vaskevandet.
Fælles for alle prøver er en faldende stofkoncentration i vaskevandet over  

 forsøgsperioden.
Stofkoncentrationerne har været stærkt varierende fra prøve  

 til prøve, men har alle ligget inden for følgende koncentrationsintervaller:
 Det kan ikke udelukkes, at der for andre asfaltprøver vil kunne findes  

 koncentrationer over den ovenfor anførte øverste  

 koncentrationsintervalgrænse, især hvis der er tale om gamle vejbelægninger  

 med et højt tjæreindhold, men i almindelighed kan intervallet efter  

 Miljøstyrelsens skøn anses for dækkende for faktisk forekommende forhold.
 Da der ved den udførte udvaskning er tale om en væsentlig kraftigere  

 påvirkning af materialet, end dette vil blive udsat for ved almindelig  

 anvendelse eller deponering, kan de ovenfor anførte koncentrationer anses for  

 at være over grænsen for, hvad man normalt kan forvente at finde ved en sådan  

 anvendelse/deponering.
 Ved udarbejdelse af godkendelser efter miljøbeskyttelseslovens kapitel 5  

 kan de i ovenstående tabel anførte værdier benyttes som retningsgivende,  

 eller godkendelsesmyndigheden kan kræve udført tilsvarende undersøgelser af  

 repræsentative prøver fra det aktuelle område.
 Denne cirkulæreskrivelse erstatter Miljøstyrelsens cirkulæreskrivelse af  

 2. april 1985.
 P.D.V.
