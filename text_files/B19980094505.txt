Bekendtgørelse om en aktiv  

 arbejdsmarkedsindsats I medfør af § 8, § 9, stk. 3, § 11,  

 stk. 5, § 14, stk. 2, § 18, stk. 2, § 19  

 a, stk. 2, § 19 b, § 20, stk. 4, § 24,  

 stk. 2 og 3, § 24 a, stk. 5 og 6, § 24 b, stk. 2,  

 § 24 d, § 24 e, § 27, § 27 b, § 28, stk. 3,  

§ 32 b, stk. 2 og 3, § 32 d, § 33, stk. 2,  

 § 34, stk. 1 og 3, § 34 b, stk. 2 , § 35 a,  

 § 38, stk. 4, § 39, stk. 3 og 4, § 41, stk. 4,  

 § 47, og § 48 a, stk. 5, i lov om en aktiv  

 arbejdsmarkedspolitik, jf. lovbekendtgørelse nr. 533 af 8. juli 1998,  

 som ændret ved lov nr. 896 af 16. december 1998, fastsættes:
Afsnit I Ansvarlige for arbejdsmarkedsindsatsen m.v.
Kapitel 1 Formål § 1. Formålet med den aktive  

 arbejdsmarkedsindsats er at give arbejdsgivere, beskæftigede, arbejds-  

 og uddannelsessøgende tilbud, der kan bidrage til at sikre et  

 velfungerende arbejdsmarked, herunder at give ledige mulighed for på et  

 tidligt tidspunkt at dygtiggøre sig og dermed forbedre deres mulighed  

 på arbejdsmarkedet.
Kapitel 2 Ansvarlige for arbejdsmarkedsindsatsen § 2. Arbejdsformidlingen har som et neutralt  

 og landsdækkende system formidlingsansvaret for alle  

 arbejdssøgende, der er tilmeldt Arbejdsformidlingen, og skal yde  

 bistand ved valg af erhverv og uddannelse.
 Stk. 2. Arbejdsformidlingen og (amts)kommunen kan aftale, at  

 formidlingen for en eller flere persongrupper overtages af (amts)kommunen,  

 jf. dog § 13 a, stk. 1. Overtager (amts)kommunen formidlingen af  

 arbejde, finder reglerne om formidling i § 32 og § 36 tilsvarende  

 anvendelse.
 § 3. Arbejdsformidlingen har ansvaret for at  

 tilvejebringe tilbud i henhold til kapitel 5-9, 11-12 og afsnit III til  

 ledige medlemmer af en arbejdsløshedskasse.
 § 4. Kommunerne har ansvaret for at tilvejebringe  

 tilbud efter kapitel 5-8 og 11 til ledige kontanthjælpsmodtagere, jf.  

 lov om aktiv socialpolitik.
Stk. 2. (Amts)kommunen kan formidle arbejde til personer, der  

 modtager eller søger støtte efter lov om aktiv socialpolitik,  

 til førtidspensionister, til personer med fysisk/psykisk handicap  

 eller særlige sociale problemer, jf. lov om social service.
Reglerne om  

 formidling i bekendtgørelsens § 32 og § 36 finder  

 anvendelse.
 Stk. 3. (Amts)kommunen skal orientere Arbejdsformidlingen,  

 såfremt den ønsker at formidle arbejde til den i stk. 1  

 nævnte gruppe, og såfremt den ikke længere ønsker at  

 varetage denne opgave.
 § 5. Arbejdsmarkedsrådet udarbejder forslag  

 til budget for arbejdsmarkedsindsatsen i regionen og bidrager med forslag til  

 budget for den del af bevillingen til driften af Arbejdsformidlingen, der  

 vedrører Arbejdsformidlingens ordinære aktiviteter.  

 Arbejdsmarkedsrådet træffer bestemmelse om anvendelse af  

 bevillingen til arbejdsmarkedsindsatsen inden for de udmeldte bevillinger  

 samt mål og resultatkrav.
 Stk. 2. Arbejdsmarkedsrådet tilrettelægger  

 arbejdsmarkedsindsatsen indenfor rammerne af lov om en aktiv  

 arbejdsmarkedspolitik og de af Arbejdsministeren fastsatte regler  

 ved:
 1)	Planlægning af den arbejdsmarkedspolitiske indsats i regionen,  

 herunder fastsættelsen af mål og resultatkrav for indsatsen.
 2)	Løbende overvågning af den arbejdsmarkedspolitiske  

 indsats.
 3)	Dimensionering og prioritering af de arbejdsmarkedspolitiske  

 redskaber og medvirken ved dimensionering og prioritering af  

 Arbejdsformidlingens ordinære aktiviteter.
 4)	Samordning af Arbejdsformidlingens og (amts)kommunernes varetagelse  

 af arbejdsmarkedsindsatsen, herunder anvendelse af jobtræning og  

 individuel jobtræning.
 5)	Koordinering af uddannelses- og erhvervsvejledningen samt det  

 virksomhedsopsøgende arbejde.
 6)	Beslutning om udarbejdelse af analyser og prognoser for udviklingen  

 af arbejdsmarkedet i regionen.
 7)	Beslutning om gennemførelse af forsøgs- og  

 udviklingsaktiviteter i regionen på det arbejdsmarkedspolitiske  

 område.
 Stk. 3. Arbejdsmarkedsrådet fastsætter mål  

 og retningslinier for arbejdsmarkedsindsatsen, jf. stk. 2, herunder for  

 prioritering og dimensionering af Arbejdsformidlingens ordinære  

 aktiviteter.
 § 6. Arbejdsmarkedsrådet kan beslutte at  

 indgå aftaler med uddannelsesinstitutioner om erhvervsrettede  

 uddannelsesforløb, som ledige i dagpengeperioden kan deltage i med  

 uddannelsesgodtgørelse uden udarbejdelse af individuel handlingsplan.  

 Aftalerne kan indgås inden for erhvervsområder, hvor der er eller  

 kan forventes mangel på arbejdskraft, eller hvor der er eller kan  

 forventes gode beskæftigelsesmuligheder.
§ 7. Arbejdsmarkedsrådet skal ud fra en  

 vurdering af, hvem der har en særlig risiko for langvarig ledighed,  

 fastsætte retningslinier for, hvilke ledige medlemmer af en  

 arbejdsløshedskasse, der kan tilbydes en tidlig fleksibel indsats.  

 Arbejdsformidlingen afgør ud fra individuelle kriterier, hvilke  

 ledige, herunder ledige der ikke er omfattet af Arbejdsmarkedsrådets  

 retningslinier, der skal tilbydes en tidlig fleksibel indsats.
I den  

 individuelle vurdering kan det indgå, at ledige har haft et  

 langt opsigelsesvarsel forud for ledigheden.
 Stk. 2. Arbejdsmarkedsrådet skal sikre, at  

 arbejdsløshedskasserne underrettes om, hvilke ledige, der er  

 omfattet af Arbejdsmarkedsrådets retningslinier efter stk. 1.  

 Arbejdsløshedskasserne kan henlede Arbejdsformidlingens  

 opmærksomhed på ledige medlemmer, som af  

 Arbejdsløshedskassen vurderes at have en særlig risiko for  

 langvarig ledighed.
 § 8. Arbejdsformidlingen og (amts)kommunerne kan  

 efter aftale lade andre gennemføre tilbud, de har ansvaret for at  

 tilvejebringe, herunder rekvirere kurser og uddannelser m.v. mod  

 betaling.
 Stk. 2. Arbejdsformidlingen og (amts)kommunen kan ikke herved  

 fraskrive sig ansvaret for tilvejebringelsen af tilbuddene.
 § 9. Arbejdsløshedskasserne har pligt til  

 at informere og vejlede deres egne medlemmer om mulighederne for at få  

 beskæftigelse på det almindelige arbejdsmarked og om mulighederne  

 for at få tilbud samt om de dagpengemæssige konsekvenser af at  

 afslå, udeblive fra, ophøre med eller afbryde et tilbud, som den  

 ledige har fået som led i den arbejdsmarkedspolitiske indsats, jf.  

 §§ 62, 63 og 65 i lov om arbejdsløshedsforsikring m.v.
Stk. 2. Arbejdsløshedskasserne kan formidle arbejde til  

 egne ledige medlemmer.
Ved arbejdsløshedskassers formidling af arbejde  

 finder reglerne om formidling i § 32 og § 36 tilsvarende  

 anvendelse.
 § 10. Ansvaret for indberetninger til brug for  

 statistiske opgørelser vedrørende personer, der modtager tilbud  

 i henhold til denne bekendtgørelse, påhviler den myndighed, som  

 afgiver tilbudet.
 Stk. 2. Ansvaret for statistiske indberetninger af  

 dagpengemodtagere til CRAM påhviler arbejdsløshedskasserne.  

 Ansvaret for statistiske indberetninger af ledige  

 kontanthjælpsmodtagere påhviler Arbejdsformidlingen.  

 Arbejdsformidlingen kan dog aftale med en kommune, at kommunen overtager  

 ansvaret for indberetning af ledige kontanthjælpsmodtagere til  

 CRAM.
Afsnit II Redskaber Kapitel 3 Arbejdsmarkedspolitiske redskaber § 11. Arbejdsformidlingen kan tilbyde  

 følgende:
1)	formidling af arbejde, jf. kapitel 4, 2)	information og vejledning, jf. kapitel 5, 3)	individuel handlingsplan, jf. kapitel 6, 4)	jobtræning, jf. kapitel 7, 5)	individuel jobtræning, jf. kapitel 8, 6)	puljejob, jf. kapitel 9, 7)	jobrotation, jf. kapitel 10, 8)	uddannelse, jf. kapitel 11 og 9)	andre aktiviteter, jf. kapitel 12.
 Stk. 2. (Amts)kommunen kan tilbyde ledige  

 kontanthjælpsmodtagere følgende:
1)	information og vejledning, jf. kapitel 5, 2)	individuel handlingsplan, jf. kapitel 6, 3)	jobtræning, jf. kapitel 7, 4)	individuel jobtræning, jf. kapitel 8, 5)	jobrotation, jf. kapitel 10, 6)	uddannelse, jf. kapitel 11.
 Stk. 3. Tilbud til ledige gives på grundlag af  

 Arbejdsmarkedsrådets beslutninger om arbejdsmarkedsindsatsen, jf.  

 § 5.
 Stk. 4. Tilbud til ledige skal tage udgangspunkt i den  

 enkeltes ønsker og forudsætninger samt arbejdsmarkedets behov,  

 jf. dog § 44, stk. 2 og 3.
 Stk. 5. Tilbuddene kan gives enkeltvis eller i en kombination  

 af flere tilbud, hvis det er mere hensigtsmæssigt for at opnå  

 beskæftigelse.
 § 12. Tilbud efter kapitel 5, for så vidt  

 angår vejledningsforløb, samt efter kapitel 6-9 og 11 kan af  

 Arbejdsformidlingen gives til ledige medlemmer af en  

 arbejdsløshedskasse, jf. dog § 8.
Stk. 2. Det er en betingelse for afgivelse af tilbud i henhold  

 til kapitel 5, for så vidt angår vejledningsforløb, samt  

 efter kapitel 6-9 og 11, at kravet om ledighed er opfyldt på  

 tidspunktet for tilbuddets afgivelse, jf. dog § 110, stk. 5, og at  

 medlemmet er dagpengeberettiget og står til rådighed for  

 arbejdsmarkedet.
Deltagelse i tilbud samt deltagelse i uddannelse efter  

 § 135 sidestilles med ledighed.
Stk. 3. Tilbud kan gives i dagpengeperioden og aktivperioden.  

 Dagpengeperioden er den periode, hvor den ledige er berettiget til dagpenge i  

 henhold til § 52 a, stk. 1, og § 55, stk. 1, i lov om  

 arbejdsløshedsforsikring m.v.
Aktivperioden er den periode, hvor den  

 ledige er berettiget til dagpenge i henhold til § 52 a, stk. 2, og  

 § 55, stk. 2, i lov om arbejdsløshedsforsikring m.v.
Tilbud  

 kan endvidere gives til ledige, der modtager en ydelse efter § 55,  

 stk. 4, i lov om arbejdsløshedsforsikring m.v.
Stk. 4. Tilbud, der er afgivet i dagpengeperioden, kan  

 række ind i aktivperioden.
Tilbuddet kan dog ikke række ud over  

 den dato, hvor den ledige er berettiget til dagpenge i henhold til § 52  

 a, stk. 1 og stk. 2, eller § 55, stk. 1 og stk. 2,  

 eller berettiget til en ydelse efter § 55, stk. 4, i lov om  

 arbejdsløshedsforsikring m.v.
 § 13. Forud for afgivelse af tilbud til ledige  

 medlemmer af en arbejdsløshedskasse efter kapitel 5, og 7-10 og 12,  

 udarbejdes en individuel handlingsplan, jf. kapitel 6. Dette gælder dog  

 ikke ved generel information og vejledning, og ved vejledningsforløb  

 forud for udarbejdelse af en handlingsplan.
 Stk. 2. I forbindelse med opkvalificerende kurser, herunder  

 omskoling og efteruddannelse, som umiddelbart vil kunne forbedre den lediges  

 mulighed for at opnå ordinær beskæftigelse, kan  

 Arbejdsformidlingen give et tilbud om uddannelse, jf. kapitel 11, uden at  

 udarbejde en handlingsplan.
 Stk. 3. Hvis der er udarbejdet en individuel handlingsplan, og  

 den ledige skal have et tilbud, som ikke indgår heri, skal  

 handlingsplanen revideres.
Kapitel 4 Arbejdsformidlingens kontakt med de  

 arbejdssøgende og virksomhederne  

 Kontakten med de arbejdssøgende § 14. Alle arbejdssøgende kan stå  

 tilmeldt Arbejdsformidlingen, uanset hvor i landet de måtte  

 ønske det.
 Stk. 2. Ledige medlemmer af en arbejdsløshedskasse skal  

 stå tilmeldt Arbejdsformidlingen i den region hvor de bor, medmindre  

 andet er aftalt regionerne imellem.
§ 15. Kommunen sørger for, at ledige  

 kontanthjælpsmodtagere, som modtager kontanthjælp alene på  

 grund af ledighed, tilmeldes Arbejdsformidlingen med henblik på  

 formidling af arbejde.
Dette gælder uanset, om kommunen tillige  

 formidler arbejde til denne persongruppe, jf. § 4, stk. 2.
 Stk. 2. Ledige kontanthjælpsmodtagere, der tilmeldes  

 Arbejdsformidlingen, jf. stk. 1, skal ved tilmelding have udleveret et  

 fremmødekort med en kontaktdato.
 Stk. 3. Hvis en ledig kontanthjælpsmodtager, der er  

 omfattet af stk. 1, afslår et formidlet arbejde, udebliver fra en  

 formidlingssamtale eller ikke kontakter Arbejdsformidlingen på  

 kontaktdagen, skal Arbejdsformidlingen underrette den pågældendes  

 kommune, jf. § 23, stk. 3, og § 32, stk. 5, med henblik  

 på en rådighedsvurdering.
 § 16. Ledige medlemmer af en  

 arbejdsløshedskasse, som ønsker at modtage dagpenge
eller er berettigede til dagpengegodtgørelse for 1. og 2.  

 ledighedsdag, skal straks ved ledighedens indtræden give personligt  

 fremmøde på Arbejdsformidlingen.
 Stk. 2. Hvis Arbejdsformidlingen er lukket på den  

 første ledighedsdag, udsættes tilmeldingen til første  

 dag, Arbejdsformidlingen har åbent.
 Stk. 3. Hvis det ledige medlem i særlige tilfælde  

 af Arbejdsformidlingen har fået tilladelse til at udsætte  

 tilmeldingen, skal den ledige møde på den dag, der  

 fastsættes af Arbejdsformidlingen.
 Stk. 4. Hvis det ledige medlem er forhindret i at tilmelde sig  

 Arbejdsformidlingen, fordi den ledige arbejder på deltid eller  

 søger et bestemt arbejde i Arbejdsformidlingens åbningstid, skal  

 den ledige tilmelde sig personligt på den første dag, det er  

 muligt.
Stk. 5. Hvis det ledige medlem er forhindret i at give  

 personligt fremmøde på Arbejdsformidlingen på den  

 første ledighedsdag, fordi medlemmet deltager i en uddannelse, der  

 gennemføres i henhold til lov om arbejdsmarkedsuddannelser, og den  

 ledige i henhold til denne lov skal stå til rådighed for  

 formidlet arbejde, skal den ledige tilmelde sig telefonisk på  

 Arbejdsformidlingen på den første ledighedsdag.
Ved den  

 telefoniske tilmelding meddeler Arbejdsformidlingen den ledige, hvornår  

 vedkommende skal give personligt fremmøde på  

 Arbejdsformidlingen.
Arbejdsformidlingen underretter den lediges  

 arbejdsløshedskasse, såfremt den ledige udebliver fra det  

 personlige fremmøde.
 Stk. 6. Et medlem af en arbejdsløshedskasse, der bliver  

 ledig som følge af en virksomheds julelukning, fritages for pligten  

 til at give personligt fremmøde på Arbejdsformidlingen, jf.  

 stk. 1, når der er tale om midlertidigt arbejdsophør med  

 angivelse af genoptagelse af arbejdet senest på førstkommende  

 hverdag efter julelukningen.
 Stk. 7. Direktøren for Arbejdsmarkedsstyrelsen kan  

 fastsætte nærmere regler om visse gruppers fritagelse eller  

 fritagelse af særlige årsager for tilmelding på  

 Arbejdsformidlingen, samt om at tilmelding sker på andre måder.  

 Forud herfor indhentes Landsarbejdsrådets udtalelse.
 § 17. Et medlem, der indgår i en  

 arbejdsfordeling efter reglerne i Direktoratet for  

 Arbejdsløshedsforsikringens bekendtgørelse om supplerende  

 dagpenge, skal ikke tilmelde sig personligt på  

 Arbejdsformidlingen.
 Stk. 2. Et dagpengeberettiget medlem af en  

 arbejdsløshedskasse, som bliver ledig på en  

 søgnehelligdag, skal ikke tilmelde sig Arbejdsformidlingen,  

 såfremt medlemmet genoptager arbejdet umiddelbart efter  

 søgnehelligdagen.
 § 18. Ved tilmelding modtager ledige medlemmer af  

 en arbejdsløshedskasse et dagpengekort med Arbejdsformidlingens  

 påstempling, der er dokumentation for, at vedkommende er tilmeldt  

 Arbejdsformidlingen.
 § 19. Ved tilmeldingen giver Arbejdsformidlingen  

 den arbejdssøgende information om Arbejdsformidlingens servicetilbud,  

 kontakten med Arbejdsformidlingen samt om forpligtelser i forhold til  

 Arbejdsformidlingen, herunder om afmelding.
Stk. 2. Arbejdsformidlingen skal senest 4 uger efter  

 tilmeldingen registrere oplysninger om den arbejdssøgende af arbejds-  

 og uddannelsesmæssig karakter, som er af betydning for at  

 foretage formidling.
Inden for erhvervsområder, hvor der er mangel  

 på arbejdskraft, skal Arbejdsformidlingen foretage registreringen inden  

 2 uger.
 § 20. Ledige medlemmer af en  

 arbejdsløshedskasse og ledige kontanthjælpsmodtagere er  

 forpligtet til at møde til aktiviteter på eller arrangeret af  

 Arbejdsformidlingen, hvis Arbejdsformidlingen indkalder vedkommende  

 skriftligt og personligt.
Stk. 2. Arbejdsformidlingen skal underrette den lediges  

 arbejdsløshedskasse/kommune, såfremt den ledige udebliver fra  

 aktiviteter på Arbejdsformidlingen, hvortil vedkommende er indkaldt  

 personligt og skriftligt.
For kontanthjælpsmodtagere, der er medlemmer  

 af en arbejdsløshedskasse, skal såvel  

 arbejdsløshedskassen som kommunen underrettes.
 § 21. Arbejdssøgende, som ønsker at  

 stå tilmeldt Arbejdsformidlingen, har pligt til at give  

 Arbejdsformidlingen fyldestgørende og korrekte oplysninger om  

 tidligere beskæftigelse, uddannelse, kvalifikationer og øvrige  

 forhold af betydning for formidlingen af arbejde.
 Stk. 2. Den ledige skriver under på en erklæring  

 om, at de afgivne oplysninger efter stk. 1 er fyldestgørende og  

 korrekte.
 Stk. 3. Arbejdsformidlingen skal underrette den lediges  

 arbejdsløshedskasse/kommune, såfremt den ledige ikke vil give  

 oplysninger efter stk. 1 eller ikke vil underskrive en erklæring  

 efter stk. 2. For kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underrettes.
Stk. 4. Står den arbejdssøgende ikke til  

 rådighed for formidling på grund af arbejde, sygdom, deltagelse i  

 kurser eller af anden grund, skal der straks gives Arbejdsformidlingen besked  

 herom.
Arbejdssøgende, der ønsker at afholde ferie, skal senest  

 14 dage før feriens afholdelse give Arbejdsformidlingen besked  

 herom.
 § 22. Arbejdsformidlingen skal afholde samtale med  

 ledige medlemmer af en arbejdsløshedskasse1)  senest efter 3 måneders ledighed  

 med henblik på en vurdering af, om den ledige umiddelbart kan formidles  

 arbejde, eller om den ledige skal have andre tilbud, herunder om der skal  

 tilbydes en tidlig fleksibel indsats efter § 7.
Stk. 2. Såfremt den ledige benytter sig af adgangen til  

 orlov til uddannelse i op til 6 uger, jf. lov om orlov, eller adgangen til  

 arbejdsmarkedsuddannelse i op til 6 uger, jf. lov om  

 arbejdsmarkedsuddannelse, kan Arbejdsformidlingen afholde samtalen senere end  

 efter 3 måneders ledighed.
Det samme gælder, hvis den ledige  

 benytter sig af retten til at søge optagelse på et  

 erhvervsrettet uddannelsesforløb efter § 135. Samtalen skal dog  

 afholdes umiddelbart efter den lediges ophør i uddannelsen.
§ 23. Ledige medlemmer af en  

 arbejdsløshedskasse og ledige kontanthjælpsmodtagere skal have  

 tilbagevendende kontakt med Arbejdsformidlingen.
Arbejdsmarkedsrådet  

 fastsætter generelle retningslinier for, hvorledes kontakten med den  

 ledige vedligeholdes, hvis vedkommende ikke har haft registreret kontakt med  

 Arbejdsformidlingen i en af Arbejdsmarkedsrådet fastsat periode.
Stk. 2. Såfremt Arbejdsformidlingen ikke modtager  

 tilbagemelding fra den ledige på kontakten, jf. stk. 1, skal  

 Arbejdsformidlingen underrette den lediges  

 arbejdsløshedskasse/kommune.
For kontanthjælpsmodtagere, der er  

 medlemmer af en arbejdsløshedskasse, skal såvel  

 arbejdsløshedskassen som kommunen underrettes.
Stk. 3. Ledige, der af Arbejdsformidlingen har fået  

 udleveret et fremmødekort med en kontaktdato, afmeldes af  

 Arbejdsformidlingen, hvis de ikke kontakter Arbejdsformidlingen på  

 kontaktdagen.
Arbejdsformidlingen underretter den ledige om afmeldingen.
Ved  

 afmelding af ledige kontanthjælpsmodtagere underrettes endvidere  

 kommunen, jf. § 15, stk. 3. For kontanthjælpsmodtagere, der  

 er medlemmer af en arbejdsløshedskasse, skal såvel  

 arbejdsløshedskassen som kommunen underrettes.
§ 24. Påbegynder den ledige fuld  

 beskæftigelse af mindst 14 dages varighed eller bliver syg i en periode  

 af mindst 14 dages varighed eller af andre årsager ikke ønsker  

 at stå tilmeldt Arbejdsformidlingen, skal vedkommende afmelde sig  

 på Arbejdsformidlingen.
Arbejdsformidlingen underretter vedkommendes  

 arbejdsløshedskasse/kommune om afmeldingen.
Stk. 2. Arbejdsløshedskassen skal afmelde et medlem,  

 når vedkommende har anmodet arbejdsløshedskassen herom.
Det  

 samme gælder, såfremt medlemmet modtager efterløn, jf.  

 § 75a, i lov om arbejdsløshedsforsikring m.v.
Stk. 3. Direktøren for  

 Arbejdsløshedsforsikringen kan efter forudgående  

 drøftelse med direktøren for Arbejdsmarkedsstyrelsen bestemme,  

 at kasserne skal afmelde ledige, som ikke har modtaget dagpenge de sidste 14  

 dage i den seneste dagpengeperiode.
Kassen skal forinden underrette den  

 ledige om, at vedkommende vil blive afmeldt Arbejdsformidlingen, medmindre  

 vedkommende tilkendegiver fortsat at ville stå tilmeldt  

 Arbejdsformidlingen.
 Stk. 4. Arbejdsløshedskassernes afmelding, jf.  

 stk. 2 og 3, skal ske ved hjælp af elektronisk  

 dataoverførsel.
 Stk. 5. Direktøren for Arbejdsmarkedsstyrelsen  

 fastsætter efter drøftelse med direktøren for  

 Arbejdsløshedsforsikringen hvilke arbejdsløshedskasser, der  

 skal foretage den elektroniske afmelding on-line og datoen for overgang til  

 on-line afmelding.
 Stk. 6. Arbejdsformidlingen sender kvittering til  

 arbejdsløshedskassen ved afmeldinger efter stk. 2-5.
 Stk. 7. Ved afmelding efter stk. 1 underretter  

 Arbejdsformidlingen vedkommende om afmeldingen og om eventuel gentilmelding,  

 jf. § 27.
 § 25. Arbejdsformidlingen afmelder en ledig i  

 forbindelse med gennemført formidling til ordinær  

 fuldtidsbeskæftigelse, ved formidling af deltidsforsikrede til  

 deltidsbeskæftigelse på mindst 30 timer om ugen, såfremt  

 beskæftigelsesperioden er af mindst 14 dages varighed, samt ved den  

 lediges overgang til børnepasningsorlov.
Stk. 2. Arbejdsformidlingen afmelder en ledig, der har  

 været registreret som sygemeldt i mindst 14 dage, medmindre den ledige  

 er registreret som personligt tilmeldt.
Arbejdsformidlingen skal forinden  

 underrette den ledige om, at vedkommende vil blive afmeldt  

 Arbejdsformidlingen, medmindre vedkommende tilkendegiver ikke længere  

 at være sygemeldt.
 Stk. 3. Arbejdsformidlingen afmelder en ledig, hvis  

 Arbejdsformidlingen ikke kan få pågældendes adresse oplyst,  

 og en henvendelse til arbejdsløshedskassen ikke har løst  

 problemet.
Stk. 4. Arbejdsformidlingen afmelder en ledig, hvis  

 Arbejdsformidlingen ikke kan få oplysninger til brug for formidling
efter § 21, stk. 1, og den ledige ikke reagerer på  

 Arbejdsformidlingens kontakt herom.
Arbejdsformidlingen skal forinden  

 underrette den ledige om, at vedkommende vil blive afmeldt.
Stk. 5. Arbejdsformidlingen afmelder en ledig ved  

 iværksættelse af tilbud, når den ledige i henhold til  

 § 130 ikke skal stå til rådighed for formidlet arbejde.
Det  

 samme gælder ved deltagelse i tilbud om uddannelse i udlandet i  

 tilfælde, hvor den ledige ikke skal stå til rådighed for  

 formidlet arbejde i henhold til Direktoratet for  

 Arbejdsløshedsforsikringens bekendtgørelse om  

 rådighed.
Stk. 6. Arbejdsformidlingen afmelder en ledig ved overgangen  

 til uddannelsesorlov, hvis Arbejdsformidlingen har fraveget kravet om, at den  

 ledige skal stå til rådighed for formidlet arbejde i  

 orlovsperioden, jf. lov om orlov.
Arbejdsformidlingen afmelder  

 endvidere en ledig, som påbegynder et kursus med  

 kursusgodtgørelse, hvis Arbejdsformidlingen har fraveget kravet om, at  

 den ledige skal stå til rådighed for formidlet arbejde under  

 kurset, jf. lov om arbejdsmarkedsuddannelser.
 Stk. 7. Efter retningslinier, der fastlægges af  

 direktøren for Arbejdsmarkedsstyrelsen efter aftale med  

 direktøren for Arbejdsløshedsforsikringen, kan  

 Arbejdsformidlingen afmelde ledige i tilfælde, hvor der opstår  

 tvivl om den lediges tilhørsforhold til en arbejdsløshedskasse,  

 og hvor den ledige ikke reagerer på Arbejdsformidlingens henvendelse  

 herom.
Stk. 8. Arbejdsformidlingen afmelder en ledig  

 kontanthjælpsmodtager, når kommunen underretter  

 Arbejdsformidlingen om, at den ledige ikke længere skal være  

 tilmeldt.
Arbejdsformidlingen underretter vedkommende om afmeldingen.
 Stk. 9. Arbejdsformidlingen underretter vedkommende og dennes  

 arbejdsløshedskasse om afmelding efter stk. 1-4, samt om eventuel  

 gentilmelding, jf. § 27. Ved afmelding af kontanthjælpsmodtagere  

 efter stk. 1 og 4 underrettes endvidere kommunen.
§ 26. Direktøren for  

 Arbejdsmarkedsstyrelsen kan efter aftale med direktøren for  

 Arbejdsløshedsforsikringen træffe beslutning om, at der som led  

 i et forsøg skal gælde særlige afmelderegler i enkelte  

 regioner og med deltagelse af udvalgte arbejdsløshedskasser.
Forud  

 herfor indhentes Landsarbejdsrådets udtalelse.
 § 27. Er den ledige blevet afmeldt på  

 Arbejdsformidlingen, jf. §§ 24 og 25, skal vedkommende straks ved  

 fornyet ledighed eller sygdomsophør med efterfølgende ledighed  

 gentilmelde sig på Arbejdsformidlingen efter reglerne i § 16. For  

 ledige medlemmer af en arbejdsløshedskasse er gentilmelding en  

 betingelse for at kunne modtage dagpenge fra  

 arbejdsløshedskassen.
Formidling § 28. Arbejdsformidlingen formidler kontakt  

 mellem arbejdsgivere og arbejdssøgende, jf. § 2.
 § 29. Arbejdsformidlingen skal tilbyde  

 virksomheder og arbejdssøgende henholdsvis arbejdskraft og arbejde ved  

 forskellige typer af formidling.
§ 30. Arbejdsformidlingen skal tilbyde  

 jobformidling, hvor der formidles arbejdssøgende til konkrete job.
Der  

 skal ved udvælgelsen af egnede arbejdssøgende være  

 overensstemmelse mellem den arbejdssøgendes kvalifikationer og  

 jobprofilen.
 Stk. 2. Arbejdsformidlingen skal endvidere tilbyde åben  

 formidling, hvor Arbejdsformidlingen medvirker til at bringe  

 arbejdssøgende og arbejdsgivere i kontakt med hinanden, uden at der er  

 tale om henvisning, jf. § 32. Ved kontakten mellem den  

 arbejdssøgende og virksomheden har Arbejdsformidlingen mulighed for at  

 yde service og vejledning.
 § 31. Udvælgelse af egnede  

 arbejdssøgende til et konkret job sker med udgangspunkt i de  

 ajourførte oplysninger, Arbejdsformidlingen har registreret om de  

 arbejdssøgendes kvalifikationer, jobønsker og den personlige  

 kontakt med den arbejdssøgende.
 § 32. Formidling af arbejde skal ske ved  

 henvisning af en eller flere arbejdssøgende efter aftale med  

 arbejdsgiveren.
Stk. 2. Henvisningen til arbejdsgiveren skal være  

 skriftlig, og der holdes en formidlingssamtale med den arbejdssøgende,  

 forinden der formidles.
Hvis formidlingssamtalen sker telefonisk, skal den  

 ledige gøres bekendt med, at samtalen sker med henblik på en  

 formidling.
Stk. 3. Bestemmelserne i stk. 2 kan fraviges i  

 særlige situationer, f.eks. i forbindelse med korttidsformidling,  

 herunder kan henvisningen ske telefonisk.
Den ledige skal gøres  

 bekendt med, at samtalen sker med henblik på en formidling.
 Stk. 4. Arbejdsformidlingen underretter den lediges  

 arbejdsløshedskasse/kommune om, at vedkommende er henvist til  

 arbejde.
Stk. 5. Arbejdsformidlingen underretter  

 arbejdsløshedskassen/kommunen i de tilfælde, hvor den ledige  

 ikke er mødt op til samtale hos Arbejdsformidlingen, ikke er  

 mødt hos arbejdsgiveren eller har afvist det formidlede arbejde.
For  

 kontanthjælpsmodtagere, der er medlemmer af en  

 arbejdsløshedskasse, skal såvel arbejdsløshedskassen som  

 kommunen underettes.
 Stk. 6. Ved formidling efter § 2, stk. 2, og  

 § 4, stk. 2, underretter (amts)kommunen Arbejdsformidlingen i de i  

 stk. 4 og 5 nævnte tilfælde.
 § 33. Arbejdsgiveren har pligt til straks at give  

 Arbejdsformidlingen meddelelse om resultatet af formidlingen, herunder hvis  

 den ledige ikke er blevet ansat, eller hvis arbejdsforholdet afbrydes  

 umiddelbart efter overtagelsen.
Særlige formidlingsaktiviteter § 34. Arbejdsmarkedsrådet  

 fastsætter retningslinier for særlige formidlingsaktiviteter i  

 regionen.
Særlige formidlingsaktiviteter er aktiviteter, der er rettet  

 mod de arbejdssøgende, herunder enkeltpersoner eller grupper af  

 ledige, hvor der er behov for en særlig indsats.
 Stk. 2. Aktiviteterne kan bestå af  

 informationsaktiviteter, der retter sig mod særlige uddannelses- eller  

 arbejdsområder, arbejdssøgende med særlige kvalifikationer  

 eller behov, befordringsgodtgørelse i forbindelse med  

 jobsøgning og lignende.
 Brugerbetaling m.v.
 § 35. Arbejdsformidlingen skal kræve  

 betaling for formidling af arbejdssøgende til private, der på  

 forretningsmæssig basis driver virksomhed som udlejer af arbejdskraft  

 eller som formidlere af arbejdskraft (vikarbureauer). Betaling skal  

 kræves, når den arbejdssøgende formidles til  

 bureauet/formidleren med henblik på udlejning/videreformidling til en  

 arbejdsgiver.
Stk. 2. Betaling efter stk. 1, beregnes efter reglerne om  

 indtægtsdækket virksomhed, jf.
Finansministeriets  

 Budgetvejledning.
Strejke og lockout § 36. Når Arbejdsformidlingen  

 henholdsvis (amts)kommunen modtager skriftlige og fyldestgørende  

 oplysninger fra en faglig organisation om, at en arbejdsgiver er omfattet af  

 strejke, lockout eller blokade, skal Arbejdsformidlingen henholdsvis  

 (amts)kommunen fra iværksættelsen af strejken, lockouten eller  

 blokaden, ophøre med al formidling til den pågældende  

 arbejdsgiver.
 Stk. 2. Formidlingsstoppet gælder alle stillinger i  

 virksomheden, der er omfattet af konflikten, og der kan ikke formidles  

 arbejdssøgende til disse stillinger, selvom vedkommende hører  

 under andre faglige organisationer end den, der har fremsendt oplysningerne,  

 jf. stk. 1.
 Stk. 3. Såfremt strejken, lockouten eller blokaden,  

 hæves, kendes overenskomststridig eller på anden måde  

 retsstridig, skal formidlingen genoptages.
Kapitel 5 Information og vejledning § 37. Arbejds- og uddannelsessøgende  

 kan få information om mulighederne for beskæftigelse og  

 uddannelse samt vejledning om valg af erhverv og uddannelse, jf. lov om  

 uddannelses- og erhvervsvejledning.
 Stk. 2. Private og offentlige arbejdsgivere kan få  

 information og vejledning om arbejdskraft og uddannelsesforhold.
 Stk. 3. Arbejdsformidlingen skal informere om mulighederne for  

 orlov, jf. lov om orlov.
 § 38. Arbejdsformidlingen skal informere ledige,  

 arbejds- og uddannelsessøgende samt private og offentlige virksomheder  

 om mulighederne og rettighederne efter denne bekendtgørelse.
 Stk. 2. Arbejdsformidlingen skal så tidligt som muligt  

 informere de ledige medlemmer af en arbejdsløshedskasse om muligheden  

 for at modtage vejledning om mulighederne for beskæftigelse og  

 uddannelse samt om muligheden for at få udarbejdet en individuel  

 handlingsplan.
 § 39. Arbejdsformidlingen kan tilbyde ledige  

 medlemmer af en arbejdsløshedskasse vejledning.
 Stk. 2. Vejledningens indhold, form og varighed skal tilpasses  

 den lediges forudsætninger og behov.
Stk. 3. Den ledige kan på begæring få  

 vejledning som en individuel samtale.
Vejledning kan endvidere tilbydes som  

 kortere eller længerevarende vejledningsforløb.
 Stk. 4. Et ledigt medlem af en arbejdsløshedskasse, der  

 har fået tilbud om et længerevarende vejledningsforløb,  

 hvori der indgår undervisning, kan få tilbud om  

 uddannelsesgodtgørelse, jf. kapitel 11.
 § 40. Arbejdsformidlingen skal tilbyde  

 uddannelsesrådgivning med henblik på formulering og  

 afhjælpning af virksomhedens uddannelsesbehov, samt videreformidling af  

 uddannelsesbehovet til relevante uddannelsesinstitutioner.
 Stk. 2. Arbejdsformidlingen kan tilbyde information og  

 vejledning om uddannelse og omskoling ved virksomhedsindskrænkning  

 eller lukning m.v.
 Stk. 3. Arbejdsformidlingen kan derudover tilbyde andre  

 serviceydelser, herunder bistand til etablering af jobrotationsordninger,  

 personale- og uddannelsesplanlægning m.v.
 § 41. (Amts)kommunen kan tilbyde information og  

 vejledning til ledige kontanthjælpsmodtagere.
 Stk. 2. Kommunen tilbyder rådgivning og vejledning til  

 ledige kontanthjælpsmodtagere efter reglerne i lov om aktiv  

 socialpolitik.
Kapitel 6 Individuel handlingsplan § 42. Arbejdsformidlingen skal tilbyde ledige  

 i dagpengeperioden, der skal tilbydes en tidlig fleksibel indsats efter  

 § 7, at få udarbejdet en individuel handlingsplan.
 Stk. 2. Arbejdsformidlingen har på begæring  

 fra ledige i dagpengeperioden, der opfylder betingelserne i § 134, pligt  

 til at udarbejde en individuel handlingsplan med henblik på eventuel  

 yderligere uddannelse.
 Stk. 3. Arbejdsformidlingen kan altid tage initiativ til at  

 udarbejde en individuel handlingsplan i samarbejde med en ledig i  

 dagpengeperioden, selv om den ledige ikke er omfattet af stk. 1 eller  

 stk. 2.
 Stk. 4. Arbejdsformidlingen skal tilbyde ledige i  

 aktivperioden og ledige, der modtager en ydelse efter § 55, stk. 4,  

 i lov om arbejdsløshedsforsikring m.v. at få udarbejdet en  

 individuel handlingsplan.
 § 43. Arbejdsformidlingen underretter  

 arbejdsløshedskassen om de ledige medlemmer, der er omfattet af en  

 gruppe, der skal have udarbejdet en handlingsplan, jf. § 7,  

 stk. 1.
 Stk. 2. Arbejdsformidlingen og en arbejdsløshedskasse  

 kan aftale, at udarbejdelse af handlingsplanen først påbegyndes  

 efter udløb af en frist på højest 4 uger fra underretning  

 af arbejdsløshedskassen, inden for hvilken arbejdsløshedskassen  

 kan aftale en samtale med den ledige med henblik på at forberede den  

 ledige på udarbejdelsen af handlingsplanen.
 Stk. 3. Den aftalte frist kan fraviges, hvis den ledige skal  

 påbegynde et tilbud inden fristens udløb.
 Stk. 4. Såfremt der er indgået en aftale efter  

 stk. 2 skal Arbejdsformidlingen underrette den ledige herom samt om  

 muligheden for at få en samtale med sin arbejdsløshedskasse  

 forud for udarbejdelse af handlingsplanen.
 Stk. 5. Direktøren for  

 Arbejdsløshedsforsikringen kan fastsætte nærmere regler om  

 arbejdsløshedskassernes samarbejde med Arbejdsformidlingen i  

 forbindelse med forberedelse af handlingsplaner.
§ 44. Arbejdsformidlingen henholdsvis  

 (amts)kommunen udarbejder den individuelle handlingsplan sammen med den  

 ledige.
Handlingsplanen skal udarbejdes med udgangspunkt i den lediges  

 ønsker og forudsætninger samt arbejdsmarkedets behov, og  

 underskrives af begge parter.
 Stk. 2. Handlingsplanens arbejdsmarkedspolitiske aktiviteter  

 kan dog fastsættes af Arbejdsformidlingen under hensyn til konkrete  

 behov på arbejdsmarkedet.
 Stk. 3. I aktivperioden kan Arbejdsformidlingen endvidere  

 fastsætte de arbejdsmarkedspolitiske aktiviteter under hensyn til den  

 lediges kvalifikationer og muligheden for at tilvejebringe konkrete  

 tilbud.
 Stk. 4. Handlingsplanen for et ledigt medlem af en  

 arbejdsløshedskasse skal indeholde oplysninger om:
1)	den lediges beskæftigelsesmål og planer for  

 aktiviteter 2)	eventuelt aftalte tilbud 3)	ansvaret for tilmelding til tilbud 4)	tidspunkt for påbegyndelse af aftalte tilbud 5)	opfølgningskontakt.
 Stk. 5. Tilbud om uddannelse, hvor  

 forsørgelsesgrundlaget er uddannelsesgodtgørelse eller  

 arbejdsløshedsdagpenge gives med forbehold for, at betingelserne for  

 at modtage den omhandlede ydelse i øvrigt er opfyldte.
 Stk. 6. Handlingsplanen for en kontanthjælpsmodtager  

 indeholder oplysninger om den lediges beskæftigelsesmål og planer  

 for aktiviteter samt eventuelt aftalte tilbud.
 Stk. 7. Når der er udarbejdet eller revideret en  

 handlingsplan for et ledigt medlem af en arbejdsløshedskasse, skal  

 Arbejdsformidlingen give den ledige og arbejdsløshedskassen en kopi  

 heraf.
 § 45. Hvis et ledigt medlem af en  

 arbejdsløshedskasse ikke vil medvirke til at få udarbejdet eller  

 revideret en handlingsplan, eller den ledige ikke overholder handlingsplanen,  

 skal Arbejdsformidlingen underrette den lediges arbejdsløshedskasse  

 herom.
 Stk. 2. Arbejdsformidlingen skal orientere den ledige om, at  

 arbejdsløshedskassen er underrettet.
 § 46. Hvis et ledigt medlem af en  

 arbejdsløshedskasse skal have et tilbud, der ikke er indeholdt i den  

 individuelle handlingsplan, skal planen revideres, jf. § 13,  

 stk. 3.
 Stk. 2. Et ledigt medlem af en arbejdsløshedskasse kan  

 anmode om at få revideret sin handlingsplan, og Arbejdsformidlingen kan  

 tage initiativ hertil, hvis dette er begrundet i den lediges situation,  

 f.eks. ved manglende optagelse på uddannelse, ved sygdom, eller hvis  

 der er væsentligt ændrede forudsætninger på  

 arbejdsmarkedet, der gør en revision hensigtsmæssig.
 § 47. Hvis et ledigt medlem af en  

 arbejdsløshedskasse flytter til en anden region, skal  

 Arbejdsformidlingen sammen med den ledige vurdere, om handlingsplanen skal  

 revideres.
 Stk. 2. Hvis handlingsplanen indeholder en aftale om et  

 konkret tilbud, bevarer den ledige så vidt muligt retten til tilbuddet,  

 selv om den ledige flytter til en anden region.
 Stk. 3. Hvis den ledige gennemfører et konkret tilbud,  

 der er aftalt med fraflytningsregionen, skal udgifterne hertil afholdes af  

 fraflytningsregionen, medmindre andet er aftalt mellem de berørte  

 regioner.
Kapitel 7 Jobtræning § 48. Ledige medlemmer af en  

 arbejdsløshedskasse kan få tilbud om jobtræning.
 Stk. 2. Jobtræning kan kombineres med andre tilbud og  

 kan bl.a. anvendes i kombination med uddannelse, som introduktion til et fast  

 ansættelsesforhold eller i forbindelse med jobrotation.
 Stk. 3 Jobtræning kan efter aftale med arbejdsgiveren  

 kombineres med uddannelse, jf. kap. 11.
§ 49. Tilbud om jobtræning kan gives hos  

 private eller offentlige arbejdsgivere.
Det påhviler  

 Arbejdsformidlingen henholdsvis (amts)kommunen fortrinsvis at søge at  

 fremskaffe jobtræningstilbud hos private arbejdsgivere.
 Stk. 2. Ved ansættelse hos private arbejdsgivere skal  

 ansættelsesaftalen være aftalt til mindst 6 måneder.  

 Ansættelsesforholdet kan i alle tilfælde kun bringes til  

 ophør i overensstemmelse med gældende overenskomster og  

 lovgivning, jf. § 53, stk. 1. Dette gælder også ved  

 ophør før udløbet af de 6 måneder.
 Stk. 3. I aktivperioden kan der maksimalt udbetales  

 løntilskud i 6 måneder til den samme private arbejdsgiver.
 § 50. Ved offentlige arbejdsgivere  

 forstås:
1)	kommuner, amtskommuner og kommunale fællesskaber, 2)	statsinstitutioner og 3)	organisationer, foreninger, selskaber, institutioner og lignende,  

 hvis udgifter dækkes med mindst 50% af offentlige tilskud.
 Stk. 2. Hvis der kan opnås enighed herom, kan  

 Arbejdsmarkedsrådet i helt særlige tilfælde fravige  

 bestemmelsen i stk. 1, nr. 3.
Løn- og arbejdsvilkår § 51. Ved ansættelse i jobtræning  

 hos private arbejdsgivere skal løn- og arbejdsvilkår være  

 overenskomstmæssige eller de for tilsvarende arbejde sædvanligt  

 gældende.
 Stk. 2. Ved ansættelse af ledige  

 kontanthjælpsmodtagere fastsættes arbejdstiden af  

 kommunalbestyrelsen efter aftale med arbejdsgiveren.
 § 52. Ved ansættelse i jobtræning hos  

 offentlige arbejdsgivere skal løn- og arbejdsvilkår være  

 overenskomstmæssige.
Stk. 2. Lønnen kan dog maksimalt udgøre 81 kr.  

 (januar 1994) pr. arbejdstime, eksklusiv feriegodtgørelse,  

 ferietillæg og eventuel søgnehelligdagsbetaling.
Den maksimale  

 timeløn reguleres procentuelt i overensstemmelse med den  

 gennemsnitlige regulering af de offentlige lønskalaer.
 Stk. 3. Ud over den maksimale løn pr. arbejdstime ydes  

 kun:
1)	omkostningsdækkende ydelser, 2)	arbejdstidsbestemte tillæg og 3)	arbejdsbestemte tillæg, der ikke er en fast påregnelig  

 del af lønnen.
 Stk. 4. Hvis der til ansættelsen er tilknyttet en  

 overenskomstmæssig pensionsordning, indbetaler arbejdsgiveren til denne  

 eget- og arbejdsgiverbidrag beregnet på grundlag af den  

 overenskomstmæssige løn.
 Stk. 5. Eventuel over- og merarbejdsbetaling beregnes på  

 grundlag af den i stk. 2 fastsatte timebetaling med de  

 procenttillæg m.v., der følger af den pågældende  

 overenskomst.
 Stk. 6. Ved ansættelse af ledige  

 kontanthjælpsmodtagere fastsættes arbejdstiden af  

 kommunalbestyrelsen efter aftale med arbejdsgiveren.
§ 53. Når et ansættelsesforhold  

 indgås, oprettes der en ansættelseskontrakt eller et  

 ansættelsesbrev, hvori løn- og arbejdsvilkår samt  

 forventet tilskudsperiode anføres.
Ansættelsesforholdet kan i  

 alle tilfælde kun bringes til ophør i overensstemmelse med  

 gældende overenskomster og lovgivning, jf. dog § 151.
 Stk. 2. Personer i jobtræning er i øvrigt  

 omfattet af den lovgivning, som gælder for lønmodtagere.
Befordringsgodtgørelse § 54. Ved ansættelse i jobtræning  

 hos offentlig arbejdsgiver i aktivperioden ydes der  

 befordringsgodtgørelse efter §§ 177-179.
Opfølgning ved sygdom § 55. Når en person i jobtræning  

 er fraværende på grund af sygdom, skal personen på den  

 første sygedag give meddelelse til arbejdsgiveren herom.
Stk. 2. Arbejdsgiveren vurderer, om sygemeldingen giver  

 anledning til at give arbejdsløshedskassen meddelelse om  

 fraværet.
Ved vurderingen indgår årsagen til, omfang og  

 hyppighed af personens eventuelle tidligere sygemeldinger.
Stk. 3. Arbejdsløshedskassen underretter  

 Arbejdsformidlingen.
Arbejdsløshedskassen og Arbejdsformidlingen  

 vurderer, om kommunen skal inddrages med henblik på en fælles  

 opfølgning på personens eventuelle sociale eller  

 arbejdsmæssige problemer.
Afgivelse af tilbud om jobtræning § 56. Jobtræningstilbuddet skal bidrage  

 til at give den ledige genoptræning med henblik på at opnå  

 beskæftigelse på det ordinære arbejdsmarked.
Stk. 2. Arbejdsmarkedsrådet kan fastsætte  

 generelle retningslinier for, hvilke krav der kan stilles til en  

 jobtræningsplads, for at den kan leve op til kravet om  

 genoptræning af den ledige.
Ved fastsættelsen af retningslinierne  

 skal der tages udgangspunkt i, at regionen både skal kunne  

 imødekomme de lediges rettigheder til aktivering og sikre muligheden  

 for en tidlig målrettet indsats inden for de økonomiske  

 rammer.
 § 57. Indholdet i et jobtræningstilbud skal  

 tilrettelægges under hensyntagen til arbejdspladsens karakter og den  

 lediges kvalifikationer.
 § 58. Ved ansættelse i jobtræning med  

 løntilskud hos private arbejdsgivere i mere end sammenlagt 6  

 måneder er arbejdsgiveren forpligtet til at tilbyde den ledige enten  

 uddannelse eller ordinær ansættelse uden løntilskud.  

 Perioden på sammenlagt 6 måneder opgøres i timer, for  

 hvilke der skal udbetales løntilskud, der omregnes til  

 måneder.
Stk. 2. Vælger arbejdsgiveren at tilbyde den ledige  

 uddannelse, er det en betingelse for virksomheder med mere end 10 ansatte, at  

 den ledige alene er beskæftiget i op til 6 måneder ved samme  

 arbejdsfunktion.
Uddannelsesperiodens længde skal svare til mindst 1/12  

 af den samlede jobtræningsperiode.
Uddannelsen skal afholdes indenfor  

 den aftalte jobtræningsperiode.
 Stk. 3. Arbejdsgiverens uddannelsesforpligtelse efter  

 stk. 1, kan ikke opfyldes via den almindelige genoptræning af den  

 ledige, jf. § 56.
 Stk. 4. Ved tilbud om ordinær ansættelse uden  

 løntilskud skal den efterfølgende ansættelsesperiode  

 svare til tilskudsperiodens længde.
 § 59. I forbindelse med afgivelse af tilbud om  

 jobtræning hos private arbejdsgivere, indgås en skriftlig aftale  

 mellem Arbejdsformidlingen henholdsvis (amts)kommunen og arbejdsgiveren.
 Stk. 2. Aftalen skal indeholde oplysninger om:
1)	indholdet i jobtræningen, 2)	den tilstræbte genoptræning og 3)	tilskudsperiodens længde.
 Stk. 3. Fastsættes tilskudsperiodens længde til  

 mere end sammenlagt 6 måneder, skal aftalen tillige indeholde  

 oplysninger om arbejdsgiverens forpligtelser efter § 58.
§ 60. Tilbud om jobtræning til ledige  

 medlemmer af en arbejdsløshedskasse kan gives i udlandet,  

 når 1)	ansættelse sker hos en arbejdsgiver/organisation med hjemsted  

 i Danmark, 2)	ansættelsen er frivillig for den ledige, 3)	der ydes danske overenskomstmæssige løn- og  

 arbejdsvilkår, og 4)	den ansatte er sikret hjemrejse.
§ 61. Undervisning ud over den i § 58 omtalte  

 kan efter aftale mellem arbejdsgiveren og den ansatte indgå i et  

 jobtræningsforløb.
I undervisningsperioden udbetales løn  

 som i den øvrige del af jobtræningen.
 Stk. 2. Der skal være et rimeligt forhold mellem  

 længden af undervisningen og længden af  

 jobtræningsforløbet, idet der skal tages hensyn til, at  

 undervisningsforløbet indgår som en del af  

 jobtræningsforløbet.
 § 62. Jobtræning kan ikke tilbydes den  

 ledige i en virksomhed, der ejes af dennes ægtefælle,  

 registrerede partner eller samlever.
 Merbeskæftigelse m.v.
 § 63. Ønsker en arbejdsgiver at  

 ansætte ledige i jobtræning, skal arbejdsgiveren - forud for  

 tilbud eller meddelelse i henhold til § 69 - have inddraget  

 repræsentanter for de ansatte.
§ 64. Hvis tilskudsperioden ved aftalen om  

 oprettelse af en jobtræningsplads hos en privat arbejdsgiver, jf.  

 § 59, fastsættes til sammenlagt 6 måneder eller mindre, skal  

 Arbejdsformidlingen henholdsvis (amts)kommunen påse, at der ikke inden  

 for de seneste 12 måneder har været ansat mere end én  

 person med løntilskud eller tilskud i jobtræning, særligt  

 tilrettelagt jobtræningsforløb/individuel jobtræning eller  

 i tilbud efter § 16 i lov om aktiv socialpolitik til varetagelse af den samme  

 arbejdsfunktion.
Arbejdsgiveren underskriver i den forbindelse på tro  

 og love, at betingelsen efter 1. pkt. er opfyldt.
 Stk. 2. Perioden på sammenlagt 6 måneder eller  

 mindre efter stk. 1 opgøres i timer, for hvilke der skal  

 udbetales tilskud, der omregnes til måneder.
 § 65. Ansættelse i jobtræning med  

 løntilskud skal medføre en nettoudvidelse af antallet af  

 ansatte hos vedkommende arbejdsgiver.
 Stk. 2. Ved nettoudvidelse forstås  

 merbeskæftigelse i forhold til virksomhedens normale  

 beskæftigelse.
 Stk. 3. Ansættelse af ledige i jobtræning med  

 løntilskud som afløser for en fastansat, der er på orlov  

 efter lov om orlov eller lov om værnepligtsorlov eller deltager i  

 uddannelsesjobrotation, herunder efter lov om voksenuddannelsesstøtte,  

 betragtes som en nettoudvidelse.
 Stk. 4. Ansættelse af ledige i jobtræning kan ikke  

 ske i virksomheder, hvor der er etableret eller aftalt  

 arbejdsfordelingsordninger.
 § 66. Ved afgørelse af, om der foreligger  

 nettoudvidelse, indgår en bedømmelse af, om der i tilknytning  

 til ansættelsen i jobtræning er foretaget afskedigelser af  

 ansatte medarbejdere uden støtte, om medarbejdere ansat uden  

 støtte er fratrådt, eller ansættelse sker i en stilling,  

 der er blevet ledig ved nylig afskedigelse eller fratrædelse af en  

 medarbejder uden støtte.
§ 67. På private  

 ansættelsesområder påses betingelsen om  

 merbeskæftigelse af virksomheden og de ansatte i fællesskab.
Til  

 brug herfor skal arbejdsgiveren give repræsentanter for de ansatte alle  

 nødvendige oplysninger.
 Stk. 2. På private ansættelsesområder, der  

 er omfattet af en kollektiv overenskomst, afgøres uenighed om  

 betingelsen om merbeskæftigelse efter de gældende fagretlige  

 regler om mægling og eventuel voldgift ved uenighed af faglig karakter.  

 Arbejdsmarkedsrådet underrettes af parterne om udfaldet af den  

 fagretlige behandling.
 Stk. 3. For private arbejdsgivere, der ikke er omfattet af  

 kollektiv overenskomst, afgør Arbejdsmarkedsrådet administrativt  

 endeligt, om betingelsen om merbeskæftigelse er opfyldt.  

 Opgørelsen foretages på grundlag af reglerne i lov om varsling  

 m.v. i forbindelse med afskedigelser af større omfang.
 Stk. 4. I private virksomheder, hvor der ikke er nogen  

 ansatte, påses betingelsen om merbeskæftigelse af  

 Arbejdsformidlingen henholdsvis (amts)kommunen.
§ 68. På offentlige  

 ansættelsesområder påses betingelsen om  

 merbeskæftigelse af ansættelsesmyndigheden og de ansatte i  

 fællesskab.
Til brug herfor skal arbejdsgiveren give  

 repræsentanter for de ansatte alle nødvendige oplysninger.
 Stk. 2. Vurderingen af, om betingelsen om  

 merbeskæftigelse er opfyldt, skal tage udgangspunkt i antallet af  

 beskæftigede som følge af budgettet for vedkommende kommune,  

 amtskommune eller statsinstitution.
Stk. 3. Uenighed afgøres ved mægling mellem de  

 forhandlingsberettigede personaleorganisationer og  

 ansættelsesmyndigheden og eventuelt ved voldgift.
Voldgiftsretten  

 sammensættes af to repræsentanter udpeget af de  

 forhandlingsberettigede personaleorganisationer og af to repræsentanter  

 for ansættelsesmyndigheden.
Parterne vælger en opmand.
Hvis der  

 ikke opnås enighed om valget af opmanden, skal parterne anmode  

 arbejdsrettens formand om at udnævne denne.
Arbejdsmarkedsrådet  

 underrettes af parterne om voldgiftsrettens afgørelse.
 § 69. På private  

 ansættelsesområder skal det af arbejdsgiverens tilbud om at  

 ansætte en ledig i jobtræning fremgå:
1)	om ansættelsesområdet er omfattet af en kollektiv  

 overenskomst, 2)	at repræsentanter for de ansatte er blevet hørt om  

 ansøgningen og er positive overfor at medvirke til  

 genoptræningen, 3)	om der er enighed mellem arbejdsgiver og de ansatte om, at  

 betingelsen om merbeskæftigelse er opfyldt.
 Stk. 2. Hvis den private virksomhed ikke er omfattet af  

 kollektiv overenskomst, skal endvidere fremgå de ansattes synspunkter,  

 hvis der ikke er enighed om, at merbeskæftigelsesbetingelsen er  

 opfyldt.
 Stk. 3. På offentlige ansættelsesområder  

 skal det forud for ansættelser af ledige fremgå, at  

 spørgsmålet har været drøftet med  

 repræsentanter for de ansatte, hvis synspunkter skal fremgå af  

 meddelelsen.
 § 70. Der skal på såvel private som  

 offentlige ansættelsesområder være et rimeligt forhold  

 mellem antallet af ansatte med løntilskud og antallet af ansatte uden  

 tilskud.
Stk. 2. Antallet af ansatte med løntilskud i henhold  

 til lov om en aktiv arbejdsmarkedspolitik og § 16 i lov om aktiv  

 socialpolitik i private virksomheder må maksimalt  

 udgøre 1)	1 person for hver 5 ordinært ansatte, hvis virksomheden har  

 0-50 ansatte, dog altid mindst 1, og herudover 2)	1 person for hver 10 ordinært ansatte.
 Stk. 3. Begrænsningen i stk. 2 gælder ikke i  

 tilfælde, hvor en ledig ansættes med tilskud i forbindelse med  

 jobrotation, jf. kapitel 10.
Stk. 4. Ved opgørelsen af antallet af ordinært  

 beskæftigede medregnes alle beskæftigede uden hensyn til  

 arbejdstidens længde.
Der skal dog ikke medregnes ansatte med  

 offentligt tilskud og personer, der er ansat i henhold til en  

 ansættelsesaftale, der er indgået for et bestemt tidsrum eller  

 med henblik på en bestemt arbejdsopgave.
 Stk. 5. Opgørelsen sker ved at beregne gennemsnittet af  

 antallet af ordinært beskæftigede i de seneste 3 måneder  

 før ansættelsen af den ledige med løntilskud eller  

 tilskud og den tilsvarende periode året forud.
 Stk. 6. I virksomheder, hvor antallet af ansatte er skiftende  

 på grund af sæsonsvingninger, kan opgørelsen i stk. 5  

 udvides fra 3 til 4 måneder.
 Stk. 7. I virksomheder, der kun drives en del af året  

 (sæsonvirksomheder), skal ansættelsen med tilskud i  

 ansættelsesmåneden medføre en merbeskæftigelse i  

 forhold til den tilsvarende måned året forud.
 § 71. Udbetaling af løntilskud må  

 ikke være konkurrenceforvridende.
Kapitel 8 Individuel jobtræning Personkreds m.v.
§ 72. Arbejdsformidlingen og (amts)kommunen  

 kan etablere individuel jobtræning til ledige, som kun vanskeligt kan  

 opnå beskæftigelse på normale løn- og  

 arbejdsvilkår eller i jobtræning på det almindelige  

 arbejdsmarked, f.eks. på grund af længerevarende ledighed eller  

 svag uddannelsesmæssig baggrund.
Arbejde i individuel jobtræning  

 må kun omfatte arbejde, der ellers ikke ville blive udført som  

 almindeligt lønnet arbejde, jf. § 85.
 Stk. 2. Individuel jobtræning kan også etableres  

 til ledige, der af andre grunde end nævnt i stk. 1 kun vanskeligt  

 kan opnå beskæftigelse på normale løn- og  

 ansættelsesvilkår.
 Stk. 3. I aktivperioden har ledige medlemmer af en  

 arbejdsløhedskasse under 60 år ret til individuel  

 jobtræning, hvis den ledige selv finder en jobtræningsplads hos  

 en privat arbejdsgiver, jf. § 150, stk. 1.
§ 73. Individuel jobtræning kan etableres  

 på en almindelig arbejdsplads hos en offentlig eller privat  

 arbejdsgiver.
Ved definitionen af offentlig arbejdsgiver finder § 50  

 tilsvarende anvendelse.
Stk. 2. Ved individuel jobtræning hos private  

 arbejdsgivere efter stk. 1 skal ansættelsen være aftalt til  

 mindst 6 måneder.
Ansættelsesforholdet kan i alle tilfælde  

 kun bringes til ophør i overensstemmelse med gældende  

 overenskomster og lovgivning, jf. § 53, stk. 1. Dette gælder  

 også ved ophør før udløbet af de 6 måneder.  

 Bestemmelserne i §§ 58, 59 og 64 finder i øvrigt anvendelse.
Den  

 i § 59 omhandlede aftale skal tillige indeholde oplysninger om  

 tilskuddets størrelse.
Ved udbetaling af tilskud i form af et  

 éngangsbeløb opgøres tilskudsperioder på  

 sammenlagt 6 måneder som antal arbejdstimer, der omregnes til  

 måneder.
 § 74. Individuel jobtræning kan bestå  

 i beskæftigelse hos folkeoplysende organisationer, beboerforeninger,  

 private husstande, grundejerforeninger, idrætsforeninger m.v.
 Stk. 2. Den ledige kan ansættes af den folkeoplysende  

 organisation m.v. eller af Arbejdsformidlingen henholdsvis (amts)kommunen,  

 der herefter udsender den ledige til den folkeoplysende organisation m.v.
 Stk. 3. Den folkeoplysende organisation m.v.  

 tilrettelægger arbejdets udførelse.
 § 75. Individuel jobtræning kan etableres  

 som projekter for flere ledige.
 § 76. Når Arbejdsformidlingen henholdsvis  

 (amts)kommunen har etableret individuel jobtræning, skal  

 udførelsen af forløbet så vidt muligt overlades til  

 private.
 Stk. 2. Individuel jobtræning kan udbydes ved  

 annoncering, eller ved at Arbejdsformidlingen henholdsvis (amts)kommunen  

 på anden måde giver private virksomheder mulighed for at  

 gennemføre forløbet.
 Stk. 3. Privat udførelse kan ske ved, at et bestemt  

 arbejde udbydes i entreprise eller underentreprise, eller ved at der  

 indgås aftale med en privat virksomhed om leverancer eller  

 underleverancer.
Løn- og arbejdsvilkår § 77. Ved ansættelse i individuel  

 jobtræning aflønnes ledige medlemmer af en  

 arbejdsløshedskasse med projektydelse.
 Stk. 2. Til kontanthjælpsmodtagere, der deltager i  

 individuel jobtræning, udbetaler kommunalbestyrelsen en ydelse efter  

 lov om aktiv socialpolitik.
 Stk. 3. Projektydelsen pr. time aftales mellem de  

 organisationer, der har forhandlingsretten på det  

 pågældende område.
 Stk. 4. Ved ansættelse hos arbejdsgivere, der ikke er  

 omfattet af en kollektiv overenskomst, samt ved ansættelse inden for et  

 område, hvor der ikke er forhandlingsberettigede organisationer eller  

 hvor organisationerne ikke har aftalt en projektydelse, fastsættes  

 projektydelsen af arbejdsministeren.
 § 78. Arbejdstiden i individuel jobtræning  

 aftales individuelt mellem Arbejdsformidlingen henholdsvis (amts)kommunen og  

 den pågældende arbejdsgiver.
Stk. 2. Arbejdstiden skal dog tilrettelægges  

 således, at den samlede ydelse, der vedrører arbejdet, pr. uge  

 efter fradrag af arbejdsmarkedsbidraget og bortset fra eventuel  

 befordringsgodtgørelse, jf. § 83, ikke overstiger dagpengenes  

 højeste beløb pr. uge for henholdsvis fuldtidsforsikrede og  

 deltidsforsikrede.
For ledige under 25 år, der er optaget i en  

 arbejdsløshedskasse i henhold til § 41, stk. 1, nr. 3, litra  

 b, i lov om arbejdsløshedsforsikring m.v., og som ikke efter  

 uddannelsens afslutning har haft 52 ugers beskæftigelse inden for de  

 sidste 3 år, jf. § 53, stk. 2, litra a, i samme lov, skal  

 arbejdstiden tilrettelægges således, at den samlede ydelse, jf.  

 1. pkt., ikke overstiger 82 pct. af dagpengenes højeste  

 beløb.
 § 79. Arbejdsvilkårene i individuel  

 jobtræning i øvrigt skal svare til de overenskomstmæssige  

 eller de for tilsvarende arbejde sædvanligt gældende.
Stk. 2. Personer i individuel jobtræning er omfattet af  

 den lovgivning, som gælder for lønmodtagere.
For  

 kontanthjælpsmodtagere gælder reglerne i lov om aktiv  

 socialpolitik.
§ 80. Individuel jobtræning for ledige  

 medlemmer af en arbejdsløshedskasse kan etableres i udlandet,  

 når 1)	ansættelse sker hos en dansk arbejdsgiver/ organisation med  

 hjemsted i Danmark, 2)	ansættelsen er frivillig for den ledige, og 3)	den ansatte er sikret hjemrejse.
 § 81. Undervisning ud over den i § 58 omtalte  

 kan efter aftale mellem arbejdsgiveren og den ansatte indgå i  

 individuel jobtræning, og i undervisningsperioden udbetales  

 projektydelse som i den øvrige del af den individuelle  

 jobtræning.
 Stk. 2. Bestemmelserne om undervisning i jobtræning i  

 § 61, stk. 2, finder tilsvarende anvendelse.
 § 82. Individuel jobtræning kan ikke  

 etableres i en virksomhed, organisation eller forening, der ejes eller drives  

 af den lediges ægtefælle, registrerede partner eller samlever  

 eller i private husstande, der bebos af sådanne personer.
Befordringsgodtgørelse § 83. Ved ansættelse i individuel  

 jobtræning ydes der befordringsgodtgørelse efter  

 §§ 177-179.
Opfølgning ved sygdom § 84. Når en person i individuel  

 jobtræning er fraværende på grund af sygdom, skal den  

 personen på den første sygedag give meddelelse til  

 arbejdsgiveren herom.
Stk. 2. Arbejdsgiveren vurderer, om sygemeldingen giver  

 anledning til at give arbejdsløshedskassen meddelelse om  

 fraværet.
Ved vurderingen indgår årsagen til, omfang og  

 hyppighed af personens eventuelle tidligere sygemeldinger.
Stk. 3. Arbejdsløshedskassen underretter  

 Arbejdsformidlingen.
Arbejdsløshedskassen og Arbejdsformidlingen  

 vurderer, om kommunen skal inddrages med henblik på en fælles  

 opfølgning på personens eventuelle sociale eller  

 arbejdsmæssige problemer.
 Konkurrenceforvridning, produktion m.v.
§ 85. Arbejde i offentlig eller privat  

 individuel jobtræning må kun omfatte arbejde, der ellers ikke  

 bliver udført som almindeligt lønnet arbejde.
Herved  

 forstås arbejde, der ikke ville blive udført uden tilskud.
Ved  

 afgørelsen heraf indgår en bedømmelse af, om arbejdet  

 umiddelbart forud for etableringen af den individuelle jobtræning har  

 været udført som ordinært arbejde.
 Stk. 2. Betingelsen anses for opfyldt, når der er tale  

 om en helt ny opgave eller når der skabes en ny arbejdsplads eller  

 når der, hos offentlige arbejdsgivere, er tale om en væsentlig  

 tidsmæssig fremrykning i forhold til vedtagne budgetter.
 Stk. 3. Forud for ansættelse i individuel  

 jobtræning skal arbejdsgiveren inddrage repræsentanter for de  

 ansatte i vurderingen af, om betingelsen efter stk. 1 er opfyldt.
 § 86. Produktion og afsætning af produkter  

 må kun ske, hvis produktionen er nødvendig for at forbedre  

 beskæftigelsesmulighederne for de ledige, afsætningen er en  

 naturlig følge af produktionen, og afsætningen sker på  

 markedsvilkår.
 § 87. Etablering af individuel jobtræning og  

 udbetaling af tilskud efter § 169, stk. 2, må ikke være  

 konkurrenceforvridende.
Kapitel 9 Puljejob § 88. Ledige i aktivperioden2) , jf. § 52 a, stk. 2, eller
§ 55, stk. 2, i lov om arbejdsløshedsforsikring m.v.  

 samt ledige, der modtager en ydelse efter § 55, stk. 4, i lov om  

 arbejdsløshedsforsikring m.v. kan få tilbud om  

 beskæftigelse i puljejob.
Puljejobbene skal være oprettet hos  

 offentlige arbejdsgivere inden for miljø-, natur-, kultur- , energi-,  

 kollektiv trafik-, bolig-, uddannelses-, arbejdsmarkeds-, sundheds- og  

 omsorgsområdet.
Ved definitionen af offentlig arbejdsgiver finder  

 § 50 tilsvarende anvendelse.
 Stk. 2. Forud for afgivelse af tilbud om puljejob, herunder  

 ansættelse i et selvfundet puljejob, jf. stk. 5, udarbejdes en  

 individuel handlingsplan, jf. § 13.
 Stk. 3. Tilbuddet kan afgives i dagpengeperioden, jf.  

 § 52 a, stk. 1 og § 55, stk. 1, i lov om  

 arbejdsløshedsforsikring m.v. med henblik på påbegyndelse  

 i aktivperioden.
 Stk. 4. Ledige kan være beskæftigede i samme  

 puljejob i op til 3 år.
Stk. 5. Ledige, som har været ansat i samme puljejob i  

 mere end 1 år, har ret og pligt til vejledning om mulighederne for,  

 hvorledes ordinær beskæftigelse kan opnås.
Vejledning skal  

 herefter gives hvert halve år og kan føre til skift af  

 puljejob.
 Stk. 6. Ledige under 60 år har i hele aktivperioden ret  

 til ansættelse i et puljejob, hvis den ledige selv finder et puljejob,  

 jf. § 150, stk. 2.
 Stk. 7. Ansættelsesperiodens længde ved  

 ansættelse i puljejob, herunder ansættelse i selvfundet puljejob  

 i henhold til stk. 5, fastsættes ved aftale mellem  

 Arbejdsformidlingen, den enkelte ledige og arbejdsgiveren, jf. § 171,  

 stk. 4.
 § 89. Ansættelse i puljejob kan kombineres  

 med andre tilbud og kan bl.a. anvendes i kombination med uddannelse eller som  

 introduktion til et fast ansættelsesforhold eller i forbindelse med  

 jobrotation.
 Stk. 2. Ansættelse i et puljejob kan efter aftale med  

 arbejdsgiveren kombineres med uddannelse, jf. kapitel 11.
 Stk. 3. Arbejdsmarkedsstyrelsen kan godkende, at puljejob  

 indgår som en del af en uddannelse.
§ 90. Tilbud om puljejob kan ikke gives hos en  

 arbejdsgiver, hvis den ledige samtidig har ordinær beskæftigelse  

 hos samme arbejdsgiver.
Ved samme arbejdsgiver forstås, at det er samme  

 (amts)kommune, statsinstitution eller tilskudsvirksomhed.
 Stk. 2. Den ledige skal give Arbejdsformidlingen oplysning om  

 den ordinære beskæftigelse, hvorefter det påhviler  

 Arbejdsformidlingen at give tilbud i overensstemmelse med stk. 1.
 § 91. Opnår en ledig ordinær  

 beskæftigelse hos samme arbejdsgiver, som den ledige er ansat i  

 puljejob hos, må den ledige ophøre i tilbuddet.
 Stk. 2. Det påhviler Arbejdsformidlingen at  

 tilvejebringe et nyt tilbud til ledige i aktivperioden.
Løn og arbejdsvilkår § 92. Ved ansættelse i et puljejob skal  

 lønnen svare til den overenskomstmæssige eller den for  

 tilsvarende arbejde gældende.
Lønnen kan dog maksimalt  

 udgøre 81 kr. (januar 1994) pr. arbejdstime, eksklusiv  

 feriegodtgørelse, ferietillæg og eventuel  

 søgnehelligdagsbetaling.
Den maksimale timeløn reguleres  

 procentuelt i overensstemmelse med den gennemsnitlige regulering af de  

 offentlige lønskalaer.
 Stk. 2. Ud over den maksimale løn pr. arbejdstime ydes  

 kun:
1)	omkostningsdækkende ydelser, 2)	arbejdstidsbestemte tillæg og 3)	arbejdsbestemte tillæg, der ikke er en fast påregnelig  

 del af lønnen.
 Stk. 3. Hvis der til ansættelsen er tilknyttet en  

 overenskomstmæssig pensionsordning, indbetaler arbejdsgiveren til denne  

 eget- og arbejdsgiverbidrag beregnet på grundlag af den  

 overenskomstmæssige løn.
 Stk. 4. Eventuelt over- og merarbejde skal afspadseres.  

 Beregning af over- og merarbejdets omfang sker på grundlag af den i  

 stk. 2 fastsatte timebetaling med de procenttillæg m.v., der  

 følger af den pågældende overenskomst.
§ 93. Ydelsen til den ledige skal efter fradrag af  

 arbejdsmarkedsbidrag og eventuelt bidrag til arbejdsmarkedspension svare til  

 dagpengenes højeste beløb for henholdsvis fuldtidsforsikrede og  

 deltidsforsikrede, jf. § 47 og § 70 i lov om  

 arbejdsløshedsforsikring m.v.
For ledige under 25 år, der er  

 optaget i en arbejdsløshedskasse i henhold til § 41, stk. 1,  

 nr. 3, litra b, i lov om arbejdsløshedsforsikring m.v., og som ikke  

 efter uddannelsens afslutning har haft 52 ugers beskæftigelse inden for  

 de sidste 3 år, jf. § 53, stk. 2, litra a, i samme lov,  

 må den samlede ydelse, jf. 1. pkt., ikke overstige 82 pct. af  

 dagpengenes højeste beløb.
 Stk. 2. Ud over ydelsen efter stk. 1 kan der ydes  

 befordringsgodtgørelse, jf. §§ 177-179.
 Stk. 3. Såfremt lønnen til den ledige ved  

 ansættelse på fuld tid vil overstige dagpengenes højeste  

 beløb eller 82 pct. af dagpengenes højeste  

 beløb, jf. stk. 1, nedsættes den ugentlige  

 arbejdstid under hensyn hertil samt under hensyn til løn og  

 tillæg m.v.
 Stk. 4. Arbejdsvilkårene i øvrigt skal være  

 overenskomstmæssige eller de for tilsvarende arbejde sædvanligt  

 gældende.
 Stk. 5. Personer, der er ansat i et puljejob, er i  

 øvrigt omfattet af den lovgivning, som gælder for  

 lønmodtagere.
§ 94. Når et ansættelsesforhold  

 indgås, oprettes der en ansættelseskontrakt eller et  

 ansættelsesbrev, hvori løn- og arbejdsvilkår samt  

 forventet tilskudsperiode anføres.
Ansættelsesforholdet kan i  

 alle tilfælde kun bringes til ophør i overensstemmelse med  

 gældende overenskomster og lovgivning, jf. dog § 151.
Befordringsgodtgørelse § 95. Ved ansættelse i puljejob ydes der  

 befordringsgodtgørelse efter §§ 177-179.
Opfølgning ved sygdom § 96. Når en person i puljejob er  

 fraværende på grund af sygdom, skal personen på den  

 første sygedag give meddelelse til arbejdsgiveren herom.
Stk. 2. Arbejdsgiveren vurderer, om sygemeldingen giver  

 anledning til at give arbejdsløshedskassen meddelelse om  

 fraværet.
Ved vurderingen indgår årsagen til, omfang og  

 hyppighed af personens eventuelle tidligere sygemeldinger.
Stk. 3. Arbejdsløshedskassen underretter  

 Arbejdsformidlingen.
Arbejdsløshedskassen og Arbejdsformidlingen  

 vurderer, om kommunen skal inddrages med henblik på en fælles  

 opfølgning på personens eventuelle sociale eller  

 arbejdsmæssige problemer.
 Merbeskæftigelse m.v.
§ 97. Ansættelse i et puljejob med  

 tilskud skal medføre en nettoudvidelse af antallet af ansatte hos  

 vedkommende arbejdsgiver.
Bestemmelserne i §§ 65, 66, 68, 69,  

 stk. 3, og § 70, stk. 1, finder anvendelse.
 Konkurrenceforvridning, produktion m.v.
 § 98. Etablering af puljejob og udbetaling af  

 tilskud efter § 169, må ikke være  

 konkurrenceforvridende.
 Stk. 2. Produktion og afsætning af produkter må  

 kun ske, hvis produktionen er nødvendig for at forbedre  

 beskæftigelsesmulighederne for de ledige, afsætningen er en  

 naturlig følge af produktionen, og afsætningen sker på  

 markedsvilkår.
Kapitel 10 Jobrotation m.v.
 § 99. Arbejdsformidlingen og (amts)kommunen kan  

 benytte uddannelses- og jobrotationsordninger samt orlovsaftaler efter lov om  

 orlov og lov om værnepligtsorlov, som redskaber til at fremme  

 beskæftigelsen og videreuddannelsesaktiviteter samt til at  

 imødegå strukturelle problemer på arbejdsmarkedet  

 m.v.
 Stk. 2. Arbejdsformidlingen skal ved den almindelige  

 virksomhedskontakt informere om mulighederne for at indgå orlovs- eller  

 rotationsaftaler mellem en arbejdsgiver og en eller flere  

 beskæftigede.
§ 100. Ved jobrotation forstås en aftale  

 mellem en eller flere beskæftigede og en arbejdsgiver om den  

 beskæftigedes midlertidige fravær fra arbejdspladsen, hvor den  

 beskæftigede under fraværet erstattes af en afløser, der  

 umiddelbart forud for ansættelsen er registreret som ledig.
Såvel  

 den eller de beskæftigede som afløseren skal være ansat  

 hos arbejdsgiveren under hele forløbet.
 Stk. 2. En ledig, der afløser en beskæftiget  

 på orlov kan ansættes i jobtræning eller puljejob med  

 løntilskud eller tilskud efter kapitel 19.
 Stk. 3. Et ledigt medlem af en arbejdsløshedskasse, der  

 afløser en beskæftiget på orlov, kan forud for  

 ansættelsen kvalificeres til rotationsstillingen ved at deltage i  

 uddannelse med uddannelsesgodtgørelse, jf. kapitel 11, herunder  

 deltage i uddannelsespraktik i virksomheden, jf. § 120, stk. 3.
 § 101. Arbejdsformidlingen kan i forbindelse med  

 rotationsordninger yde støtte til den beskæftigedes uddannelse  

 eller til uddannelsesaktiviteter for det ledige medlem af en  

 arbejdsløshedskasse, der afløser den beskæftigede.
 Stk. 2. Der kan iværksættes regionale aktiviteter  

 i form af køb af kurser rettet mod beskæftigede med  

 uddannelsesbehov, som ikke kan løses med de redskaber  

 Arbejdsmarkedsrådet i øvrigt har til sin rådighed.
§ 102. Arbejdsformidlingen kan yde støtte  

 til beskæftigede, der deltager i uddannelse som led i  

 jobrotationsordninger inden for erhvervsområder, hvor der er eller kan  

 forventes mangel på arbejdskraft.
Arbejdsformidlingen kan endvidere yde  

 støtte til beskæftigede, der deltager i uddannelse som led i  

 jobrotationsordninger, der er iværksat for at imødegå  

 strukturelle problemer på det regionale arbejdsmarked.
 Stk. 2. Hvis den beskæftigede er berettiget til  

 støtte efter andre regler, kan der ikke ydes støtte efter  

 stk. 1.
Stk. 3. Støtten til den beskæftigede udgør  

 et beløb, der svarer til arbejdsløshedsdagpengenes  

 højeste beløb for fuldtidsforsikrede, jf. § 47 i lov om  

 arbejdsløshedsforsikring mv.
Støtten beregnes pr. dag.
Der kan  

 maksimalt udbetales støtte pr. dag svarende til 1/5 af højeste  

 ugentlige dagpengebeløb.
Stk. 4. Støtten kan udbetales til arbejdsgiveren  

 i tilfælde, hvor arbejdsgiveren fortsætter med at udbetale  

 sædvanlig løn under uddannelsen.
Det er en betingelse, at den  

 udbetalte løn overstiger støtten.
Udbetaler arbejdsgiveren  

 løn, der er knyttet til en uddannelsesaftale, der fører frem  

 til en egentlig erhvervsuddannelse, kan støtte ikke gives.
 Stk. 5. Den samlede støtteperiode kan højst  

 udgøre 6 måneder.
 Stk. 6. Direktøren for Arbejdsmarkedsstyrelsen kan  

 fastsætte nærmere regler om administration af støtten.
§ 103. Det regionale Arbejdsmarkedsråd kan i  

 forbindelse med jobrotationsordninger inden for områder, som  

 nævnt i § 102, beslutte at udbetale et supplerende beløb  

 til den beskæftigede.
Det supplerende beløb kan tillige  

 udbetales til beskæftigede, der modtager  

 voksenuddannelsesstøtte, kursusgodtgørelse eller lignende.
 Stk. 2. Det supplerende beløb svarer til 20 pct. af  

 dagpengenes højeste beløb for fuldtidsforsikrede, jf. § 47  

 i lov om arbejdsløshedsforsikring m.v.
Stk. 3. Det supplerende beløb kan udbetales til  

 arbejdsgiveren i tilfælde, hvor arbejdsgiveren fortsætter med at  

 udbetale sædvanlig løn under uddannelsen.
Det er en betingelse,  

 at den udbetalte løn overstiger den samlede støtte,  

 arbejdsgiveren modtager for den beskæftigede.
Udbetaler arbejdsgiveren  

 løn, der er knyttet til en uddannelsesaftale, der fører frem  

 til en egentlig erhvervsuddannelse, kan støtte ikke gives.
 Stk. 4. Når der udbetales et supplerende beløb  

 til den beskæftigede, jf. stk. 1, kan der ikke samtidig udbetales  

 løntilskud eller tilskud til arbejdsgiveren for  

 erstatningsarbejdskraft, der ansættes i jobtræning eller  

 puljejob.
Kapitel 11 Uddannelse § 104. Arbejdsformidlingen kan med  

 udgangspunkt i den lediges ønsker og forudsætninger og under  

 hensyntagen til arbejdsmarkedets behov give ledige medlemmer af en  

 arbejdsløshedskasse et tilbud om uddannelse.
Uddannelsen skal udvikle  

 den lediges kompetence i forhold til konkrete behov på  

 arbejdsmarkedet.
 Stk. 2. Tilbud om uddannelse kan gives inden for det  

 ordinære uddannelsessystem eller i form af et særligt  

 tilrettelagt uddannelsesprogram.
 Stk. 3. Under tilbuddet kan den ledige modtage  

 uddannelsesgodtgørelse, jf. § 107. Den ledige kan under tilbud i  

 dagpengeperioden tillige modtage arbejdsløshedsdagpenge, hvis  

 betingelserne i § 62 a eller § 62 b i lov om arbejdsløshedsforsikring  

 m.v. er opfyldt.
Stk. 4. Uddannelsen kan tilvejebringes ved, at den ledige selv  

 finder en uddannelsesplads eller ved at Arbejdsformidlingen rekvirerer eller  

 finder uddannelsespladser i eller udenfor regionen. Ønsker  

 Arbejdsformidlingen at give et ledigt medlem af en arbejdsløshedskasse  

 tilbud om deltagelse i en åben uddannelse, jf. lov om åben  

 uddannelse, skal Arbejdsformidlingen betale deltagergebyret.
For andre  

 uddannelser, hvor der skal betales studieafgift eller lignende, kan  

 Arbejdsformidlingen betale denne.
I forbindelse med uddannelse i udlandet kan  

 der kun betales studieafgift, såfremt uddannelsen er led i en  

 uddannelse her i landet.
Stk. 5. Det er en betingelse for ydelse af tilskud til kost og  

 logi i forbindelse med tilbud om uddannelse, at udgiften til kost og logi  

 indgår i kursusprisen.
Dog kan Arbejdsformidlingen efter en konkret  

 vurdering yde tilskud til kost og logi, hvis den ledige samlet har mere end 4  

 timers daglig transporttid med offentlige transportmidler mellem bopæl  

 og uddannelsessted og retur, eller det af andre grunde er nødvendigt,  

 at pågældende er indkvarteret uden for sin bopæl.  

 Tilskuddet udbetales efter statens regler om tjenesterejser, reducerede  

 satser.
Der kan ikke ydes tilskud til kost og logi i forbindelse med  

 deltagelse i uddannelse i udlandet uanset, at uddannelsen er led i en  

 uddannelse her i landet.
 Stk. 6. Arbejdsformidlingen kan i forbindelse med tilbud om  

 uddannelse betale udgifter til undervisningsmateriale samt udgifter i  

 forbindelse med fjernstudier m.v.
 Stk. 7. Et uddannelsesprogram kan sammensættes af flere  

 forløb.
 § 105. Kommunen kan tilbyde  

 kontanthjælpsmodtagere særligt tilrettelagte  

 uddannelsesaktiviteter, jf. lov om aktiv socialpolitik.
 § 106. For ledige, der er optaget på et  

 erhvervsrettet uddannelsesforløb, der er omfattet af en aftale mellem  

 Arbejdsmarkedsrådet og en uddannelsesinstitution, jf. § 6, skal  

 Arbejdsformidlingen betale eventuelt deltagergebyr, studieafgift eller  

 lignende.
Uddannelsesgodtgørelse § 107. Et ledigt medlem af en  

 arbejdsløshedskasse, der har fået tilbud om en uddannelse, kan  

 få tilbud om uddannelsesgodtgørelse inden for det tidsrum, hvor  

 den ledige er dagpengeberettiget, jf. § 12, stk. 3. Dette  

 gælder, uanset om den pågældende har selvstændig  

 virksomhed som bibeskæftigelse eller modtager pension efter lov om  

 social pension eller efter tilsvarende udenlandsk lovgivning og i  

 dagpengemæssig henseende ville være omfattet af reglerne om en  

 begrænset dagpengeret.
 Stk. 2. Der kan kun udbetales uddannelsesgodtgørelse  

 til uddannelse i udlandet til uddannelser i henhold til bekendtgørelse  

 om uddannelser, hvortil der kan opnås uddannelsesgodtgørelse og  

 orlov til uddannelse, jf. dog § 135. Den ledige skal over for  

 Arbejdsformidlingen dokumentere, at uddannelsen er omfattet af  

 ovennævnte bekendtgørelse.
Stk. 3. Et ledigt medlem af en arbejdsløshedskasse, der  

 er under 25 år på det tidspunkt, hvor pågældende  

 påbegynder en uddannelse, kan ikke modtage  

 uddannelsesgodtgørelse, hvis den ledige har ret til eller den  

 påbegyndte uddannelse berettiger til uddannelsesstøtte fra  

 statens uddannelsesstøtte.
En ledig, der påbegynder en  

 uddannelse efter § 137, kan dog modtage uddannelsesgodtgørelse i  

 op til 18 måneder, såfremt retten til statens  

 uddannelsesstøtte er opbrugt.
 § 108. Når et ledigt medlem af en  

 arbejdsløshedskasse har accepteret tilbuddet om uddannelse,  

 indgår den ledige og Arbejdsformidlingen en konkret aftale.
 Stk. 2. Aftalen skal indeholde oplysning om:
1)	uddannelsens navn, 2)	hvornår uddannelsen påbegyndes, 3)	hvornår uddannelsen forventes afsluttet, 4)	om der skal udbetales uddannelsesgodtgørelse, hvis  

 betingelserne herfor i øvrigt er opfyldt.
 § 109. Hvis den ledige i henhold til aftalen efter  

 § 108 skal have uddannelsesgodtgørelse til uddannelsen, skal den  

 ledige udfylde et ansøgningsskema.
Stk. 2. Den ledige skal på ansøgningsskemaet have  

 uddannelsesinstitutionens dokumentation for optagelse.
Ledige, der er  

 indskrevet på venteliste til en uddannelse, betragtes ikke som optaget  

 på uddannelsen.
Stk. 3. Uddannelsesinstitutionen skal angive 1)	uddannelsens navn, 2)	om der til uddannelsen er knyttet løn, 3)	hvornår uddannelsen påbegyndes, 4)	hvornår uddannelsen forventes afsluttet og 5)	om uddannelsen er SU-berettiget.
§ 110. Det ledige medlem indgiver herefter  

 ansøgningen til arbejdsløshedskassen, som angiver 1)	hvornår arbejdsløshedskassen har modtaget  

 ansøgningen, 2)	om den ledige er dagpengeberettiget og 3)	indtil hvilken dato den ledige er dagpengeberettiget, jf. §§ 52  

 a og 55 i lov om arbejdsløshedsforsikring m.v.
Stk. 2. Den ledige sender herefter ansøgningen til  

 Arbejdsformidlingen til godkendelse.
Arbejdsløshedskassen kan efter  

 aftale med den ledige sende ansøgningen til Arbejdsformidlingen.
 Stk. 3. Den ledige skal senest 1 måned efter  

 uddannelsens start - og inden uddannelsens afslutning - have indgivet  

 ansøgningen til arbejdsløshedskassen.
Stk. 4. En ledig, der har benyttet adgangen til orlov til  

 uddannelse i op til 6 uger, jf. lov om orlov, eller adgangen til  

 arbejdsmarkedsuddannelser i op til 6 uger, jf. lov om  

 arbejdsmarkedsuddannelser, og som får tilbud om  

 uddannelsesgodtgørelse efter § 134 til fortsættelse af  

 uddannelsen, skal indgive ansøgning til arbejdsløshedskassen  

 senest 1 måned efter udløbet af perioden med orlovsydelse eller  

 kursusgodtgørelse.
Det samme gælder, hvis den ledige er  

 påbegyndt en uddannelse med bevarelse af dagpengeretten efter § 62 a  

 eller § 62 b i lov om arbejdsløshedsforsikring m.v., og den ledige  

 får tilbud om uddannelsesgodtgørelse til fortsættelse af  

 uddannelsen.
 Stk. 5. Ved ansøgning om uddannelsesgodtgørelse  

 inden for 1 måned, jf. stk. 3 og 4, betragtes ansøgeren som  

 dagpengeberettiget ledig, uanset at pågældende er  

 påbegyndt uddannelsen.
Stk. 6. Arbejdsformidlingen kan ud fra en konkret vurdering  

 forlænge en bevilling af uddannelsesgodtgørelse, herunder  

 uddannelsesgodtgørelse, der er bevilget efter § 135.  

 Uddannelsesgodtgørelse kan fås fra udløbet af den  

 oprindelige bevilling uanset, at arbejdsløshedskassen har modtaget  

 ansøgningen til påtegning efterfølgende.
Ansøgning  

 skal dog være indgivet senest 1 måned efter udløbet af den  

 oprindelige bevillingsperiode, jf. stk. 3.
§ 111. Arbejdsformidlingen godkender  

 ansøgningen om uddannelsesgodtgørelse, hvis 1)	uddannelsesinstitutionen har dokumenteret optagelse m.v. på  

 ansøgningsskemaet, jf. § 109, 2)	den ledige er dagpengeberettiget, og
godtgørelsesperioden ikke går ud over den dato,  

 arbejdsløshedskassen har oplyst, jf. § 110, stk. 1,  

 nr. 2 og 3, og 3)	ansøgningen er indgivet inden for fristen i § 110,  

 stk. 3.
§ 112. Når Arbejdsformidlingen har godkendt  

 eller afslået ansøgningen om uddannelsesgodtgørelse,  

 sender Arbejdsformidlingen en kopi af ansøgningen til  

 arbejdsløshedskassen og til uddannelsesinstitutionen.
Ved godkendelse  

 skal det fremgå, fra hvilken dato godtgørelsen skal  

 udbetales.
Stk. 2. Uddannelsesgodtgørelse kan fås fra  

 uddannelsens start.
Uddannelsesgodtgørelse kan dog tidligst fås  

 fra den dag, arbejdsløshedskassen har modtaget ansøgningen til  

 påtegning.
 Stk. 3. Uddannelsesgodtgørelse kan fås fra  

 udløbet af perioden med orlovsydelse eller med  

 kursusgodtgørelse uanset, at arbejdsløshedskassen har modtaget  

 ansøgningen til påtegning efterfølgende, når en  

 ledig, der har benyttet adgangen til orlov til uddannelse i op til 6 uger,  

 jf. lov om orlov, eller adgangen til arbejdsmarkedsuddannelser i op til 6  

 uger, jf. lov om arbejdsmarkedsuddannelser, får tilbud om  

 uddannelsesgodtgørelse til fortsættelse af uddannelsen efter  

 § 134. Det samme gælder, hvis den ledige er påbegyndt en  

 uddannelse med bevarelse af dagpengeretten efter § 62 a eller § 62 b i lov om  

 arbejdsløshedsforsikring m.v., og den ledige får tilbud om  

 uddannelsesgodtgørelse til fortsættelse af uddannelsen.
 Stk. 4. Arbejdsformidlingen kan, uanset stk. 2, godkende,  

 at uddannelsesgodtgørelse kan fås fra uddannelsens start i  

 tilfælde, hvor ansøgningen er indgivet for sent, og forsinkelsen  

 skyldes forhold i forbindelse med tilmeldingen til uddannelsen, som alene kan  

 tilregnes Arbejdsformidlingen, jf. dog § 110, stk. 3 og 6.
Uddannelsesgodtgørelse uden en individuel  

 handlingsplan § 113. Et ledigt medlem af en  

 arbejdsløshedskasse, der ønsker uddannelsesgodtgørelse  

 til et erhvervsrettet uddannelsesforløb, der er omfattet af en aftale  

 mellem Arbejdsmarkedsrådet og en uddannelsesinstitution, jf. § 6,  

 skal udfylde et ansøgningsskema.
 Stk. 2. Den ledige skal på ansøgningsskemaet have  

 uddannelsesinstitutionens dokumentation for optagelse, samt om uddannelsen er  

 omfattet af en aftale efter § 6. Betingelserne i § 109 skal i  

 øvrigt være opfyldt.
Stk. 3. Den ledige indgiver herefter ansøgningen til  

 arbejdsløshedskassen.
Arbejdsløshedskassen angiver dato for  

 forventet overgang til aktivperioden.
Betingelserne i § 110,  

 stk. 1-3 og stk. 5 skal i øvrigt være opfyldt.
 Stk. 4. Arbejdsformidlingen skal ved modtagelse af  

 ansøgningen angive, om uddannelsen er omfattet af en aftale efter  

 § 6. Arbejdsformidlingen godkender ansøgningen om  

 uddannelsesgodtgørelse efter denne bestemmelse for den periode af  

 uddannelsen, der ligger inden for den lediges dagpengeperiode.  

 Betingelserne i § 109, § 110, stk. 1, nr. 3 og § 110,  

 stk. 3, skal i øvrigt være opfyldt.
Stk. 5 Når Arbejdsformidlingen har godkendt eller  

 afslået ansøgningen om uddannelsesgodtgørelse, sender  

 Arbejdsformidlingen en kopi af ansøgningen til  

 arbejdsløshedskassen og til uddannelsesinstitutionen.
Ved godkendelse  

 skal det fremgå, fra hvilken dato godtgørelsen skal udbetales.  

 Betingelserne i § 112 finder i øvrigt anvendelse.
Uddannelsesgodtgørelsens størrelse § 114. Uddannelsesgodtgørelse for  

 ledige over 25 år svarer til de dagpenge, den ledige ellers ville  

 være berettiget til, jf. dog stk. 6.
Stk. 2. Uddannelsesgodtgørelse for ledige under 25  

 år svarer til halvdelen af dagpengenes højeste beløb for  

 henholdsvis fuldtidsforsikrede og deltidsforsikrede, jf. § 47 og  

 § 70 i lov om arbejdsløshedsforsikring m.v.
For ledige under 25  

 år, der er optaget i en arbejdsløshedskasse i henhold til  

 § 41, stk. 1, nr. 3, litra b, i lov om  

 arbejdsløshedsforsikring m.v., udgør  

 uddannelsesgodtgørelsen 82 pct. af dagpengenes højeste  

 beløb.
 Stk. 3. Hvis en ledig, der modtager  

 uddannelsesgodtgørelse efter stk. 2 fylder 25 år under  

 uddannelsen, skal arbejdsløshedskassen udbetale  

 uddannelsesgodtgørelse efter stk. 1.
Stk. 4. Godtgørelse kan ikke udbetales, hvis der  

 samtidig udbetales en statslig uddannelsesstøtte.
Hvis der til  

 uddannelsen er knyttet løn, suppleres denne om nødvendigt med  

 uddannelsesgodtgørelse, så den ledige i alt får et  

 beløb, der svarer til uddannelsesgodtgørelsen.
Får den  

 ledige uddannelsesgodtgørelse kan der ikke samtidig udbetales  

 godtgørelse til deltagelse i arbejdsmarkedsuddannelser.
 Stk. 5. Ved deltagelse i tilbud om uddannelse efter § 137  

 og § 146 bortset fra uddannelser, der berettiger til statens  

 uddannelsesstøtte, og uddannelser, der berettiger til optagelse i en  

 arbejdsløshedskasse, jf. § 41 i lov om  

 arbejdsløshedsforsikring m.v., har den ledige ret til et beløb  

 svarende til beløbene i stk. 2.
 Stk. 6. Indtægter fra arbejde og andre skattepligtige  

 indtægter fradrages i uddannelsesgodtgørelsen efter reglerne i  

 Direktoratet for Arbejdsløshedsforsikringens bekendtgørelse om  

 fradrag i dagpenge for personer, der deltager i jobtræning eller i  

 individuel jobtræning og fradrag i ydelser i henhold til lov om en  

 aktiv arbejdsmarkedspolitik og lov om orlov.
Udbetaling § 115. Arbejdsløshedskassen udbetaler  

 uddannelsesgodtgørelse til den ledige.
Udbetalingen sker bagud for  

 samme periode, som vedkommende arbejdsløshedskasse udbetaler  

 arbejdsløshedsdagpenge for.
 Stk. 2. Arbejdsløshedskassen kan tidligst udbetale  

 uddannelsesgodtgørelse, når Arbejdsformidlingen har godkendt  

 ansøgningen efter § 111.
 Stk. 3. Kassen kan ikke udbetale uddannelsesgodtgørelse  

 for perioder, hvor den ledige er udelukket fra ret til dagpenge.
§ 116. Arbejdsløshedskassen kan kun  

 udbetale uddannelsesgodtgørelse efter § 115, når 1)	arbejdsløshedskassen har modtaget en erklæring fra den  

 ledige til brug for udbetaling, 2)	den ledige fortsat er medlem af en arbejdsløshedskasse, 3)	den ledige på tro og love har erklæret, at uddannelsen  

 følges, 4)	der er foretaget fradrag for arbejde/indtægt, jf. § 114,  

 og 5)	den ledige på tro og love har erklæret, at  

 pågældende ikke får en statslig uddannelsesstøtte  

 samtidig med uddannelsesgodtgørelse.
§ 117. Uddannelsesgodtgørelse kan modtages  

 under uddannelsesstedets ferielukning m.v.
I perioder, hvor den ledige  

 afholder egen ferie, kan der dog ikke udbetales  

 uddannelsesgodtgørelse.
 Stk. 2. Uddannelsesgodtgørelse kan ikke modtages i  

 perioder, som ikke medregnes i dagpenge- og aktivperioden i henhold til  

 § 55, stk. 7, i lov om arbejdsløshedsforsikring m.v. samt i  

 perioder, hvor den ledige har orlov i henhold til lov om  

 værnepligtsorlov.
Stk. 3. Under sygdom, der opstår under uddannelsen,  

 kan den ledige modtage uddannelsesgodtgørelse, hvis betingelsen i §  

 119 er opfyldt.
Den ledige kan ikke samtidig modtage sygedagpenge efter lov  

 om dagpenge ved sygdom eller fødsel.
Stk. 4. Perioder med uddannelsesgodtgørelse  

 forlænges med de i stk. 2 nævnte perioder.
Perioden skal  

 være på mere end 4 uger, for at perioden med  

 uddannelsesgodtgørelse kan forlænges.
Der kan ikke ske  

 forlængelse af perioden efter stk. 2 udover 2 år.
 § 118. Det er en betingelse for at få  

 uddannelsesgodtgørelse til uddannelse i udlandet, jf. § 107,  

 stk. 2, at den uddannelsessøgende har oprettet konto i et  

 pengeinstitut her i landet, som arbejdsløshedskassen kan  

 indsætte godtgørelsen på.
 § 119. Det er en betingelse for udbetaling af  

 uddannelsesgodtgørelse, at den ledige deltager aktivt i uddannelsen i  

 henhold til Arbejdsministeriets bekendtgørelse om uddannelsesaktivitet  

 og indberetningspligt i forbindelse med uddannelser, der følges med  

 uddannelsesgodtgørelse eller med uddannelsesorlovsydelse m.v.
Praktik § 120. Uddannelsesgodtgørelse kan  

 fås i erhvervspraktikperioder, hvis de er et naturligt led i  

 uddannelsesforløbet.
 Stk. 2. Der kan udbetales uddannelsesgodtgørelse i  

 venteperioder mellem teori- og praktikdele i et uddannelsesforløb,  

 hvis modtageren i en venteperiode er registreret som  

 praktikpladssøgende, og perioden ikke overstiger 4 uger.
Stk. 3. I særligt tilrettelagte uddannelsesprogrammer  

 kan der indlægges uddannelsespraktik i en virksomhed.
Perioder med  

 uddannelsespraktik kan, bortset fra praktik under særligt tilrettelagte  

 uddannelsesforløb efter § 139, stk. 3, sammenlagt have en  

 varighed på højst 3 måneder, og hver enkelt praktikperiode  

 højst have en varighed på 1 måned.
Under  

 uddannelsespraktik kan et ledigt medlem af en arbejdsløshedskasse  

 få uddannelsesgodtgørelse, jf. § 114.
Kombination med orlov § 121. Arbejdsformidlingen kan tilbyde ledige  

 medlemmer af en arbejdsløshedskasse, der er påbegyndt3)  en uddannelse efter reglerne om orlov  

 til uddannelse for ledige, at gå direkte over på  

 uddannelsesgodtgørelse efter dette kapitel.  

 Uddannelsesgodtgørelse kan fås fra udløbet af  

 orlovsperioden uanset, at arbejdsløshedskassen har modtaget  

 ansøgningen til påtegning efterfølgende.
Ansøgning  

 skal dog være indgivet senest 1 måned efter udløbet af  

 orlovsperioden, jf. § 110, stk. 3.
Sprogundervisning § 122. Et ledigt medlem af en  

 arbejdsløshedskasse, som på grund af manglende danskkundskaber  

 kun vanskeligt kan opnå beskæftigelse, kan af Arbejdsformidlingen  

 få tilbud om en indledende sproglig vurdering og tilbud om  

 sprogundervisning med en afsluttende sprogtest.
 Stk. 2. Arbejdsformidlingen skal ved afgivelse af tilbud om  

 sprogundervisning tage udgangspunkt i, om tilbuddet vil kunne forbedre den  

 lediges mulighed for at opnå ordinær beskæftigelse eller  

 eventuelt deltage i øvrige tilbud efter denne  

 bekendtgørelse.
 Stk. 3. Til ledige med dansk som andetsprog skal  

 Arbejdsformidlingens tilbud om uddannelse efter stk. 1 gives i henhold  

 til lov om undervisning i dansk som andet sprog for voksne udlændinge  

 m.fl. og sprogcentre.
 Stk. 4. Under tilbuddet kan den ledige modtage  

 uddannelsesgodtgørelse, jf. § 107.
Befordringsgodtgørelse § 123. Ved deltagelse i tilbud om uddannelse  

 eller ved deltagelse i uddannelse efter § 135 ydes der  

 befordringsgodtgørelse efter §§ 177-179.
 § 124. Ved ophør med  

 uddannelsesgodtgørelse har den ledige ret til dagpenge, hvis  

 betingelserne herfor i lov om arbejdsløshedsforsikring m.v. er  

 opfyldt.
Kapitel 12 Andre aktiviteter § 125. Arbejdsformidlingen kan i  

 overensstemmelse med Arbejdsmarkedsrådets beslutning om  

 gennemførelse af forsøgs- og udviklingsaktiviteter tilbyde  

 andre aktiviteter end de i kapitel 4-11 nævnte.
 Stk. 2. I det omfang forsøgsaktiviteterne ligger uden  

 for de i bekendtgørelsen fastsatte regler, skal aktiviteterne  

 godkendes af Arbejdsmarkedsstyrelsen.
Afsnit III Rettigheder for ledige medlemmer af en  

 arbejdsløshedskasse Kapitel 13 Opgørelse af ledighed § 126. Ved opgørelse af ledighed i  

 relation til forsøgsaktiviteter efter § 125, stk. 2,
medregnes kun ledighed i medlemsperioder.
Den ledige skal tillige have  

 fået udbetalt dagpenge, aktivitetsydelse eller feriedagpenge efter lov  

 om arbejdsløshedsforsikring m.v.
Stk. 2. Ved opgørelsen af ledighed medregnes endvidere  

 perioder med orlov til sabbat efter lov om orlov samt perioder, hvor ledige  

 har været på orlov til uddannelse efter lov om orlov, har  

 modtaget godtgørelse for tab af indtægt efter lov om  

 arbejdsmarkedsuddannelser, deltager i uddannelse efter § 135 eller  

 deltager i tilbud efter denne bekendtgørelse.
Som tilbud anses kun  

 aktiviteter i henhold til denne bekendtgørelse, hvortil  

 Arbejdsformidlingen eller arbejdsløshedskassen har udbetalt  

 støtte, eller hvor Arbejdsformidlingen på anden måde har  

 bidraget økonomisk.
 Stk. 3. Perioder, som ikke medregnes i dagpenge- og  

 aktivperioden i henhold til § 55, stk. 7, i lov om  

 arbejdsløshedsforsikring m.v. medregnes ikke ved opgørelsen af  

 ledighed efter stk. 1.
 Stk. 4. Ledighed placeret umiddelbart forud for fravær  

 efter reglerne i § 7, stk. 1, 2 og 4, i lov om ligebehandling af  

 mænd og kvinder med hensyn til beskæftigelse og barselorlov m.v.  

 medregnes ved opgørelsen af ledighed.
 Stk. 5. Ved opgørelse af ledighed medregnes tillige  

 perioder med deltagelse i Industriministeriets program for indslusning af  

 højtuddannede i mindre virksomheder (»isbryderprojekter«) jf. konto  

 26.32.03. på finansloven for 1995.
 § 127. Ledighedsperioder efter § 126,  

 stk. 1, opgøres i timer, der omregnes til måneder.
Kapitel 13 Generelle bestemmelser § 128. Ved afgivelse af tilbud efter kapitel  

 15, 16 og 17, finder bestemmelsen i § 12 tilsvarende anvendelse.
 § 129. Forud for afgivelse af tilbud efter kapitel  

 15, 16 og 17, dog bortset fra tilbud om uddannelse efter § 137, jf.  

 § 143, skal den ledige have udarbejdet en handlingsplan, jf. kapitel  

 6.
§ 130. Et ledigt dagpengeberettiget medlem af en  

 arbejdsløshedskasse, som deltager i tilbud, eller som deltager i  

 uddannelse efter § 135, står til rådighed for arbejde  

 formidlet af Arbejdsformidlingen.
Dette gælder dog ikke ledige, der  

 deltager i tilbud om uddannelse efter § 137.
 Stk. 2. Arbejdsformidlingen kan efter ansøgning fra den  

 ledige træffe afgørelse om at undlade at formidle arbejde under  

 deltagelse i tilbud eller under deltagelse i uddannelse efter § 135,  

 hvis:
1)	der ikke er eller kan forventes mangel på arbejdskraft inden  

 for den lediges fagområde, eller 2)	Arbejdsformidlingen skønner, at tilbuddet medvirker til, at  

 den ledige kan opnå fast beskæftigelse.
 Stk. 3. Har Arbejdsformidlingen truffet afgørelse efter  

 stk. 2, skal dette meddeles skriftligt til den ledige.
 § 131. Afslår den ledige et formidlet  

 arbejde, underretter Arbejdsformidlingen den lediges  

 arbejdsløshedskasse, jf. § 32, stk. 5. Afslag uden gyldig  

 grund, betragtes som selvforskyldt ledighed efter reglerne i Direktoratet for  

 Arbejdsløshedsforsikringens bekendtgørelse om selvforskyldt  

 ledighed.
 § 132. Såfremt en ledig, der er ansat i  

 jobtræning, individuel jobtræning eller puljejob, afslår et  

 formidlet arbejde uden gyldig grund, mister den ledige retten til dagpenge i  

 en uge efter tilbuddets afslutning, jf. bekendtgørelse om  

 selvforskyldt ledighed.
 Stk. 2. Såfremt en ledig, der deltager i uddannelse med  

 uddannelsesgodtgørelse, afslår et formidlet arbejde uden gyldig  

 grund, mister den ledige retten til uddannelsesgodtgørelse i en  

 uge.
Kapitel 15 Rettigheder og tilbud i dagpengeperioden § 133. Ved dagpengeperioden forstås den  

 periode, hvor der kan modtages dagpenge efter § 52 a, stk. 1, og  

 § 55, stk. 1, i lov om arbejdsløshedsforsikring m.v.
 § 134. Ledige medlemmer af en  

 arbejdsløshedskasse under 60 år har i dagpengeperioden på  

 begæring ret til at få udarbejdet en handlingsplan med henblik  

 på eventuel yderligere uddannelse, når adgangen til orlov til  

 uddannelse i op til 6 uger, jf. lov om orlov, eller adgangen til  

 arbejdsmarkedsuddannelse i op til 6 uger, jf. lov om  

 arbejdsmarkedsuddannelse, er benyttet.
 Stk. 2. Arbejdsformidlingen skal med udgangspunkt i den  

 lediges ønsker og forudsætninger vurdere den lediges behov for  

 uddannelse i forhold til arbejdsmarkedets konkrete behov for opkvalificering  

 af arbejdskraft.
§ 135. Ledige medlemmer af en  

 arbejdsløshedskasse under 60 år har i dagpengeperioden ret til,  

 uden at der er udarbejdet en handlingsplan, at søge optagelse på  

 erhvervsrettede uddannelsesforløb efter § 6, såfremt der er  

 indgået aftale mellem Arbejdsmarkedsrådet og en  

 uddannelsesinstitution.
Den ledige kan modtage uddannelsesgodtgørelse  

 under uddannelsesforløbet, jf. kapitel 11.
Kapitel 16 Rettigheder og pligter i aktivperioden § 136. Ved aktivperioden forstås den  

 periode, hvor der kan modtages dagpenge efter § 52 a, stk. 2, eller  

 § 55, stk. 2, i lov om arbejdsløshedsforsikring m.v.
Ret og pligt til tilbud for ledige medlemmer af en  

 arbejdsløshedskasse under 25 år Ret og pligt til uddannelse § 137. Ledige dagpengeberettigede medlemmer af  

 en arbejdsløshedskasse under 25 år, der ikke har  

 gennemført en uddannelse, som berettiger til optagelse i en  

 arbejdsløshedskasse, har i aktivperioden ret og pligt til et  

 tilbud om uddannelse på fuld tid i sammenlagt 18 måneder.
 Stk. 2. Den ledige har tillige pligt til at modtage tilbud,  

 som afgives i dagpengeperioden med henblik på påbegyndelse i  

 aktivperioden.
 Stk. 3 Tilbud skal påbegyndes senest 5 uger efter, at  

 den ledige er overgået til aktivperioden.
 Stk. 4. Bestemmelserne i § 149, stk. 4 og 5, finder  

 i øvrigt anvendelse.
§ 138. Retten og pligten efter § 137 omfatter  

 uddannelse, der enten 1)	har et ugentligt antal undervisningstimer på mindst 20  

 timer, 2)	er normeret som heltidsundervisning efter ministerielt fastsatte  

 regler, eller 3)	er godkendt som heltidsundervisning i forbindelse med statens  

 uddannelsesstøtte.
 Stk. 2. For ledige, der deltager i sprogundervisning efter  

 § 122, er der ret og pligt til uddannelse, der har et ugentligt antal  

 undervisningstimer på mindst 18 timer.
 Stk. 3. For ledige, der har særligt vanskeligt ved at  

 læse og skrive, og som deltager i alfabetiseringsundervisning som led i  

 sprogundervisning efter § 122, er der ret og pligt til uddannelse, der  

 har et ugentligt antal undervisningstimer på mindst 12 timer.
 Stk. 4. Arbejdsformidlingen kan nedsætte timetallet  

 efter stk. 2 og 3, hvis sprogundervisningen kombineres med andre tilbud efter  

 denne bekendtgørelse.
 § 139. Tilbud om uddannelse kan gives inden for  

 alle ordinære ungdomsuddannelser, som særligt tilrettelagte  

 uddannelsesforløb på 18 måneder, som sprogundervisning  

 efter § 122 eller inden for andre offentligt støttede  

 erhvervsrettede og vejledende forløb.
Stk. 2. Indkomsten under uddannelsesforløbet  

 afhænger af uddannelsesvalget.
Ved tilbud om uddannelse med  

 uddannelsesgodtgørelse finder kapitel 11 anvendelse.
 Stk. 3. Et tilbud om uddannelse efter stk. 1 omfatter  

 eventuelle vejledningsforløb og praktikperioder.
Opgørelse af uddannelsesperioden § 140. Perioder med deltagelse i  

 ordinære ungdomsuddannelser, der ligger forud for retten og pligtens  

 indtræden, jf. § 137, stk. 1, medregnes i perioden på  

 18 måneder, såfremt:
1)	uddannelsen er påbegyndt den 4. oktober 1995 eller senere, 2)	uddannelsen er påbegyndt på et tidspunkt, hvor den  

 ledige er medlem af en arbejdsløshedskasse, 3)	uddannelsen er afsluttet/afbrudt umiddelbart forud for den  

 nuværende ledighedsperiode, og 4)	den ledige har modtaget statens uddannelsesstøtte,  

 elevløn eller skoleydelse under uddannelsen.
§ 141. Ved beregning af perioden på 18  

 måneder ses der bort fra perioder med orlov til børnepasning  

 samt perioder, hvor medlemmet på grund af barsel ikke har deltaget i  

 undervisning.
Tilsvarende gælder for perioder med støtte efter  

 lov om social service til pasning af handicappet barn og pasning af  

 nærtstående, der ønsker at dø i eget hjem.
 § 142. Arbejdsformidlingen vejleder den unge om  

 retten og pligten til uddannelse samt om mulighederne for beskæftigelse  

 og valg af uddannelse, herunder særligt om muligheden for at  

 påbegynde en ordinær uddannelse eller i en elevplads i en  

 virksomhed.
Individuel uddannelsesplan § 143. Forud for afgivelse af et tilbud om  

 uddannelse, bortset fra deltagelse i en ordinær uddannelse, skal der  

 udarbejdes en individuel uddannelsesplan.
Hvis der er udarbejdet en  

 individuel uddannelsesplan, og den ledige skal have et tilbud, som ikke  

 indgår heri, skal uddannelsesplanen revideres.
Stk. 2. Arbejdsformidlingen udarbejder den individuelle  

 uddannelsesplan sammen med den ledige.
Uddannelsesplanen skal udarbejdes med  

 udgangspunkt i den lediges ønsker og forudsætninger samt  

 arbejdsmarkedets behov og underskrives af begge parter.
 Stk. 3. Uddannelsesplanens aktiviteter kan dog  

 fastsættes af Arbejdsformidlingen under hensyn til konkrete behov  

 på arbejdsmarkedet.
 Stk. 4. Uddannelsesplanen skal indeholde oplysninger  

 om:
1)	den lediges uddannelsesmål og eventuelt  

 beskæftigelsesmål 2)	aftalte tilbud 3)	ansvaret for tilmelding til tilbud 4)	tidspunkt for påbegyndelse af aftalte tilbud og 5)	opfølgningskontakt Stk. 5. Når der er udarbejdet eller revideret en  

 individuel uddannelsesplan for den ledige, skal Arbejdsformidlingen give den  

 ledige og arbejdsløshedskassen en kopi heraf.
 Stk. 6. Ved deltagelse i en uddannelse med  

 uddannelsesgodtgørelse ydes der befordringsgodtgørelse efter  

 §§ 177-179.
§ 144. Hvis en ledig ikke vil medvirke til at  

 få udarbejdet eller revideret en uddannelsesplan, eller den ledige ikke  

 overholder uddannelsesplanen, skal Arbejdsformidlingen underrette den lediges  

 arbejdsløshedskasse herom.
Arbejdsformidlingen skal orientere den  

 ledige om, at arbejdsløshedskassen er underrettet.
Ret og pligt til andre tilbud § 145. Til ledige medlemmer af en  

 arbejdsløshedskasse, som er omfattet af § 137, stk. 1, men  

 som i medlemsperioden har haft mindst 24 måneders beskæftigelse  

 inden for 36 måneder, deltidsforsikrede dog mindst 16 måneders  

 beskæftigelse inden for 36 måneder, kan der i stedet for  

 uddannelse gives et tilbud på op til fuld tid for henholdsvis fuldtids-  

 og deltidsforsikrede efter kapitlerne 5, 7-10 og 12. Bestemmelserne i  

 § 149-§ 161 finder i øvrigt anvendelse.
 § 146. Ledige medlemmer af en  

 arbejdsløshedskasse under 25 år, der har gennemført en  

 uddannelse, som berettiger til optagelse i en arbejdsløshedskasse, har  

 i aktivperioden ret og pligt til et tilbud på op til fuld tid for  

 henholdsvis fuldtids- og deltidsforsikrede efter kapitlerne 5, 7-12.  

 Bestemmelserne i § 149-§ 161 finder i øvrigt  

 anvendelse.
 § 147. Når ledige, der er omfattet af  

 § 146, fylder 25 år, skal arbejdstiden ved ansættelse i  

 jobtræning hos offentlige arbejdsgivere, individuel jobtræning og  

 puljejob tilrettelægges således, at den samlede ydelse, der  

 vedrører arbejdet pr. uge efter fradrag af arbejdsmarkedsbidraget og  

 bortset eventuel befordringsgodtgørelse, ikke overstiger dagpengenes  

 højeste beløb pr. uge for henholdsvis fuldtidsforsikrede og  

 deltidsforsikrede.
 § 148. Aldersbetingelsen i § 137 og  

 § 146 skal være opfyldt på det tidspunkt, hvor retten og  

 pligten til tilbud indtræder.
Ret og pligt til tilbud for ledige medlemmer af en  

 arbejdsløshedskasse under 60 år § 149. Ledige medlemmer af en  

 arbejdsløshedskasse under 60 år har i hele aktivperioden ret og  

 pligt til et tilbud på op til fuld tid for henholdsvis fuldtids- og  

 deltidsforsikrede efter kapitlerne 5, 7-12.
 Stk. 2. Den ledige har tillige pligt til at modtage tilbud,  

 som afgives i dagpengeperioden med henblik på påbegyndelse i  

 aktivperioden.
 Stk. 3. Tilbud skal afgives med henblik på, at den  

 ledige kan påbegynde tilbuddet umiddelbart ved overgangen til  

 aktivperioden, jf. stk. 2.
Stk. 4. Efter ophør af tilbud skal nyt tilbud  

 påbegyndes inden for 1 måned.
Arbejdsformidlingen kan dog i  

 særlige tilfælde efter en konkret vurdering udskyde  

 påbegyndelse af nyt tilbud i op til 2 måneder under hensyn til  

 muligheden for at tilvejebringe et egnet tilbud, jf. § 11,  

 stk. 4.
 Stk. 5. Arbejdsformidlingen skal påse, at den samlede  

 aktivering for den enkelte ledige udgør mindst 75 pct. af  

 aktivperioden og tilrettelægge den videre aktivering under hensyn  

 hertil, jf. stk. 1.
§ 150. Ledige medlemmer af en  

 arbejdsløshedskasse under 60 år har i hele perioden ret til  

 individuel jobtræning, hvis den ledige selv finder en  

 jobtræningsplads hos en privat arbejdsgiver.
Reglerne i kapitel 8  

 finder tilsvarende anvendelse.
Stk. 2. Ledige medlemmer af en arbejdsløshedskasse  

 under 60 år har i hele perioden ret til ansættelse i et puljejob,  

 hvis den ledige selv finder et puljejob.
Reglerne i kapitel 9 finder  

 anvendelse.
 Stk. 3. Ledige medlemmer af en arbejdsløshedskasse  

 under 60 år har i aktivperioden pligt til at tage imod et puljejob, jf.  

 kapitel 9.
 § 151.4)  Til  

 ledige medlemmer af en arbejdsløshedskasse, der er omfattet af  

 stk. 2 og 3, tilbyder Arbejdsformidlingen i det første år  

 af aktivperioden uddannelse, jobtræning, individuel  

 jobtræning eller puljejob, hvorunder der kan overtages ordinær  

 beskæftigelse af kortere varighed inden for medlemmets hidtidige  

 faglige område.
Stk. 2. Det er en betingelse for anvendelse af stk. 1, at  

 den ledige 1)	i dagpengeperioden har modtaget supplerende dagpenge i mere end 52  

 uger, 2)	i dagpengeperioden har haft ordinær beskæftigelse, der  

 sammenlagt mindst svarer til 26 uger på fuld tid og 3)	har haft ordinær beskæftigelse inden for det hidtidige  

 faglige område inden for de seneste 26 uger forud for overgangen til  

 aktivperioden.
Stk. 3. Det er en betingelse for anvendelse af stk. 1, at  

 den ledige forud for overgangen til aktivperioden har meddelt, at  

 bestemmelsen ønskes anvendt.
Arbejdsløshedskassen skal  

 indberette de ledige, der opfylder betingelserne i stk. 2, ved  

 overgangen til aktivperioden, og som ønsker at anvende bestemmelsen,  

 jf. § 163, stk. 3.
§ 152. Ved tilbud om uddannelse til ledige  

 medlemmer af en arbejdsløshedskasse er der ret og pligt til  

 uddannelse, der enten 1)	har et ugentlig antal undervisningstimer på op til 37 timer -  

 dog mindst 20 timer for fuldtidsforsikrede og 16 timer for  

 deltidsforsikrede, 2)	er normeret som heltidsundervisning efter ministerielt fastsatte  

 regler, eller 3)	er godkendt som heltidsundervisning i forbindelse med statens  

 uddannelsesstøtte.
 Stk. 2. For ledige, der har ordinært arbejde, vil retten  

 og pligten til aktivering kunne opfyldes ved supplerende tilbud om  

 uddannelse, der kan gives for maksimalt 1 år ad gangen.
 Stk. 3. Ved supplerende tilbud om uddannelse efter stk. 2  

 skal det gennemsnitlige ugentlige antal beregnede undervisningstimer, jf.  

 stk. 5, sammenlagt med det gennemsnitlige ugentlige antal arbejdstimer  

 være mellem 32 og 37 timer for fuldtidsforsikrede og mellem 25 og 30  

 timer for deltidsforsikrede.
 Stk. 4. Efter aftale mellem Arbejdsformidlingen og den ledige  

 kan der gives supplerende tilbud om uddannelse, der sammenlagt med den  

 ordinære ansættelse overstiger henholdsvis 37 timer for  

 fuldtidsforsikrede og 30 timer for deltidsforsikrede.
 Stk. 5. Det ugentlige antal beregnede undervisningstimer, jf.  

 stk. 3, fremkommer ved at gange de faktiske ugentlige undervisningstimer  

 med 1,6.
 § 153. For ledige medlemmer af en  

 arbejdsløshedskasse, som deltager i sprogundervisning efter  

 § 122, er der ret og pligt til uddannelse, der har et ugentligt antal  

 undervisningstimer på mindst 18 timer.
 Stk. 2. For ledige, der har særligt vanskeligt ved at  

 læse og skrive, og som deltager i alfabetiseringsundervisning som led i  

 sprogundervisning efter § 122, er der ret og pligt til uddannelse, der  

 har et ugentligt antal undervisningstimer på mindst 12 timer.
 Stk. 3. Arbejdsformidlingen kan nedsætte timetallet  

 efter stk. 1 og 2, hvis sprogundervisningen kombineres med andre tilbud efter  

 denne bekendtgørelse.
§ 154. Ved deltagelse i tilbud, bortset fra  

 jobtræning hos en privat arbejdsgiver, jf. kapitel 7, må ydelsen  

 til den ledige efter fradrag af arbejdsmarkedsbidrag og eventuelt bidrag til  

 arbejdsmarkedspension ikke overstige dagpengenes højeste beløb  

 for henholdsvis fuldtidsforsikrede og deltidsforsikrede, jf. § 47 og  

 § 70 i lov om arbejdsløshedsforsikring m.v.
For ledige under 25  

 år, der er optaget i en arbejdsløshedskasse i henhold til  

 § 41, stk. 1, nr. 3, litra b, i lov om  

 arbejdsløshedsforsikring m.v., og som ikke efter uddannelsens  

 afslutning har haft 52 ugers beskæftigelse inden for de sidste 3  

 år, jf. § 53, stk. 2, litra a, i samme lov, må den  

 samlede ydelse, jf. 1. pkt., ikke overstige 82 pct. af dagpengenes  

 højeste beløb.
 Stk. 2. Udover ydelsen efter stk. 1, kan der ydes  

 befordringsgodtgørelse, jf. §§ 177-179.
 Stk. 3. Såfremt lønnen til den ledige ved  

 ansættelse på fuld tid vil overstige dagpengenes højeste  

 beløb eller 82 pct. af dagpengenes højeste beløb, jf.  

 stk. 1, nedsættes den ugentlige arbejdstid under hensyn hertil  

 samt under hensyn til løn og tillæg m.v.
Stk. 4. Såfremt arbejdstiden herved bliver mindre end 37  

 timer kan der gives supplerende tilbud op til henholdsvis 37 timer for  

 fuldtidsforsikrede og 30 timer for deltidsforsikrede.
I disse tilfælde  

 ydes der ingen godtgørelse til den ledige ved deltagelse i det  

 supplerende tilbud, jf. stk. 1.
 Stk. 5. Bestemmelserne i kapitel 7, 8 og 9 finder i  

 øvrigt anvendelse.
 § 155. Ved ansættelse i jobtræning hos  

 offentlige arbejdsgivere, individuel jobtræning og puljejob  

 nedsættes retten og pligten til tilbud efter § 141, stk. 1,  

 såfremt den ugentlige arbejdstid sammenlagt med eventuel ordinær  

 beskæftigelse overstiger fuld tid, sædvanligvis 37 timer, jf. dog  

 § 156.
 Stk. 2. Nedsættelse efter stk. 1 sker  

 således:
1)	den lediges ydelse i tilbuddet efter § 154, stk. 1,  

 nedsættes med et beløb svarende til dagpengenes højeste  

 beløb eller 82 pct. af dagpengenes højeste beløb for det  

 antal timer, den ledige har ordinær beskæftigelse, 2)	til den lediges ydelse efter nedsættelsen, jf. nr. 1,  

 tillægges arbejdsmarkedsbidrag og eventuelle bidrag til  

 arbejdsmarkedspension, 3)	arbejdstiden beregnes på baggrund af forholdet mellem den  

 nedsatte ydelse, jf. nr. 2, og timelønnen incl. eventuelle  

 tillæg i tilbuddet, jf. § 154, stk. 3.
 Stk. 3. Den ledige skal oplyse Arbejdsformidlingen om omfang  

 af og eventuelle ændringer i den ordinære  

 beskæftigelse.
 § 156. Hvis den ledige har ordinær  

 beskæftigelse, der fast udgør 25 timer ugentligt eller mere,  

 bortfalder pligten til tilbud efter § 149, stk. 1.
Stk. 2. Hvis den ledige har ordinær beskæftigelse  

 af varierende omfang, bortfalder pligten til tilbud, når den  

 ordinære beskæftigelse gennemsnitligt udgør mindst 25  

 timer ugentligt.
Gennemsnittet beregnes over en måned.
 Stk. 3. Den ledige skal oplyse Arbejdsformidlingen om omfang  

 af og eventuelle ændringer i den ordinære  

 beskæftigelse.
§ 157. Tilbud om jobtræning, individuel  

 jobtræning og puljejob til en ledig kan ikke gives hos en arbejdsgiver,  

 hvis den ledige samtidig har ordinær beskæftigelse hos samme  

 arbejdsgiver.
Ved samme arbejdsgiver forstås, at det er samme  

 (amts)kommune, statsinstitution eller virksomhed.
 Stk. 2. Den ledige skal give Arbejdsformidlingen oplysning om  

 den ordinære beskæftigelse, hvorefter det påhviler  

 Arbejdsformidlingen at give tilbud i overensstemmelse med stk. 1.
 § 158. Opnår en ledig ordinær  

 beskæftigelse hos samme arbejdsgiver, som den ledige er ansat i  

 jobtræning, individuel jobtræning eller puljejob hos, må  

 den ledige ophøre i tilbuddet.
 Stk. 2. Det påhviler Arbejdsformidlingen at  

 tilvejebringe et nyt tilbud til den ledige.
 § 159. Ansættelse i selvfunden individuel  

 jobtræning og selvfunden puljejob er tillige omfattet af §§ 157 og  

 158.
 § 160. Ved deltagelse i tilbud, bortset fra tilbud  

 efter kapitel 11, har den ledige ret til at modtage et beløb, der  

 sammenlagt med den lediges indtægt ved tilbuddet efter fradrag af  

 arbejdsmarkedsbidrag, svarer til dagpengenes højeste beløb pr.  

 uge for henholdsvis fuldtidsforsikrede og deltidsforsikrede efter reglerne i  

 §§ 52 a, stk. 2, eller § 55, stk. 2, jf. § 58,  

 stk. 1, nr. 3, litra b, i lov om arbejdsløshedsforsikring m.v.  

 For ledige under 25 år, der er optaget i en arbejdsløshedskasse  

 i henhold til § 41, stk. 1, nr. 3, litra b, i lov om  

 arbejdsløshedsforsikring m.v., og som ikke efter uddannelsens  

 afslutning har haft 52 ugers beskæftigelse inden for de sidste 3  

 år, jf. § 53, stk. 2, litra a, i samme lov, udgør  

 beløbet, jf. 1. pkt., 82 pct. af dagpengenes højeste  

 beløb.  Befordringsgodtgørelse efter  

 § 177-§ 179 medregnes ikke i indtægten.
 Stk. 2. Ved kombination af tilbud inden for en uge er den  

 ledige omfattet af retten til at modtage et beløb, der svarer til  

 dagpengenes højeste beløb eller 82 pct. af dagpengenes  

 højeste beløb, jf. stk. 1, såfremt blot et af  

 tilbuddene er omfattet heraf.
§ 161. Ledige med mere end 2 års ledighed i  

 aktivperioden skal have tilbud om en revision af den individuelle  

 handlingsplan med henblik på en vurdering af, om et andet tilbud vil  

 være mere egnet til at bringe den ledige i ordinær  

 beskæftigelse.
Hvis den ledige skal have et nyt tilbud, skal tilbuddet  

 iværksættes senest 26 uger før ydelsesperiodens  

 udløb, jf. § 52 a, stk. 2, og § 55, stk. 2, i lov  

 om arbejdsløshedsforsikring m.v.
Kapitel 17 Rettigheder og pligter for særlige grupper af  

 ledige § 162. Ledige medlemmer af en  

 arbejdsløshedskasse, der modtager en ydelse efter § 55,  

 stk. 4, i lov om arbejdsløshedsforsikring m.v., har ret og pligt  

 til tilbud i op til fuld tid.
Retten og pligten til tilbud gælder for  

 hele perioden, indtil den ledige fylder 60 år.
 Stk. 2. Bestemmelserne i kapitel 16 om rettigheder og pligter  

 i aktivperioden, bortset fra § 149, stk. 3, og § 161 finder  

 tilsvarende anvendelse.
Kapitel 18 Indberetninger/underretninger A-kassernes indberetningspligt § 163. Arbejdsformidlingen skal 2  

 måneder før ydelsesperiodens udløb eller 2 måneder  

 før referenceperiodens udløb modtage  

 arbejdsløshedskassernes indberetning om ledige under 25 år, der  

 står til rådighed for arbejdsmarkedet, og som overgår fra  

 dagpengeperioden til aktivperioden, jf. § 52 a, stk. 1 og 2, i lov  

 om arbejdsløshedsforsikring m.v.
 Stk. 2. Arbejdsformidlingen skal 3 måneder før  

 ydelsesperiodens udløb eller 3 måneder før  

 referenceperiodens udløb modtage arbejdsløshedskassernes  

 indberetning om ledige, der står til rådighed for  

 arbejdsmarkedet, og som overgår fra dagpengeperioden til aktivperioden,  

 jf. § 55, stk. 1 og 2, i lov om arbejdsløshedsforsikring  

 m.v.
Stk. 3. Arbejdsløshedskasserne skal til  

 Arbejdsformidlingen endvidere indberette de ledige efter stk. 1 og
2 ved de lediges faktiske overgang til aktivperioden.
For ledige, der er  

 omfattet af § 151, og som ønsker at benytte denne bestemmelse,  

 skal dette fremgå af indberetningen, og arbejdsløshedskassen  

 skal indhente en skriftlig erklæring fra den ledige om, hvorvidt  

 bestemmelsen ønskes anvendt, jf. § 151, stk. 2. Indtil  

 oplysning efter 2. punktum kan ske ved elektronisk indberetning, kan  

 oplysningen gives ved brev til Arbejdsformidlingen i forbindelse med  

 indberetningen.
 Stk. 4. Arbejdsformidlingen skal 39 uger før  

 ydelsesperiodens udløb eller 39 uger før referenceperiodens  

 udløb modtage arbejdsløshedskassernes indberetning om ledige i  

 aktivperioden med henblik på Arbejdsformidlingens vurdering af, om den  

 individuelle handlingsplan skal revideres, jf. § 161.
 Stk. 5. Direktøren for  

 Arbejdsløshedsforsikringen kan efter aftale med direktøren for  

 Arbejdsmarkedsstyrelsen fastsætte nærmere retningslinier for  

 yderligere indberetninger fra arbejdsløshedskasserne til  

 Arbejdsformidlingen.
 Stk. 6. Arbejdsløshedskasserne skal på anmodning  

 fra Arbejdsformidlingen generelt oplyse om et ledigt medlems  

 ledighedsforløb og dagpengeret.
Arbejdsformidlingens underretningspligt § 164. Arbejdsformidlingen underretter  

 umiddelbart efter grundregistreringen, jf. § 19, stk. 2, den  

 lediges arbejdsløshedskasse om registrerede oplysninger til brug for  

 formidling.
Afsnit IV Øvrige bestemmelser Kapitel 19 Tilvejebringelse af offentlige jobtræningspladser,  

 individuelle jobtræningspladser og puljejob § 165. (Amts)kommunerne og staten kan afgive  

 tilbud til Arbejdsformidlingen om jobtræningspladser til  

 ansættelse af ledige medlemmer af en arbejdsløshedskasse i  

 jobtræning og individuel jobtræning.
 Stk. 2. Kommunerne er forpligtede til at fremskaffe en given  

 kvote jobtræningspladser til ansættelse af ledige medlemmer af en  

 arbejdsløshedskasse i jobtræning eller individuel  

 jobtræning inden for eget forvaltningsområde eller anden  

 offentlig arbejdsgiver, jf. § 50.
 Stk. 3. Kommunerne har pligt til at stille pladserne til  

 rådighed for ledige i hele AF-regionen.
 Stk. 4. Kvoten fastsættes én gang årligt af  

 arbejdsministeren efter forelæggelse for finansministeren og efter  

 indstilling fra Landsarbejdsrådet.
 Stk. 5. Ansættelser i jobtræning eller individuel  

 jobtræning ud over de fastsatte kvoter vil bero på en aftale  

 mellem Arbejdsformidlingen og ansættelsesmyndigheden.
Stk. 6. Kommunerne kan indbyrdes udveksle  

 jobtræningspladser.
Dette forudsætter en godkendelse fra den  

 (eller de) respektive Arbejdsformidling(er).
 § 166. (Amts)kommunen og staten videregiver sine  

 tilbud om jobtræning og individuel jobtræning til  

 Arbejdsformidlingen med nærmere angivelse af det faglige indhold.
 Stk. 2. Arbejdsformidlingen har ansvaret for at visitere de  

 ledige medlemmer af en arbejdsløshedskasse til de tilbud, som  

 (amts)kommunen og staten har afgivet.
Stk. 3. (Amts)kommunen og staten har som arbejdsgiver mulighed  

 for at afgøre, om den ledige skal ansættes i det  

 pågældende tilbud.
Kommunen er dog inden for kvoten generelt  

 forpligtet til at ansætte de ledige, som Arbejdsformidlingen visiterer  

 til ansættelse i kommunen.
 Stk. 4. Arbejdsmarkedsrådet kan fastsætte  

 nærmere retningslinier om visitation og ansættelse af ledige i  

 jobtræning og individuel jobtræning i (amts)kommunen og  

 staten.
 § 167. (Amts)kommunerne og staten kan inden for en  

 fastsat ramme oprette puljestillinger til ansættelse af ledige  

 medlemmer af en arbejdsløshedskasse i puljejob inden for eget  

 forvaltningsområde eller anden offentlig eller offentlig støttet  

 institution.
 Stk. 2. Den samlede ramme og retningslinierne i øvrigt  

 for puljejob fastsættes én gang årligt af  

 arbejdsministeren, som efter forhandling med Landsarbejdsrådet fordeler  

 puljerne.
 Stk. 3. Varigheden af de oprettede puljestillinger aftales  

 mellem Arbejdsformidlingen og ansættelsesmyndigheden.
 Stk. 4. Såfremt de oprettede puljestillinger ikke  

 besættes inden 6 måneder fra oprettelsen, bortfalder  

 stillingerne.
 § 168. (Amts)kommunen og staten videregiver sine  

 tilbud om puljestillinger til Arbejdsformidlingen med nærmere angivelse  

 af stillingens indhold.
Stk. 2. Arbejdsformidlingen formidler ledige medlemmer af en  

 arbejdsløshedskasse til de tilbud, som (amts)kommunen og staten har  

 afgivet.
Formidling til puljejob skal ske ved henvisning af en eller flere  

 arbejdssøgende efter aftale med arbejdsgiveren. (Amts)kommunen og  

 staten kan tillige selv rekruttere ledige til stillingerne.
 Stk. 3. (Amts)kommunen og staten har som arbejdsgiver mulighed  

 for at afgøre, om den ledige skal ansættes i det  

 pågældende tilbud.
 Stk. 4. Arbejdsformidlingen skal påse, at de formelle  

 betingelser for ansættelse i puljejob er opfyldt, jf. kapitel 9.
 Stk. 5. Puljestillinger må ikke være ubesatte,  

 hvis Arbejdsformidlingen kan formidle ledige med de krævede  

 kvalifikationer.
Beregning og udbetaling af løntilskud og  

 tilskud § 169. Ved ansættelse i jobtræning  

 hos private arbejdsgivere samt ved ansættelse af  

 kontanthjælpsmodtagere i jobtræning hos offentlige arbejdsgivere  

 udbetales et løntilskud på 43 kr. pr. time (1. januar 1994).  

 Løntilskuddet fastsættes for et år ad gangen, regnet fra  

 den 1. januar.
Reguleringen sker efter udviklingen i bruttolønnen, som  

 indgår i beregningen af satsreguleringsprocenten, jf. lov om en  

 satsreguleringsprocent.
Stk. 2. Ved ansættelse i individuel jobtræning  

 udbetales et økonomisk tilskud.
Tilskuddets størrelse aftales  

 med arbejdsgiveren.
Tilskuddet kan dog ikke overstige ydelsen til den  

 ledige.
 Stk. 3. Ved ansættelse af ledige medlemmer af en  

 arbejdsløshedskasse i jobtræning hos offentlige arbejdsgivere  

 udbetales et løntilskud på 81 kr. pr. time (1. januar 1994)  

 tillagt feriepenge på 12 1/2 pct.  

 Løntilskuddet reguleres procentuelt i overensstemmelse med den  

 gennemsnitlige regulering af de offentlige lønskalaer.
 Stk. 4. Ved ansættelse i individuel jobtræning,  

 jf. stk. 2, kan det økonomiske tilskud udbetales som et  

 engangsbeløb.
Stk. 5. Ved ansættelse af ledige medlemmer af en  

 arbejdsløshedskasse i et puljejob udbetales et økonomisk  

 tilskud.
Tilskuddet svarer til 90 procent af den fulde lønudgift, der  

 er forbundet med ansættelsen af den ledige.
I den fulde  

 lønudgift indregnes ud over den løn (før skat), der  

 udbetales til den ledige, arbejdsgivers andel af arbejdsmarkedsbidraget, ATP,  

 AER, arbejdsmarkedspension, feriepenge samt dagpengegodtgørelse for 1.  

 og 2. ledighedsdag m.v.
Udbetaling af løn og tilskud § 170. Betalingen af den fulde  

 lønudgift ved ansættelse af ledige medlemmer af en  

 arbejdsløshedskasse i jobtræning, individuel jobtræning  

 eller i et puljejob hos en offentlig arbejdsgiver påhviler  

 ansættelsesstedet.
 Stk. 2. Betalingen af den fulde lønudgift ved  

 ansættelse af ledige medlemmer af en arbejdsløshedskasse i  

 jobtræning eller individuel jobtræning hos en privat arbejdsgiver  

 påhviler ansættelsesstedet.
 Stk. 3. Ved ansættelse af ledige medlemmer af en  

 arbejdsløshedskasse i jobtræning eller individuel  

 jobtræning hos en offentlig arbejdsgiver udbetaler Arbejdsformidlingen  

 løntilskud henholdsvis et økonomisk tilskud, jf. § 169,  

 stk. 2 og stk. 3, til ansættelsesstedet.
 Stk. 4. Ved ansættelse af ledige medlemmer af en  

 arbejdsløshedskasse i jobtræning eller individuel  

 jobtræning hos en privat arbejdsgiver udbetaler Arbejdsformidlingen  

 løntilskud henholdsvis et økonomisk tilskud, jf. § 169,  

 stk. 1 og stk. 2, til ansættelsesstedet.
 Stk. 5. Ved ansættelse af kontanthjælpsmodtagere i  

 jobtræning eller individuel jobtræning udbetaler kommunen  

 løntilskud henholdsvis et økonomisk tilskud, jf. § 169,  

 stk. 1 og stk. 2, til ansættelsesstedet.
 Stk. 6. Ved ansættelse af ledige medlemmer af en  

 arbejdsløshedskasse i et puljejob hos en offentlig arbejdsgiver  

 udbetaler Arbejdsformidlingen det økonomiske tilskud, jf. § 169,  

 stk. 5, til ansættelsesstedet.
 § 171. Løntilskuddet eller tilskuddet ved  

 ansættelse i jobtræning, individuel jobtræning og puljejob  

 udbetales for den tid, for hvilken arbejdsgiveren udbetaler løn eller  

 andre ydelser til den pågældende uden samtidig refusion fra det  

 offentlige efter reglerne om dagpenge m.v.
Stk. 2. Løntilskuddet eller tilskuddet ved  

 ansættelse i jobtræning eller individuel jobtræning  

 beregnes som tilskudssatsen pr. time ganget med det antal timer, for hvilke  

 der er udbetalt løn til den ledige.
Løntilskuddet eller  

 tilskuddet kan ikke overstige den løn inklusive værdien af  

 eventuel kost og logi, som den ledige ville være berettiget til, hvis  

 pågældende var ansat uden tilskud.
 Stk. 3. Ved ansættelse i jobtræning, individuel  

 jobtræning og puljejob, hvor den ledige tilknyttes et arbejdssjak  

 på gruppeakkord, videregiver arbejdsgiveren til arbejdssjakket et  

 beløb svarende til 65% af løntilskuddet eller tilskuddet.
 Stk. 4. Løntilskuds- eller tilskudsperiodens  

 længde ved ansættelse i jobtræning, individuel  

 jobtræning og puljejob fastsættes ved aftale mellem  

 Arbejdsformidlingen henholdsvis (amts)kommunen og den enkelte arbejdsgiver,  

 jf. dog § 49, stk. 3.
 Stk. 5. Løntilskud eller tilskud kan ikke udbetales,  

 hvis arbejdsgiveren får udbetalt refusion i henhold til  

 bekendtgørelse om adgang, deltagerstøtte, depositum m.v. ved  

 deltagelse i arbejdsmarkedsuddannelser.
 § 172. Løntilskud ved ansættelse i  

 jobtræning kan udbetales for overarbejde, hvis overarbejde er naturligt  

 og sædvanligt i den pågældende branche, og arbejdsgiveren  

 kan dokumentere, at arbejdspladsens øvrige ansatte har haft  

 tilsvarende overarbejde.
 Stk. 2. I individuel jobtræning etableret efter  

 § 74 eller § 75, hvor Arbejdsformidlingen henholdsvis  

 (amts)kommunen udsender den eller de ledige til beskæftigelse,  

 indbetaler den folkeoplysende organisation m.v. op til 25 kr. pr. time til  

 Arbejdsformidlingen henholdsvis (amts)kommunen for det udførte  

 arbejde.
 Stk. 3. Uanset bestemmelsen i § 169, stk. 2, kan  

 Arbejdsformidlingen ved ansættelse i individuel jobtræning  

 udbetale et tilskud til arbejdsgiveren, der overstiger ydelsen til den ledige  

 dagpengemodtager, når der er tale om ansættelse i projekter uden  

 for (amts)kommunalt regi, hvor projektet etableres som ikke-overskudsgivende  

 af f.eks. privatpersoner, foreninger, organisationer o.lign.
 Stk. 4. Såfremt bestemmelsen i stk. 3 finder  

 anvendelse, finansieres den del af tilskuddet, der overstiger ydelsen til den  

 ledige, af en særlig bevilling.
 § 173. Arbejdsgiveren underretter  

 Arbejdsformidlingen henholdsvis (amts)kommunen om ophør i  

 jobtræning, individuel jobtræning og puljejob før  

 løntilskuds- eller tilskudsperiodens udløb.
 Stk. 2. En arbejdsgiver skal på begæring afgive de  

 nødvendige oplysninger til Arbejdsformidlingen henholdsvis  

 (amts)kommunen til brug for administrationen af ordningerne.
Udbetalingsgrundlag § 174. Ved ansættelse af ledige  

 medlemmer af en arbejdsløshedskasse i jobtræning eller  

 individuel jobtræning hos en privat eller statslig arbejdsgiver  

 udbetaler Arbejdsformidlingen tilskuddet bagud for én måned ad  

 gangen på baggrund af arbejdsgiverens anmodning om udbetaling af  

 tilskuddet.
 Stk. 2. Ved ansættelse af ledige medlemmer af en  

 arbejdsløshedskasse i puljejob hos en statslig arbejdsgiver udbetaler  

 Arbejdsformidlingen tilskuddet bagud for én måned ad gangen  

 på baggrund af arbejdsgiverens anmodning om udbetaling af  

 tilskuddet.
 Stk. 3. Anmodning om udbetaling af tilskud skal indeholde  

 oplysning om virksomhedens navn, SE-nr., adresse på arbejdsstedet og  

 telefonnummer, gironummer eller kontonummer i et pengeinstitut, den lediges  

 navn og cpr. nummer, det antal timer for hvilke, der er udbetalt løn,  

 m.v.
 Stk. 4. Anmodningen skal være Arbejdsformidlingen i  

 hænde senest den 15. i den efterfølgende måned.  

 Arbejdsformidlingen udbetaler tilskuddet til arbejdsgiveren inden udgangen af  

 den måned, hvor anmodningen er modtaget.
 § 175. Ved ansættelse af ledige medlemmer af  

 en arbejdsløshedskasse i jobtræning, individuel jobtræning  

 eller puljejob i en (amts)kommune udbetaler Arbejdsformidlingen tilskud bagud  

 for én måned ad gangen på baggrund af (amts)kommunens  

 anmodning om udbetaling af tilskuddet.
Stk. 2. Anmodning om udbetaling af tilskud skal indeholde  

 oplysning om blandt andet (amts)kommunens navn og nummer, den lediges cpr.  

 nummer, timelønssats, det faktiske forbrug af tilskud og antal timer  

 for hvilke, der er udbetalt løn i den pågældende  

 måned.
Det skal tillige oplyses, hvorvidt den ledige er ansat i  

 jobtræning, individuel jobtræning eller i et puljejob.
 Stk. 3. Anmodningen skal være Arbejdsformidlingen i  

 hænde senest den 15. i den følgende måned.
 Stk. 4. (Amts)kommunen indsender senest den 15. august i det  

 følgende år en revisorpåtegnet årsopgørelse  

 til Arbejdsformidlingen over forbruget af tilskud til jobtræning,  

 individuel jobtræning og puljejob.
 § 176. Arbejdsgiveren henholdsvis (amts)kommunen  

 underskriver på tro og love, at de afgivne oplysninger er rigtige.
Befordringsgodtgørelse § 177. Ledige medlemmer af en  

 arbejdsløshedskasse, der ansættes i jobtræning hos  

 offentlig arbejdsgiver i aktivperioden, i individuel jobtræning, eller  

 i puljejob, eller deltager i uddannelse i henhold til en handlingsplan, i  

 uddannelse efter § 135 eller i uddannelse med  

 uddannelsesgodtgørelse i henhold til en uddannelsesplan har ret til  

 befordringsgodtgørelse.
Ledige, der har ret til befordringstilskud ved  

 deltagelse i arbejdsmarkedsuddannelser, jf. lov om arbejdsmarkedsuddannelser,  

 har dog ikke ret til befordringsgodtgørelse efter denne  

 bekendtgørelse.
 Stk. 2. For at få befordringsgodtgørelse skal den  

 daglige transport mellem bopæl og ansættelsessted henholdsvis  

 uddannelsessted og retur være mere end 24 kilometer.  

 Godtgørelsen pr. dag kan højest udbetales for 120 kilometer,  

 efter at der er fratrukket et beløb for de første 24  

 kilometer.
 Stk. 3. Ved jobtræning hos offentlige arbejdsgivere,  

individuel jobtræning og puljejob godtgøres 0,62 kr. pr.  

 kilometer (januar 1994) regnet fra den lediges bopæl til  

 ansættelsesstedet.
 Stk. 4. Ved uddannelse godtgøres 1,35 kr. pr. kilometer  

 (januar 1995) regnet fra deltagernes bopæl til uddannelsesstedet.
 Stk. 5. Ved befordring med færge ydes tilskud for  

 færgebefordringen på grundlag af den dobbelte afstand.
 Stk. 6. Kilometertaksterne reguleres en gang årligt med  

 virkning fra den første mandag i juli måned på grundlag af  

 prisudviklingen inden for det offentlige transportområde (DSB's  

 personbefordring). Ved udbetaling afrundes det samlede tilskud til  

 nærmeste hele kronebeløb.
Stk. 7. Inden udbetaling af befordringsgodtgørelse skal  

 den ledige forevise en attest fra ansættelsesstedet, henholdsvis  

 uddannelsesstedets ledelse, om i hvilket omfang den ledige har givet  

 møde, henholdsvis fulgt uddannelsen.
I tilfælde hvor en  

 sådan attest ikke kan forevises, udbetales  

 befordringsgodtgørelsen på grundlag af en tro og love  

 erklæring.
 Stk. 8. Arbejdsløshedskassen kan ikke udbetale  

 befordringsgodtgørelse for perioder, hvor den ledige er udelukket fra  

 ret til dagpenge.
 § 178. Hvis en ledig, der deltager i tilbud om  

 uddannelse eller uddannelse efter § 135, er indkvarteret uden for  

 uddannelsesstedet, regnes indkvarteringsstedet for bopæl, og den ledige  

 har ret til daglig befordringsgodtgørelse efter § 177. Det er en  

 betingelse, at indkvartering sker på uddannelsesstedet eller i  

 umiddelbar nærhed heraf.
 Stk. 2. Deltagere, der under uddannelsen er indkvarterede, har  

 ret til tilskud til transport frem og tilbage mellem bopæl og  

 indkvarteringssted:
1)	ved uddannelsens start og afslutning, 2)	ved søgnehelligdage og 3)	hver weekend.
 Stk. 3. Befordringsgodtgørelse efter
stk. 2 udbetales efter bestemmelserne i § 177,  

 stk. 4 - 8.
 Stk. 4. Der kan ikke ydes befordringsgodtgørelse i  

 forbindelse med deltagelse i uddannelse i udlandet uanset, at uddannelsen er  

 led i en uddannelse her i landet.
 § 179. Arbejdsløshedskassen træffer  

 afgørelse om udbetaling og beregner befordringsgodtgørelse til  

 den ledige.
 Stk. 2. Ved udbetaling afrundes det samlede tilskud til  

 nærmeste hele kronebeløb.
 Stk. 3. Den ledige skal indgive ansøgning om  

 befordringsgodtgørelse senest 3 måneder efter uddannelsens  

 afslutning.
Kapitel 20 Tilbagekaldelse af bevillinger, tilbagebetaling af  

 ydelser, misbrug m.v.
 § 180. En modtager af løntilskud eller  

 tilskud i forbindelse med jobtræning, individuel jobtræning eller  

 puljejob har pligt til at underrette Arbejdsformidlingen henholdsvis  

 (amts)kommunen om forhold, der har betydning for retten til ydelserne.
Stk. 2. Arbejdsformidlingen henholdsvis (amts)kommunen kan  

 bestemme, at løntilskud og tilskud i forbindelse med jobtræning,  

 individuel jobtræning eller puljejob enten ikke skal udbetales eller  

 tilbagebetales, hvis 1)	arbejdsgiveren har afgivet urigtig erklæring om forhold, der  

 har betydning for at opnå ret til at ansætte ledige med  

 løntilskud eller tilskud eller for at bevare retten hertil, eller 2)	arbejdsgiveren forsætligt har fortiet forhold, der har samme  

 betydning som nævnt under nr. 1.
 § 181. Arbejdsformidlingen henholdsvis  

 (amts)kommunen kan fratage en arbejdsgiver muligheden for at ansætte  

 ledige med løntilskud eller tilskud i forbindelse med  

 jobtræning, individuel jobtræning eller puljejob, hvis  

 arbejdsgiveren ikke overholder bestemmelserne i denne  

 bekendtgørelse.
 Stk. 2. Arbejdsformidlingens henholdsvis (amts)kommunens  

 afgørelser efter stk. 1, kan påklages til  

 Arbejdsmarkedsrådet, jf. § 185.
 § 182. En modtager af  

 uddannelsesgodtgørelse har pligt til at underrette Arbejdsformidlingen  

 om forhold, der har betydning for retten til ydelsen.
 Stk. 2. Har en modtager af uddannelsesgodtgørelse givet  

 Arbejdsformidlingen urigtige oplysninger eller fortiet forhold, der har  

 betydning for retten til ydelsen, kan Arbejdsformidlingen tilbagekalde  

 bevillingen af ydelsen.
 Stk. 3. Arbejdsformidlingen kan tilbagekalde en bevilling af  

 uddannelsesgodtgørelse, hvis betingelserne for bevillingen ikke var  

 til stede, da bevillingen blev givet, eller ikke længere er til stede.  

 Hvis Arbejdsformidlingen undlader at tilbagekalde en bevilling, selv om  

 arbejdsløshedskassen oplyser, at den ledige ikke var  

 dagpengeberettiget ved bevillingens start, skal Arbejdsformidlingen  

 forelægge sagen for Arbejdsmarkedsstyrelsen.
 § 183. En modtager af  

 uddannelsesgodtgørelse eller befordringsgodtgørelse har pligt  

 til at underrette sin arbejdsløshedskasse om forhold, der kan  

 være af betydning for retten til ydelserne.
 Stk. 2. Har en modtager af uddannelsesgodtgørelse eller  

 befordringsgodtgørelse givet urigtige oplysninger eller fortiet  

 forhold, der har betydning for retten til ydelserne, skal fejludbetalte  

 ydelser tilbagebetales efter reglerne i kapitel 13 i lov om  

 arbejdsløshedsforsikring m.v.
Kapitel 21 Udveksling og videregivelse af oplysninger § 184. Forvaltningslovens kapitel 8 om  

 tavshedspligt og videregivelse af oplysninger finder anvendelse på  

 oplysninger om virksomheder, arbejdsgivere, arbejdssøgende og andre  

 personer, der er registrerede hos Arbejdsformidlingen.
Kapitel 22 Klageadgang og ikrafttrædelse § 185. Arbejdsformidlingens og (amts)kommunens  

 afgørelser efter §§ 671, 85, 86, 87 og 98 om  

 konkurrenceforvridning, samt afgørelser efter 180 og 181 kan  

 indbringes for Arbejdsmarkedsrådet.
Rådets afgørelse kan  

 ikke indbringes for anden administrativ myndighed.
§ 186. Klage over Arbejdsformidlingens afgivelse  

 af eller afslag på at afgive tilbud efter kapitel 5-12 og 15, samt  

 Arbejdsformidlingens afslag på at afgive tilbud efter kapitel 16 og 17,  

 hvor afgørelsen er begrundet i den lediges ønsker og  

 forudsætninger eller arbejdsmarkedets behov, kan inden 4 uger  

 indbringes for Arbejdsmarkedsrådet af den, som afgørelsen  

 vedrører.
Det samme gælder klage over Arbejdsformidlingens  

 afgørelse efter § 130.
Stk. 2. Klage over Arbejdsformidlingens afgivelse af tilbud  

 efter kapitel 16 og 17, hvor afgørelsen er begrundet i den lediges  

 ønsker og forudsætninger eller arbejdsmarkedets behov, kan inden  

 2 uger indbringes for Arbejdsmarkedsrådet af den, som afgørelsen  

 vedrører.
Arbejdsmarkedsrådet træffer inden 2 uger fra  

 klagens modtagelse afgørelse i sagen.
 Stk. 3. Arbejdsmarkedsrådets afgørelser efter  

 stk. 1-2 kan ikke indbringes for anden administrativ myndighed.
§ 187. Klage over Arbejdsformidlingens  

 afgørelser efter denne bekendtgørelse, bortset fra  

 afgørelser som nævnt i §§ 185 og 186, kan inden 4 uger  

 indbringes for Arbejdsmarkedsstyrelsen af den, som afgørelsen  

 vedrører.
Klagen indgives til vedkommende regionschef, der, hvis  

 afgørelsen fastholdes, videresender klagen til  

 Arbejdsmarkedsstyrelsen.
 Stk. 2. Afgørelser efter stk. 1 kan ikke  

 indbringes for anden administrativ myndighed.
§ 188. Arbejdsløshedskassens  

 afgørelser efter denne bekendtgørelse kan inden 4 uger  

 indbringes for direktøren for Arbejdsløshedsforsikringen af  

 den, som afgørelsen vedrører.
Klagen sendes gennem  

 arbejdsløshedskassen.
Nærmere regler fastsættes af  

 direktøren for Arbejdsløshedsforsikringen, jf. § 98 i lov  

 arbejdsløshedsforsikring mv.
 Stk. 2. Afgørelser truffet af Direktoratet for  

 Arbejdsløshedsforsikringen efter stk. 1 kan inden 4 uger  

 indbringes for Arbejdsmarkedets Ankenævn af den, som afgørelsen  

 vedrører, jf. § 100 i lov om arbejdsløshedsforsikring  

 mv.
 Stk. 3. Ankenævnets afgørelser efter stk. 2,  

 kan ikke indbringes for anden administrativ myndighed.
 § 189. Bekendtgørelsen træder i kraft  

 den 1. januar 1999.
 Stk. 2. Ved bekendtgørelsens ikrafttræden  

 ophæves bekendtgørelse nr. 1015 af 17. december 1997 om en aktiv  

 arbejdsmarkedsindsats, som ændret ved bekendtgørelse nr. 178 af  

 23. marts 1998.
 § 190. Aftaler om jobtræning og individuel  

 jobtræning med tilskud hos private arbejdsgivere på en almindelig  

 arbejdsplads kan ikke indgås for en periode, der udløber senere  

 end ved udgangen af 1999.
 § 191. Ledige med en samlet ledighedsperiode  

 på 2 år inden for de seneste 3 år, der inden den 1. januar  

 1997 er påbegyndt eller har fået afgivet et konkret tilbud om  

 puljejob, kan gennemføre aktiviteten efter de hidtidige regler i lov  

 om en aktiv arbejdsmarkedspolitik.
 § 192. § 151 finder anvendelse på  

 ledige, der indberettes efter § 163, stk. 3, efter den 1. januar  

 1997.
 § 193. Ledige, som har indgivet ansøgning  

 om etableringsydelse til arbejdsløshedskassen inden den 1. januar  

 1998, kan modtage etableringsydelse efter de dagældende regler.  

 Tilbagekaldelse af bevilling af etableringsydelse sker ligeledes efter de  

 før den 1. januar 1998 gældende regler.
 § 194. § 22 finder anvendelse på  

 ledige, der påbegynder dagpengeperioden den 1. januar 1999 eller  

 senere.
Arbejdsmarkedsstyrelsen, den 16. december  

 1998 Inge Mærkedahl /Hans Flamand Christensen Bilag 1 Bilag til bekendtgørelse nr. 945 af 16. december  

 1998 om en aktiv arbejdsmarkedsindsats Oversigtsskema over tilskudsbegreber, tilskudssatser (1. januar 1994)  

 m.v.
Ansættelsessted Kommune Amtskommune Privat virksomhed Statsinstitution Jobtræning - dagpengeberettigede - kontanthjælpsmodtagere Løntilskud, 81 kr. pr. time + 12,5 pct., jf. § 169, stk. 3 løntilskud, 43 kr. pr. time, jf. § 169, stk. 1 Løntilskud, 81 kr. pr. time + 12,5 pct., jf. § 169, stk. 3 løntilskud, 43 kr. pr. time, jf. § 169, stk. 1 Løntilskud, 43 kr. pr. time jf. § 148c, stk. 1 løntilskud, 43 kr. pr. time, jf. § 169, stk. 1 Løntilskud, 81 kr. pr. time + 12,5 pct., jf. § 169, stk. 3 løntilskud, 43 kr. pr. time, jf. § 169, stk. 1 Individuel   

 jobtræning - dagpengeberettigede - kontanthjælpsmodtagere økonomisk tilskud, jf. § 169, stk. 2 økonomisk tilskud, jf. § 169, stk. 2 økonomisk tilskud, jf. § 169, stk. 2 økonomisk tilskud, jf. § 169, stk. 2 økonomisk tilskud, jf. § 169, stk. 2 økonomisk tilskud, jf. § 169, stk. 2 økonomisk tilskud, jf. § 169, stk. 2 økonomisk tilskud, jf. § 169, stk. 2 Puljejob - dagpengeberettigede økonomisk tilskud, jf. § 169, stk. 5 økonomisk tilskud, jf. § 169, stk. 5 findes ikke økonomisk tilskud, jf. § 169, stk. 5 1)   Der er i § 194 fastsat en  

 overgangsbestemmelse, hvorefter § 22 kun finder anvendelse på  

 ledige, der påbegynder dagpengeperioden den 1. januar 1999 eller  

 senere.
 2)   Der er i § 191 fastsat en  

 overgangsbestemmelse for ledige, der i henhold til de tidligere regler kunne  

 få tilbud om puljejob i dagpengeperioden.
 3)   Bestemmelsen i § 121 finder  

 anvendelse på ledige, der er påbegyndt orlov til uddannelse efter  

 de før 1. januar 1999 gældende regler i lov om orlov.
 4)   Bestemmelsen i  

 § 151 er fortsat aktuel indtil aktivperioden er fuldt ud fremrykket.
