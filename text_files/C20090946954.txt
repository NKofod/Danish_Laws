 Skrivelse om ny bekendtgørelse om kompensation til personer med handicap i erhverv m.v.
 Til Jobcentrene m.fl.
 Vedlagt sendes i korrekturtryk ny bekendtgørelse om kompensation til personer med handicap i erhverv m.v.
 Bekendtgørelsen indeholder de ændringer, der er en følge af lov nr. 483 af 12. juni 2009 (Etablering af et enstrenget kommunalt beskæftigelsessystem m.v.), som træder i kraft den 1. august 2009.
Bekendtgørelsen vil med nr. og dato snarest blive offentliggjort i Lovtidende og vil kunne findes på www.retsinfo.dk og inden for kort tid på www.ams.dk .
Bekendtgørelsen er konsekvensrettet som følge af, at lov om kompensation til handicappede i erhverv m.v. fra 1. august 2009 administreres af kommunerne.
Der er derudover tale om en redaktionel ændring af bekendtgørelsens § 4, hvor definitionen af offentlige arbejdsgivere er angivet på samme måde som i bekendtgørelse om en aktiv beskæftigelsesindsats.
Der er ikke tale om en indholdsmæssig ændring.
De bestemmelser, der står i loven, er endvidere i et vist omfang ikke længere gengivet i bekendtgørelsen fx reglerne om tilbagebetalingspligt og klageadgang.
Der er i § 15, stk. 4, som noget nyt indsat bestemmelse om, at jobcenteret senest et år efter at bevillingen er givet skal tage stilling til, om bevillingen kan fortsætte.
