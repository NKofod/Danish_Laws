 Ved noteveksling i New Delhi henholdsvis den 31. juli og den 5. oktober  

 1992 er der indgået en overenskomst mellem Danmark og Indien, ifølge hvilken  

 den danske regering yder støtte inden for et beløb af 46.300.000 kroner til  

 grundforbedring og landbrugsudvikling i Koraput District, Orissa.
 Hovedformålet med projektet er at oprette et egnet landbrugssystem, som er  

 vedvarende og økologisk forsvarligt, og hvormed man kan forbedre  

 levevilkårene samt forsyningen af mad, brændsel og andre livsvigtige  

 faktorer.
 Projektet forventes gennemført i perioden 1992-99.
