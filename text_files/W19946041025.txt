Ankenævnet stadfæstede Direktoratets afgørelse, hvorefter varemærket  

 NOVOTECH var fundet forveksleligt med det tidligere registrerede mærke NOVO -  

 Bringing Science to Life.
Ankenævnet tiltrådte, at det bærende element i  

 begge mærkerne er de identiske mærkedele NOVO, og at mærkerne kan forveksles.
År 1994, den 17. juni afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 27. april 1988 indleverede klageren en ansøgning om registrering af  

 varemærket NOVOTECH for alle varer i klasse 5.
 I skrivelse af 25. september 1989 udtalte Patentdirektoratet, at det  

 ansøgte varemærke var fundet forveksleligt med følgende registrerede  

 varemærker:
 VR 0297 1941, VR 1156 1960, VR 1176 1969, VR 0629 1973, VR 2912 1979, VR  

 2508 1983, VR 0469 1988 og VR 3326 1989. NOVOTECH udgjorde endvidere den  

 væsentligste del af navnet på det under nr. 165778 registrerede  

 anpartsselskab, nemlig Novotek ApS.
 Klageren begrænsede ved skrivelse af 15. juni 1990 ansøgningen til at  

 angå: Klasse 5: Herbicider, og anførte endvidere følgende:
 »Vi går ud fra, at der efter den foretagne begrænsning af ansøgningen  

 kan bortses fra de af Direktoratet fremdragne registrerede varemærker VR  

 297-1941, VR 1156-1960, VR 1176-1969, VR 629-1973, VR 2912-1979, VR 2508-1983  

 og VR 469-1988 under hensyn til, at der ikke længere ses at være  

 varesammenfald.
 Samtidig skal vi anmode om, at der ved den videre behandling af sagen  

 bortses fra den under VR 3326-1989 foretagne registrering NOVO - Bringing  

 Science to Life , som bla. omfatter alle varer i klasse 5, under hensyn  

 til, at der efter vor opfattelse ikke kan anses for at foreligge mærkelighed.
Betragter man mærkerne overfor hinanden NOVOTECH NOVO - BRINGING SCIENCE TO LIFE fremgår det tydeligt, at mærkerne både auditivt og visuelt afviger meget  

 kraftigt fra hinanden.
Det forhold, at begge mærker indeholder ordet NOVO,som  

 er latin for NY, er efter vor opfattelse ikke tilstrækkeligt til, at mærkerne  

 i deres helhed kan anses for forvekslelige.
 Vi skal derfor anmode om, at der ved den videre behandling af sagen  

 bortses fra den ovennævnte registrering eller i hvert fald, at denne  

 registrering beror på bekendtgørelse af nærværende ansøgning.
 Samtidig skal vi anmode om, at der ved den videre behandling af sagen  

 bortses fra det fremdragne selskab NOVOTEX APS , idet vi fra Erhvervs-  

 og Selskabsstyrelsen har fået oplyst, at selskabet NOVOTEX APS reg.  

 no. 164778 indtil den 17. maj 1988 var registreret under navnet ApS SPKR 4  

 NR. 1583,idet selskabet først da ændrede navn til NOVOTEK APS .
 Da nærværende ansøgning af mærket NOVOTECH er indgivet den 27.  

 april 1988, har vor klient således en bedre ret til dette navn end ovennævnte  

 anpartsselskab NOVOTEK APS .
Vi skal derfor anmode om, at nærværende ansøgning nu fremmes til  

 bekendtgørelse og vi imødeser herefter med interesse meddelelse om mærkets  

 snarlige bekendtgørelse i Dansk Varemærketidende.« Direktoratet fastholdt ved skrivelse af 15. februar 1991 forveksleligheden  

 med VR 3326 1989 NOVO - Bringing Science to life, samt med selskabsnavnet  

 NOVOTEK ApS.
 Direktoratet anførte bl.a. følgende:
 »....Mærkedelen NOVO er det bærende element i begge mærker, og der er  

 en væsentlig betydningsmæssig lighed mellem slutdelene -TECH og -Bringing  

 Science to life.
Endvidere må selskabet NOVOTEK ApS fastholdes som værende en  

 registreringshindring, idet de indsendte oplysninger ikke er tilstrækkelige  

 til, at direktoratet kan se bort fra nævnte selskab.
Det afgørende for  

 tidsprioriteten mellem selskabsnavnet og Deres mærke er ansøgningstidspunktet  

 for selskabets navneændring.
Det må derfor oplyses, hvornår ansøgningen om  

 navneændring blev indgivet, og dokumentation herfor må gives....« Klageren skrev i den anledning den 27. februar 1991 følgende til  

 Direktoratet:
 »Som omtalt i vort brev af 15. juni 1990 har vi fra Erhvervs- og  

 Selskabsstyrelsen fået oplyst, at det modholdte selskabsnavn Novotek ApS har  

 ændret navn fra ApS SPKR 4 NR. 1583 til Novotek ApS den 17. maj 1988 og vi  

 vedlægger som bilag udskrift af Erhvervs- og Selskabsstyrelsens database,  

 hvoraf datoen for denne vedtægtsændring fremgår.
 Vi går ud fra, at der herefter kan bortses fra det ovennævnte selskab  

 under hensyn til, at dette har ændret navn senere end nærværende anmeldelse  

 er indgivet til Patentdirektoratet.
 Vi undrer os i øvrigt over, at Patentdirektoratet ikke selv via online  

 adgang til Erhvervs- og Selskabsstyrelsen har mulighed for at verificere  

 denne oplysning.
 Samtidig skal vi påny anmode om, at der ved den videre behandling af sagen  

 bortses fra det under VR 3326-1989 registrerede varemærke NOVO - Bringing  

 to Life .
 Vi kan som tidligere omtalt ikke være enige i, at mærkerne NOVOTECH  

  og NOVO - Bringing Science to Life indbyrdes kan anses for  

 forvekslelige og det undrer os især, at der efter Direktoratets opfattelse  

 skulle være en væsentlig betydningsmæssig lighed mellem slutdelene  

TECH og Bringing Science to Life .
Efter vor opfattelse er mærkebestanddelen TECH en i engelsktalende  

 lande anvendt forkortelse for technique eller technical, mens betydningen  

Bringing Science to Life oversat til dansk betyder: at gøre  

 videnskaben levende, hvilket efter vor opfattelse ikke er ensbetydende med,  

 at dette kun kan foregå teknisk....« Direktoratet frafaldt ved afgørelsen af 23. juli 1991 NOVOTEK ApS som en  

 registreringshindring, men fastholdt VR 3326 1989 og anførte, »....VR 3326 1989 udgør en hindring for mærkets registrering allerede  

 fordi det bærende element i begge mærker er det identiske NOVO.
Der må derfor  

 fortsat indhentes samtykke fra indehaveren af denne registrering.« Den 3. april 1993 afslog direktoratet ansøgningen under henvisning til  

 varemærkelovens § 15, stk. 1, idet det ansøgte varemærke NOVOTECH er  

 forveksleligt med VR 3326 1989.
 Denne afgørelse har klageren ved skrivelse af 3. juni 1993 indbragt for  

 Patentankenævnet med påstand om, at direktoratets afgørelse omgøres.
 I ankebegrundelsen skriver klageren bl.a.:
»....Den af Patentdirektoratet trufne afgørelse, hvorefter mærkerne er anset for indbyrdes forvekslelige, er efter vor opfattelse ikke i  

 overensstemmelse med Patentdirektoratets praksis.
 Anmeldelsen af varemærket NOVOTECH blev oprindeligt mødt med den  

 indvending fra Patentdirektoratet, at mærket var fundet for forveksleligt med  

 følgende varemærker.
NOVOINSULIN NOVOJECT NOVOZYM NOVOFEM NOVO (figurmærke) NOVOFILL NOVOLIN NOVO - Bringing Science to Life Vi argumenterede ikke mod denne afgørelse, idet vi istedet valgte at  

 begrænse ansøgningen og derved kun stod tilbage med et modholdt varemærke,  

 nemlig det nærværende sag drejer sig om, NOVO - Bringing Science to Life.
Vi anerkender dog, at varemærket NOVOTECH, som er anmeldt for alle varer i  

 klasse 5, burde blive mødt med den indvending, at mærket var forveksleligt  

 med NOVOINSULIN NOVOJECT NOVO (figurmærke) udfra den betragtning, at NOVOINSULIN er sammensat af ordet NOVO og en  

 vareart, at NOVOJECT OG NOVOTECH auditivt og visuelt har store ligheder og at  

 NOVO (figurmærke) er indeholdt i det ansøgte mærke NOVOTECH.
Derimod anerkender vi ikke, at mærkerne NOVOZYM, NOVOFEM, NOVOFILL,  

 NOVOLIN, NOVO - Bringing Science to Life kan anses for forvekslelige med  

 varemærket NOVOTECH, idet disse mærker, bortset fra præfikset NOVO, ikke har  

 nogle fælles konsonanter i suffikset og derfor hverken auditivt eller visuelt  

 i deres helhed kan anses for forvekslelige med varemærket NOVOTECH.
Vi finder  

 i øvrigt ikke, at denne afgørelse er i overensstemmelse med Direktoratets  

 praksis, idet man normalt, foruden fælles præfiks, også kræver, at første  

 konsonant i sidste stavelse er identisk og at sidste stavelse i øvrigt har  

 samme eller næsten samme længde, i hvert fald som et minimumskrav for at anse  

 to mærker af denne karakter for forvekslelige.
 Det der dog undrer os allermest i Patentdirektoratets afgørelse er, at man  

 modholder og stædigt fastholder, at mærket NOVOTECH er forveksleligt med NOVO  

 - Bringing Science to Life, idet dette varemærke består af flere dele, som  

 selvstændigt er beskyttelsesværdige, nemlig henholdsvis af varemærket NOVO og  

 af sloganet Bringing Science to Life.
Den engelske vending Bring to Life oversættes ved: bringe til live igen og  

 sloganet Bringing Science to Life betyder altså at bringe videnskaben til  

 live igen.
Helheden NOVO - Bringing Science to Life betyder således, at  

 selskabet NOVO (nu Novo-Nordisk) roser sig selv af at være det selskab, som  

 bringer videnskaben til live igen.
 Sloganet Bringing Science to Life har efter vor opfattelse selvstændig  

 varemærkekarakter, idet sloganet har sin selvstændige betydning uden på nogen  

 måde at være deskriptivt, d.v.s. uden at angive hverken en art eller en  

 beskaffenhed eller en egenskab ved varen og heller ikke varens anvendelse.
Præfikset NOVO ses at være indeholdt i 14 varemærker i klasse 5 og ses  

 herudover som selvstændig del af 10 varemærker i klasse 5. Som selvstændigt  

 varemærke optræder NOVO kun i figurmærke som nedenfor gengivet.
Mærket er  

 registreret i klasse 5 for varer, der ikke kolliderer med herbicider i klasse  

 5, nemlig for medicinske og farmaceutiske produkter.
Novo Industri A/S - nu Novo-Nordisk A/S - har aldrig opnået registrering  

 af NOVO som ordmærke i klasse 5 for ovennævnte varer og heller ikke for  

 varer, som kolliderer eller er ligeartede med herbicider.
Novo-Nordisk A/S er  

 kendt specielt som producent af insulin og enzymer til industriel brug, men  

 ikke som producent af herbicider i klasse 5. Novo-Nordisk A/S har i 1989 og  

 1990 opnået registrering af alle for pesticider i klasse 5 og alle anmeldt til registrering senere end  

 anmeldelsen af varemærket NOVOTECH blev indgivet.
Disse mærker er  

 tilsyneladende registreret uanset eksistensen af den ældre anmeldelse af  

 NOVOTECH, som indtil 15. juni 1990 omfattede alle varer i klasse 5 og  

 herefter klasse 5. herbicider.
Efter vor opfattelse må herbicider anses for  

 ligeartede med pesticider, idet herbicider er midler til bekæmpelse af  

 ukrudt, medens pesticider er midler til bekæmpelse af skadelige organismer i  

 plantekulturer.
Når varemærket NOVOTECH således kan sameksistere i registeret, i hvert  

 fald med mærkerne NOVOSOL og NOVODOR, undrer det os, at NOVOTECH ikke kan  

 sameksistere med NOVO - Bringing Science to Life, idet ligheden med det  

 sidstnævnte mærke er væsentlig mindre end med de to førstnævnte....« Ankenævnet har behandlet sagen på sit møde den 22. marts 1994.
For klageren mødte cand.jur.
Birgit Wiborg, der henviste til de skriftlige  

 indlæg i sagen.
Det gjordes navnlig gældende, at Novo er en svag forstavelse,  

 der ikke giver større beskyttelse - i hvert fald ikke ud over de varer,  

 NOVO-Nordisk har indarbejdet.
 Ankenævnet skal udtale:
 Det bemærkes, at Direktoratet ikke ved sit endelige afslag har fastholdt  

 en betydningsmæssig lighed mellem mærkernes slutdele: TECH og Bringing  

 Science to Life.
 Det tiltrædes, at de bærende elementer i begge mærker er de identiske  

 mærkedele NOVO, og at mærkerne kan forveksles.
Herefter bestemmes:
 Den påklagede afgørelse stadfæstes.
