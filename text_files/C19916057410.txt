Cirkulæreskrivelse om meddelelse om  

 placering af ferie med dagpenge i uge, hvor der er beskæftigelse Kommentarer m.v.:
 Er der udbetalt feriedagpenge i de første 3 dage (mandag til  

 onsdag) i en uge, er det uden betydning for feriedagpengene, at der arbejdes  

 i de sidste 4 dage i ugen (torsdag - søndag). Det vil alene kunne  

 få betydning for reglerne om overførsel af overskydende  

 timer.
 Meddelelse om afgørelsen:
 En lønmodtager, der havde ret til feriedagpenge i  

 pågældende ferieår, holdt i en uge ferie mandag - onsdag,  

 hvorefter han var i beskæftigelse torsdag - søndag.
 Direktoratet traf afgørelse om, at medlemmet kun havde ret til  

 feriedagpenge for 2 dage i den omhandlede uge, da han havde været i  

 fuld beskæftigelse i 4 dage i samme uge.
 Arbejdsmarkedets Ankenævn lagde til grund, at det var  

 ubestridt, at medlemmet havde haft ret til at holde ferie mandag til onsdag,  

at han rent faktisk havde holdt ferie, og at han opfyldte  

 betingelserne for at modtage feriedagpenge, da han indgav begæring  

 herom.
Det forhold, at medlemmet arbejdede i 4 dage efter at have holdt  

 ferie i 3 dage med feriedagpenge, der var udbetalt i overensstemmelse med de  

 gældende regler, medførte ikke, at medlemmet mistede retten til  

 feriedagpenge for de omhandlede 3 dage.
Der ville kun kunne blive tale om at  

 overføre timer til den følgende uge, jf. den dagældende  

 regel i arbejdsløshedsforsikringslovens § 59, stk. 2.
 Ankenævnet fandt altså, at medlemmet var berettiget til  

 feriedagpenge for de 3 dage.
