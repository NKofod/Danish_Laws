 A. ved bekendtgørelse nr. 342 af 24. juni 1981 er der foretaget følgende  

 ændringer i bekendtgørelse nr. 184 af 13. april 1978 om offentlig befordring  

 af skoleelever:
 1. Bekendtgørelsens § 1, stk. 1, er ændret, således at  

 det herefter er affattet således:
 »Ved offentlig befordring af skoleelever forstås kørsel, der er  

 omfattet af:
 1. § 25, stk. 1 og 4, i lov om folkeskolen, jfr.  

 lovbekendtgørelse nr. 385 af 20. august 1980, og som ikke i henhold til  

 lovens § 25, stk. 5, foretages med offentlige trafikmidler eller ved, at  

 udgifterne til egen befordring godtgøres.
2. § 25, stk. 3, i lov om folkeskolen, jfr. § 3, stk.  

 1, 1.pkt., i bekendtgørelse nr. 435 af 22. oktober 1979, og som ikke i  

 henhold til nævnte bekendtgørelses § 3, stk. 2, foretages med offentlige  

 trafikmidler eller ved, at udgifterne til egen befordring godtgøres eller, 3. § 29, stk. 5, i lov nr. 306 af 8. juni 1977 om  

 friskoler og private grundskoler m.v.« Som bilag 1 til cirkulæreskrivelsen er optrykt folkeskolelovens § 25, stk.  

 1 og 3-5.
 Baggrunden for ændringen af bekendtgørelsens §1, stk. 1, nr. 1 og 2 er, at  

 kommunernes forpligtelse til at sørge for befordring af elever mellem skolen  

 og hjemmet eller dettes nærhed ved en ændring af folkeskolelovens § 25  

 (lovbekg. nr. 385 af 20. august 1980) er blevet udvidet.
Ved offentlig befordring af skoleelever skal herefter udover det hidtil  

 gældende forstås for det første befordring mellem skole og daginstitution  

 eller formidlet dagpleje i henhold til lov om social bistand af elever, der  

 uden for skoletiden er anbragt i daginstitution m.v.
Forpligtelsen omfatter  

 derimod ikke befordring mellem skole og privat dagpleje.For det andet skal  

 ved offentlig befordring nu også forstås befordring af elever, der modtager  

 undervisning af den i folkeskolelovens § 19, stk. 2 (se bilag 2) nævnte  

 karakter, og som er i stand til uden særlige hjælpemidler at befordre sig  

 selv til og fra skole.
For begge grupper gælder, at afstandsbetingelserne i  

 folkeskolelovens § 25, stk. 1 skal være opfyldt, ligesom der kun er tale om  

 befordring, som ikke foretages med offentlige trafikmidler eller ved, at  

 udgifterne til egen befordring godtgøres.
 Bestemmelsen i nr. 3 svarer til den tidligere bekendtgørelses § 1, stk. 1,  

 nr. 2.
2. I bekendtgørelsens § 7, stk. 2, om kravene til  

 udformningen af skolebørnsskiltet er indført ændrede regler for dobbeltsidigt  

 skolebørnsskilt.
Efter bekendtgørelsens § 8, stk. 3, må dobbeltsidigt skilt  

 kun anbringes på biler, der er godkendt til befordring af højst 8 voksne  

 personer foruden føreren.
 Ændringerne af reglerne for udformning af dobbelsidigt skolebørnsskilt er  

 foranlediget af en henvendelse fra Dansk Taxi Forbund, der ønskede  

 dimensionerne for skiltet ændret, således at det ville blive muligt at  

 anbringe et dobbelsidigt skilt på taget af bilen. Ændringen af  

 bekendtgørelsens § 7, stk. 2, vil således fortrinsvis få betydning, hvor  

 offentlig befordring af skoleelever sker i Taxa.
 3. Ændringerne i bekendtgørelsen træder i kraft den  

 15. juli 1981. Ændringen af § 1, stk. 1, træder dog først i kraft den 1.  

 august 1981, d.v.s. ved det nye skoleårs begyndelse.
B.
I § 10, stk. 1, i ministeriet for offentlige arbejders bekendtgørelse  

 nr. 401 af 14. september 1979 om hyrekørsel er det fastsat, at der på en  

 hyrevogn skal være anbragt en taglygte, som skal være tændt i  

 lygtetændingstiden, når vognen søger hyre.
Efter samme bestemmelses sidste  

 punktum kan ministeriet for offentlige arbejder imidlertid tillade, at en  

 hyrevogn under udførelse at specielle kørselsopgaver kører uden taglygte,  

 hvis udførelsen af disse kørselsopgaver kræver særlig afmærkning i henhold  

 til anden lovgivning.
 Ministeriet for offentlige arbejder har efter drøftelser med  

 justitsministeriet oplyst, at man i henhold til § 10, stk. 1, sidste punktum,  

 i bekendtgørelsen om hyrekørsel tillader, at taglygten på en hyrevogn, der  

 udfører kørsel omfattet af bekendtgørelsen om offentlig befordring af  

 skoleelever, udskiftes med et skolebørnsskilt.
I § 10, stk.4, i bekendtgørelsen om hyrekørsel er det fastsat, at såfremt  

 der i henhold til § 10, stk. 1, sidste punktum, er givet tilladelse til, at  

 en hyrevogn kører uden taglygte, er det tilladt, at vognen under udførelse af  

 de specielle kørselsopgaver ligeledes kører uden bevillingsnummerplade.
Det  

 følger heraf, at det herefter er tilladt at køre uden bevillingsnummerplade  

 på en hyrevogn, der under udførsel af kørsel, omfattet af bekendtgørelsen om  

 offentlig befordring af skoleelever, har udskiftet taglygten med et  

 skolebørnsskilt.
 Det tilføjes, at skolebørnsskiltet skal fjernes, og at hyrevognen på ny  

 skal være forsynet med taglygte og bevillingsnummerplade, så snart kørslen  

 ikke længere er omfattet af bekendtgørelsen om offentlig befordring af  

 skoleelever.
 P.M.V.
 E.B.
H.C.
Abildtrup Til Politiet Bilag 1. Folkeskolelovens § 25, stk. 1 og 3-5:
 »§ 25.  Kommunen skal sørge for befordring mellem  

 skolen og hjemmet eller dettes nærhed af:
 Undervisningsministeren kan fastsætte regler herom.
 Stk. 3.  Amtskommunerne og Københavns og Frederiksberg  

 kommuner skal sørge for befordring til og fra skole af elever, der modtager  

 undervisning af den i § 19, stk. 2, nævnte karakter, efter regler, der  

 fastsættes af undervisningsministeren.
 Stk. 4.  Bestemmelserne i stk. 1-3 finder tilsvarende  

 anvendelse på befordring mellem skole og daginstitution eller formidlet  

 dagpleje i henhold til lov om social bistand af elever, der uden for  

 skoletiden er anbragt i daginstitutioner m.v.
Stk. 5.  Forpligtelsen til at sørge for befordring efter  

 stk. 1 kan opfyldes ved at henvise eleverne til offentlige trafikmidler eller  

 ved at godtgøre deres udgifter til egen befordring.« Bilag 2. Folkeskolelovens § 19, stk. 2:
