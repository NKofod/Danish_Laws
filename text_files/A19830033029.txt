(Varmeforsyningsloven) Herved bekendtgøres lov nr. 258 af 8. juni 1979 om  

 varmeforsyning, jfr. lovbekendtgørelse nr. 542 af 6. oktober 1982 med de  

 ændringer, der følger af lov nr. 255 af 8. juni 1983.
Formål og definition § 1.  Lovens formål er at fremme den mest  

 samfundsøkonomiske anvendelse af energi til bygningers opvarmning og  

 forsyning med varmt vand samt at formindske energiforsyningens afhængighed af  

 olie.
 § 2.  Ved kollektive varmeforsyningsanlæg forstås  

 virksomhed, der driver følgende anlæg med det formål at levere energi til  

 bygningers opvarmning og forsyning med varmt vand:
 Stk. 2.  Kollektive varmeforsyningsanlæg som nævnt i  

 stk. 1 omfatter ikke virksomhed, der er reguleret i lov om elforsyning og lov  

 om naturgasforsyning.
 Stk. 3.  Energiministeren kan fastsætte regler om, at  

 visse former for kollektive varmeforsyningsanlæg helt eller delvis ikke skal  

 være omfattet af loven.
Kortlægning og planlægning § 3.  Energiministeren sørger for, at der i samarbejde  

 mellem kommunalbestyrelser og amtsråd udføres en landsdækkende  

 varmeforsyningsplanlægning.
Energiministeren kan efter forhandling med de  

 ministre, hvis sagsområde særligt berøres, bestemme, at nærmere angivne  

 forudsætninger skal lægges til grund for den regionale og kommunale  

 varmeforsyningsplanlægning.
§ 4.  Kommunalbestyrelsen skal foranledige en  

 kortlægning af det eksisterende varmebehov, de anvendte opvarmningsmetoder  

 samt de energimængder, herunder overskudsvarme, som anvendes eller vil kunne  

 anvendes i varmeforsyningen, og tilvejebringe et skøn over det fremtidige  

 varmebehov og de fremtidige varmeforsyningsmuligheder i kommunen.  

 Kortlægningen foretages bl.a. i samarbejde med selskaber, der leverer  

 ledningsbunden energi.
Kommunalbestyrelsen udarbejder herefter et oplæg til  

 tilrettelæggelse af kommunens varmeforsyning.
 § 5.  På det grundlag, der er tilvejebragt i medfør af  

 §§ 3 og 4, udarbejder amtsrådet efter forhandling med kommunalbestyrelserne  

 og selskaber, der leverer ledningsbunden energi, en plan for den fremtidige  

 varmeforsyning inden for amtskommunen.
 Stk. 2.  Planen skal indeholde retningslinier for:
 Stk. 3.  Planen skal endvidere angive:
 Stk. 4.  De dele af den regionale varmeforsyningsplan,  

 der vedrører regionplanlægningen, skal samtidig udformes som forslag til  

 tillæg til regionplanen.
 § 6.  Energiministeren godkender den regionale plan.  

 Eventuelle ændringer i planen skal forhandles med de berørte regionale og  

 lokale myndigheder.
§ 7.  Når den regionale varmeforsyningsplan er  

 godkendt, skal kommunalbestyrelsen efter forhandling med selskaber, der  

 leverer ledningsbunden energi, udarbejde en varmeforsyningsplan for kommunen.  

 Planen skal fastlægge hovedstrukturen og de nærmere retningslinjer for  

 tilrettelæggelsen af varmeforsyningen inden for kommunens område.
Planen skal  

 tillige indeholde en tidsfølge for etablering af nye og eventuel udbygning af  

 eksisterende kollektive varmeforsyningsanlæg samt en angivelse af, hvem der  

 forudsættes at tilvejebringe disse anlæg.
 Stk. 2.  En kommunal varmeforsyningsplan må ikke stride  

 mod den regionale varmeforsyningsplan eller beslutninger efter § 3.
 § 8.  Amtsrådet påser, at den kommunale  

 varmeforsyningsplan er i overensstemmelse med den regionale  

 varmeforsyningsplan.
Stk. 2.  Fremsætter amtsrådet inden for en frist fastsat  

 af energiministeren indsigelser i henhold til stk. 1, kan kommunalbestyrelsen  

 ikke vedtage planen endeligt, før der er opnået enighed mellem  

 kommunalbestyrelsen og amtsrådet om de nødvendige ændringer til planen.
Kan  

 enighed ikke opnås, afgøres spørgsmålet af energiministeren efter forhandling  

 med de berørte parter.
 § 9.  Energiministeren kan efter forhandling med de  

 kommunale organisationer samt organisationer for selskaber, der leverer  

 ledningsbunden energi, fastsatte regler for kortlægningens og planlægningens  

 udførelse, herunder fastsætte tidsfrister for deres udarbejdelse samt for  

 planernes offentliggørelse.
 Stk. 2.  Energiministeren kan efter forhandling med de  

 kommunale organisationer samt organisationer for selskaber, der leverer  

 ledningsbunden energi, fastsætte regler for, hvordan myndigheder samt  

 virksomheder, der producerer eller leverer ledningsbunden energi, skal  

 inddrages i forberedelsen af varmeforsyningsplanlægningen.
 § 10.  Energiministeren kan efter forhandling med de  

 kommunale organisationer samt organisationer for selskaber, der leverer  

 ledningsbunden energi, fastsætte regler for varmeforsyningsplanernes revision  

 og ændringer, herunder regler om fremgangsmåde og tidsfrister.
 § 11.  Offentlige myndigheder, producenter og  

 leverandører af ledningsbunden energi samt varmeforbrugere skal efter  

 anmodning meddele energiministeren, amtsrådene, hovedstadsrådet og  

 kommunalbestyrelserne de oplysninger, der findes nødvendige for  

 varmeforsyningsplanlægningen.
Overgangsbestemmelser § 12.  Indtil der foreligger en endeligt vedtaget  

 kommunal varmeforsyningsplan, kan energiministeren efter forhandling pålægge  

 amtsråd og kommunalbestyrelser inden nærmere fastlagte frister at udarbejde  

 en delplan, der kan danne grundlag for gennemførelsen af et eller flere  

 bestemte varmeforsyningsprojekter.
Energiministeren kan efter forhandling med  

 de kommunale organisationer fastsætte regler om samarbejdet mellem amtsrådet  

 og kommunalbestyrelserne samt regler om, hvorledes andre myndigheder samt  

 virksomheder, der leverer eller producerer energi, skal inddrages i  

 udarbejdelsen.
 Stk. 2.  Energiministeren kan efter forhandling med de  

 kommunale organisationer bestemme, at nærmere angivne forudsætninger skal  

 lægges til grund ved udarbejdelsen af delplaner, samt fastsætte regler for  

 delplanernes udarbejdelse og offentliggørelse.
Stk. 3.  Energiministeren godkender de i stk. 1 nævnte  

 delplaner.
Eventuelle ændringer forhandles med de berørte regionale og lokale  

 myndigheder.
 Stk. 4.  En godkendt delplan efter stk. 3 har de samme  

 retsvirkninger som en endeligt vedtaget kommunal varmeforsyningsplan.
 Etablering af varmeforsyningsanlæg m.v.
 § 13.  Kommunalbestyrelserne og amtsrådene skal ved  

 administrationen af denne lov virke for varmeforsyningsplanernes  

 gennemførelse og må ikke træffe afgørelser i strid med en endeligt vedtaget  

 kommunal varmeforsyningsplan eller en godkendt delplan efter § 12.
 I konkrete tilfælde kan de kommunale myndigheder dog dispensere fra en  

 plan efter regler fastsat af energiministeren.
 § 14.  Kommunalbestyrelsen godkender projekter for  

 etableringen af nye kollektive varmeforsyningsanlæg eller udførelsen af  

 større ændringer i eksisterende anlæg.
 Stk. 2.  Energiministeren kan efter forhandling med de  

 kommunale organisationer bestemme, at godkendelse i henhold til stk. 1 i  

 visse tilfælde meddeles af amtrådet eller energiministeren.
 § 15.  Energiministeren kan efter forhandling med de  

 kommunale organisationer fastsætte regler om kommunalbestyrelsernes og  

 amtsrådenes behandling af sager efter § 14, herunder om, i hvilket omfang de  

 berørte grundejere ved afholdelse af møder eller på anden måde skal inddrages  

 i forberedelsen af projekter for kollektive varmeforsyningsanlæg.
 § 16.  Til gennemførelse af en endeligt vedtaget  

 kommunal varmeforsyningsplan eller en godkendt delplan efter § 12 påhviler  

 det kommunalbestyrelsen at drage omsorg for, at der udarbejdes projekter for  

 kollektive varmeforsyningsanlæg, der belyser mulighederne for:
 Stk. 2.  Hvis kommunalbestyrelsen forestår udarbejdelsen  

 af et projekt, skal kollektive varmeforsyningsanlæg meddele  

 kommunalbestyrelsen de nødvendige oplysninger.
 Stk. 3.  Kommunalbestyrelsen kan påbyde et eksisterende  

 kollektivt varmeforsyningsanlæg at gennemføre et godkendt projekt inden en  

 vis frist.
Stk. 4.  Hvis et privat kollektivt varmeforsyningsanlæg  

 ikke mener at kunne opfylde et påbud efter stk. 3, kan det kræve, at kommunen  

 overtager anlægget.
Vilkårene herfor fastsættes i mangel af mindelig  

 overenskomst af de taksationsmyndigheder, der er nævnt i §§ 57-62 i lov om  

 offentlige veje.
 § 17.  Til gennemførelse af en endeligt vedtaget  

 kommunal varmeforsyningsplan, en godkendt delplan efter § 12, eller hvis det  

 forudsættes i et godkendt projekt efter § 14, kan kommunalbestyrelsen pålægge  

 et kollektivt varmeforsyningsanlæg:
 Stk. 2.  Energiministeren kan fastsætte regler om  

 anvendelse af bestemmelsen efter stk. 1.
§ 18.  Hvis det forudsættes i et godkendt projekt for  

 et kollektivt varmeforsyningsanlæg, kan kommunalbestyrelsen senest ved  

 udstedelse af byggetilladelse bestemme, at ny bebyggelse ved ibrugtagningen  

 skal tilsluttes anlægget.
Kommunalbestyrelsen godkender vilkårene for  

 tilslutningen.
 Stk. 2.  Energiministeren kan efter forhandling med de  

 kommunale organisationer fastsætte regler om adgangen til at træffe  

 bestemmelse efter stk. 1.
 Stk. 3.  Kan ny bebyggelse, der er pålagt  

 tilslutningspligt efter stk. 1, ikke opnå tilslutning til det kollektive  

 varmeforsyningsanlæg inden for den i projektet fastsætte tidsfrist på grund  

 af forsinkelse med etablering af varmeforsyningen, er kommunen og anlægget,  

 hver med halvdelen, pligtig til uden ekstraudgift for brugerne at sikre  

 bebyggelsen en midlertidig varmeforsyning.
§ 19.  Hvis det forudsættes i et godkendt projekt for  

 et kollektivt varmeforsyningsanlæg, kan kommunalbestyrelsen bestemme, at  

 eksisterende bebyggelse inden for en bestemt tidsfrist skal tilsluttes  

 anlægget, bl.a. under hensyntagen til den naturlige udskiftningstakt for  

 eksisterende opvarmningsanlæg.
Kommunalbestyrelsen godkender vilkårene for  

 tilslutningen.
 Stk. 2.  Energiministeren fastsætter efter forhandling  

 med de kommunale organisationer regler om adgangen til at træffe bestemmelse  

 efter stk. 1.
Stk. 3.  Energiministeren kan fastsætte regler om, at  

 ejere af ejendomme, der skal tilsluttes et kollektivt varmeforsyningsanlæg  

 ifølge en beslutning efter stk. 1, kan få udbetalt en godtgørelse af kommunen  

 og anlægget, der hver udreder halvdelen.
Beslutning om udbetaling af  

 godtgørelsen og dennes størrelse træffes af kommunalbestyrelsen.
Godtgørelsen  

 fastsættes i mangel af mindelig overenskomst af de taksationsmyndigheder, der  

 er nævnt i §§ 57-62 i lov om offentlige veje.
 § 20.  Kommunalbestyrelsen kan pålægge ejendomme, der  

 ifølge bestemmelserne i § 18 og § 19 kan kræves tilsluttet et kollektivt  

 varmeforsyningsanlæg, bidrag til anlægget, når en forsyning herfra er mulig.
 Stk. 2.  Energiministeren fastsætter efter forhandling  

 med de kommunale organisationer regler om adgangen til at pålægge bidrag  

 efter stk. 1.
 § 21.  Hvis det skønnes nødvendigt til gennemførelse  

 af en varmeforsyningsplanlægning efter kapitel 2 eller kapitel 3, kan  

 kommunalbestyrelsen bestemme, at nærmere angivne opvarmningssystemer ikke må  

 etableres i ny bebyggelse inden for et afgrænset geografisk område.
 Stk. 2.  Energiministeren eller amtsrådet kan pålægge  

 kommunalbestyrelsen at træffe bestemmelse efter stk. 1.
 Stk. 3.  Energiministeren kan efter forhandling med de  

 kommunale organisationer fastsætte regler om adgangen til at dispensere fra  

 en beslutning efter stk. 1.
 § 22.  Energiministeren kan fastsætte regler om,  

 hvorledes kommunalbestyrelsens beslutninger efter §§ 18, 19 og 21 skal  

 meddeles eller offentliggøres, samt om, at beslutningerne skal tinglyses på  

 de pågældende ejendomme.
Ekspropriation § 23.  Såfremt det er af væsentlig betydning for  

 etableringen af de for et godkendt kollektivt varmeforsyningsanlæg nødvendige  

 rørledninger og varmeforsyningsanlæg og de til en naturgasforsyning  

 nødvendige fordelings- og distributionsanlæg, der skal levere naturgas til  

 andre formål end rumopvarmning, kan der ved ekspropriation:
Stk. 2.  Ved ekspropriation efter stk. 1, nr. 1,  

 bortfalder alle rettigheder over det eksproprierede, medmindre andet  

 bestemmes i det enkelte tilfælde.
Ved ekspropriation efter stk. 1, nr. 2,  

 skal rettigheder over fast ejendom, der stiftes ved ekspropriation,  

 respekteres af indehavere af alle rettigheder over ejendommen, medmindre  

 andet bestemmes i det enkelte tilfælde.
 § 24.  Beslutning om ekspropriation efter § 23 træffes  

 af kommunalbestyrelsen.
 Stk. 2.  Energiministeren kan bestemme, at  

 ekspropriationen foretages af amtsrådet efter forhandling med de berørte  

 kommunalbestyrelser.
 Stk. 3.  Ved ekspropriationens gennemførelse finder  

 bestemmelserne i lov om offentlige veje § 45 og §§ 47-49 tilsvarende  

 anvendelse.
 Stk. 4.  Skal der til fordel for samme anlæg samtidig  

 ske ekspropriation i flere amtskommuner, kan energiministeren bestemme, at  

 ekspropriationen skal ske efter reglerne i lov om fremgangsmåden ved  

 ekspropriation af fast ejendom.
 § 25.  De taksationsmyndigheder, der er nævnt i §§  

 57-62 i lov om offentlige veje, afgør spørgsmål om erstatning efter § 24,  

 stk. 1 og 2.
 Stk. 2.  Om sagens behandling for  

 taksationsmyndighederne og om erstatningens fastsættelse og udbetaling finder  

 lov om offentlige veje § 51, stk. 2-7, §§ 52-56, §§ 63-64, § 66, stk. 1, og §  

 67 tilsvarende anvendelse.
 § 26.  Landbrugsministeren henholdsvis  

 justitsministeren kan fastsætte regler om fremgangsmåden ved matrikulære  

 henholdvis tinglysningsmæssige berigtigelser, der foranlediges af  

 ekspropriationer efter denne lov.
Priser § 27.  Kollektive varmeforsyningsanlæg,  

 kraftvarmeværker, affaldsforbrændingsanlæg, industrivirksomheder, geotermiske  

 anlæg m.v. samt virksomheder, der har fået bevilling eller tilladelse i  

 henhold til lov om naturgasforsyning til indførsel, forhandling, transport og  

 oplagring af naturgas, kan i priserne for levering af opvarmet vand, damp  

 eller gas til det indenlandske marked indregne nødvendige udgifter til  

 brændsel, lønninger og andre driftsomkostninger, administration og salg samt  

 forrentning af fremmedkapital og underskud fra tidligere perioder opstået i  

 forbindelse med etablering og væsentlig udbygning af forsyningssystemerne.  

 Herudover kan der indregnes driftsmæssige afskrivninger og, med det i § 28  

 nævnte gas- og varmeprisudvalgs tiltræden, henlæggelser til nyinvesteringer  

 og forrentning af indskudskapital efter regler fastsat af energiministeren.
 Stk. 2.  Der kan fastsættes forskellige priser til  

 enkelte forbrugere, grupper af forbrugere og geografiske områder.
Stk. 3.  Prisen for naturgas opgjort efter brændværdi  

 kan ikke overstige forbrugerprisen inklusive statsafgifter på en tilsvarende  

 mængde fyringsgasolie.
Energiministeren fastsætter den nærmere  

 beregningsmetode herfor efter forelæggelse for folketingets energipolitiske  

 udvalg.
 Stk. 4.  Aftaler om salg af naturgas mellem  

 virksomheder, der har fået bevilling eller tilladelse i henhold til lov om  

 naturgasforsyning til indførsel, forhandling, transport og oplagring af  

 naturgas, og virksomheder, der driver anlæg til fremføring af naturgas, skal  

 indeholde bindende videresalgspriser og forbrugerpriser, herunder andre  

 betingelser.
 § 28.  Priser og andre betingelser for de af § 27  

 omfattede leverancer skal med angivelse af grundlaget for prisfastsættelsen  

 anmeldes til et af energiministeren nedsat udvalg (gas- og varmeprisudvalget)  

 efter regler fastsat af udvalget.
 Stk. 2.  De anmeldte priser og betingelser for levering  

 af opvarmet vand, damp eller gas til bygningers opvarmning og forsyning med  

 varmt vand er offentligt tilgængelige, medmindre gas- og varmeprisudvalget  

 tiltræder, at de ikke offentliggøres.
 Stk. 3.  Priser og andre betingelser, der ikke er  

 behørigt anmeldt, er ugyldige.
 Stk. 4.  Finder udvalget, at priser eller andre  

 betingelser er urimelige eller i strid med bestemmelserne i § 27, giver  

 udvalget, såfremt forholdet ikke gennem forhandling kan bringes til ophør,  

 pålæg om ændring af priser eller betingelser.
 Stk. 5.  Såfremt priser eller andre betingelser må  

 antages at ville medføre en i samfundsmæssig henseende uøkonomisk anvendelse  

 af energi, kan udvalget, efter forhandling som nævnt i stk. 4, give pålæg om  

 ændring af priser eller betingelser.
 Stk. 6.  Priser og andre betingelser for salg af  

 naturgas i forbindelse med levering til forbrugere med et aftag på over  

 300.000 m3 naturgas pr. år er ikke omfattet af stk. 2, 4 og 5.
§ 29.  Gas- og varmeprisudvalget består af en formand  

 og 13 andre medlemmer, som udnævnes af energiministeren.
Formanden og 7 af  

 medlemmerne skal være uafhængige af forsynings- og kommunale interesser og  

 skal repræsentere forbrugerinteresser og nødvendig sagkundskab.
Af de øvrige  

 6 medlemmer udnævnes 1 efter indstilling fra Danske Elværkers Forening, 1  

 medlem efter indstilling fra Danske Fjernvarmeværkers Forening, 1 medlem  

 efter indstilling fra Dansk Olie & Naturgas A/ S, 1 efter fælles  

 indstilling fra naturgasdistributionsselskaberne, 1 efter indstilling fra  

 Kommunernes Landsforening, og 1 medlem udnævnes efter fælles indstilling fra  

 Københavns kommune og Frederiksberg kommune.
 Stk. 2.  Udvalgets sekretariatsforretninger varetages af  

 monopoltilsynets direktorat.
 Stk. 3.  Energiministeren fastsætter udvalgets  

 forretningsorden.
 § 30.  Gas- og varmeprisudvalgets afgørelser skal  

 meddeles skriftligt og indeholde oplysning om de forhold og synspunkter, som  

 har været bestemmende for afgørelsen.
 Stk. 2.  Med hensyn til udvalgets beføjelser til at  

 kræve oplysning m.v. og til klage over udvalgets afgørelser finder reglerne i  

 § 15, jfr. § 20, og § 18 i lov om tilsyn med monopoler og  

 konkurrencebegrænsninger anvendelse med de fornødne afvigelser.
Tilsyn § 31.  Energiministeren kan fastsætte regler om  

 vedligeholdelsen af kollektive varmeforsyningsanlæg, forsyningsledninger m.v.
 § 32.  Kommunalbestyrelsen fører tilsyn med  

 indretningen og driften af kollektive varmeforsyningsanlæg.
 Stk. 2.  Energiministeren kan fastsætte regler om  

 tilsynet.
Bestemmelser for hovedstadsområdet § 33.  I hovedstadsområdet varetager hovedstadsrådet  

 de opgaver, som ved loven er henlagt til amtsrådene.
Klage § 34.  Kommunalbestyrelsens og amtsrådets afgørelser  

 efter kapitlerne 4, 5 og 7 kan påklages til energiministeren, jfr. dog § 16,  

 stk. 4, § 19, stk. 3, og § 30, stk. 2.
 Stk. 2.  Kommunalbestyrelsens eller amtsrådets afgørelse  

 kan påklages af den eller dem, til hvem afgørelsen er rettet.
 § 35.  Klagefristen er 8 uger fra den dag, afgørelsen  

 er meddelt den pågældende.
 § 36.  Energiministeren kan bemyndige en under  

 ministeriet hørende styrelse eller tilsvarende institution til at udøve de  

 afgørelser, der i denne lov er tillagt ministeren.
 Stk. 2.  Afgørelser, der er truffet i henhold til  

 bemyndigelse efter stk. 1, kan påklages til ministeren inden 8 uger.
Kapitel 9 A Om naturgasselskaber § 36 a.  Energiministeren kan med virkning for Dansk  

 Olie & Naturgas A/ S og andre virksomheder, der driver anlæg til  

 fremføring af naturgas, fastsætte regler eller træffe afgørelse om § 36 b.  Salg af naturgas til forbrugere med et aftag  

 på over 300.000 m3 pr. år varetages af naturgasdistributionsselskaberne efter  

 ensartede, landsdækkende retningslinjer, som er aftalt med Dansk Olie &  

 Naturgas A/ S, og som er godkendt af energiministeren.
I tilfælde af  

 manglende enighed fastsætter energiministeren retningslinjerne.
I tilfælde af  

 uenighed om salget mellem Dansk Olie & Naturgas A/ S og et eller flere af  

 naturgasdistributionsselskaberne, eller såfremt energiministeren i øvrigt  

 finder det nødvendigt, kan energiministeren inden for rammerne af disse  

 retningslinjer træffe afgørelse herom.
 § 36 c.  De i § 36 a nævnte virksomheder skal efter  

 anmodning meddele energiministeren de oplysninger, der efter dennes skøn  

 findes nødvendige for udøvelsen af beføjelserne efter §§ 36 a og 36 b.
 Straffebestemmelser, ikrafttræden m.v.
§ 37.  Med bøde straffes den, der Stk. 2.  I forskrifter, der udfærdiges i medfør af  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 3.  Er en af de i stk. 1 og 2 nævnte overtrædelser  

 begået af et aktieselskab, anpartsselskab, andelsselskab el. lign., kan  

 bødeansvar pålægges selskabet som sådant.
 § 38.  Ministeren skal over for folketingets  

 energipolitiske udvalg redegøre for mere betydende foranstaltninger, som  

 påtænkes gennemført i medfør af loven.
 § 39.  Forslag om revision af loven fremsættes for  

 folketinget i folketingsåret 1984-85.
 § 40.  Loven træder i kraft den 1. september 1979,  

 bortset fra kapitel 6, hvor energiministeren fastsætter tidspunktet for  

 ikrafttrædelsen.
 § 41.  Loven gælder ikke for Færøerne og Grønland.
 Lov nr. 308 af 9. juni 1982, efter hvilken ændringer er foretaget i § 27,  

 stk. 1-4 og i § 28, stk. 2, træder ifølge lovens § 2 i kraft den 19. juni  

 1982.
 Lov nr. 255 af 8. juni 1983, efter hvilken ændringer er foretaget i § 27,  

 stk. 4 og hvor nye bestemmelser er indsat i § 28, stk. 6 og i §§ 36 a-36 c,  

 træder ifølge lovens § 3 i kraft den 15. juni 1983.
