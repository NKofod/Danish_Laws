Indholdsfortegnelse 1 Indledning Afsnit I Delpension til lønmodtagere Kapitel 1 Almindelige betingelser 2 Aldersbetingelser 3 Bopæl i Danmark 4-12 Arbejde i Danmark 4-5 Forudgående tilknytning til arbejdsmarkedet 6 Aktuel tilknytning til arbejdsmarkedet 7-10 Nedsættelse af arbejdstiden 11 Arbejdskravet ved overgang fra efterløn 12 Lønmodtagere med ukendt eller atypisk arbejdstid Kapitel 2 Beregning af delpension 13-14 Delpensionens størrelse 15 Aftrapning af delpension 16-17 90 pct. kontrol ved den første pensionsberegning 18 90 pct. kontrol ved genindtræden Kapitel 3 Ændring af delpension 19 Årlig fastsættelse og fastsættelse i det første år 20 Omregning i løbet af året 21 Bortfald af delpension efter lovens § 9 22 Bortfald af delpension ved arbejdsløshed og sygdom 23-24 Genindtræden i delpensionsordningen Afsnit II Delpension til selvstændige erhvervsdrivende m.fl.
Kapitel 4 Almindelige betingelser 25 Personkreds og alder 26 Bopæl i Danmark 27 Selvstændig virksomhed i Danmark 28 Beskæftigelseskrav 29 Forudgående beskæftigelse som lønmodtager 30 Aktuel beskæftigelse 31-32 Nedsættelse af arbejdstiden 33 Dokumentation for arbejdstidsnedsættelsen Kapitel 5 Beregning af delpension 34 Delpensionens størrelse 35 Aftrapningsordning 36 90 pct. kontrollen Kapitel 6 Ændring af delpension 37 Årlig fastsættelse af delpensionen 38 Bortfald 39 Genindtræden i delpensionsordningen Afsnit III Fælles bestemmelser Kapitel 7 Ansøgning, udbetaling, ophør, tilbagebetaling m.v.
40 Ansøgning 41 Indhentelse af oplysninger 42 Vejledning af ansøger 43 Vejledning om overgang fra efterløn til delpension og overgang fra delpension til efterløn 44 Udbetaling 45 Kontrol 46 Ophør ved 67-års alderen 47 Standsning af pensionen ved modtagerens død 48 Delpension og social pension 49 Oplysningspligt 50 Tilbagebetaling 51 Retsforfølgning og modregning mod krav på delpension Kapitel 8 Klageadgang og administration 52-54 Klageadgang 55 Administration 56 Ikrafttrædelsesbestemmelser m.v.
Bilagsfortegnelse Bilag 1 (* 1) Lov nr. 346 af 4. juni 1986 om delpension Bilag 2 (* 1) Socialministeriets bekendtgørelse af 22. juli 1986 om  

 delpension til personer med anden erhvervsindtægt end lønindtægt Bilag 3 (* 1) Sikringsstyrelsens bekendtgørelse af 22. juli 1986 om  

 delpension Bilag 4 (* 1) Sikringsstyrelsens cirkulære af 22. juli 1986 om delpension Indledning 1. Ved lov nr. 346 af 4. juni 1986 om delpension er  

 der fra 1. oktober 1986 gennemført en ny social ordning, hvorefter der med  

 virkning fra 1. januar 1987 kan udbetales delpension kombineret med  

 deltidsbeskæftigelse.
 Loven er optrykt som bilag 1 (* 1) til denne vejledning.
 Som bilag er desuden optrykt:
Bilag 2 (* 1): Socialministeriets bekendtgørelse af 22. juli 1986 om delpension til personer med anden erhvervsindtægt end lønindtægt.
 Bilag 3 (* 1): Sikringsstyrelsens bekendtgørelse af 22. juli 1986 om  

 delpension.
Bilag 4 (* 1): Sikringsstyrelsens cirkulære af 22. juli 1986 om delpension.
 I sammenhæng med delpensionsloven er der gennemført ændringer i lov om  

 dagpenge under sygdom eller fødsel og i lov om arbejdsformidling og  

 arbejdsløshedsforsikring m.v.
Delpension kan udbetales til lønmodtagere og personer med anden  

 erhvervsindtægt end lønindtægt i alderen 60-67 år.
Selvstændige  

 erhvervsdrivende, herunder medarbejdende ægtefæller, er således omfattet af  

 loven.
 Det er beskæftigelsen efter nedsættelsen af arbejdstiden, som er afgørende  

 for, om ansøgeren omfattes af delpensionsordningen som lønmodtager eller som  

 selvstændig.
 Delpension som lønmodtager udbetales, hvis ansøgeren efter  

 arbejdstidsnedsættelsen har dagpengegivende lønindtægt, således som dette  

 begreb er fastlagt ved socialministeriets bekendtgørelse om dagpengegivende  

 indtægter efter lov om dagpenge ved sygdom eller fødsel.
 Delpension som selvstændig udbetales, hvis ansøgeren efter  

 arbejdstidsnedsættelsen har dagpengegivende anden erhvervsindtægt, som i  

 væsentlig grad skyldes pågældendes egen arbejdsindsats.
Delpension er ikke betinget af dansk statsborgerskab.
Udenlandske  

 statsborgere, der har bopæl og arbejde i Danmark, har principielt ret til  

 delpension.
Retten kan dog være begrænset af lovens krav til den forudgående  

 arbejdsmæssige tilknytning til Danmark.
 Det er en betingelse, at ansøgeren har en forudgående tilknytning til  

 arbejdsmarkedet af nyere dato, og at pågældende nedsætter sin arbejdstid ved  

 overgangen til delpension.
Delpensionen beregnes med et fast beløb for hver time, arbejdstiden  

 nedsættes.
Delpension udbetales således med samme beløb til alle uafhængig af  

 indkomsten kun afhængig af omfanget af arbejdstidsnedsættelsen.
Delpensionen  

 kan dog højst udgøre 90 pct. af forskellen mellem den hidtidige  

 arbejdsindtægt og den nedsatte arbejdsindtægt efter overgangen.
Endvidere aftrappes delpensionen efter lignende princip som efterlønnen.
 Vejledningen består af tre hovedafsnit.
I afsnit I beskrives reglerne om delpension til lønmodtagere.
I afsnit II  

 beskrives reglerne for selvstændige erhvervsdrivende herunder medarbejdende  

 ægtefæller.
Afsnit III indeholder en række fælles bestemmelser om ansøgning, udbetaling, ophør, tilbagebetaling m.v.
 I vejledningen er der henvisninger til lov om delpension,  

 socialministeriets og sikringsstyrelsens bekendtgørelser og til  

 sikringsstyrelsens cirkulære.
For at lette læsningen af vejledningen anvendes der følgende forenklinger  

 ved henvisninger i teksten.
Ved henvisning til lov om delpension anvendes  

 »loven«, hvis der samtidig forekommer en §-henvisning.
Ved  

 henvisning til socialministeriets bekendtgørelse af 22. juli 1986 og til  

 sikringsstyrelsens bekendtgørelse af 22. juli 1986 skrives der henholdsvis  

 bekg. (SM) og bekg. (SIS). Ved henvisning til sikringsstyrelsens cirkulære af  

 22. juli 1986 skrives »cirk«.
Delpension til lønmodtagere Almindelige betingelser Aldersbetingelser 2. Delpension kan udbetales til lønmodtagere i alderen  

 fra 60 til 67 år, lovens § 1, stk.1.
Den nedre aldersgrænse svarer til det tidspunkt, hvorfra der tidligst kan  

 udbetales efterløn.
Den øvre aldersgrænse svarer til aldersgrænsen for  

 folkepension.
 Der henvises til pkt. 42 om det sociale udvalgs pligt til at rådgive og  

 vejlede ansøgeren om mulighederne for ydelser efter anden lovgivning.
Bopæl i Danmark 3. Det er en betingelse for ret til delpension, at  

 modtageren har fast bopæl her i landet, lovens § 2, stk. 1, nr. 2.
Ved fast bopæl i Danmark forstås på samme måde som efter lov om social  

 pension, at modtageren har sit hjem her i landet.
Om en person ved flytning  

 til Danmark har taget bopæl her, må afgøres efter en samlet bedømmelse af  

 tilknytningen til landet.
Det må bl.a. tillægges vægt, om der er sket  

 tilmelding til folkeregistret.
 Bopælskravet kan ikke opfyldes ved hyre på dansk skib, se pkt. 7 om kravet  

 om arbejde her i landet eller på dansk skib.
 Kravet om fast bopæl i Danmark er opfyldt under modtagerens midlertidige  

 ophold i udlandet f.eks. ferieophold, hvis pågældende bevarer en reel faktisk  

 bopæl her i landet.
 Længden af ferieopholdet i udlandet begrænses dog af bestemmelsen i lovens  

 § 3, stk. 1, hvorefter arbejdstiden skal tilrettelægges således, at der  

 mindst er 20 arbejdsdage inden for hvert kvartal.
 Delpensionsloven gælder ikke for Færøerne og Grønland, lovens § 23.
 Delpension kan således ikke udbetales i forbindelse med arbejde på  

 Færøerne og i Grønland.
Ved tilflytning fra Færøerne eller Grønland eller ved tilflytning fra  

 udlandet kan delpension tidligst udbetales efter 9 måneders beskæftigelse her  

 i landet eller på dansk skib.
Pågældende skal derudover opfylde betingelsen  

 om 10 års fuldt bidrag til ATP inden for de sidste 20 år.
Arbejde i Danmark Forudgående tilknytning til arbejdsmarkedet 4. Det er en forudsætning for deltagelse i  

 delpensionsordningen, at modtageren har en forudgående stabil tilknytning til  

 arbejdsmarkedet, og tilknytningen skal være af nyere dato.
 Som dokumentation for lønmodtageres stabile tilknytning til  

 arbejdsmarkedet kræves efter lovens § 2, stk. 1, nr. 3, at der inden for de  

 seneste 20 år før overgangen til delpension er indbetalt bidrag til ATP, der  

 svarer til mindst 10 års fuldt bidrag for en fuldtidsbeskæftiget.
 Et års anciennitet i ATP-ordningen opnås af medlemmer, der ikke er fyldt  

 60 år, ved indbetaling i årets løb af bidrag for 44 uger eller 11 måneder og  

 af de medlemmer, der er fyldt 60 år, ved indbetaling af bidrag for 36 uger  

 eller 9 måneder.
 Bidragsindbetalinger i det enkelte år herudover godskrives medlemmet i  

 andre bidragsår i det omfang, det måtte være nødvendigt for at opnå fuld  

 anciennitet.
 Perioder med fuldtidsbeskæftigelse, der har givet indtægt i form af  

 dagpengegivende anden erhvervsindtægt, ligestilles med perioder som  

 fuldtidsbeskæftiget lønmodtager ved afgørelsen af, om betingelserne om ret  

 til delpension som lønmodtager efter lovens § 2, stk. 1, nr. 3 og 4 er  

 opfyldt. 12 måneders beskæftigelse som selvstændig erhvervsdrivende  

 ligestilles med 1 års anciennitet i ATP-ordningen, se § 3 i bekg. (SM).  

 Bestemmelsen har betydning for personer, der før overgangen har været  

 selvstændige erhvervsdrivende.
 Oplysningerne om ATP-bidragene kan fås ved henvendelse til ATP, se pkt. 41  

 om indhentelse af oplysninger.
 5. I lovens § 21 er medtaget en overgangsbestemmelse  

 for personer, der, når ordningen træder i kraft, og de første år derefter,  

 opnår alderen for delpension.
 Bestemmelsen giver adgang til delpension i perioden indtil den 1. januar  

 1992 for personer, som der er indbetalt ATP-bidrag for i de seneste 10 år før  

 overgangen til delpension, når bidragene for hvert af årene udgør, hvad der  

 mindst svarer til 2/3 af fuldt bidrag for en fuldtidsbeskæftiget.
Overgangsreglen sikrer, at der for personer med over 20 timers ugentlig  

 arbejde gives adgang til delpension, hvis der over en 10 års periode har  

 været en så stabil erhvervstilknytning, at der hvert af årene er indbetalt  

 ATP-bidrag.
Ved ordningens ikrafttræden vil reglen sikre ret til delpension  

 for personer, der siden 1977 har arbejdet hvert af årene indtil 1987 på halv  

 tid.
Aktuel tilknytning til arbejdsmarkedet 6. Ved overgangen til delpension skal modtageren  

 fortsat være tilknyttet arbejdsmarkedet.
 Efter lovens § 2, stk. 1, nr. 4) er det en betingelse for delpension, at  

 modtageren inden for de sidste 12 måneder før overgangen til delpension har  

 arbejdet i mindst 9 måneder som lønmodtager her i landet eller på dansk skib.  

 Kravet skal sikre, at der reelt bliver tale om en gradvis overgang fra  

 arbejdslivet til pensionisttilværelsen, og at delpensionen gives som  

 kompensation for en bortfalden arbejdsindtægt.
 Kravets udformning betyder, at sygeperioder eller arbejdsløshedsperioder  

 på op til 3 måneder inden for de seneste 12 måneder ikke afskærer den  

 pågældende fra delpension.
 Kravene til den forudgående og aktuelle tilknytning til arbejdsmarkedet  

 gælder også for en efterlønsmodtager, der ønsker at overgå til delpension.  

 Beskæftigelseskravene skal i disse tilfælde være opfyldt inden overgangen til  

 efterløn, lovens § 2, stk. 2. Der henvises til pkt. 43 om vejledning om  

 overgang fra efterløn til delpension.
Nedsættelse af arbejdstiden 7. Efter overgang til delpension skal lønmodtageren  

 fortsat have arbejde i Danmark eller på dansk skib, men arbejdstiden skal  

 være nedsat i forhold til den arbejdstid, som pågældende hidtil har haft.
 Det tidligere arbejde kan have været heltids-eller deltidsarbejde.
 Efter nedsættelsen af arbejdstiden skal deltidsarbejdet ligge inden for de  

 grænser, der er fastlagt i lovens § 3, stk. 1.
 8. Den gennemsnitlige ugentlige arbejdstidsnedsættelse  

 skal være på mindst 9 timer eller mindst 1/4 af den gennemsnitlige ugentlige  

 arbejdstid i de sidste 9 måneder før overgangen.
 Den gennemsnitlige ugentlige arbejdstidsnedsættelse er den gennemsnitlige  

 ugentlige arbejdstid i de sidste 9 måneder før overgangen til delpension  

 fratrukket den gennemsnitlige forventede ugentlige arbejdstid for den første  

 6 måneders periode efter overgangen til delpension.
 Ved opgørelsen af den gennemsnitlige ugentlige arbejdstid inden for de  

 sidste 9 måneder før ansøgningen betragtes perioder, hvor ansøgeren har været  

 syg som døde perioder og medregnes således ikke ved opgørelsen af den  

 gennemsnitlige ugentlige arbejdstid.
 Det samme gælder perioder med lovmæssigt afholdt ferie, men ikke perioder  

 med arbejdsløshed.
Arbejdstidsnedsættelsen skal ske i den samlede arbejdstid.
En person, der  

 har bibeskæftigelse som lønmodtager eller selvstændig, skal også medregne  

 denne beskæftigelse i sin arbejdstid.
Ved opgørelse af den gennemsnitlige  

 ugentlige arbejdstid for en bibeskæftigelse som selvstændig kan den  

 opgørelsesmåde, som er angivet i § 2 i bekg. (SIS), anvendes analogt.
 Det kræves ikke, at arbejdstidsnedsættelsen sker hos samme arbejdsgiver  

 eller i samme arbejdsforhold. 9. Efter overgangen til delpension skal den  

 gennemsnitlige ugentlige arbejdstid være mindst 15 timer og højst 30 timer.
Lønmodtagere, der efter arbejdstidsnedsættelsen har 14 timers  

 beskæftigelse og derunder, kan således ikke opnå delpension.
Det samme gælder  

 lønmodtagere, der arbejder mere end 30 timer pr. uge i gennemsnit.
 Kravene skal være opfyldt i den første 6 måneders periode efter overgangen  

 og på årsbasis, se pkt. 45 om kontrol.
10. Arbejdstidens placering kan aftales mellem  

 lønmodtageren og arbejdsgiveren.
Dog skal der i hvert kvartal være mindst 20  

 arbejdsdage, hvor der mindst arbejdes den andel af normal arbejdstid, som er  

 aftalt.
20-dages reglen sikrer, at de arbejdsfri perioder ikke bliver urimeligt  

 lange.
Samtidig åbner reglen mulighed for at tilgodese ønsker om  

 orlovsperioder m.v.
Ferie sidestilles med arbejdsfri perioder.
 Der henvises til pkt. 21 om bortfald af delpension, hvis betingelserne i  

 lovens § 3 ikke længere er opfyldt.
Arbejdskravet ved overgang fra efterløn 11. Efter lovens § 3, stk. 2, kan chefen for  

 sikringsstyrelsen fastsætte nærmere regler om opgørelse af arbejdstiden for  

 personer, der ved overgang til delpension modtager efterløn efter lov om  

 arbejdsformidling og arbejdsløshedsforsikring m.v.
Reglerne er fastsat i § 1 i bekg. (SIS), hvorefter arbejdstiden skal  

 opgøres på grundlag af den gennemsnitlige ugentlige arbejdstid i de sidste 9  

 måneder før overgangen til efterløn.
Der henvises til pkt. 17. Lønmodtagere  

 med ukendt eller atypisk arbejdstid 12. Efter lovens § 3, stk. 2, kan chefen for  

 sikringsstyrelsen fastsætte nærmere regler om opgørelse af arbejdstiden for  

 personer med ukendt arbejdstid.
 Reglerne er fastsat i § 2 i bekg. (SIS).
 For lønmodtagere, hvis arbejdstid ikke kendes, opgøres den gennemsnitlige  

 ugentlige arbejdstid ved at dividere den ugentlige indtægt med den  

 gennemsnitlige timeløn for ikke-faglærte mandlige henholdsvis kvindelige  

 arbejdere i hele landet (incl. dyrtidstillæg, men bortset fra alle andre  

 tillæg), som offentliggjort af Danmarks Statistik hvert år for april kvartal  

 i det foregående år.
 Reglerne er således fastsat i overensstemmelse med den beregningsmåde, som  

 anvendes efter ATP-loven og som anvendes i dagpengeloven ved beregning af, om  

 beskæftigelseskravet er opfyldt.
For lønmodtagere med atypisk arbejdstid opgøres den gennemsnitlige  

 ugentlige arbejdstid således, at den er udtryk for lønmodtagerens fulde  

 sædvanlige arbejdstid.
For lønmodtagere beskæftiget i en fast arbejdsturnus  

 med skiftende arbejdstid pr. uge opgøres den gennemsnitlige ugentlige  

 arbejdstid eksempelvis på grundlag af hele turnusperioden.
Beregning af delpension Delpensionens størrelse 13. Delpensionen beregnes med et fast beløb for hver  

 time, arbejdstiden nedsættes.
Ved beregning af delpensionens størrelse er  

 udgangspunktet et årligt basisbeløb, der svarer til det højeste beløb, der  

 til enhver tid årligt kan opnås i sygedagpenge.
 Basisbeløbet pr. 1. januar 1987 udgør 106.704 kr., dvs. 52 x det ugentlige  

 dagpengemaksimumbeløb.
 Reguleringen af basisbeløbet følger reguleringen af sygedagpengene.
 Hvis en delpensionist ved overgangen til delpension har fået nedsat sin  

 delpension på grund af 90 pct. kontrollen ved den første pensionsberegning,  

 reguleres dette nedsatte delpensionsbeløb på samme måde som basisbeløbet.
 Delpension udbetales med et fast beløb, der beregnes efter omfanget af  

 arbejdstidsnedsættelsen og pensionens størrelse begrænses derfor af de krav,  

 der er stillet til denne og til den aktuelle arbejdstid, se pkt. 8-11.
14. Delpensionen beregnes på årsbasis med samme andel  

 af basisbeløbet, som nedsættelsen af arbejdstiden udgør af den fulde  

 arbejdstid på 39 timer.
Den årlige delpension udgør med andre ord 1/39 af  

 basisbeløbet for hver hele time arbejdstiden nedsættes, se lovens § 4, stk.  

 2. Arbejdstidsnedsættelsen kan højst beregnes ud fra en gennemsnitlig  

 ugentlig arbejdstid på 39 timer.
Hvis den pågældende før overgang til  

 delpension har haft en arbejdstid på eksempelvis 50 timer ugentlig, tages den  

 del af arbejdstiden - her 11 timer - der overstiger 39 timer ugentlig, ikke i  

 betragtning.
Arbejdstidsnedsættelsen opgøres i hele timer.
Ved en  

 arbejdstidsnedsættelse på f.eks. 10 1/2 time, får alene de 10 timer betydning  

 for fastsættelse af delpensionens størrelse.
Lovens § 3, der forudsætter en mindste ugentlig arbejdstid på 15 timer,  

 medfører, at den største delpension, der kan udbetales, bliver på 24/39 af  

 basisbeløbet.
Den højeste delpension vil herefter kunne udbetales i de  

 tilfælde, hvor arbejdstiden nedsættes med 24 timer ugentlig fra 39 til 15  

 timer.
Lovens § 3, der forudsætter en mindste ugentlig arbejdstid på 15 timer  

 samtidig med, at den ugentlige arbejdstid skal nedsættes med mindst 1/4,  

 medfører, at den mindste delpension vil udgøre 5/39 af basisbeløbet.
Den  

 gennemsnitlige ugentlige arbejdstid før overgangen skal således være på  

 mindst 20 timer, for at betingelsen i lovens § 3 er opfyldt.
Med et basisbeløb på 106.704 kr. bliver den højeste delpension således mens den laveste delpension bliver på Aftrapning af delpension 15. I lovens § 4, stk. 3, er der fastsat en  

 aftrapningsordning for delpension.
 Aftrapningsreglen er udformet på lignende måde som for efterløn.
Delpensionen kan efter 2 1/2 år ikke overstige 80 pct. af det antal  

 niogtredivtedele af basisbeløbet, som den pågældende er berettiget til, og  

 efter yderligere 2 år ikke overstige 70 pct. heraf.
Nedsættelsen sker i  

 basisbeløbet.
Der henvises til eksempel 2 i pkt. 16, hvor det beløb, der  

 nedsættes til 80 pct. er de 32.832 kr.
Til udbetalingsperioden medregnes  

 udover den aktuelle periode med delpension, tidligere perioder med delpension  

 og en eventuel periode med efterløn, men ikke perioder, hvor der alene er  

 udbetalt arbejdsløsheds/sygedagpenge.
 Hvis 2 1/2 års grænsen eller 4 1/2 års grænsen falder den 1. i en måned,  

 omregnes fra denne dato, ellers omregnes fra den næstfølgende første, se pkt.  

 20.
90 pct. kontrol ved den første pensionsberegning 16. Den årlige lønindtægt, der anvendes ved den første  

 pensionsberegning efter lovens § 4, stk. 4, er den dagpengegivende lønindtægt  

 opgjort efter socialministeriets bekendtgørelse om dagpengegivende indtægter  

 efter lov om dagpenge ved sygdom eller fødsel, se § 3, stk. 1 i bekg. (SIS).  

 Lovens § 4, stk. 4 sætter en øverste grænse for, hvad den enkelte lønmodtager  

 kan modtage i delpension.
Ved den første pensionsberegning kan den beregnede  

 delpension ikke overstige 90 pct. af forskellen mellem den årlige  

 dagpengegivende lønindtægt før overgangen til delpension og den forventede  

 årlige lønindtægt efter overgangen, opgjort efter de retningslinier, der  

 gælder for opgørelse af dagpengegivende lønindtægt.
 Hvis betingelserne i bekendtgørelsen om dagpengegivende indtægter for at  

 fastsætte den dagpengegivende indtægt efter et skøn er opfyldt, kan den  

 beregnede delpension ikke overstige 90 pct. af forskellen mellem denne  

 skønsmæssigt fastsatte dagpengegivende indtægt og den forventede årlige  

 indtægt efter overgangen til delpension.
 Hvis en person har været udtrådt af delpensionsordningen i mindre end et  

 helt kalenderår, er den årlige lønindtægt, der anvendes ved  

 pensionsberegningen efter en genindtræden, den dagpengegivende lønindtægt,  

 der blev anvendt ved førstegangsberegningen, se § 3, stk. 2 i bekg. (SIS).  

 Den dagpengegivende lønindtægt ved førstegangsberegningen ændres dog således,  

 at den svarer til den arbejdstid lønmodtageren havde efter sin udtræden af  

 ordningen, se iøvrigt pkt. 18, eks. 4.
 Den beregnede delpension afrundes til nærmeste kronebeløb, der kan deles  

 med 12.
 Af de følgende eksempler fremgår det, at 90 pct. begrænsningen ved den  

 første pensionsberegning kun bevirker en nedsættelse af delpensionen i de  

 tilfælde, hvor den dagpengegivende lønindtægt før overgangen ligger i  

 nærheden af eller under det årlige basisbeløb, der er lig med dagpengenes  

 maksimum.
 For at lette læsningen af eksemplerne er de indtægtsbeløb, der anvendes,  

 angivet i afrundede lige tal.
Eksempel 1 Årlig dagpengegivende indtægt før overgangen: 140.000 kr.
 Arbejdstiden nedsættes med 10 timer fra 39 til 29 timer.
 Forventede årlige indtægt efter overgangen: 105.000 kr.
Delpensionens størrelse fastsættes efter en arbejdstidsnedsættelse på 90 pct. af forskellen mellem den dagpengegivende årlige lønindtægt før  

 overgangen og den forventede årlige indtægt efter overgangen (140.000 -  

 105.000) = 31.500 kr.
 I eksemplet skal delpensionen ikke nedsættes, da 90 pct. af forskellen  

 mellem den dagpengegivende lønindtægt og den forventede årlige indtægt  

 overstiger den delpension, der er fastsat efter en arbejdstidsnedsættelse på  

 10 timer.
Eksempel 2 Årlig dagpengegivende indtægt før overgangen: 107.000 kr.
 Arbejdstiden nedsættes med 12 timer fra 35 til 23 timer.
 Forventede årlige indtægt efter overgangen: 71.000 kr.
Delpensionens størrelse fastsættes efter en arbejdstidsnedsættelse på 12 timer til 90 pct. af forskellen (107.000 - 71.000) = 32.400 kr.
 Delpensionen nedsættes på grund af 90 pct. begrænsningen fra 32.832 kr.  

 til 32.400 kr.
Eksempel 3 Årlig dagpengegivende indtægt før overgangen: 300.000 kr.
 Arbejdstiden før overgangen: 45 timer.
 Arbejdstiden nedsættes med 20 timer til 25 timer.
 Forventede årlige indtægt efter overgang: 170.000 kr.
Delpensionen fastsættes efter en arbejdstidsnedsættelse på 39 - 25 timer = 14 timer, idet arbejdstidsnedsættelsen højst kan regnes fra en  

 ugentlig arbejdstid på 39 timer.
 Delpension:
 90 pct. af forskellen (300.000 - 170.000) = 117.000 kr.
 Delpensionen skal således ikke nedsættes i dette tilfælde.
17. Når en person overgår fra efterløn til delpension,  

 svarer basisbeløbet efter lovens § 4, stk. 1 til den beregnede efterlønssats ved  

 overgangen til delpension omregnet til årsbasis, se § 4 i bekg. (SIS). Ved  

 den første pensionsberegning anvendes med andre ord efterlønnen med den  

 reduktion, modtageren fik ved overgangen til efterløn.
Delpension reguleres i  

 et sådant tilfælde på samme måde som basisbeløbet, se lovens § 4, stk. 1.
Arbejdstiden fastsættes på grundlag af den gennemsnitlige ugentlige arbejdstid i de sidste 9 måneder før overgangen til efterløn, se § 1 i  

 bekg. (SIS) og pkt. 11. Den gennemsnitlige ugentlige arbejdstidsnedsættelse  

 er herefter den gennemsnitlige ugentlige arbejdstid i de sidste 9 måneder før  

 overgangen til efterløn, fratrukket den gennemsnitlige forventede ugentlige  

 arbejdstid efter overgangen til delpension.
Delpensionen fastsættes herefter  

 på grundlag af denne arbejdstidsnedsættelse.
90 pct. kontrol ved genindtræden 18. Den 90 pct. kontrol, der foretages ved den første  

 pensionsberegning, se pkt. 16, foretages ligeledes i de tilfælde, hvor en  

 person genindtræder i delpensionsordningen, efter at delpensionen har været  

 bortfaldet efter § 9 i loven.
 Hvis delpensionen har været bortfaldet på grund af sygdom eller  

 arbejdsløshed i en sammenhængende periode på 13 uger, jfr. lovens § 10, stk.  

 1, skal der ikke, når retten til delpension genindtræder, foretages en ny 90  

 pct. kontrol.
Eksempel 4 Årlige dagpengegivende indtægt før overgangen 120.000 kr.
 Arbejdstiden nedsættes med 10 timer fra 39 til 29 timer.
 Forventede årlige indtægt efter overgangen 89.231 kr.
Delpensionens størrelse fastsættes efter en arbejdstidsnedsættelse på 10 timer til 90 pct. af forskellen mellem den dagpengegivende årlige lønindtægt før  

 overgangen og den forventede årlige indtægt efter overgangen (120.000 -  

 89.231) = 27.692 kr.
 Delpensionen nedsættes ikke på grund af 90 pct.'s begrænsningen.
Den 1. juni 1987 øger delpensionisten sin gennemsnitlige ugentlige  

 arbejdstid til 35 timer og betingelserne i lovens § 3 er ikke længere  

 opfyldt.
Efter lovens § 9, stk. 1, 2. punktum udbetales delpensionen sidste  

 gang for juni måned 1987.
Den 1. marts 1988 nedsættes arbejdstiden fra 35 timer til 26 timer, og der  

 søges på ny om delpension.
Den gennemsnitlige ugentlige arbejdstid i de  

 seneste 9 måneder før anden overgang til delpension fra 1. juni 1987 til 1.  

 marts 1988 udgør 35 timer om ugen.
Den årlige delpension fastsættes nu efter en arbejdstidsnedsættelse på 9 timer til Da den pågældende ikke har været udtrådt af delpensionsordningen i et helt  

 kalenderår, skal den dagpengegivende årlige lønindtægt ved  

 førstegangsberegningen ændres, så den svarer til den arbejdstid,  

 lønmodtageren har haft efter sin udtræden, jfr. § 3, stk. 2, sammenholdt med  

 stk. 1 i bekg. (SIS). Denne indtægt udgør i eksemplet Den forventede årlige indtægt efter nedsættelsen til de 26 timer udgør  

 80.000 kr. 90 pct. af forskellen mellem den dagpengegivende indtægt ved  

 førstegangsindtræden nedsat efter § 3, stk. 2 i bekg.
 Delpensionen skal i eksemplet ikke nedsættes på grund af 90 pct.'s  

 begrænsningen ved genindtræden i ordningen.
Hvis arbejdstiden i eksemplet først nedsættes den 1. juni 1989 fra 35  

 timer til 26 timer, og der først på dette tidspunkt på ny søges om  

 delpension, har den pågældende været udtrådt af delpensionsordningen i mere  

 end et helt kalenderår.
I dette tilfælde anvendes den dagpengegivende  

 lønindtægt, jfr. § 3, stk. 1 i bekg. (SIS) ved den første pensionsberegning  

 efter genindtræden.
Ændring af delpension Årlig fastsættelse og fastsættelse i det første år 19. Delpension fastsættes hvert år den 1. april på  

 grundlag af arbejdstiden i det foregående kalenderår.
 Arbejdstiden i det foregående kalenderår anvendes dog kun ved fastsættelse  

 af delpension for personer, der har haft ret til delpension hele det  

 foregående kalenderår.
 For den første 6 måneders periode efter overgang til delpension fastsættes  

 delpensionen på grundlag af den forventede arbejdstid i denne periode.
 For perioden efter den første 6 måneders periode og indtil den 1. april,  

 hvor der har været ret til delpension hele det foregående kalenderår,  

 fastsættes delpensionen på grundlag af arbejdstiden i den første 6 måneders  

 periode.
 Fastsættelse af delpension efter den første 6 måneders periode og hver 1.  

 april giver det sociale udvalg lejlighed til at kontrollere, om betingelserne  

 om nedsættelse af arbejdstiden og omfanget og tilrettelæggelsen af  

 arbejdstiden har været og fortsat er opfyldt.
 Fastsættelsen af delpensionen hver 1. april og fastsættelsen af  

 delpensionen efter den første 6 måneders periode sikrer desuden, at det  

 sociale udvalg i videst muligt omfang, har en faktisk arbejdstid som grundlag  

 for beregning af delpensionen.
Omregning 20. Delpensionen omregnes, hvis den gennemstnitlige  

 ugentlige arbejdstid ændres med mere end 2 timer.
Omregningen sker med  

 virkning fra den 1. i måneden efter arbejdstidsændringen, lovens § 8, stk. 2.
Ved omregningen lægges normalt arbejdstiden i det løbende kalenderår til  

 grund.
Der skal således foretages en sammenligning mellem på den ene side den  

 gennemsnitlige ugentlige arbejdstid regnet fra den 1. januar i det løbende  

 kalenderår frem til arbejdstidsændringen og på den anden side den  

 gennemsnitlige ugentlige arbejdstid regnet fra arbejdstidsændringen til den  

 31. december.
Omregning kan kun ske, hvis ændringen udgør 2 timer og derover.
 Omregning i den første 6 måneders periode sker efter tilsvarende princip,  

 men alene på grundlag af arbejdstiden i denne periode, lovens § 8, stk. 3.
 Hvis der ikke har været ret til delpension hele året sker omregningen på  

 grundlag af den del af arbejdstiden, der ligger efter overgangen til  

 delpension.
 For at lette læsningen af eksemplerne nedenfor anvendes ordet  

 »arbejdstid« i stedet for »den gennemsnitlige ugentlige  

 arbejdstid«.
Eksempel 5 Lønmodtageren går på delpension den 1. januar 1987 og har efter overgangen en arbejdstid på 25 timer.
Den 1. oktober 1987 ændres arbejdstiden til 20 timer.
Der skal omregnes  

 fra den 1. oktober 1987, da arbejdstiden er ændret mere end 2 timer pr. uge,  

 se lovens § 8, stk. 2. Samtidig skal kravet om omfanget af  

 arbejdstidsnedsættelsen i lovens § 3 være opfyldt.
Hvis arbejdstiden på de 20 timer fortsætter uændret, vil der den 1. april  

 1988 fortsat skulle udbetales delpension på grundlag af nedsættelsen af  

 arbejdstiden til de 20 timer.
Først ved den årlige fastsættelse den 1. april  

 1989 vil delpensionen kunne fastsættes på grundlag af arbejdstiden i det  

 forudgående kalenderår, se loven § 8 stk. 1, idet der først på det tidspunkt  

 foreligger et fuldt kalenderår med den ændrede arbejdstid.
Eksempel 6 Lønmodtageren overgår til delpension den 1. april 1987 og har efter  

 overgangen en arbejdstid på 20 timer.
Den 1. november 1987 ændres  

 arbejdstiden til 24 timer.
Der skal omregnes fra 1. november 1987, da arbejdstiden ændres med mere  

 end 2 timer pr. uge.
Først ved den årlige fastsættelse af delpension den 1.  

 april 1989 fastsættes delpensionen på grundlag af arbejdstiden det  

 forudgående kalenderår, idet der først på det tidspunkt foreligger et fuldt  

 kalenderår (fra 1. januar 1988 - 31. december 1988) med den ændrede  

 arbejdstid.
Bortfald af delpension efter lovens § 9 21. Delpension bortfalder fra den 1. i den måned, hvor  

 modtageren ikke længere opfylder betingelsen om arbejde her i landet eller på  

 dansk skib eller betingelsen om fast bopæl her i landet, jfr. lovens § 2,  

 stk. 1, nr. 1 og 2. Hvis delpensionisten eksempelvis flytter til udlandet den  

 15. marts udbetales delpensionen sidste gang for februar måned.
 Hvis betingelserne om arbejdstidsnedsættelsens omfang efter lovens § 3  

 ikke længere er opfyldt, bortfalder retten til delpension med udgangen af den  

 måned, hvor disse betingelser ikke længere er opfyldt.
 En delpensionist, der den 1. april 1987 øger sin arbejdstid fra 30 til 32  

 timer, får således udbetalt delpension sidste gang for april måned 1987,  

 fordi kravet i lovens § 3 om, at arbejdstiden højst må være på 30 timer om  

 ugen, ikke længere er opfyldt.
En delpensionist, der i forbindelse med overgangen nedsætter sin  

 arbejdstid fra 35 timer til 26 timer om ugen, øger den 1. april 1987 sin  

 arbejdstid til 28 timer om ugen.
Delpensionen udbetales sidste gang for april  

 måned, fordi betingelsen om, at arbejdstiden skal være nedsat med mindst 9  

 timer eller 1/4 af den gennemsnitlige ugentlige arbejdstid før overgangen,  

 ikke længere er opfyldt.
 Hvis arbejdstiden i et kvartal ikke er tilrettelagt således, at der er  

 mindst 20 arbejdsdage inden for hvert kvartal, se lovens § 3, stk. 1, 3.  

 pkt., bortfalder delpensionen fra den 1. i måneden efter, at betingelsen ikke  

 længere er opfyldt.
 Hvis betingelsen om mindst 20 arbejdsdage inden for januar kvartal ikke  

 har været opfyldt, udbetales delpension således sidste gang for marts måned.  

 Hvis der foreligger en arbejdsaftale, der går ud på, at delpensionisten  

 arbejder de første 6 uger af hvert kvartal, og pensionisten bliver syg eller  

 arbejdsløs efter 2 uger af den aftalte arbejdsperiode inden for kvartalet,  

 bortfalder delpensionen først med udgangen af den måned, hvor modtageren har  

 været fraværende fra arbejdet på grund af sygdom eller arbejdsløshed i en  

 sammenhængende periode på 13 uger, se lovens § 10, stk. 1. Perioder med  

 sygdom og arbejdsløshed medregnes ikke ved vurderingen af, om betingelsen i  

 lovens § 3, stk. 1, 3. punktum er opfyldt.
Bortfald af delpension ved arbejdsløshed og sygdom 22. Delpension bortfalder med udgangen af den måned,  

 hvor modtageren i en sammenhængende periode på 13 uger har været fraværende  

 fra arbejdet på grund af sygdom eller har været arbejdsløs.
Delpension forudsætter fortsat erhvervsaktivitet i form af indtægtsgivende  

 deltidsarbejde, men kan dog udbetales for en kortere periode, selv om  

 arbejdsindtægten bortfalder midlertidigt på grund af sygdom eller  

 arbejdsløshed.
Hvis betingelserne herfor iøvrigt er opfyldt, kan der  

 udbetales syge- eller arbejdsløshedsdagpenge samtidig med, at der udbetales  

 delpension, ligesom der kan udbetales kontanthjælp efter bistandsloven i 13  

 ugers perioden.
 Retten til delpension bortfalder først, når modtageren har været  

 fraværende på grund af sygdom eller arbejdsløshed i en sammenhængende periode  

 på 13 uger.
 Sygefravær og arbejdsløshed under 13 uger betragtes derimod som  

 »døde« perioder ved beregning af delpension.
Dagpenge, der erstatter tab af delpension efter lov om delpension,  

 beregnes på grundlag af den sikredes delpension, jfr. § 22a i lov om dagpenge  

 ved sygdom eller fødsel.
Når delpensionen er bortfaldet efter lovens § 10,  

 stk. 1, beregnes dagpengene til den sikrede i den fortsatte sygeperiode på  

 grundlag af lønnen for deltidsarbejdet og delpensionen.
Dagpengene beregnes i  

 overensstemmelse med dagpengelovens § 24 og vil således udgøre 90 pct. af den  

 dagpengegivende indtægt, dog højst dagpengenes maksimum.
Oplysning om en sammenhængende sygeperiode vil foreligge i social- og  

 sundhedsforvaltningen i kommunen, når der udbetales sygedagpenge.
I de  

 tilfælde, hvor der er en arbejdsgiverperiode, dog først efter ca. 14 ugers  

 sygdom.
Oplysning om perioder med arbejdsløshedsdagpenge kan kontrolleres i  

 arbejdsløshedskasserne, se § 5 i cirk. i de tilfælde, hvor den pågældende har  

 ret til arbejdsløshedsdagpenge.
Hvis lønmodtageren i en sammenhængende  

 periode på 13 uger har været uden beskæftigelse uden at have ret til  

 arbejdsløshedsdagpenge, f.eks. fordi den pågældende ikke er  

 arbejdsløshedsforsikret, har kommunen alene mulighed for at få denne  

 oplysning fra lønmodtageren selv.
Kommunen kan dog være bekendt med en  

 arbejdsløshedsperiode, fordi den pågældende har modtaget hjælp efter  

 bistandsloven.
Det fremgår af vejledningen på meddelelsen om udbetaling af delpension, at  

 modtageren af delpension snarest muligt skal give social- og  

 sundhedsforvaltningen meddelelse om sygefravær eller arbejdsløshed, der  

 forventes at vare mere end 13 uger.
Om modtagerens oplysningspligt, se i  

 øvrigt pkt. 49.
En delpensionist, der har været syg i 8 uger og derefter genoptager  

 arbejdet for på ny at blive sygemeldt for en 12 ugers periode, rammes således  

 ikke af bortfaldsreglen.
Tilbagefald på grund af samme sygdom betragtes i  

 delpensionsordningen som en ny sygeperiode i modsætning til, hvad der gælder  

 efter dagpengelovens § 3, stk. 2.
 Hvis modtageren af delpension har været syg eller arbejdsløs i en  

 sammenhængende periode på 13 uger den 14. juni, udbetales delpensionen for  

 sidste gang for juni måned, se lovens § 10, stk.
 1.
 Hvis en delpensionist efter en sygeperiode eller arbejdsløshedsperiode med  

 fuldt fravær genoptager arbejdet delvis, vil den pågældende kunne være  

 berettiget til nedsatte dagpenge.
 Perioder med nedsatte syge- eller arbejdsløshedsdagpenge tæller ikke med i  

 den 13 ugers periode, som er nævnt i delpensionslovens § 10, stk. 1. Hvis  

 arbejdstiden i den periode, hvor der udbetales nedsatte dagpenge er på under  

 15 timer om ugen, vil delpensionen imidlertid bortfalde, fordi lovens  

 betingelse om en minimumsarbejdstid ikke længere er opfyldt, jfr. lovens § 3.
 Delpension bortfalder i et sådant tilfælde dog først, når den pågældende  

 har været fraværende fra arbejdet helt eller delvis i en sammenhængende  

 periode på 13 uger.
 En delpensionist, der genoptager arbejdet delvis efter en sygeperiode har  

 naturligvis ret til mindst 13 ugers delpension ved sygefravær på samme måde  

 som delpensionisten, der har været fuldt fraværende på grund af sygdom.
Eksempel 7 En delpensionist, der ved overgangen til delpension nedsatte sin  

 arbejdstid fra 39 timer til 30 timer om ugen bliver sygemeldt den 1. juni  

 1987. Efter at have været fraværende fra arbejdet på grund af sygdom i 6 uger  

 genoptages arbejdet delvist med 20 timer om ugen.
Der udbetales nedsatte  

 sygedagpenge for de 10 timers fravær fra arbejdet, som skyldes sygdom, og  

 delpensionen udbetales uændret i eksemplet med 9/39 af basisbeløbet.
Perioden  

 med nedsatte dagpenge medregnes ikke i 13-ugersperioden efter  

 delpensionslovens § 10, stk. 1. Delpension kan udbetales i hele den periode,  

 hvor de nedsatte dagpenge udbetales, uanset om den delvise sygeperiode varer  

 udover 13-ugersperioden.
Hvis delpensionisten i eksemplet får udbetalt nedsatte dagpenge i en  

 længere periode, kan spørgsmålet om omregning blive aktuelt.
Der henvises til  

 pkt. 20 om omregning i løbet af året og til pkt. 19 om årlig fastsættelse og  

 fastsættelse det første år.
Hvis der i stedet for nedsatte sygedagpenge udbetales nedsatte arbejdsløshedsdagpenge gælder det samme.
Eksempel 8 En delpensionist, der ved overgang til delpension nedsatte sin arbejdstid  

 fra 39 til 20 timer om ugen genoptager efter en sygeperiode på 6 uger med  

 fuldt fravær arbejdet i 10 timer om ugen.
Der udbetales nedsatte dagpenge for  

 de 10 timer, som den pågældende er fraværende fra arbejdet på grund af  

 sygdom.
 Delpensionisten opfylder ved sin delvise genoptagen af arbejdet ikke den  

 arbejdsmæssige minimumsbetingelse på 15 timer om ugen, se lovens § 3, stk. 1.  

 Hvis den hele og delvise uarbejdsdygtighed varer ud over 13 uger regnet fra  

 1. sygedag bortfalder delpensionen med udgangen af den måned, hvor  

 13-ugersperioden udløber.
Genindtræden i delpensionsordningen 23. Hvis delpension har været bortfaldet efter lovens  

 § 9, se pkt. 21, skal alle betingelserne for at komme ind i ordningen på ny  

 være opfyldt ved genindtræden.
Med andre ord stilles der samme krav som ved  

 en førstegangsansøgning, og der foretages en ny beregning af delpensionen,  

 herunder en 90 pct. kontrol efter lovens § 4, stk. 4, se pkt. 18.
 Kravet efter lovens § 3 om nedsættelse af arbejdstiden i forhold til den  

 foregående 9 måneders periode, skal således være opfyldt, uanset om der har  

 været udbetalt delpension i en del af perioden.
Eksempel 9 En delpensionist, der gik på delpension 1. januar 1987, opfylder den 1.  

 maj 1987 ikke længere betingelserne for at modtage delpension, idet  

 arbejdstiden pr. denne dato sættes op fra 30 til 35 timer om ugen.
Delpension udbetales sidste gang for maj måned, se lovens § 9, stk. 1. Den  

 1. november 1987 ændres arbejdstiden fra 35 timer om ugen til 28 timer om  

 ugen, og der søges om delpension.
I de sidste 9 måneder (=39 uger) før 1.  

 november 1987 har den ugentlige arbejdstid været på 30 timer om ugen i 13  

 uger og på 35 timer i 26 uger: samlet arbejdstid i alt på 39 uger = 1300  

 timer.
I de seneste 39 uger (9 måneder) før ansøgning om genindtræden, har den  

 pågældende således haft en gennemsnitlig ugentlig arbejdstid på 1300 : 39 =  

 33, 33 timer.
Efter lovens § 3 skal arbejdstiden nedsættes med mindst 9 timer  

 eller 1/4 af den gennemsnitlige ugentlige arbejdstid i de sidste 9 måneder  

 før overgangen.
I eksemplet skal arbejdstiden ved genindtræden nedsættes med  

 mindst 1/4 af 33,33 timer = 8,33 timer.
En arbejdstidsnedsættelse fra 35 til  

 28 timer er således ikke tilstrækkelig til at opfylde betingelsen i lovens §  

 3 om arbejdstidsnedsættelsens omfang.
Da arbejdstidsnedsættelsen opgøres i  

 hele timer, skal den pågældende ved sin genindtræden nedsætte sin arbejdstid  

 med 9 timer til 24 timer.
 24. Ved genindtræden i delpensionsordningen i de  

 tilfælde, hvor retten er bortfaldet på grund af arbejdsløshed eller sygdom,  

 se pkt. 22, genoptages udbetalingen, uanset om betingelserne om forudgående  

 arbejde ikke er opfyldt, se lovens § 2, stk. 1, nr. 3 og 4. Dette gælder også  

 i den situation, der er nævnt i eksempel 8.
 Hvis disse betingelser skulle være opfyldt i denne situation, ville det  

 udelukke personer, der een gang havde mistet retten til delpension på grund  

 af manglende beskæftigelse, fra umiddelbart at indtræde i ordningen.
Når retten til delpension genindtræder vil modtageren få udbetalt en  

 delpension, der svarer til den sats, jfr. lovens § 4, stk. 3, som den hidtil  

 udbetalte delpension gav ret til.
Hvis den pågældende før retten til  

 delpension bortfaldt, f. eks. fik udbetalt 80 pct. af det fulde beløb efter  

 lovens § 4, stk. 2, fortsættes på den sats efter, at der på ny er ret til  

 delpension.
Delpension til selvstændige erhvervsdrivende m.fl.
Almindelige betingelser Personkreds og alder 25. Delpension kan udbetales til personer i alderen  

 60-67 år, der har anden erhvervsindtægt end lønindtægt (selvstændige  

 erhvervsdrivende), se lovens § 1, stk. 1. Det er beskæftigelsen efter  

 nedsættelsen af arbejdstiden, som er afgørende for, om ansøgningen om  

 delpension skal bedømmes med henblik på optagelse i delpensionsordningen for  

 lønmodtagere eller ordningen for selvstændige.
Ansøgere kan kun optages i  

 ordningen for selvstændige, når de pågældende efter overgangen udelukkende er  

 beskæftiget som selvstændige.
Anden erhvervsindtægt end lønindtægt defineres i overensstemmelse med  

 indtægtsbegreberne i lov om dagpenge ved sygdom eller fødsel.
Anden  

 erhvervsindtægt end lønindtægt er de indkomster, der henregnes til  

 dagpengegivende anden erhvervsindtægt i socialministeriets bekendtgørelse om  

 dagpengegivende indtægter.
Sådanne indtægter er overskud af selvstændig erhvervsvirksomhed og andre  

 erhvervsindtægter, som i væsentlig grad skyldes den sikredes egen  

 arbejdsindsats, og som ikke henregnes til dagpengegivende lønindtægt.
Det  

 gælder f.eks. indtægter fra en udlejningsejendom, når overskuddet skyldes  

 ejerens arbejdsindsats.
En medarbejdende ægtefælle har dagpengegivende anden erhvervsindtægt, når  

 en del af den anden ægtefælles skattepligtige indkomst ved beregning af  

 indkomstskat anses for indtjent af den medarbejdende ægtefælle.
Der henvises  

 i øvrigt til bekendtgørelsen om dagpengegivende indtægter.
 Reglerne om adgangskriteriet og indtægts- og arbejdsforhold, der for  

 lønmodtagere er fastsat i lovens §§ 2-4, er fraveget for selvstændige  

 erhvervsdrivende i socialministeriets bekendtgørelse af 22. juli 1986 om  

 delpension til personer med anden erhvervsindtægt end lønindtægt (bilag 2).
 Sikringsstyrelsen har i bekendtgørelse af 22. juli 1986 om delpension  

 (bilag 3) fastsat regler om årlig fastsættelse, kontrol og bortfald  

 vedrørende delpension for selvstændige erhvervsdrivende, der fraviger lovens  

 §§ 7-10.
Bopæl i Danmark 26. Det er en betingelse for at opnå ret til  

 delpension, at modtageren har fast bopæl her i landet, se § 2 i bekg. (SM).
 Der henvises til afsnit I om lønmodtagere, pkt. 3, der finder tilsvarende  

 anvendelse for selvstændige erhvervsdrivende m.fl.
Selvstændig virksomhed i Danmark 27. Retten til delpension er betinget af, at  

 modtageren er beskæftiget ved selvstændig virksomhed her i landet eller på  

 dansk skib, se § 2 i bekg. (SM).
Beskæftigelseskrav 28. For at kunne optages i delpensionsordningen for  

 selvstændige er det en betingelse, at ansøgeren opfylder følgende  

 beskæftigelseskrav, se § 1, stk. 3 i bekg. (SM):
 Den forudgående beskæftigelse som selvstændig, herunder beskæftigelsen som  

 medarbejdende ægtefælle, skal således have været af en vis længere varighed  

 og af et vist omfang for at kunne berettige til optagelse i  

 delpensionsordningen for selvstændige.
Det er en betingelse, at ansøgeren i 4 ud af de seneste 5 år har haft  

 anden erhvervsindtægt end lønindtægt, se § 1, stk. 3 i bekg.(SM). Der regnes  

 her med hele regnskabsår.
Perioder med beskæftigelse som lønmodtager indgår  

 ikke i denne beregning.
Virksomhedens omfang måles ved størrelsen af den anden erhvervsindtægt,  

 virksomheden giver.
Den seneste årlige dagpengegivende anden erhvervsindtægt  

 inden overgangen til delpension som selvstændig, skal mindst udgøre 15/39 af  

 basisbeløbet, se § 1, stk. 3 i bekg. (SM). Ved beregningen af denne indtægt  

 anvendes ligeledes ansøgerens regnskabsår.
En eventuel lønindtægt kan ikke  

 medregnes i dette indtægtsgrundlag.
 Ved den seneste årlige dagpengegivende anden erhvervsindtægt forstås den  

 indtægt, der er opgjort på grundlag af den seneste slutlignede skattepligtige  

 indkomst.
Basisbeløbet svarer til dagpengenes højeste beløb efter lov om dagpenge  

 ved sygdom eller fødsel, beregnes på årsbasis.
Mindsteindtægten udgør pr. 1.  

 januar 1987 kr. 41.040.
Forudgående beskæftigelse som lønmodtager 29. Den selvstændige virksomhed før overgangen kan  

 være kombineret med lønmodtagerbeskæftigelse.
Som nævnt kan indtægt fra  

 lønmodtagerbeskæftigelse dog ikke indgå i det indkomstgrundlag, der er  

 afgørende for, om en ansøger opfylder betingelsen for at komme med i  

 delpensionsordningen som selvstændig.
Den arbejdstidsnedsættelse, der stilles  

 krav om efter overgangen til delpension, kan helt eller delvis opfyldes ved  

 ophør af en tidligere lønmodtagerbeskæftigelse.
 Der henvises til afsnit I, pkt. 4 om, hvorledes beskæftigelsen som  

 selvstændig, kan medregnes som optjeningsgrundlag for deltagelse i  

 delpensionsordningen for lønmodtagere.
Aktuel beskæftigelse 30. Modtageren skal i de seneste 9 måneder inden  

 overgangen have haft anden erhvervsindtægt end lønindtægt, se § 1, stk. 3 i  

 bekg. (SM). Det er således en betingelse, at modtageren ved overgangen til  

 delpension fortsat er i beskæftigelse som selvstændig.
 Der er derfor ikke adgang til at gå fra efterløn til delpension som  

 selvstændig.
Nedsættelse af arbejdstiden 31. Det er en adgangsbetingelse, at ansøgeren har  

 været beskæftiget på fuld tid i de seneste 5 år før overgangen, se § 1, stk.  

 4 i bekg. (SM). Dette krav kan evt. opfyldes ved at kombinere beskæftigelsen  

 som selvstændig med et lønmodtagerarbejde.
Der stilles i denne forbindelse  

 ingen særlige krav med hensyn til ansøgerens ugentlige arbejdstid som  

 selvstændig isoleret set før overgangen til delpension.
Adgangsbetingelsen  

 er, som det fremgår af pkt. 28, indtægtens størrelse.
Dette gælder også  

 indtægten som medarbejdende ægtefælle.
Efter overgangen til delpension skal arbejdstiden nedsættes med mindst 19  

 timer i gennemsnit, se § 4, stk. 1 i bekg. (SM). Arbejdstidsnedsættelsen kan  

 ske såvel i den selvstændige virksomhed som i en evt.  

 lønmodtagerbeskæftigelse.
Den årlige arbejdstid svarer herefter altid til en  

 gennemsnitlig ugentlig arbejdstid på 20 timer.
Ved overgangen sker beregningen af arbejdstiden for en 6-måneders periode.
Eksempler på arbejdstidsnedsættelser ----------------------------------------------------------------- ----------------------------------------------------------------- 32. Der stilles samme krav til arbejdstidsnedsættelsen  

 for medarbejdende ægtefæller som for selvstændige i øvrigt.
Den medarbejdende  

 ægtefælle kan således nedsætte arbejdstiden i virksomheden eller eventuelt i  

 et lønmodtagerjob.
Arbejdstidsnedsættelsen vurderes selvstændigt for den medarbejdende  

 ægtefælle og er ikke afhængig af, om »hovedpersonen« i virksomheden  

 også nedsætter arbejdstiden.
Når den gennemsnitlige arbejdstid også for  

 medarbejdende ægtefæller udgør 20 timer om ugen, betyder det, at den  

 pågældende også opfylder skattelovgivningens arbejdstidsbetingelse på 3-4  

 timer daglig arbejdstid for fortsat at blive anerkendt som medarbejdende  

 ægtefælle.
Dokumentation for arbejdstidsnedsættelsen 33. Modtageren skal selv godtgøre, at arbejdstiden  

 nedsættes til 20 timer ugentlig, se § 9 i bekg. (SIS). Det gælder både i  

 forbindelse med overgangen til delpension og i løbet af delpensionsperioden.
 Arbejdstidsnedsættelsen kan ske i et lønmodtagerjob som nævnt under pkt.  

 31.
Når arbejdstidsnedsættelsen sker i den selvstændige virksomhed, kan  

 arbejdstidsnedsættelsen f.eks. sandsynliggøres ved, at en del af virksomheden  

 er blevet solgt eller bortforpagtet.
Sker der ikke nogen indskrænkning i  

 virksomhedens størrelse, kan arbejdstidsnedsættelsen ske ved, at der ansættes  

 erstatningsarbejdskraft.
Arbejdstidsnedsættelsen kan ikke vurderes alene ud fra eventuelle  

 ændringer i virksomhedens omsætning.
Sådanne ændringer kan skyldes forhold,  

 der ikke har forbindelse med delpensionistens arbejdstid, som f. eks.  

 anskaffelse af ny teknik.
 Indtægtsændringer får derimod betydning for den årlige fastsættelse af  

 delpensionen, jfr. punkt 37.
 Specielt om en medarbejdende ægtefælle gælder, at den pågældende kan  

 dokumentere nedsættelsen af sin arbejdstid i den selvstændige virksomhed og  

 beskæftigelsens omfang efter overgang til delpension på en af følgende to  

 måder:
 Enten gennem nyansættelse eller køb af medhjælp udefra af tilsvarende  

 omfang som arbejdstidsnedsættelsen eller ved, at der sker en synlig nedgang i  

 virksomhedens udadvendte aktivitet.
 Som eksempel på den første form for dokumentation kan nævnes ansættelse af  

 en medhjælp på halv tid - svarende til nedsættelsen af den medarbejdende  

 ægtefælles arbejdstid eller f.eks. betaling for bistand fra en maskinstation,  

 regnskabsmæssig bistand eller lignende af samme omfang.
Det sociale udvalg må påse, at en sådan ansættelse eller bistand er varig.  

 Det vil som udgangspunkt sige, at forholdet opretholdes så længe, der  

 modtages delpension.
Andre forhold kan imidlertid bevirke, at virksomhedens  

 omfang ændres.
Som eksempel på den anden form for dokumentation af  

 arbejdstidsnedsættelsen kan nævnes indskrænkning af en forretnings åbningstid  

 f.eks. til weekend og/eller sommeråbning.
Der kan f.eks. også være tale om  

 frasalg af besætning, tilplantning af ejendommens areal med træer i stedet  

 for andre afgrøder eller en beslutning om eksempelvis en halvering af en fast  

 kundekreds.
Der skal i alle tilfælde være tale om en varig ansættelse eller en synlig  

 og varig indskrænkning af virksomhedens udadvendte aktiviteter.
Den  

 medarbejdende ægtefælle kan desuden dokumentere arbejdstidsnedsættelsen ved  

 at opgive et lønmodtagerarbejde, se § 9, stk. 2, nr. 3 i bekg. (SIS).
Beregning af delpension De indtægtsberegninger, der anvendes i kapitel 5 og 6, fremgår af nedenstående skema:
--------------------------------------------------------------- -----------------------------------------------------------------  

 Delpensionens størrelse 34. Den årlige delpension udgør altid 19/39 af  

 basisbeløbet, se § 5, stk. 1 i bekg. (SM). Delpensionen kan dog ikke udgøre  

 mere end 90 pct. af forskellen mellem modtagerens samlede årlige indtægt før  

 overgang (A) til delpension og indtægten efter overgangen til delpension (B),  

 se § 5, stk. 2 i bekg. (SM). Basisbeløbet svarer til det højeste beløb, der  

 til enhver tid årlig kan opnås i sygedagpenge.
Aftrapningsordning 35. Delpensionen nedsættes i løbet af  

 delpensionsperioden efter samme regler, som gælder for lønmodtagere, se § 5,  

 stk. 1 i bekg. (SM). Når delpensionen har været udbetalt i en periode på 2  

 1/2 år, kan den således ikke overstige 80 pct. af 19/39 af basisbeløbet.  

 Efter yderligere 2 år, kan delpensionen ikke overstige 70 pct. heraf.
 Har udbetalingen af delpension været standset i forbindelse med en  

 sygeperiode på mere end 13 uger, jfr. pkt. 39, sker der en sammenlægning af  

 delpensionsperioderne, hvis udbetalingen genoptages.
90 pct. kontrollen 36. Modtagerens indtægt før overgang (A) til  

 delpension beregnes på grundlag af indtjeningen i de 2 gunstigste år ud af de  

 seneste 5 år, se § 5, stk. 3 i bekg. (SM). Det indtægtsgrundlag, der  

 anvendes, er den årlige dagpengegivende anden erhvervsindtægt.
De seneste 5  

 år er de seneste 5 regnskabsår,der er slutlignet af skattemyndighederne.
Der  

 henvises til socialministeriets bekendtgørelse om dagpengegivende indtægter  

 om opgørelse af indtægtsgrundlaget.
 Har modtageren ved siden af den selvstændige virksomhed eller arbejdet som  

 medarbejdende ægtefælle haft et lønmodtagerjob, indgår lønindtægten fra det  

 seneste kalenderår herfra i opgørelsen af modtagerens indtægt, se § 5, stk. 3  

 i bekg. (SM). Efter § 3 i bekg. (SIS) anvendes den årlige dagpengegivende  

 lønindtægt, således som den er opgjort efter socialministeriets  

 bekendtgørelse om dagpengegivende indtægter.
 Ved den første pensionsberegning kan den beregnede delpension ikke  

 overstige 90 pct. af forskellen mellem modtagerens samlede årlige indtægt før  

 overgangen (A) og den fastsatte årlige indtægt efter overgangen (B).
Den årlige indtægt efter overgangen til delpension fastsættes på grundlag  

 af modtagerens anden dagpengegivende indtægt på grundlag af et gennemsnit af  

 de 2 gunstigste af de seneste 5 opgørelser af den årlige dagpengegivende  

 anden erhvervsindtægt, se § 5, stk. 3 i bekg. (SM). Heri indgår f.eks. også  

 godtgørelser for medlemskab af eller som medhjælp for bestyrelser, udvalg,  

 kommissioner, råd o.lign., men ikke lønindtægter.
Indtægten fastsættes  

 således, at den svarer til en arbejdstid på 20 timer ugentlig.
Eksempler på 90 pct.'s beregningen ved overgangen til delpension Eksempel 10 Anden dagpengegivende indtægt i de 2 gunstigste ud af de seneste 5 år:
 Lønmodtagerindtægt i det sidste år før overgangen: 50.000 kr.
 Samlet indtægt før overgang (A): 300.000 kr.
Den fastsatte indtægt efter overgang (B) når ansøgeren har været fuldtidsbeskæftiget som selvstændig Delpension max. 19/39 af basisbeløbet = 51.984 kr.
 90 pct. af forskellen mellem indtægten før overgang og den fastsatte  

 indtægt:
 Delpensionen skal således ikke nedsættes i dette tilfælde.
Eksempel 11 Anden dagpengegivende indtægt i de 2 gunstigste år ud af de seneste 5 år:
 Lønmodtagerindtægt i det sidste år før overgangen: 100.000 kr.
 Samlet indtægt før overgang (A): 275.000 kr.
Den fastsatte indtægt efter overgang (B), når ansøgeren har anvendt 30 timer i den selvstændige virksomhed:
 Delpension max. 19/39 af basisbeløbet = 51.984 kr.
 90 pct. af forskellen mellem indtægten før overgang og den fastsatte  

 indtægt efter overgang:
 Delpensionen skal således ikke nedsættes i dette tilfælde.
Ændring af delpension Årlig fastsættelse af delpensionen 37. Delpensionen fastsættes en gang om året, hver 1.  

 april, se § 5, stk. 5  i bekg. (SM).
 Det indtægtsgrundlag, der skal anvendes ved denne fastsættelse, er  

 modtagerens årlige indtægt, således som den blev opgjort ved overgangen til  

 delpension (B) og modtagerens indtægt det foregående regnskabsår (C). Ved  

 opgørelsen benyttes samme regnskabsår, som anvendes ved opgørelsen af den  

 skattepligtige indkomst.
Den fastsatte årlige indtægt ved overgangen reguleres i lighed med de  

 dagpengegivende indtægter, se § 23, nr. 2, i dagpengeloven og  

 socialministeriets bekendtgørelse om dagpengegivende indtægter efter lov om  

 dagpenge ved sygdom eller fødsel.
Dertil lægges et tillæg på 10 pct., se § 5,  

 stk. 5 i bekg. (SM).
Modtagerens indtægt det foregående regnskabsår opgøres som den  

 dagpengegivende anden erhvervsindtægt.
Heri indgår delpensionen ikke.
 Hvis indtægten det foregående regnskabsår (C) herefter overstiger den  

 fastsatte indtægt efter overgangen (B) til delpension, nedsættes  

 delpensionsydelsen med 90 pct. af forskellen.
 Hvis modtageren ikke har haft ret til delpension i hele det foregående  

 regnskabsår, eller hvis indtægten i det foregående regnskabsår afviger  

 væsentligt fra modtagerens aktuelle indtægt, når delpensionen skal beregnes,  

 kan socialforvaltningen fastsætte en skønnet årlig indtægt, (D), se § 5, stk.  

 6 i bekg. (SM).
 Bestemmelsen tager især sigte på tilfælde, hvor der ikke er forløbet et  

 helt regnskabsår inden den første årligefastsættelse af delpensionen pr. 1.  

 april, og vil være aktuel, når arbejdstiden - og dermed typisk indtægten -  

 ikke har været nedsat hele det foregående år.
 Hvis der efter overgangen til delpension og indtil den førstkommende 1.  

 april kun er forløbet kortere tid, f.eks. når overgangen til delpension er  

 sket i januar kvartal, vil der ikke være grundlag for at foretage en ændret  

 årlig fastsættelse af delpensionen.
Den årlige fastsættelse af delpensionen sker på grundlag af modtagerens  

 indtægtsforhold.
Der foretages således ikke derudover en egentlig vurdering  

 af modtagerens arbejdstid, idet det forudsættes, at modtageren arbejder 20  

 timer om ugen i gennemsnit, se § 4, stk. 2 i bekg. (SM).
En væsentlig indtægtsforøgelse i et regnskabsår kan føre til, at delpensionen for fremtiden falder helt bort på grund af reglen i § 5, stk.  

 5, i bekg. (SM) om, at delpensionen nedsættes med 90 pct. af forskellen  

 mellem modtagerens indtægt det foregående regnskabsår og den fastsatte årlige  

 indtægt efter overgangen til delpension.
 En indtægtsnedgang i forhold til den regulerede fastsatte indtægt ved  

 overgangen (B) bevirker som udgangspunkt ingen ændring i delpensionsydelsen,  

 idet den fortsat udgør 19/39 af basisbeløbet, dog evt. nedsat efter § 5, stk.  

 2 i bekg. (SM).
 En meget betydelig indtægtsnedgang kan imidlertid betragtes som udtryk  

 for, at den selvstændige virksomhed må anses for ophørt, og  

 delpensionsudbetalingen må standses.
Indtægtsændringer i løbet af et regnskabsår får derimod ingen betydning  

 for den løbende delpensionsydelse, idet der først sker omregning hver 1.  

 april.
Sådanne indtægtsændringer bevirker således heller ikke, at en allerede  

 udbetalt pension kan bortfalde med tilbagevirkende kraft, eller at der skal  

 ske efterregulering.
Eksempel 12 Eksemplet tager udgangspunkt i eksempel 6. Fastsat indtægt efter overgang (B): 128.000 kr. pristalsreguleret med 6 pct.: 135.680 kr. og  

 forhøjet med 10 pct.: I alt 149.248 kr.
 Indtægt det seneste regnskabsår (C): 200.000 kr. 90 pct. af forskellen  

 mellem den regulerede fastsatte indtægt efter overgangen og indtægten det  

 seneste regnskabsår: 45.676 kr.
Delpensionen, der hidtil har været udbetalt med det maksimale beløb på  

 19/39 af basisbeløbet: 51.984 kr., nedsættes med forskelsbeløbet på 45.676  

 kr.
Delpensionen udgør efter omregningen: 6.300 kr.
Bortfald 38. Retten til delpension bortfalder fra den 1. i den  

 måned, hvor Delpensionen bortfalder med udgangen af måneden, når arbejdstiden ligger  

 åbenlyst under eller over 20 timer om ugen, se § 10 i bekg. (SIS). Der  

 henvises i øvrigt til afsnittet om dokumentation for arbejdstidsnedsættelse  

 pkt. 33.
 Hvis modtageren ikke har kunnet arbejde på grund af sygdom i en  

 sammenhængende periode på 13 uger, bortfalder retten til delpension med  

 udgangen af den måned, hvori 13-ugers perioden udløber, se lovens § 10.
 Der kan ikke udbetales delpension til en selvstændig erhvervsdrivende, når  

 vedkommende er »arbejdsløs«, fordi virksomheden er eller må anses  

 for ophørt.
Genindtræden i delpensionsordningen 39. Når modtageren genoptager arbejdet, efter at  

 delpensionen har været standset efter en 13-ugers sygeperiode, kan udbetalingen af  

 delpension genoptages, uanset at den pågældende ikke opfylder de  

 beskæftigelsesmæssige krav i § 1, stk. 3 i bekg. (SM). Den pågældende skal  

 således ikke efter sygeperioden have haft beskæftigelse som selvstændig i en  

 9-måneders periode.
Er delpensionsudbetalingen standset, fordi modtageren ikke længere  

 opfylder de arbejdsmæssige betingelser for at deltage i ordningen, kan der  

 ikke ske genindtræden i ordningen, selv om de arbejdsmæssige betingelser  

 senere vil kunne opfyldes.
Genindtræden er ligeledes udelukket, hvis  

 delpensionen er blevet bortreguleret på grund af for høj arbejdsindtægt det  

 foregående regnskabsår.
Der henvises til § 12 i bekg. (SIS).
Fælles bestemmelser Ansøgning, udbetaling, ophør,  

 tilbagebetaling m.v.
Ansøgning 40. Det er en forudsætning for udbetaling af  

 delpension, at der er indgivet ansøgning herom.
 Ansøgning indgives til det sociale udvalg i bopælskommunen.
 Det sociale udvalg undersøger, om betingelserne for delpension er opfyldt  

 og beregner og udbetaler ydelsen.
Ansøgning anses for indgivet den dato, hvor ansøgningen modtages i  

 kommunen.
Denne dato har betydning for, fra hvilket tidspunkt pension  

 tidligst kan udbetales, se pkt. 44.
 Ved ansøgning om delpension kan det sociale udvalg anvende det skema, der  

 er udarbejdet af Kommunernes Landsforening.
Indhentelse af oplysninger 41. Det sociale udvalg skal indhente de oplysninger,  

 der har betydning for afgørelse af retten til delpension.
Det sociale udvalg  

 kan kræve, at ansøgeren selv, ansøgerens arbejdsgiver, offentlige myndigheder  

 og andre stiller de oplysninger til rådighed, som er nødvendige for at tage  

 stilling til, om der er ret til delpension og for beregning af denne, se § 15  

 i loven.
 Kommunernes Landsforening har udarbejdet en blanket til brug ved  

 indhentelse af oplysninger fra arbejdsgiveren om ansøgerens forudgående  

 beskæftigelse og nedsættelse af arbejdstiden, se lovens § 2, stk. 1, nr. 4 og  

 § 3, stk. 1.
 ATP afgiver oplysninger om indbetalt ATP-bidrag direkte til ansøgeren  

 efter skriftlig eller telefonisk anmodning fra denne, se pkt. 52 om  

 klageadgang.
 Ansøgeren skal over for ATP oplyse sit CPR-nr. samt den forventede dato  

 for overgang til delpension.
ATP modtager oplysningerne om indbetalt ATP-bidrag fra  

 ligningsmyndighederne årsvis.
Normalt vil der derfor være en periode før  

 overgangen til delpension, hvor bidragenes størrelse endnu ikke er  

 registreret i ATP.
Bidragsoplysningerne for denne periode må derfor i givet  

 fald fremskaffes på anden måde, f.eks. fra arbejdsgiverne.
Vejledning af ansøgeren 42. Det følger af bistandslovens regler, at det  

 sociale udvalg har pligt til at rådgive og vejlede en ansøger.
 Dette indebærer, at det sociale udvalg skal rådgive og vejlede ansøgeren  

 med hensyn til retten til og de økonomiske konsekvenser ved overgang til  

 delpension og om retten til ydelser efter anden lovgivning, f.eks. om retten  

 til førtidspension og efterløn.
 Hvis der er helbredsmæssige årsager til ansøgning om delpension, bør det  

 undersøges, om der i stedet er grundlag for at søge om førtidspension.
 Ansøgerens eventuelle ægtefælles forhold bør også vurderes, således at der  

 foretages en samlet vurdering af ansøgerens og ægtefællens forhold.
Delpension og efterløn udgør alternative muligheder for tilbagetrækning  

 fra arbejdsmarkedet for de 60-67-årige.
Det er derfor især vigtigt, at  

 socialforvaltningen kan rådgive og vejlede om forskelle og sammenhænge mellem  

 disse to ordninger.
Vejledning om overgang fra efterløn til delpension og overgang fra  

 delpension til efterløn 43. Ved OVERGANG FRA EFTERLØN TIL DELPENSION tages der  

 ved beregning af delpension udgangspunkt i den ugentlige arbejdstid ved  

 overgang fra beskæftigelse til efterløn, se § 1 i bekg. (SIS).
Efterlønsmodtagere, der er gået på efterløn fra længerevarende ledighed,  

 har således ikke mulighed for at gå på delpension.
En periode med efterløn  

 sidestilles med perioder med delpension med hensyn til aftrapning af  

 delpensionen, se § 4, stk. 3 i loven.
 Der foretages ingen 90 pct.'s kontrol ved overgang fra efterløn til  

 delpension, se § 4 i bekg. (SIS).
 Når en efterlønsmodtager er overgået til delpension er der ikke mulighed  

 for at gå tilbage til efterløn.
Eksempel 13 En person overgår som 60-årig fra fuldtidsbeskæftigelse (39 timer) til  

 efterløn.
Arbejdsindtægten som fuldtidsbeskæftiget var 150.000 kr.
Som  

 63-årig får pågældende imidlertid tilbudt deltidsbeskæftigelse på 15 timer  

 pr. uge og går derfor i stedet på delpension.
 Delpensionen beregnes med udgangspunkt i den ugentlige arbejdstid ved  

 overgangen til efterløn, og delpensionen udgør derfor 24/39 af basisbeløbet  

 svarende til 65.664 kr.
Da delpensionisten imidlertid har modtaget efterløn i mere end 2 1/2 år,  

 aftrappes delpensionen til 80 pct.
Delpensionen udgør derfor 52.524 kr. om  

 året.
 Hvis modtageren var gået på delpension som 60-årig med 15 timers ugentlig  

 deltidsbeskæftigelse, ville delpensionen de første 2 1/2 år udgøre 65.664 kr.  

 om året, hvorefter delpensionen ville blive nedsat til 52.524 kr. om året  

 svarende til det beløb, der er beregnet ovenfor.
Ved OVERGANG FRA DELPENSION TIL EFTERLØN opgøres indtægten for beregning  

 af efterløn med udgangspunkt i indtægten ved deltidsarbejde som delpensionist  

 opregnet til fuldtidsbeskæftigelse.
Det vil sige deltidsarbejdet plus den  

 arbejdstidsnedsættelse, som delpensionen beregnes efter, se § 75 d, stk. 2 i  

 lov om arbejdsformidling og arbejdsløshedsforsikring m.v.
Også i denne  

 situation gælder, at perioder med delpension ligestilles med perioder med  

 efterløn, se nævnte lov § 75 d, stk. 3, 2. pkt.
Disse principper indebærer, at en person, der overgår fra delpension til  

 efterløn i almindelighed, vil få den samme efterlønsydelse, som pågældende  

 ville få, hvis pågældende allerede var gået på efterløn på det tidspunkt,  

 pågældende gik på delpension.
Dette er illustreret i nedenstående eksempel:
Eksempel 14 En fuldtidsbeskæftiget (39 timer pr. uge) overgår som 60-årig til  

 delpension og deltidsarbejde på 20 timer om ugen.
Arbejdsindtægten som  

 fuldtidsbeskæftiget var 150.000 kr., og som deltidsbeskæftiget er  

 arbejdsindtægten 76.923 kr. om året (20/39). Delpensionen udgør de første 2  

 1/2 år 19/39 af basisbeløbet, svarende til 51.984 kr. om året.
De næste 2 år  

 nedtrappes delpensionen til 80 pct. svarende til 41.580 kr. om året.
Som 63-årig ønsker vedkommende at overgå til efterløn.
Indtægten for  

 beregning af efterløn opgøres med udgangspunkt i indtægten ved deltidsarbejde  

 som delpensionist opregnet til fuldtidsniveau.
Dvs. indtægten for beregning  

 af efterløn er 150.000 kr.
 Den pågældende er altså berettiget til maksimum, men da der er udbetalt  

 delpension i mere end 2 1/2 år, nedsættes maksimum i efterlønsordningen til  

 80 pct. svarende til 85.363 kr.
 Hvis pågældende var overgået til efterløn som 60-årig, ville efterlønnen  

 blive udbetalt med maksimum på grundlag af indtægten som fuldtidsbeskæftiget  

 på 150.000 kr. indtil den pågældende ville være faldet for 26-ugersreglen.  

 Efterlønnen ville derefter blive nedsat til 80 pct. af maksimum, altså til  

 85.363 kr.
Udbetaling 44. Delpension kan tidligst udbetales med virkning fra  

 den 1. i måneden efter, at der er søgt om delpension, og lovens betingelser  

 er opfyldt.
Reglen om udbetaling fra den 1. i måneden betyder, at  

 delpensionen altid beregnes og udbetales for hele måneder.
Dette gælder f.eks  

 ved overgang fra efterløn til delpension, ved overgang fra delpension til  

 folkepension, ved dødsfald, ved aftrapning og ved omregning af delpensionen.
Delpensionen kan således eksempelvis først udbetales fra måneden efter den  

 måned, hvori arbejdstiden er nedsat.
Hvis arbejdstiden nedsættes fra den 1. i  

 en måned, kan delpensionen dog udbetales allerede med virkning fra denne  

 dato.
Delpensionen udbetales månedsvis bagud.
Delpensionen skal være til  

 disposition senest den sidste bankdag i den måned, delpensionen vedrører.
 Modtageren og banken skal underrettes om, hvilken dag delpensionen er til  

 disposition, se § 6 i bekg. (SIS).
Kontrol 45. Socialforvaltningen skal foretage kontrol for at  

 sikre, at den arbejdstidsnedsættelse, der ligger til grund for beregningen af  

 delpension, rent faktisk er sket.
Ved en sådan kontrol skal der indhentes oplysninger om modtagerens  

 arbejdstid hos arbejdsgiveren.
Kontrollen kan ske ved, at det sociale udvalg  

 sender et skema til delpensionisten, som denne selv sørger for at få udfyldt  

 hos sin arbejdsgiver.
Arbejdsgiveren skal give oplysning om, hvor mange timer  

 lønmodtageren har arbejdet i det forløbne år eller den forløbne periode, samt  

 oplysninger om den aktuelle arbejdstid.
 Det sociale udvalg skal indhente oplysninger om modtagerens arbejdstid  

 mindst een gang om året til brug for den årlige fastsættelse af delpensionen.
 Derudover skal der ske en førstegangskontrol af arbejdstiden efter den  

 første 6 måneders periode efter overgangen til delpension.
 Socialforvaltningen kan herudover ved stikprøver indhente oplysninger fra  

 skattemyndigheder og andre for at påse, om der er væsentlig uoverensstemmelse  

 mellem den arbejdstid, der danner grundlag for beregningen af delpensionen og  

 arbejdsindtægten.
Ophør ved 67-års alderen 46. Retten til delpension bortfalder ved det fyldte  

 67. år, hvor retten til folkepension indtræder.
Delpension udbetales sidste  

 gang for den måned, hvori modtageren fylder 67 år.
 En delpensionist overgår ikke automatisk til folkepension fra det 67. år.  

 Folkepension skal søges i det enkelte tilfælde og delpensionisten bliver  

 mindet herom i rimelig tid inden det 67. år ved den meddelelse, som det  

 sociale udvalg udsender, jfr. § 20, stk. 2 i lov om social pension.
Standsning af pensionsudbetalingen ved pensionistens død 47. Retten til delpension ophører med udgangen af den  

 måned, hvori pensionisten dør, se § 7 i bekg. (SIS). Hvis pensionisten dør  

 den 1. marts vil der således blive udbetalt delpension sidste gang for marts  

 måned.
Delpension og social pension 48. Delpension kan ikke udbetales sammen med  

 førtidspension, der er tilkendt efter § 14 i lov om social pension.  

 Delpension kan derimod udbetales sammen med invaliditetsydelse.
På grund af reglen om, at retten til delpension bortfalder efter sygdom i  

 en sammenhængende periode på 13 uger, jfr. lovens § 10, stk. 1, vil det være  

 undtagelsen, at en ansøgning om førtidspension når at blive indgivet, mens  

 der endnu er ret til delpension.
Hvis der - i undtagelsestilfælde - når at  

 blive tilkendt førtidspension eller udbetalt forskud på en førtidspension fra  

 et tidspunkt, der ligger forud for det tidspunkt, hvor delpensionen  

 bortfalder efter lovens § 10, stk. 1, kan reglen i lovens § 14, stk. 2  

 anvendes, se pkt. 51.
Oplysningspligt 49. Modtageren skal oplyse det sociale udvalg om alle  

 forandringer i sine forhold, der kan formodes at medføre nedsættelse eller  

 bortfald af delpensionen.
 Meddelelsen om delpension bør, af hensyn til modtagerens oplysningspligt,  

 indeholde oplysninger om delpensionens størrelse, hvilken gennemsnitlig  

 ugentlig arbejdstid, og hvilken procentdel af basisbeløbet delpensionen er  

 beregnet på grundlag af.
 Ændringer i arbejdstiden kan dels medføre, at delpensionen helt bortfalder  

 efter lovens § 3, stk. 1, dels at delpensionen skal omregnes efter lovens §  

 8, stk. 2.
 Normalt skal der kun gives meddelelse om ændring af arbejdstiden, når  

 denne ændres med mere end 2 timer, se § 8, stk. 2 i loven.
 Hvis modtageren imidlertid har nedsat sin arbejdstid til f.eks. en  

 gennemsnitlig ugentlig arbejdstid på 15 timer og derefter nedsætter  

 arbejdstiden med yderligere 1 time, skal modtageren give meddelelse til det  

 sociale udvalg, idet betingelserne efter lovens § 3, stk. 1 herefter ikke  

 længere er opfyldt.
 Det samme vil gælde, hvis modtageren har en gennemsnitlig ugentlig  

 arbejdstid på 30 timer og øger denne med 1 time.
 Modtageren skal endvidere give oplysning om sygefravær og arbejdsløshed.
Sygefravær og arbejdsløshed af mere end 13 ugers varighed medfører  

 bortfald af pension, se pkt. 22 og pkt. 38 Hvis modtageren tilsidesætter sin oplysningspligt eller i øvrigt mod bedre  

 vidende uberettiget har modtaget delpension, skal modtageren eller dennes  

 dødsbo tilbagebetale det beløb, der er udbetalt med urette, se pkt. 50. om  

 tilbagebetaling.
Tilbagebetaling 50. For meget udbetalt delpension skal tilbagebetales,  

 hvis modtageren har tilsidesat sin oplysningspligt efter lovens § 12, stk. 1,  

 eller i øvrigt mod bedre vidende uberettiget har modtaget delpension, jfr.  

 lovens § 13. Bestemmelsen, der ikke er udtømmende med hensyn til i hvilket  

 tilfælde, der kan kræves tilbage, svarer til tilbagebetalingsreglen i § 42 i  

 lov om social pension.
Der henvises til pkt. 168 i sikringsstyrelsens  

 vejledning af 5 september 1984 om social pension.
Retsforfølgning mod krav på pension 51. Krav på delpension kan efter lovens § 14 ikke  

 gøres til genstand for arrest, tvangsfuldbyrdelse eller anden  

 retsforfølgning, medmindre der er forløbet 3 måneder fra den dag, hvor  

 beløbet kunne kræves betalt.
Modregning i krav på delpension må i almindelighed anses for afskåret på  

 grund af bestemmelsen om, at der ikke kan foretages retsforfølgning mod  

 kravet.
Dog er der efter lovens § 14, stk. 2 adgang til modregning for krav  

 på tilbagebetaling af for meget udbetalt delpension.
 Krav på for meget udbetalt delpension kan endvidere modregnes i  

 sygedagpenge og social pension, men ikke, som efter lov om social pension, i  

 modtagerens krav på boligstøtte.
Klageadgang og administration Klageadgang 52. Klage over afgørelser om delpension sker efter de  

 almindelige klageregler på det sociale område, d.v.s. at det sociale udvalgs  

 afgørelser kan indbringes for amtsankenævnet, se nærmere §§ 17 og 18 i loven.
I forbindelse med afgørelser må der gives de enkelte ansøgere vejledning  

 om klagemuligheder, herunder om fremgangsmåden ved indgivelse af klage og  

 klagefrister.
Der henvises til socialministeriets bekendtgørelse nr. 122 af  

 18. marts 1985 om indsendelse af afgørelser truffet af det sociale  

 udvalg/magistraten og regionale nævn inden for det sociale område og om  

 remonstration.
 Der henvises i øvrigt til socialministeriets vejledning af 30. juni 1983  

 om vejledning om reglerne for klage til amtsankenævn og ankestyrelse på det  

 sociale område.
 I det omfang ATP's oplysninger om indbetalte bidrag er af betydning for  

 afgørelsen om delpension, må eventuelle klager vedrørende ATP's konteringer  

 efter § 28 i loven om arbejdsmarkedets tillægspension rettes til ATP's  

 ankenævn.
 53. Klage over den måde, en sag er blevet behandlet  

 på, vil oftest være forbundet med en klage over afgørelsen om delpension og  

 bør i så fald behandles af de sociale klageinstanser i forbindelse med  

 behandling af klagen over afgørelsen.
54. En direkte klage over den måde, en sag er blevet  

 behandlet på, kan rettes til de almindelige eller de sociale  

 tilsynsmyndigheder.
Socialministeren planlægger at udsende en generel  

 vejledning herom.
 Administration m.v.
 55. Loven om delpension administreres af det sociale  

 udvalg.
 I de kommuner, hvor der er magistratsordning, varetages administrationen  

 dog af magistraten, se den sociale styrelseslov.
Det sociale udvalgs kompetence forudsættes af udvalget delegeret til  

 social- og sundhedsforvaltningen i det omfang, der er behov for det i den  

 enkelte kommune.
Sagsbehandlingen vil således som oftest blive varetaget af  

 social- og sundhedsforvaltningen på det sociale udvalgs vegne.
Administrationen varetages af den aktuelle bopælskommune.
Dette indebærer,  

 at bopælskommunen skal modtage ansøgningen om delpension, indhente  

 oplysninger til brug for behandling af ansøgningen, vejlede ansøgeren,  

 beregne og udbetale delpensionen, samt i et vist omfang føre kontrol med, at  

 den arbejdstidsnedsættelse, der danner grundlag for beregningen af  

 delpension, overholdes.
 Ved flytning til en anden kommune skal modtageren give meddelelse til  

 fraflytningskommunen og desuden henvende sig til tilflytningskommunen om  

 fortsat udbetaling af delpension.
 Fraflytningskommunen skal sende sagens akter til den nye kommune.
 Staten afholder fuldt ud udgifterne til delpension.
 Da delpension udbetales månedsvis bagud, finder betalingen til kommunerne  

 sted få dage inden kommunerne udbetaler delpension for den forløbne måned.
 Ikrafttrædelsesbestemmelser m.v.
 56. Lov om delpension træder i kraft den 1. oktober  

 1986.
 Ikrafttrædelsesbestemmelsen sikrer, at ansøgning om delpension kan  

 indgives og behandles, inden delpension første gang kan komme til udbetaling  

 med virkning fra den 1. januar 1987.
 Der henvises til pkt. 5, hvor overgangsbestemmelserne i lovens § 21 er  

 omtalt.
