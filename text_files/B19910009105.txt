 I medfør af § 1, stk. 1 og 2, og § 6 i lov om administration af Det  

 europæiske økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer m.v., jf. lovbekendtgørelse nr. 661 af 25. september 1986,  

 fastsættes:
 § 1.  Bekendtgørelsen gælder for danske fiskerfartøjer  

 samt danske fartøjer under 6 m længde overalt, som anvendes til  

 erhvervsmæssigt fiskeri, uanset hvilket farvand der fiskes i, og uanset hvor  

 fangsten eller omlades landes.
 Stk. 2.  § 8 finder dog anvendelse på enhver  

 erhvervsmæssig landing af fisk i dansk havn.
 § 2.  Pligt til at føre logbog, omladnings- og  

 landingsopgørelse følger af forordninger vedtaget af Det europæiske  

 Fællesskab, for tiden Rådets forordning Nr. 2241/87 af 23. juli 1987 om  

 fastsættelse af visse foranstaltninger til kontrol af fiskeri og  

 Kommissionens forordning Nr. 2807/83 af 22. september 1983 om nærmere  

 bestemmelser for registrering af oplysninger om medlemsstaternes fangster,  

 begge med senere ændringer.
 Stk. 2.  Føreren af et dansk fartøj, der efter Det  

 europæiske Fællesskabs regler er pligtig til at udfylde landingsopgørelse,  

 kan ved landing i dansk havn vælge i stedet for at anføre navn (firma) og  

 adresse på den eller de førstehåndsmodtagere, der har modtaget eller opkøbt  

 fisken.
 § 3.  Pligtige til at føre logbog er endvidere førere  

 af alle danske fiskerfartøjer samt førere af danske fartøjer under 6 m længde  

 overalt, der anvendes til erhvervsmæssigt fiskeri, bortset fra følgende  

 tilfælde:
 Stk. 2.  En fangstrejses varighed regnes fra  

 afsejlingstidspunktet fra havn til tidspunktet for ankomst til den havn, hvor  

 fartøjet udlosses helt.
 § 4.  Ejeren eller føreren af et fartøj, som omtalt i  

 § 3, stk. 1, kan indgive en skriftlig farvandserklæring til  

 Fiskerikontrollen.
 Stk. 2.  I farvandserklæringen angives, at fartøjets  

 fangstrejser udelukkende foregår i et enkelt farvand (ICES-underområde).
 Stk. 3.  Meddelelse om ændring af det farvand, hvori  

 fangstrejserne foregår, sker på samme måde som ved indgivelse af den  

 oprindelige erklæring.
 § 5.  Udover de i Kommissionens forordninger om  

 nærmere bestemmelser for registrering af oplysninger om medlemsstaternes  

 fangster nævnte arter skal der på logbogsbladene anføres oplysninger om  

 fangst og landing af følgende fiskearter, hvis den ombordværende mængde af  

 den enkelte art overstiger den anførte minimumsmængde:
Stk. 2.  Andre end de i stk. 1 nævnte arter kan indføres  

 særskilt på logbogsbladene.
Hvis der ikke sker særskilt indførelse, skal  

 sådanne arter indføres samlet under betegnelsen »Andre« (Kode:  

 OTH).
 § 6.  Logbøger udleveres af Fiskerikontrollen.
Stk. 2.  Logbogsbladene skal udfyldes fortløbende.
Alle  

 originale logbogsblade, herunder fejlagtigt udfyldte blade, skal afleveres  

 eller fremsendes til Fiskerikontrollen, jf. § 7 og 8. Hvis et originalblad  

 bortkommer, skal kopi af bladet afleveres eller fremsendes til  

 Fiskerikontrollen.
 Stk. 3.  Hvis en logbog bortkommer, kan en ny logbog  

 udleveres mod erklæring om bortkomsten til Fiskerikontrollen.
 Stk. 4.  Hvis en bortkommen logbog findes, må den ikke  

 anvendes, men skal straks afleveres til Fiskerikontrollen.
 § 7.  Ved landing af fisk i dansk havn skal  

 logbogsbladene afleveres eller fremsendes til Fiskerikontrollen i det  

 inspektorat, i hvis område landingshavnen ligger.
 Stk. 2.  Ved landing af fisk i udenlandsk havn fra et  

 dansk fartøj skal logbogsbladene fremsendes til Fiskerikontrollen i det  

 inspektorat, i hvis område fartøjets hjemhavn ligger.
 Stk. 3.  Fiskeriinspektoraternes adresser og de områder,  

 som fiskeriinspektoraterne dækker, er anført i bilag 1 og 2.
 Stk. 4.  Fiskeriministeriet kan bemyndige andre end  

 Fiskerikontrollen til at modtage logbogsbladene.
 § 8.  Føreren af et fartøj, der er registreret inden  

 for Det europæiske økonomiske Fællesskab, skal efter hver landing af fisk  

 eller efter ankomst til dansk havn aflevere eller fremsende logbogsbladene  

 til Fiskerikontrollen, før fartøjet på ny forlader havnen - dog altid senest  

 48 timer efter losningens afslutning.
 Stk. 2.  Føreren af et fartøj, der er registreret uden  

 for Det europæiske økonomiske Fællesskab, skal efter hver landing af fisk i  

 dansk havn aflevere eller fremsende en landingsopgørelse, der mindst  

 indeholder de i Kommissionens forordninger om nærmere bestemmelser for  

 registrering af oplysninger om medlemsstaternes fangster krævede oplysninger.  

 Landingsopgørelsesblanketter udleveres af Fiskerikontrollen, og skal  

 afleveres eller fremsendes til Fiskerikontrollen eller andre, jf. § 7, stk.  

 4, før fartøjet på ny forlader havnen - dog altid senest 48 timer efter  

 losningens afslutning.
 § 9.  Tilsynet med overholdelsen af bestemmelserne om  

 logbøger m.v. påhviler Fiskerikontrollen.
 Stk. 2.  Ved de i Kommissionens forordning om nærmere  

 bestemmelser for registrering af oplysninger om medlemsstaternes fangster  

 nævnte ansvarlige myndigheder forstås Fiskerikontrollen.
Stk. 3.  Logbogen skal på forlangende forevises  

 Fiskerikontrollen.
Fiskerikontrollen har ret til ved undersøgelse af fangst  

 og redskaber at kontrollere angivelserne i logbogen.
Fartøjsføreren eller  

 dennes stedfortræder skal være Fiskerikontrollen behjælpelig hermed.
 Stk. 4.  Fiskerikontrollen kan til enhver tid kræve  

 logbogen ajourført, og ajourføringen skal være afsluttet inden losningens  

 påbegyndelse.
 Stk. 5.  Landingsopgørelsen skal føres og afsluttes  

 senest ved losningens afslutning.
 § 10.  Overtrædelse af bestemmelserne i denne  

 bekendtgørelse straffes med bøde.
 § 11.  Bekendtgørelsen træder i kraft den 1. marts  

 1991.
 Stk. 2.  Samtidig ophæves bekendtgørelse nr. 108 af 13.  

 marts 1985 om føring af logbog m.v.
Fiskeriministeriet, den 22. januar 1991 KENT KIRK /P.J.
Eliasen Bilag 1 Fiskerikontrollen Ved aflevering eller fremsendelse af logbogsblade, omladnings- og  

 landingsopgørelser kan følgende adresser anvendes:
