Nr LSF 234 Forslag til Lov om ændring af lov om indkomstskat og formueskat for  

 personer m.v. (personskatteloven) Fremsat af Rahbæk Møller (SF) Aage Frandsen (SF) Hanne Thanning Jacobsen  

 (SF) Ejner Larsen (SF) Jes Lunde (SF) Holger K.
Nielsen (SF) Bjørn Poulsen  

 (SF) Stillinger (SF) Ebba Strange (SF) Bente Søltoft (SF) Jens Thoft (SF) den 15. marts 1988 § 1 I lov om indkomstskat og formueskat for personer m.v.
 (personskatteloven), jf. lovbekendtgørelse nr. 623 af 18.
september 1987, som ændret ved § 1 i lov nr. 36 af 29. januar 1988, foretages følgende ændring:
 I § 4, stk. 1, indsættes efter nr. 10 som nyt nummer:
»11) rentetilskud efter lov om tilskud til afvikling af studiegæld og om eftergivelse af studiegæld.« § 2 Loven har virkning fra og med indkomståret 1987.
Bemærkninger til lovforslaget Almindelige bemærkninger Modtagere af rentetilskud som hjælp til afvikling af studiegæld får et skatteproblem, fordi skattemyndighederne betragter rentetilskuddet som personlig indkomst, der beskattes med op til 68 pct., mens den renteudgift, som rentetilskuddet delvis dækker, kun giver en skatterabat på ca. 52 pct.
Da formålet med beskatning af rentetilskud er at ophæve skatterabatten for den del af renteudgiften, som dækkes af rentetilskud, er denne forskel ulogisk og urimelig og desuden i strid med intentionen bag forliget om rentetilskud og gældssanering.
Problemet har været rejst over for undervisnings- og forskningsministeren, der i svaret på spørgsmål S 509 erklærede sig enig i spørgerens opfattelse og oplyste, at problemet allerede af Styrelsen for Statens Uddannelsesstøtte havde været rejst over for skattemyndighederne.
Undervisnings- og forskningsministeren lovede på given foranledning atter at tage spørgsmålet op med skatteministeren.
Problemet blev derfor rejst over for skatteministeren i spørgsmål S 613. Skatteministeren ville imidlertid ikke ændre sin opfattelse med den begrundelse, at pengeinstitutterne teknisk fordeler tilskuddet på renter og afdrag.
Der henvises til Folketingstidende 1987-88, forhandlingerne sp. 6694 og 7815.
På grund af skatteministerens halsstarrighed finder forslagsstillerne derfor, at de ikke har andet valg end at tydeliggøre i personskatteloven, at rentetilskuddet skal betragtes som kapitalindkomst.
Bemærkninger til lovforslagets enkelte bestemmelser Til § 1 Ændringen præciserer, at rentetilskud skattemæssigt skal betragtes som kapitalindkomst, så den skattemæssige værdi bliver den samme som af de renteudgifter, som tilskuddet modsvarer.
Til § 2 Det foreslås, at loven får virkning fra og med indkomståret 1987.
