93.2.1 Kontrollens omfang Tilsynet foretager kontrol, hvor der efter reglerne i kap. 93.1. er  

 foreskrevet importkontrol af frugt, gartneriprodukter.
93.2.2 Kontrollens tilrettelæggelse Da der ikke er ensartede betingelser for importhandel i de forskellige  

 lokalkontores områder, må importkontrollen også i det daglige tilrettelægges  

 med de nødvendige variationer.
93.2.3 Daglig kontrol På grundlag af tilsendte plantesundhedscertifikater, sæsoner for import af  

 de forskellige produkter, det lokale kendskab til importørerne o.l.  

 fastlægger lokalkontoret, hvilke importvirksomheder eller  

 grænseovergangssteder der skal kontrolleres den pågældende dag.
93.2.4 Kontroleftersynets gennemførelse Kontrolløren skal altid præsentere sig for virksomhedens indehaver eller  

 anden ansvarlig i virksomheden ved begyndelsen af kontroleftersynet, og  

 kontrolløren skal altid kunne legitimere sig på anmodning herom.
 Forud for selve kontroleftersynet spørges der efter kontrolattest, evt.  

 plantesundhedscertifikat og andre relevante oplysninger om sendingen som  

 grundlag for kontroleftersynet.
93.2.5 Formular 220 Det efterses, om mærkningen indeholder de oplysninger, der er krævet i  

 kvalitetsnormernes afsnit VI, og om sendingens indhold er i overensstemmelse  

 med den mærkede kvalitet.
Forekommer der fejl eller mangler ved sendingen  

 eller en del af sendingen, skrives der rapport (form. 220) om  

 kontroleftersynet.
Der gives påbud om, at fejl og mangler skal rettes, forud  

 for at videresalg må foretages, og det påføres rapporten, om der skal gives  

 besked til tilsynet om, at fejl og mangler er rettet, således at tilsynet har  

 en mulighed for at kontrollere, at manglerne er rettet forud for videresalg,  

 hvis tilsynet ønsker dette.
93.2.6 Afvisning Kan fejl og mangler ikke rettes, kræves sendingen eller delsendingen sendt  

 tilbage til afsenderlandet eller efter importørens valg destrueret.
 Hvor det er muligt, kan sendingen tillades indført til anden anvendelse  

 end forbrug i frisk tilstand, dvs. til industriel anvendelse.
Hvis en sending skal sendes ud af Danmark, skal importøren, inden 3 dage  

 fra afgørelsen er truffet, sende en afstemplet kopi af toldvæsenets formular  

 A 10 til lokalkontoret.
Lokalkontoret sender attesten videre til Center for  

 Gartneri.
Dette vil være et bevis for, at sendingen er sendt ud af landet.
På toldvæsenets formular A 10, skal der i rubrik 44 stå nummeret på den  

 formular 220, der er anvendt ved afvisningen af sendingen.
En kopi af den  

 anvendte form. 220 kan også være vedhæftet toldvæsenets formular A 10. Vælger  

 importøren at destruere varen eller sende den til industriel forarbejdning  

 skal kontrolløren sikre sig at dette sker ved enten selv at overvære  

 destruktionen eller få skriftligt bevis for varens destruktion eller  

 anvendelse.
93.2.7 Dispensation Der foretages kontrol i forbindelse med ansøgning om dispensation for  

 mangler i henhold til plantesundhedsbestemmelserne af produkter, der er  

 omfattet af EF-kvalitetsnormer (en del frugtarter, blomsterløg og -knolde, en  

 del arter af afskårne blomster og frisk løvværk), foretages der samtidig en  

 kvalitetskontrol af de pågældende produkter i sendingen.
Der skrives rapport  

 (form 220) ved alle dispensationer, ligesom formular 142 udfyldes.
93.2.8 Kontrolresultaternes behandling Rapporter om kontroleftersyn, hvor resultaterne skal meddeles til  

 afsenderlandet, sendes umiddelbart efter kontroleftersynet til Center for  

 Gartneri sammen med kontrolattesten.
 Rapporter der er udfærdiget pga manglende eller mangelfulgt  

 plantesundhedscertifikat eller fordi sendingen ikke opfyldte  

 plantesundhedsbestemmelserne, skal straks sendes til Center for Gartneri.  

 Rapporten (form. 220) skal ledsages af certifikatet eller en kopi af det,  

 hvis det eksisterer.
 De gule kopier af importkontrolrapporterne (form 220) sendes løbende til  

 Center for Gartneri.
93.2.9 Restkoncentrationer af pesticider Prøveudtagning af importerede frugter og grønsager til undersøgelse for  

 kemikalierester administreres af Center for Gartneri efter aftale med  

 levnedsmiddelinstituttet.
93.2.10 Plantesundhedscertifikat Ved import af certifikatpligtige konsumvarer, frugt og visse afskårne  

 blomster og plantedele til dekoration, skal plantesundhedscertifikatet straks  

 sendes til Center for Gartneri.
Hvis certifikatet mangler skal sendingen inspiceres inden der kan udstedes  

 en dispensation.
Der skal udfærdiges en formular 220 i forbindelse med  

 inspektionen.
Gebyret ved udstedelse af dispensationen er 1000 kr.
Hvis certifikatet er mangelfuldt kan sendingen inspiceres inden en  

 dispensation udstedes.
I dette tilfælde skal lokalkontoret vurdere om det er  

 påkrævet at inspicere sendingen før der udstedes en dispensation.
Der skal  

 udfærdiges en formular 220 i forbindelse med udstedelsen af dispensationen.  

 Gebyret ved udstedelsen af dispensationen er 500 kr.
93.2.11 Indberetninger Ved gentagne forseelser grovere overtrædelse af importbestemmelserne  

 indberetter lokalkontoret importøren til Center for Gartneri, bilagt  

 rapporter og andet relevant materiale.
