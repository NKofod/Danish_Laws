 Nærværende forretningsorden fremstår som et supplement til  

 samarbejdsaftalen af 6. november 1990.
 Samarbejde og samarbejdsudvalg.
 § 1.  Med henblik på at sikre medarbejdernes medvirken  

 til den mest hensigtsmæssige tilrettelæggelse af det daglige arbejde og deres  

 behov for udvikling og tryghed i arbejdssituationen er samarbejdsudvalget  

 medbestemmende ved at fastlægge retningslinier for arbejds- og  

 personaleforhold.
 Samarbejdsudvalgets sammensætning.
§ 2.  Antallet af pladser i samarbejdsudvalget  

 fastsættes ved aftale mellem ledelsen og de forhandlingsberrettigede  

 personaleorganisationers repræsentanter.
Antallet af pladser i  

 samarbejdsudvalget kan normalt ikke overstige 7 fra hver side, og der må ikke  

 være flere ledelsesrepræsentanter end medarbejderrepræsentanter.
 § 3.  Den ansvarlige leder af institutionen eller af  

 den pågældende del af institutionen er formand for samarbejdsudvalget og  

 udpeger de øvrige ledelsesrepræsentanter samt suppleanter for disse.
 Stk. 2.  Medarbejderrepræsentanterne og suppleanterne  

 for disse udpeges af de forhandlingsberrettigede personaleorganisationer  

 blandt de i institutionen anmeldte tillidsrepræsentanter.
 Stk. 3.  Samarbejdsudvalgets næstformand vælges af  

 medarbejderrepræsentanterne.
§ 4.  Medlemmer og suppleanter udpeges for 2 år ad  

 gangen.
En udpegning bortfalder, når grundlaget for den ikke længere er til  

 stede.
 § 5.  Samarbejdsudvalget udpeger et sekretariat, hvis  

 medlem (medlemmer) ikke samtidig behøver at være medlem af  

 samarbejdsudvalget.
Samarbejdsudvalgets arbejdsform § 6.  Møde afholdes, når formanden eller næstformanden  

 finder det nødvendigt, dog normalt mindst en gang i kvartalet.
 Stk. 2.  Møde afholdes endvidere, når et flertal af  

 personalerepræsentanterne over for formanden eller næstformanden fremsætter  

 anmodning herom med angivelse af de spørgsmål, som ønskes behandlet.
 § 7.  Indkaldelse til møde skal ske med mindst 3 ugers  

 varsel.
 § 8.  Forslag til emner på dagsordenen skal tilstilles  

 sekretariatet senest 2 uger før mødet.
Stk. 2.  Dagsordenen udarbejdes af sekretariatet og  

 forelægges formanden og næstformanden til godkendelse.
Dagsordenen med  

 eventuelle bilag udsendes til medlemmerne senest en uge før mødet.
 § 9.  Fristerne i § 7 og § 8 kan fraviges, såfremt der  

 er enighed herom i samarbejdsudvalget, eller såfremt der foreligger ganske  

 særlige grunde.
§ 10.  Sekretariatet tager referat af møderne.  

 Referatet udsendes til medlemmerne efter godkendelse af formanden.
Udsendelse  

 bør så vidt muligt finde sted inden 4 uger efter mødets afholdelse.
Referatet  

 forelægges til endelig godkendelse på det efterfølgende møde.
 § 11.  Møderne afvikles fortrinsvis i arbejdstiden.  

 Medlemmerne skal have den fornødne tid til rådighed til samarbejdsudvalget og  

 oppebærer herunder den sædvanlige løn.
 § 12.  Det påhviler samarbejdsudvalget at sikre, at  

 samtlige medarbejdere løbende holdes orienteret om samarbejdsudvalgets  

 arbejde.
 § 13.  Samarbejdsudvalget kan, når der er enighed  

 herom, nedsætte underudvalg - herunder permanente udvalg - til behandling af  

 bestemte opgaver.
 Stk. 2.  Underudvalg kan sammensættes af medlemmer af  

 samarbejdsudvalget eller suppleres med eller sammensættes af andre  

 medarbejdere i institutionen.
 Stk. 3.  Underudvalget skal holde samarbejdsudvalget  

 løbende orienteret om deres arbejde.
 Tavhedspligt.
 § 14.  Samarbejdsudvalgets medlemmer har den  

 tavhedspligt, der følger af deres tjenesteforhold.
 Ikrafttrædelse m.v.
 § 15.  Denne forretningsorden træder i kraft straks.
 Stk. 2.  Justitsministeriets midlertidige cirkulære af  

 22. marts 1973 om oprettelse af samarbejdsudvalg inden for fængselsvæsenet  

 ophæves.
