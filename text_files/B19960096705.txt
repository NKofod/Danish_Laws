§ 1 I bekendtgørelse nr. 1008 af 14. december 1995 om støtte til  

 folkeoplysning foretages følgende ændringer:
 1. I indledningen indsættes efter »I medfør af«: »§  

 3 a, stk. 4,».
 2. Efter § 14 indsættes:
»Regnskab og revision § 14 a.  Kredsen skal påse, at der tages skyldige  

 økonomiske hensyn ved forvaltningen af kredsens tilskudsmidler, og den skal  

 sørge for, at regnskab og formueforvaltning kontrolleres på betryggende  

 måde.«.
 3. Efter overskriften Revision af regnskab for tilskud efter  

 lovens kapitel 4, 5 og 6 indsættes som underoverskrift:
 »Revision af regnskab for større tilskud«.
 4. § 17 affattes således:
 » § 17.  Revisionen skal foretages i  

 overensstemmelse med god revisionsskik.
 Stk. 2.  Ved revisionen skal efterprøves, om  

 tilskudsregnskabet er rigtigt, og om de dispositioner, der er omfattet af  

 regnskabsaflæggelsen, er i overensstemmelse med meddelte bevillinger, love og  

 andre forskrifter samt med indgåede aftaler og sædvanlig praksis.«.
 5. Efter § 23 indsættes:
 »Revision af regnskab for mindre tilskud«.
 6. § 24 affattes således:
 »§ 24.  Revision af regnskab for mindre tilskud  

 sker efter reglerne i § 17, stk. 2, §§ 20-22 og § 23, stk. 3.«.
§ 2 Bekendtgørelsen træder i kraft den 27. november 1996, § 1, nr. 3-6, dog  

 først den 1. januar 1997.
