Cirkulæreskrivelse om meddelelse om  

 afslag på tilbud i aktivperioden Kommentar m.v.:
 Udeblivelse i aktivperioden fra et vejledningsmøde,  

 der ikke er givet som tilbud efter en individuel handlingsplan.
Af rådighedsbekendtgørelsens § 36 og  

 arbejdsløshedsforsikringslovens § 55, stk. 3, fremgår, at  

 medlemmet mister dagpengeretten, hvis medlemmet afslår et tilbud efter  

 § 33 i lov om en aktiv arbejdsmarkedspolitik.
Information og vejledning er  

 nævnt som tilbud i § 33 i lov om en aktiv arbejdsmarkedspolitik.
 Rådighedsbekendtgørelsens § 36 og  

 arbejdsløshedsforsikringslovens  § 55, stk. 3, finder - uanset  

 formuleringen af  § 33 i lov om en aktiv arbejdsmarkedspolitik - alene  

 anvendelse i de tilfælde, hvor der er tale om afslag på tilbud  

 efter en individuel handlingsplan eller tilbud om omskoling.
 Udeblivelse fra et tilbud om generel information og  

 vejledning, der ikke kræver udarbejdelse af en individuel  

 handlingsplan, jf. § 12, stk. 1, 2. pkt. i Arbejdsmarkedsstyrelsens  

 bekendtgørelse om en aktiv arbejdsmarkedsindsats, er således  

 ikke omfattet af rådighedsbekendtgørelsens § 36.
