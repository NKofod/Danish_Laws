Cirkulære  

 om organisationsaftale for værkstedsfunktionærer ved universiteter og  

 forskningsinstitutioner samt tekniske ledere ved Rigspolitiet Generelle bemærkninger 1.  

  

 Finansministeriet og Ledernes  

 Hovedorganisation har den 17. november 2005 indgået vedlagte  

 organisationsaftale for værkstedsfunktionærer ved universiteter og  

 forskningsinstitutioner samt tekniske ledere ved Rigspolitiet.
 2.  

  

 Organisationsaftalen udgør  

 sammen med den fra 1. april 2005 gældende StK-fællesoverenskomst det samlede  

 overenskomstgrundlag.
 3.  

  

 Organisationsaftalen får  

 virkning fra 1. oktober 2006, og den hidtidige organisationsaftale er aftalt  

 forlænget til 30. september 2006.
4.  

  

 Ved indgåelse af  

 organisationsaftalen er der aftalt følgende a)  

 	  

 driftsinspektører ved  

 Århus Universitet, der ikke er omfattet af anden overenskomst, omfattes af  

 organisationsaftalen med virkning fra 1. september 2005 b)  

 	  

 basislønnen for en  

 række tekniske ledere i Rigspolitiet forhøjes, idet der dog kan modregnes i  

 de  

 ansattes tillæg c)  

 	  

 pensionsbidraget  

 forhøjes fra 15,79 til 16,20 pct.
d)  

 	  

 der indføres  

 fleksible regler for forhandling af lokale tillæg e)  

 	  

 de ansatte omfattes  

 af aftale om arbejdstid for tjenestemænd i staten, dog således at  

 arbejdsledere  

 fortsat er omfattet af merarbejdsreglerne f)  

 	  

 protokollatet om  

 tillæg til tekniske ledere udgår af organisationsaftalen og omdannes til en  

 decentral arbejdstidsaftale med det hidtidige indhold, og det er herved  

 aftalt,  

 at aftalen kan opsiges med et varsel på et år g)  

 	  

 organisationsaftalens  

 hidtidige bestemmelse om fradrag i den ugentlige arbejdstid ved undervisning  

 mindst 25 timer om måneden ved DTU og Ålborg Universitet bortfalder, men  

 bestemmelsen kan med sit nuværende indhold videreføres som en decentral  

 arbejdstidsaftale, hvis bestemmelsen lokalt er blevet anvendt inden for de  

 seneste 2 år.
Ikrafttræden Dette cirkulære har virkning fra 1. oktober 2006. Samtidig  

 ophæves cirkulære af 31. juli 2003 om organisationsaftale for  

 værkstedsfunktionærer ved universiteter m.fl. og forskningsinstitutioner samt  

 tekniske ledere ved Rigspolitiet (Perst. nr. 059-03).
Finansministeriet, Personalestyrelsen, den  

 23. november 2005 Ted Lind Bilag 1 Organisationsaftale for værkstedsfunktionærer  

 ved universiteter og forskningsinstitutioner samt tekniske ledere ved  

 Rigspolitiet Nedennævnte bestemmelser supplerer og/eller fraviger  

 fællesoverenskomsten med Statsansattes Kartel.
§ 1.  

 Organisationsaftalens område Organisationsaftalen omfatter værkstedsfunktionærer, der  

 ansættes som værkførere og inspektører ved universiteter og  

 forskningsinstitutioner.
 Organisationsaftalen omfatter endvidere stillinger som  

 gartnerformænd ved universiteter samt chefteknikere ved universiteternes  

 tandlægeskoler.
 Organisationsaftalen omfatter endelig tekniske ledere  

 ved Rigspolitiet.
 Organisationsaftalens parter kan aftale, at andre  

 stillinger som arbejdsleder for faglærte og ufaglærte arbejdere omfattes af  

 organisationsaftalen.
§ 2.  

 Lønsystem Lønsystemet består af en basisløn, der kan suppleres med  

 en tillægsdel.
Tillægsdelen omfatter lokalt aftalte funktionstillæg,  

 kvalifikationstillæg samt eventuel resultatløn.
Ved deltidsansættelse ydes  

 forholdsmæssig løn.
§ 3. Basisløn Basislønnen er aftalt til følgende årlige grundbeløb  

 (niveau oktober 1997):
 a)  

 	  

 Værkførere, der  

 varetager arbejdsledelse over for andre værkførere med arbejdsledelse eller  

 over for ingeniørassistenter: 260.000 kr.
 b)  

 	  

 Værkførere og  

 driftsinspektører, der varetager arbejdsledelse:
Stedtillægområde II, III og IV Stedtillægsområde V og VI 240.000 kr.
 245.000 kr.
 c)  

 	  

 Værkførere ved  

 Forskningscenter Risø: 217.000 kr.
 d)  

 	  

 Gartnerformænd ved  

 Århus og Ålborg Universiteter: 236.000 kr.
 e)  

 	  

 Chefteknikere ved  

 tandlægehøjskolerne: 230.000 kr.
 f)  

 	  

 Tekniske ledere ved  

 Rigspolitiet:
Værkmestre og værkførere med arbejdsledelse for 8 eller  

 flere håndværkere 245.000 kr.
Depotledere med arbejdsledelse for 15 eller flere ansatte 245.000 kr.
Depotledere med arbejdsledelse 230.000 kr.
Lagerforvaltere 228.000 kr.
§ 4. Tillæg Der kan lokalt aftales funktionstillæg for varetagelse  

 af særlige funktioner.
 Stk. 2.  

  

 Der kan ligeledes lokalt aftales tillæg for  

 kvalifikationer mv., dvs. på grundlag af den ansattes faglige og personlige  

 kvalifikationer, kvaliteten i opgavevaretagelsen, balancen i forhold til  

 tilsvarende stillinger på det øvrige arbejdsmarked og hensynet til  

 rekruttering  

 og fastholdelse.
Stk. 3.  

  

 Tillæg efter stk. 1 og 2 kan aftales i form af  

 varige eller midlertidige tillæg.
Tillæggene angives i grundbeløb (niveau  

 oktober 1997).
 Stk. 4.  

  

 Der kan herudover lokalt aftales engangsvederlag,  

 f.eks. som honorering af en særlig indsats.
 Stk. 5.  

  

 Der kan indgås forhåndsaftaler/aftales  

 retningslinier, hvori kriterierne og formen for lønændringer er fastlagt.  

 Løntillæggene udmøntes i overensstemmelse hermed, når en eller flere  

 medarbejdere  

 opfylder de aftalte kriterier.
§ 5. Pension Der indbetales et samlet pensionsbidrag på 16,20 pct. af  

 basislønnen samt af varige og midlertidige tillæg i henhold til § 4, stk. 1  

 og  

 2. Egetbidraget udgør 1/3 af det samlede pensionsbidrag.
Lønspecifikationen  

 skal indeholde oplysning herom.
 For ansatte på Forskningscenter Risø indbetales det  

 samlede pensionsbidrag til Lederpension under PFA.
 For ansatte før 1. oktober 1997 indbetales  

 pensionsbidragene til hidtidig pensionsordning.
 For øvrige ansatte indbetales pensionsbidragene til  

 StK:Pension.
 Stk. 2.  

  

 Indbetaling af pensionsbidrag sker i øvrigt efter  

 de regler, der er fastsat i StK-fællesoverenskomsten.
§ 6.  

 Forhandling af lokale tillæg Lokale aftaler forhandles og indgås mellem de parter,  

 der er bemyndiget hertil.
 Stk. 2.  

  

 Der kan mellem institutionen og  

 tillidsrepræsentanten eller organisationen aftales fleksible regler for  

 forhandling af lokale tillæg.
 Stk. 3.  

  

 For arbejdsledere er der aftalt følgende procedure  

 for forhandling af lokale tillæg:
 Stk. 4.  

  

 Aftaler om varige eller midlertidige tillæg samt  

 engangsvederlag indgås på grundlag af en forhandling mellem ledelsen og den  

 enkelte ansatte, som kan vælge under forhandlingen at lade sig bistå af sin  

 faglige organisation.
 Resultatet af forhandlingen indsendes til den  

 forhandlingsberettigede organisations godkendelse.
Hvis resultatet af forhandlingen ikke kan godkendes, kan  

 organisationen inden for 14 dage fra modtagelsen af resultatet af  

 forhandlingen  

 kræve optaget forhandling med ledelsen.
Hvis sådant krav ikke er fremsat  

 inden  

 fristens udløb, anses forhandlingsresultatet for godkendt af organisationen.
 Hvis den ansatte ikke ønsker selv at forhandle tillæg med  

 ledelsen, føres forhandlingen direkte mellem ansættelsesmyndigheden og den  

 forhandlingsberettigede organisation.
§ 7.  

 Arbejdstid De ansatte omfattes af aftale om Arbejdstid for  

 tjenestemænd i staten.
 Stk.2.  

  

 Ansatte med  

 arbejdsledelse er fortsat ikke omfattet af højeste arbejdstid, men er i  

 stedet  

 omfattet af reglerne om merarbejde.
 Stk. 3.  

  

 De tekniske  

 ledere i Rigspolitiet, der oppebærer det hidtidige merarbejds- eller  

 rådighedstillæg,  

 vil fortsat ikke kunne ydes overarbejds- eller merarbejdsgodtgørelse eller  

 ydelser efter natpengeaftalen.
§ 8.  

 Ikrafttræden og opsigelse Organisationsaftalen har virkning fra 1. oktober 2006 og  

 kan af parterne opsiges skriftligt med 3 måneders varsel til en 31. marts  

 ‑  

 dog tidligst 31. marts 2008.
København, den 17. november 2005 Ledernes Hovedorganisation Bo Vistisen Finansministeriet P.M.V.
 E.B.
