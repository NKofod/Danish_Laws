Nr BTL 20 Betænkning over Forslag til lov om Kort- og Matrikelstyrelsen   

 Nr L 20 1988-89, 1. samling Afgivet af Boligudvalget Afgivet: 19881130 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Udvalget har endvidere modtaget mundtlige og/eller skriftlige henvendelser  

 fra:
Foreningen af Topografer og Kartografiske Tegnere ved Geodætisk Institut, Høje-Tåstrup Kommune og Næstformændene i SU ved Søkortafdelingen, Geodætisk Institut og  

 Matrikeldirektoratet.
 Boligudvalget har tidligere (i folketingsåret 1987-88, 1. samling)  

 behandlet et tilsvarende lovforslag (L 143). Behandlingen af lovforslaget har  

 derfor formet sig som en fortsættelse af behandlingen af L 143, hvorfor der i  

 øvrigt henvises til betænkningen over L 143 (se Folketingstidende 1987-88,  

 tillæg B sp. 705).
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem af udvalget) lovforslaget til vedtagelse  

 uændret.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag.
Ændringsforslag Af et mindretal (FP) Til § 2 1) I stk. 1 indsættes efter nr. 4 som nyt nummer:
»5) i sin virksomhed ikke hindre private virksomheder i at fortsætte  

 deres virke inden for geodætisk opmåling og topografisk kortlægning.« Til § 7 2) Som nyt stykke indsættes:
»Stk. 2. Boligministeren sørger for, at Kort- og Matrikelstyrelsen  

 bliver organiseret som en elektronisk sammenkobling af de hidtidige  

 kortinstitutioner.« Bemærkninger Til nr. 1 Såvel under udvalgsarbejdet med L 20 i indeværende folketingsår som under  

 arbejdet med L 143 i folketingsåret 1987-88, 2. samling, har ministeren alene  

 villet give et tilsagn uden for loven om Kort- og Matrikelstyrelsen om, at  

 private virksomheder kan fortsætte deres virksomhed.
 Igennem mange år har der været en uskreven aftale mellem Geodætisk  

 Institut og de private virksomheder om, hvem der producerer hvilke kort.
 Det vil imidlertid være hensigtsmæssigt, at de private virksomheder får  

 deres virke lovfæstet, når der laves denne nye, samlede lov om  

 kortvirksomheden.
Under udvalgsarbejdet i foråret 1988 med L 143 var der udtalt bekymring  

 fra de private firmaer for, om de kan fortsætte deres virksomhed.
Med  

 vedtagelsen af ændringsforslaget vil det private virke være lovsikret.
Til nr. 2 Allerede i foråret 1988 under arbejdet med L 143 blev det gjort klart, at  

 en fysisk sammenflytning af de tre gamle institutioner, der er fordelt ud  

 over 6 tjenestesteder med 650 ansatte vil skabe flere problemer end  

 løsninger:
 - Arbejdet vil i 2-3 år komme til at være unormalt.
 - Store dele af personalet skal udskiftes med nye folk.
 - Det er meget dyrt at flytte sammen - ca. 300 mio. kr.
- Store moderniseringer foretaget de seneste år i Geodætisk Institut vil  

 være spildte, når det hele skal flyttes på ny - Det personale, der skal flytte med, får mange personlige problemer med  

 familie osv.
Personalet har gennem flere henvendelser bedt om at undgå den store,  

 forkromede løsning med en sammenflytning.
I foråret oplyste  

 medarbejderrepræsentanter, der har den tekniske viden, at en elektronisk  

 sammenkobling er alt, hvad man har brug for.
 For således at undgå en masse problemer, for at spare mange penge og for  

 at gøre det muligt for kortinstitutionerne at fortsætte deres arbejde  

 uafbrudt vil en vedtagelse af ændringsforslaget kunne gavne alle parter.
