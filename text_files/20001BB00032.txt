Fremsat den 1. november 2000 af  

 Tove Videbæk (KRF), Flemming Kofod-Svendsen (KRF),  

 Ole M.
Nielsen (KRF) og Jann Sjursen (KRF) Forslag til folketingsbeslutning om frit valg og hjemmehjælpsgaranti efter  

 klippekortmodel Folketinget opfordrer regeringen til snarest at  

 fremsætte de nødvendige forslag, der indebærer  

 følgende:
 1)	Kommuner, der ikke har udliciteret hjemmehjælpen til et privat  

 firma, skal have pligt til at indgå aftale med mindst ét privat  

 firma med henblik på, at den enkelte modtager af hjemmehjælp skal  

 kunne vælge, om det skal være et privat firma, der skal  

 være fast henholdsvis alternativ leverandør af hjemmehjælp  

 (bortset fra hjemmesygepleje).
 2)	Den enkelte modtager af hjemmehjælp skal kunne vælge ny  

 fast leverandør af hjemmehjælp inden for et tidsrum af  

 højst 7 dage.
 3)	Hvis kommunen er valgt som fast leverandør af  

 hjemmehjælp, men helt eller delvis ikke yder den aftalte (visiterede)  

 hjemmehjælp til tiden, skal hjemmehjælpsmodtageren kunne  

 vælge at få de manglende ydelser af et privat firma som  

 alternativ leverandør inden for et tidsrum af 7 dage.
4)	Den enkelte hjemmehjælpsmodtager udstyres med et klippekort  

 (servicekort), der beskriver de aftalte (visiterede) ydelser.
Af kortet skal  

 det fremgå, hvilken hjemmehjælper der har udført ydelserne  

 og hvornår.
Det er hjemmehjælperen, der udfylder kortet, mens det  

 er hjemmehjælpsmodtageren, der opbevarer det.
Bemærkninger til forslaget Almindelige bemærkninger Formål Det er et overordnet formål med forslaget at  

 indføre en hjemmehjælpsgaranti ved hjælp af en  

 klippekort-model og frit valgs-ordning mellem offentlig og privat  

 leverandør.
Forslaget skal styrke hjemmehjælpsmodtageres  

 rettigheder i forhold til kommunerne gennem mere selvbestemmelse.
Det  

 tilsigter endvidere at styrke grundlaget for den bedst mulige service  

 på hjemmehjælpsområdet og derigennem opnå  

 større tilfredshed hos brugerne.
Baggrund Hjemmehjælpsmodtagere oplever ofte, at den aftalte  

 hjemmehjælp helt eller delvis bliver aflyst eller udsat på grund  

 af personalemangel i hjemmeplejen.
Hertil kommer, at der mange steder er en  

 stor udskiftning blandt plejepersonalet.
Det øger utrygheden hos  

 især ældre hjemmehjælpsmodtagere.
Nogle kommuner har indgået aftaler med private  

 firmaer om at udføre den visiterede praktiske og personlige  

 hjælp, så borgerne frit kan vælge, om det skal være  

 kommunen eller det private firma, der skal levere ydelsen.
Kommunen får  

 sund konkurrence, og borgerne får valgfrihed, der i sidste ende sikrer  

 den bedste service og en større tilfredshed med ydelserne.  

 Forslagsstillerne er af den opfattelse, at hjemmehjælpsmodtagere i alle  

 landets kommuner bør have en sådan valgfrihed, og at alle  

 kommuner derfor skal forpligtes til at indgå aftale med mindst  

 ét privat firma om at udføre visiteret hjemmehjælp,  

 så hjemmehjælpsmodtagere får frit valg mellem den kommunale  

 og den private leverandør.
Muligheden for at vælge mellem forskellige  

 leverandører kan medvirke til at sikre, at brugerne får den  

 personlige og praktiske hjælp, de er tildelt, ligesom det bliver muligt  

 for brugerne at skifte leverandør, hvis kvaliteten af  

 hjemmehjælpen ikke lever op til forventningerne.
Brugeren udstyres med  

 et klippekort (servicekort) med klip svarende til den tildelte hjælp.  

 Kortet klippes, når hjælpen faktisk bliver udført.
Hvis  

 ydelsen ikke bliver leveret, kan brugeren benytte klippet ved at vælge  

 en alternativ leverandør.
Bemærkninger til forslagets enkelte  

 bestemmelser Ad 1) Kommuner, der har udliciteret hjemmehjælpen til et  

 privat firma, skal ikke være omfattet af dette forslag.
Dette skyldes,  

 at formålet med dette forslag alene er at sikre  

 hjemmehjælpsmodtagere imod, at kommunerne ikke opfylder deres  

 forpligtelse til at levere den visiterede hjemmehjælp, herunder at det  

 skal ske til tiden (samme dag som det er aftalt). Tilsynet med  

 udførelsen af opgaverne lykkes langtfra alle steder hvor kommunen har  

 såvel den udførende funktion som myndighedsfunktionen  

 (tilsynsførende). Hvis kommunen derimod   helt eller delvist   har  

 overladt udførelsen af hjemmehjælpsopgaverne til et privat  

 firma, fører kommunen tilsyn med, at en anden virksomhed   nemlig det  

 private firma   overholder dets kontraktmæssige forpligtelser.
Det  

 må antages at give størst tryghed hos brugerne, hvis den, der  

 udfører en opgave, ikke er den samme som den, der fører tilsyn  

 med opgaveudførelsen.
Udførelsen af hjemmesygeplejens opgaver kan i dag  

 ikke overlades til private firmaer.
Forslagsstillerne er positive over for,  

 at kommunerne får mulighed for at overlade udførelsen af  

 hjemmesygeplejeopgaver til private, men mener, dette spørgsmål  

 egner sig bedst til at blive taget op i et selvstændigt forslag.
Ad 2) Nogle kommuner, der i dag har en frit valgs-ordning, giver  

 den enkelte modtager af hjemmehjælp ret til at skifte fast  

 leverandør inden for et tidsrum af højst 7 dage.
Det må  

 formodes, at en hjemmehjælpsmodtager vil have en interesse i at have en  

 fast leverandør i en længere periode, men muligheden for at  

 skifte med kort varsel er en sikring af brugerens rettigheder, hvis der ydes  

 en dårlig service.
Dette giver leverandøren   såvel  

 kommunen som det private firma   et incitament til at fastholde en god  

 service eller forbedre en dårlig.
Det kan endvidere have den afledede  

 effekt, at leverandøren vil være mere interesseret i, hvad der  

 har betydning for brugeren.
Ad 3) Det anses for rimeligt at kræve, at  

 hjemmehjælpsmodtageren skal udnytte sin ret til at vælge  

 alternativ leverandør inden for 7 dage, da der ellers vil være  

 tale om en reel opsparingsmulighed.
Formålet med forslaget er ikke  

 millimeterretfærdighed, men at sikre hjemmehjælpsmodtagerne de  

 ydelser, de er blevet visiteret til og derfor må antages at have et  

 behov for.
Ad 4) Klippekortet (servicekortet) skal tjene som dokumentation  

 for den hjælp, der er ydet eller ikke ydet.
Kortet kan dermed bruges  

 direkte ved udøvelsen af det frie valg, jf. nr. 3. Selv om  

 hjemmesygeplejen ikke skal være omfattet af det frie valg efter dette  

 forslag, vil det af hensyn til overblikket over samtlige tildelte ydelser  

 være hensigtsmæssigt, hvis også disse ydelser er beskrevet  

 i kortet.
Forslagsstillerne mener samtidig, der bør arbejdes hen imod  

 indførelse af en intensiveret tilsynsordning, der kan varetages af et  

 udvidet embedslægetilsyn, og som også skal omfatte  

 hjemmehjælpsmodtagere i eget hjem.
Hvis dette gennemføres, kan  

 servicekortet  tjene som grundlag for en del af dette tilsyn.
Administrative konsekvenser Det forventes, at forslaget vil medføre en meget  

 begrænset meradministration for kommuner, der opfylder deres  

 plejeforpligtelse for så vidt angår licitation (nr. 1), skift af  

 fast hjemmehjælpsleverandør (nr. 2) og udfærdigelse af  

 klippekort/servicekort (nr. 4). Øget administration som følge  

 af, at der vælges en alternativ leverandør ved kommunens  

 manglende levering af den aftalte hjemmehjælp m.v., jf. nr. 3,  

  medtages ikke her.
Kommunen har i forvejen pligt til at levere den aftalte  

 hjemmehjælp.
Økonomiske konsekvenser Forslaget forventes at ville medføre ingen eller  

 kun meget begrænsede merudgifter for kommuner, der opfylder deres  

 plejeforpligtelse.
Udgifterne forbundet med en let øget administration  

 forventes ikke eller kun i begrænset omfang at overstige den forventede  

 gevinst ved licitation af hjemmehjælpsopgaven (frit valg af fast  

 leverandør, jf. nr. 1). Øgede udgifter som følge af, at  

 der vælges en alternativ hjemmehjælpsleverandør ved  

 kommunens manglende levering af den aftalte hjemmehjælp m.v., jf. nr.  

 3, medregnes ikke her.
Kommunen har i forvejen pligt til at levere den  

 aftalte hjemmehjælp.
Skriftlig fremsættelse Tove Videbæk (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om frit valg og  

 hjemmehjælpsgaranti efter klippekortmodel.
(Beslutningsforslag nr.
B 32).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
