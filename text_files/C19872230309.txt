(Til de socialpædagogiske seminarier) I henhold til Undervisningsministeriets bekendtgørelse nr. 550 af 22.  

 august 1986 om uddannelse af socialpædagoger, § 14, stk. 2, fastsætter  

 direktoratet herved følgende regler om studievejledning:
 1. Formål .
 1.1. Formålet er at orientere, vejlede og rådgive om studiets vilkår,  

 opbygning og muligheder, således at den studerende får en faglig og personlig  

 sammenhæng i uddannelsen.
 2. Indhold .
 2. 1. I studievejledningen skal de studerende  

 orienteres om uddannelsesbekendtgørelsen med tilhørende cirkulærer, ledelses-  

 og driftsbekendtgørelsen og øvrige studievilkår.
 2.2. I studievejledningen skal de studerende vejledes i brug af  

 seminariets tekniske hjælpemidler, AV-udstyr og biblioteksfaciliteter.
 2.3. I studievejledningen skal de studerende vejledes i studie-, læse- og  

 notatteknik, herunder opstilling af dispositioner, opgaveskrivning,  

 evaluering m.v.
 2.4. I studievejledningen skal den studerende rådgives om sit  

 studieforløb, jfr. cirkulære om midtvejsvurdering, og fremmødet skal om  

 nødvendigt drøftes, jfr. cirkulære om fremmøde.
 2.5. I studievejledningen skal den studerende tilbydes rådgivning ved  

 ændring af studieforløb såsom fritagelse for undervisning, afbrydelse af  

 studiet, overflytning til andet seminarium, omgang af studieår og ophør af  

 uddannelsen.
 3. Organisation .
 3.1. Studievejledningen organiseres for hele årgange eller klasser, hold  

 eller grupper og som individuel vejledning.
 3.2. Der er afsat 280 timer pr. klasse, som afhængig af seminariets  

 tilrettelæggelse af undervisningen fordeles i seminarieperioden, således at  

 mindst halvdelen af timerne placeres jævnt over perioderne.
 4. Ikrafttræden m.v .
4.1. Cirkulæret træder i kraft 1. september 1987 og har virkning for studerende i klasser, der er oprettet i 1986 eller senere.
 P.d.v.
