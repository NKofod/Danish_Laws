En ejendom bestående af 4 beboelseslejligheder, hvoraf kun en  

 lejlighed var udlejet, medens de resterende 3 var beboet af ejendommens 3  

 ejere, ansås omfattet af bindingspligten i boligreguleringslovens § 18 b.
Man  

 konkluderede at ved udlejningsejendomme forstås ejendomme, hvor mindst et  

 beboelseslejemål er udlejet.
 En ejendom bestående af 4 beboelseslejligheder, hvoraf kun en lejlighed  

 ved udlejet, mens de resterende 3 var beboet af ejendommens 3 ejere, ansås  

 omfattet af bindingspligten i boligreguleringslovens § 18 b.
 I huslejenævets afgørelse hedder det:
 »Ved skrivelse af 15. februar 1984 har U på vegne af ejerne af  

 ovennævnte ejendom anmodet nævnet om at tage stilling til, hvorvidt  

 ejendommen er omfattet af boligreguleringslovens § 18 b.
 Sagen er indbragt i medfør af boligreguleringslovens § 22 f.
Ejendommen ... indeholder 4 beboelseslejligheder.
Ejendommen ejes af ...  

 for halvdelen og af ... for hver en fjerdedel.
Ejerne bebor hver sin  

 lejlighed, medens den fjerde lejlighed er udlejet.
 Efter U's opfattelse er der ikke tale om en udlejningsejendom i lovens  

 forstand.
 Grundejernes Investerinsfond er af den opfattelse, at ejendommen er  

 omfattet af boligregulerinslovens § 18 b.
 Huslejenævnet har behandlet sagen på et møde den 16.3.1984, hvorefter  

 nævnet enstemmigt har vedtaget, at ejendommen er omfattet af bindingspligten.
 Boligreguleringslovens regler finder anvendelse på udlejningsejendomme,  

 der er beliggende i kommuner, hvor der er etableret huslejenævn.
 Ved udlejningsejendomme forstås ejendomme, hvor mindst eet  

 beboelseslejemål er udlejet, og der skal for sådanne ejendomme etableres en  

 konto for udvendig vedligeholdelse i henhold til lovens § 18.
 Det fremgår endvidete af lovens § 18, stk. 2, at der, såfremt ejendommen  

 har lejligheder eller lokaler, der ikke er omfattet af boligregulerinslovens  

 bestemmelser, skal hensættes samme beløb pr. m2 på vedligeholdelseskontoen,  

 som afsættes af lejen for beboelseslejemålene.
 Det pågældende bestemmelse finder efter nævnets opfattelse anvendelse på  

 såvel udlejers egen bolig som lejligheder, for hvilke der ikke betales leje.
 De øgede hensættelser i henhold til § 18 b kan anses for et tillæg til §  

 18-vedligeholdelseskontoen, idet beløbene kan anvendes efter samme kriterier  

 (§19) som vedligeholdelseskontoens midler.
 Det fremgår af § 18 b, at pligten til at afsætte de øgede hensættelser -  

 og dermed også til at etablere en bindingskonto - omfatter ejendomme med mere  

 end 2 beboelseslejligheder.
