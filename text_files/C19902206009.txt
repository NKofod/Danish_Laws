(Til rektorerne for samtlige  

 gymnasieskoler) I henhold til gymnasiebekendtgørelsens § 47, stk. 3 fastsættes hermed  

 følgende overgangsregler i forbindelse med gymnasiebekendtgørelsens  

 ikrafttræden:
 1. Elever, som ikke består studentereksamen i  

 maj/juni-eksamensterminen 1990:
Sådanne elever tilbydes en ekstraordinær reeksamination i august/september  

 eksamensterminen 1990. Eleven kan kun aflægge fornyet prøve i fag, i hvilke  

 der er aflagt prøve i den ordinære eksamenstermin, og eleven afgør selv i  

 hvilke af disse fag, der aflægges fornyet prøve.
Der kan aflægges fornyet  

 prøve i såvel skriftlige som mundtlige fag.
Iøvrigt gælder samme  

 retningslinjer som fastsat i bekendtgørelsens § 17.
 2. Elever, som får skolens tilladelse til at gå 3.g om  

 i skoleåret 1990/91:
 Sådanne elever fritages for undervisning i oldtidskundskab og følger  

 undervisningen i 3.g i skoleåret 1990/91 i de obligatoriske fag dansk,  

 religion, historie, billedkunst og idræt og for elever fra andre grene end  

 den matematisk-naturfaglige biologi i 1.g, samt valgfag afhængig af elevens  

 grenvalg således:
 Der gives årskarakterer i de fag, der følges, medens tidligere opnåede  

 årskarakterer ved afslutningen af undervisningen i de resterende fag bevares,  

 altså evt. også årskarakterer fra den tidligere 3.g-klasse eller  

 årskarakterer opnået efter 2.g.
 Elever på sproglig linje fritages for undervisning og eksamen i naturfag,  

 og års- og eksamenskarakter i matematik fra 2.g opføres på eksamensbeviset.
 For elever på matematisk linje opføres års- og eksamenskarakter i det af  

 fagene engelsk eller tysk, der har været fulgt i 1.g på eksamensbeviset.
 Elever på begge linjer fritages for årskarakter i musik.
Eleverne aflægger eksamen i 1991 efter samme regler som de øvrige  

 eksaminander i 3.g.
Eksamenskarakteren i skriftlig engelsk for elever på  

 sproglig linje og i skriftlig matematik for elever på matematisk linje er den  

 karakter, der opnås ved prøven i højniveaufaget.
Ved mundtlig eksamen  

 udarbejdes der eventuelt særpensum for de pågældende under hensyntagen til  

 deres tidligere undervisning.
 3. Elever, som har afbrudt gymnasieforløbet efter 2.g  

 i skoleåret 1988/89 og fortsætter i 3.g i skoleåret 1990/91:
 Der følges for sådanne elever ordninger svarende til de under punkt 2  

 anførte, idet årskaraktererne i fag, der ikke følges i 3.g overføres fra den  

 tidligere 2. g.
 Elever, som er syge i august/september-terminen 1990 følger ordninger  

 svarende til de under punkt 2 anførte.
 Eventuelle tvivlstilfælde, herunder elever, der har fulgt særlige  

 forsøgsordninger, forelægges direktoratet til afgørelse.
 Cirkulæret træder i kraft den 15. april 1990. Cirkulære af den 23. marts  

 1990 om foranstaltninger for gymnasieelever med brudte undervisningsforløb i  

 forbindelse med overgangen til den nye gymnasiestruktur, RS 01-01 ophæves  

 samtidig.
 P.m.v.
 e.b.
