Med virkning fra og med indkomståret 1978 er der ved lov nr. 281 af 8.  

 juni 1977, skattestyrelsesloven, gennemført en omfattende ændring af  

 skatteadministrationen først og fremmest ved indførelse af etledsligning i  

 kommunalt regie.
Denne decentralisering af sagsbehandlingen er forudsat fulgt  

 op af et forstærket tilsyn med ligningsarbejdet.
Efter skattestyrelseslovens § 14, stk. 1, påhviler det  

 statsskattedirektoratet at varetage tilsynet med, at ligningen sker på  

 behørig og ensartet måde over hele landet.
Endvidere skal  

 statsskattedirektoratet og ligningsrådet udarbejde en årlig plan for  

 ligningens foretagelse og tilsynet hermed.
Kommunerne og ligningskommissionerne skal i henhold til forretningsorden  

 for ligningskommissionerne udarbejde en plan for ligningen i den enkelte  

 kommune.
Denne plan skal udarbejdes under behørig hensyntagen til  

 ligningsrådets og statsskattedirektoratets retningslinjer.
 Ligningsrådet har besluttet, at ligningsarbejdet for indkomståret 1978  

 skal tilrettelægges og afvikles efter følgende retningslinjer:
1. Ligningens foretagelse for indkomståret 1978 1.1. Ligningen af skatteydere med ukomplicerede skattemæssige forhold Ligningsarbejdet skal tilrettelægges og afvikles, så det tilstræbes, at  

 alle skatteydere med ukomplicerede skattemæssige forhold (almindelige  

 lønmodtagere og pensionister m.v.) er færdigbehandlet, inden den første  

 slutopgørelse udsendes.
1.2. Udsøgningssystem og kontrolbilagssystem Disse edb-systemer er opbygget med henblik på i størst muligt omfang at  

 gøre lønmodtagerligningen maskinel, og hvor dette ikke er muligt at give  

 grundlag for en systematisk udvælgelse af de selvangivelser, der skal  

 kontrolleres nærmere.
 Systemerne hviler på følgende administrative tilrettelæggelse:
Straks efter at selvangivelserne er modtaget i kommunerne, konverteres  

 oplysningerne og indgår til edb-mæssig behandling.
Endvidere indsender  

 arbejdsgiverne oplysningssedler (løn m.v. og A-skat), som sammen med  

 renteoplysninger fra pengeinstitutterne og en lang række andre  

 kontroloplysninger indberettes til systemerne.
Herefter foretages - forinden det almindelige ligningsarbejde påbegyndes -  

 en omfattende maskinel behandling.
De væsentligste kontrolfunktioner er:
- en formel kontrol af selvangivelsernes indsendelse og rigtige udfyldelse  

 (f.eks. sammentællingskontrol) - en sammenligning af den enkelte skatteyders selvangivne A-indkomst med  

 arbejdsgivernes oplysninger herom - en sammenligning af den enkelte skatteyders selvangivne renteindtægter  

 vedrørende obligationer, bank- og sparekassebøger med de oplysninger,  

 pengeinstitutterne har indberettet.
1.2.1. Udsøgningssystemet Udsøgningssystemet er opbygget og fungerer efter samme principper som  

 1977-systemet med sorteringsgrupper og kriterier, som fastlægges af den  

 enkelte kommune.
Der er således som hidtil mulighed for, at kommunerne kan  

 udsøge selvangivelser til nærmere ligningsmæssig kontrol efter en lang række  

 kriterier efter kommunens eget valg.
Systemet bygger på en maskinel registrering og sammenligning af  

 forskellige skatteregistres indhold.
I systemet indgår først og fremmest  

 følgende oplysninger:
- de konverterede selvangivelsesdata - de tilsvarende selvangivelsesoplysninger for året før - oplysningssedlernes data - oplysninger fra kontrolbilagssystemet - mandtalskoder (f.eks. oplysninger om skattepligtens omfang,  

 regnskabspligt, sambeskatning osv.) - oplysninger fra ejendomsregistret.
 Udsøgningssystemet kan på grundlag af disse oplysninger efter nærmere  

 kriterier valgt af den enkelte kommune udsortere selvangivelser til egentlig  

 ligningsmæssig behandling.
 I begyndelsen af april vil kommunerne ved hjælp af en  

 "udsøgningsblanket" få meddelelse om, hvilke skatteydere der er  

 blevet udsøgt med oplysning om årsagerne til udsøgningen.
 Udsøgningssystemet kan anvendes både som et rent sagssorteringssystem  

 (sagsstyring) og som et tidsprioriteringssystem.
 I samtlige kommuner udsøges automatisk for følgende forhold:
- A-indkomstdifferencer - B-indkomstdifferencer - Renteindkomstdifferencer - Ejendomssalg - Fejl ved beregning af ejendomsoverskud eller -underskud - Fejl med hensyn til skattegodtgørelse af aktieudbytte - Skatteyderen eller dennes ægtefælle er død i 1978 - Fejl i mandtalskoder Herudover skal den enkelte kommune som nævnt selv vælge kriterier.
1.2.2. Kontrolbilagssystem og blanketterne R 75 og R 75S Som led i lignings- og kontrolarbejdet opsamles en række oplysninger af  

 betydning for ligningen i kontrolbilagssystemet, der danner grundlag for  

 udskrivning af oplysninger vedrørende skattepligtige personers indkomst- og  

 formueforhold på blanket R 75 og vedrørende aktie/anpartsselskaber m.v. på  

 blanket R 75S.
 På R 75 og R 75S vil der blive udskrevet renteoplysninger fra banker,  

 sparekasser, realkreditinstitutioner m.v. som følge af den ved lov m. 286 af  

 9. juni 1977 gennemførte ændring af skattekontrolloven, samt oplysninger om  

 renter af private pantebreve, som er indberettet af kommunerne til  

 statsskattedirektoratet på grundlag af lister fra direktoratet over særligt  

 udvalgte skatteydere.
 Kontrolbilagssystemet indeholder i øvrigt kontroloplysninger som for 1977.
I midten af marts udskrives kontrolbilaget - R 75 - med samtlige  

 kontroloplysninger for alle personer med ligningsartkode (erhvervsdrivende og  

 "tungere" lønmodtagere m.v.), således at regnskabsligningen kan  

 påbegyndes.
I begyndelsen af april - samtidig med udsøgningsblanketten -  

 udskrives R 75 for øvrige personer.
 Kontrolbilaget for aktieselskaber/anpartsselskaber udskrives i slutningen  

 af maj 1979.
 Med hensyn til systemernes nærmere indhold henvises til de pågældende  

 afsnit i statsskattedirektoratets "Vejledning om slutopgørelsen m.v. for  

 1978", som vil blive udsendt til kommunerne i løbet af december måned  

 1978.
1.3. Lignings- og kontrolsystem for erhvervsdrivende Der etableres et edb-system til støtte for sagsstyringen og -fordelingen.
Det skal endvidere danne basis for udarbejdelsen af oversigter over  

 erhvervsdrivende og statistisk materiale.
En fælles statslig-kommunal  

 arbejdsgruppe har i juli 1978 afgivet en delrapport vedrørende  

 tilvejebringelse af et lignings- og kontrolsystem for erhvervsdrivende.
Det  

 fremgår heraf, at et sådant system må udvikles over flere år.
Grundtanken er,  

 at der efterhånden skal etableres ordninger, hvorefter alle erhvervsdrivendes  

 selvangivelser og regnskaber efter fastlagte retningslinier udtages til mere  

 dybtgående kontrol med passende tidsintervaller (turnusordninger). For  

 indkomståret 1978 indeholder systemet alene følgende:
Disse oplysninger vil i begyndelsen af februar blive udskrevet på særlige  

 lister og tilsendt samtlige kommuner.
Endvidere vil der fra systemet på  

 kontrolbilagene - R 75 og R 75S - blive givet oplysninger om:
- hovedaktionærforhold - interessentskabsforhold - brancheforhold - ligningsmæssig gennemgang, - partiel kontrol, - totalkontrol.
 Det forudsættes herved, at der foretages en gennemlæsning af samtlige  

 selvangivelser og regnskaber.
1.4. Øvrige retningslinjer for ligningsarbejdet 1.4.1. Ligningsvejledning 1978 Omkring den 1. marts 1979 udsender statsskattedirektoratet en  

 ligningsvejledning til skattemyndighederne.
 1.4.2. Statsskattedirektoratets cirkulære nr. 487 af 3. november 1976 om  

 forhøjelse af ansættelser, hvori indgår skønsmæssig vurdering af  

 privatforbrugsposter.
Efter cirkulæret skal ligningsarbejdet tilrettelægges, så der normalt ikke  

 gennemføres forhøjelser af skønsposter vedrørende privatforbrug, efter  

 skatteyderen har modtaget første slutopgørelse.
Cirkulæret er nærmere omtalt  

 i ligningsvejledningen.
1.4.3. Ligningschartequeordning I forbindelse med indførelse af kildeskat i 1970 etableredes en  

 landsdækkende ligningschartequeordning for personer.
I samarbejde med  

 kommunerne er der i 1978 udarbejdet et forslag til en chartequeordning for  

 selskaber, foreninger m.v.
Charteque, personark og observationsark vil blive  

 udsendt i foråret 1979.
1.4.4. Takseringer Ansættelse for skatteydere og selskaber m.v., som ikke har indgivet  

 selvangivelse (takseringer), sker efter nærmere retningslinier fra  

 statsskattedirektoratet.
Der vil senere blive udsendt cirkulære herom.
1.4.5. Udtagelse og indberetning af bødesager For at sikre en ensartet udtagelse af sager, hvor det må antages, at der  

 foreligger overtrædelse af skattekontrollovens § 13 eller straffelovens §  

 289, er det ved skrivelse af 27. december 1977 pålagt kommunerne at udtage og  

 indberette sager, hvori overtrædelse skønnes at foreligge, til  

 amtsskatteinspektoraterne, som fører tilsyn hermed.
1.4.6. Særlige kontrolaktioner Statsskattedirektoratet vil efter drøftelser med repræsentanter for  

 ligningsmyndighederne planlægge særlige kontrolaktioner.
Disse vil blive  

 tilrettelagt efter aftale med de ligningsmyndigheder, der skal deltage.
 Det påhviler kommunerne at underrette statsskattedirektoratet om  

 iværksættelsen af lokale kontrolaktioner.
2. Ligningsstatistik Der vil til kommuner og amtsskatteinspektorater blive udsendt en  

 ligningsstatistik pr. 1. oktober 1979 og pr. 31. marts 1980. Statistikken vil  

 indeholde optællinger af forhøjelser og nedsættelser af ansættelserne opdelt  

 på førstegangsansættelser og klagesager opdelt inden for de forskellige  

 skatteyderkategorier.
 Med virkning fra indkomståret 1978 skal alle slutligningsindberetninger,  

 som er en følge af en ændret ansættelse, forsynes med en kode, der angiver  

 årsagen til ændringen. Årsagskoderne vil blive optalt maskinelt og indgå i  

 ligningsstatistikken.
3. Tilsyn med ligningen 3.1. Ligningsrådet og statsskattedirektoratets tilsyn efter  

 skattestyrelseslovens § 11 med ligningskommissionernes arbejde varetages uden  

 for Københavns og Frederiksberg kommuner af amtsskatteinspektoraterne, jfr.  

 lovens § 19, stk. 1.
3.2. Statsskattedirektoratets beføjelse til efter lovens § 15, stk. 2, at  

 bemyndige en ligningskommission til at ændre en ansættelse vil blive tillagt  

 amtsskatteinspektoraterne.
Retningslinier for, i hvilket omfang bemyndigelser  

 kan gives, vil blive udsendt i 1979.
3.3. Amtsskatteinspektoraterne vil blive bemyndiget til at udtage  

 selvangivelser efter lovens § 14, stk. 2, til gennemgang og eventuel  

 forelæggelse for amtsligningsrådet.
Amtsskatteinspektoratet kan herefter på  

 et hvilket som helst tidspunkt udtage selvangivelser til gennemgang og  

 eventuel forelæggelse for amtsligningsrådet.
 3.4. Amtsskatteinspektoraterne vil blive bemyndiget til på direktoratets  

 vegne at deltage i ligningskommissionernes møder og forhandlinger efter  

 lovens § 14, stk. 2.
 3.5. Det påhviler kommunerne at indsende kommunens ligningsplan til  

 amtsskatteinspektoratet snarest efter, at ligningskommissionen har vedtaget  

 den. Ændringer i planen indsendes på tilsvarende måde.
 Statsskattedirektoratet, den 16. oktober  

 1978.
