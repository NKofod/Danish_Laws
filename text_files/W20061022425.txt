Landsskatteretskendelse vedr.
Engangsindskud på ratepension  

 anset for forudbetalinger Klagen skyldes, at ratepensionsaftale anses for ophørt, da  

 indbetalinger anses for engangsindskud i stedet for forudbetalinger.
Landsskatterettens afgørelse Indkomståret 1998 Personlig indkomst Skatteankenævnet har nedsat  

 fradrag for indbetaling på privattegnet pensionsordning med løbende  

 udbetaling  

 med 224.790 kr. inkl. procenttillæg til 85.568 kr., selvangivet med 310.358  

 kr.
 Landsskatteretten godkender  

 fradrag med 310.358 kr.
Indkomståret 1999 Personlig indkomst Skatteankenævnet har nedsat  

 fradrag for indbetaling på privattegnet pensionsordning med løbende  

 udbetaling  

 med 289.520 kr. inkl. procenttillæg til 76.271 kr., selvangivet med 365.791  

 kr.
 Landsskatteretten godkender  

 fradrag med 365.791 kr.
Indkomståret 2000 Personlig indkomst Skatteankenævnet har nedsat  

 fradrag for indbetaling på privattegnet pensionsordning med løbende  

 udbetaling  

 med 256.701 inkl. procenttillæg til 143.491 kr., selvangivet med 400.192 kr.
 Landsskatteretten godkender  

 fradrag med 365.451 kr.
Indkomståret 2001 Personlig indkomst Skatteankenævnet har nedsat  

 fradrag for indbetaling på privattegnet pensionsordning med løbende  

 udbetaling  

 med 224.720 kr. inkl. procenttillæg til 160.522 kr., selvangivet med 385.242  

 kr.
 Landsskatteretten godkender  

 fradrag med 385.242 kr.
Indkomståret 2002 Personlig indkomst Skatteankenævnet har nedsat  

 fradrag for indbetaling på privattegnet pensionsordning med løbende  

 udbetaling  

 med 207.720 kr. til 187.566 kr., selvangivet med 395.286 kr.
 Landsskatteretten godkender  

 fradrag med 395.286 kr.
Sagens oplysninger Klageren indgik den 17.  

 november 1997 aftale om ratepension med B.
Af aftalen fremgår det, at  

 klageren  

 skal indbetale 20.000 kr. hvert år i 23 år første gang 1997 og sidste gang  

 2019.
 Af tillæg til aftale om  

 ratepension underskrevet den 13. december 1998 fremgår det, at klageren med  

 virkning fra 1. december 1998 skal indbetale 275.000 kr. årligt første gang i  

 1998 og sidste gang i 2020.
 Af tillæg til aftale om  

 ratepension underskrevet 25. september 1999 fremgår det, at klageren med  

 virkning fra 1999 årligt skal indbetale 360.000 kr. første gang i 1999 og  

 sidste gang i 2020.
 Klageren foretog i  

 indkomståret 2000 indbetalinger på ratepensionsordningen på i alt 877.802 kr.
 Der blev ikke indbetalt på  

 ratepensionsordningen i indkomståret 2001.
 Klageren foretog desuden en  

 indbetaling på ratepensionsordningen på 240.000 kr. i indkomståret 2002.
Repræsentanten har oplyst, at  

 indbetalingerne på i alt 877.802 kr. i indkomståret 2000 skyldtes, at  

 klageren  

 var kommet i besiddelse af ekstramidler fra en arv.
Det var mere fordelagtigt  

 for klageren at forudbetale bidragene på ratepensionsordningen, da det gav  

 bedre afkast end indskud på en bankkonto.
 Af tillæg til ratepension  

 underskrevet af B den 15. september 2003 fremgår følgende:
 Med virkning fra 07.08.2003  

 ønskes følgende betingelser ændret:
 INDBETALINGSAFTALE:
 Bekræftelse på fremrykning af  

 indbetaling:
År 2000 Restfradrag Indbetaling 877.801 kr.
Heraf brugt til fradrag i  

 2000 360.000 kr.
 517.801 kr.
År 2001 Brugt til fradrag i 2001 360.000 -360.000 kr.
 157.801 kr.
År 2002 Indbetaling 240.000 kr.
Brugt til fradrag i 2002 360.000 kr.
 -120.000 kr.
År 2003 37.801 kr.
 Øvrige vilkår forbliver  

 uændrede.
 Af tillæg til aftale om  

 ratepension underskrevet den 5. februar 2004 fremgår det, at klageren med  

 virkning fra 5. februar 2004 årligt indbetaler 360.000 kr. første gang i 1999  

 og sidste gang i 2020.
 Ifølge R75 kontrolbilag blev  

 der i indkomstårene 1998-2002 selvangivet og konteret følgende som  

 indbetalinger på privattegnet pensionsordning med løbende udbetaling:
Indkomstår Selvangivet (kr.) Konteret (kr.) 1998 310.358 310.358 1999 365.791 365.791 2000 400.192 883.253 2001 385.242 25.242 2002 395.286 5.286 Skatteankenævnets afgørelse Skatteankenævnet har ikke  

 fuldt ud godkendt fradrag for indbetaling på privattegnet pensionsordning med løbende  

 udbetaling i indkomstårene 1998  2002. Nævnet har desuden tillagt et  

 procenttillæg  

 på 6 % for hvert af indkomstårene 1998  2000.
 Skatteankenævnet har anset  

 indbetalinger i indkomstårene 2000 og 2002 for engangsindskud.
 Aftalen om  

 ratepensionsordning er ikke overholdt, idet der ikke blev indbetalt på  

 ratepensionsordningen i indkomståret 2001. Der er derfor foretaget omregning  

 af  

 de foretagne fradrag.
 Skatteankenævnet har ikke  

 anset sagen for sammenlignelig med to afgørelser fra Ligningsrådet, hvor  

 forudbetaling af de resterende indbetalinger ikke blev betragtet som ophør  

 med  

 indbetaling på den oprindelige pensionsopsparing, da klagerens indbetalinger  

 i  

 den konkrete sag ikke har dækket restindbetalingsperioden.
Klagerens påstand og argumenter Klagerens repræsentant har  

 nedlagt påstand om, at indbetalingerne ikke er afbrudt i 2001, hvorfor der  

 ikke  

 skal ske omfordeling af indskuddene.
 Klageren har haft en klar  

 aftale med banken i 2000 og forudbetaling af bidragene for 2001, 2002 og  

 delvist 2003 med henblik på bedre forrentning af indskuddene.
Efter praksis kan man med  

 skattemæssig virkning forudbetale pensionsbidrag i form af et engangsindskud,  

 uden at dette påvirker fradragsretten for aftaler med minimum 10 års  

 indskudsperiode.
Repræsentanten har henvist til SKM2001.329.LR (TfS2001.723),  

 hvor forudbetaling af bidrag ikke medførte, at indbetaling var afbrudt med  

 omfordeling af fradagene til følge.
Det kan således ikke anses  

 for afbrydelse af en 10 års pensionsaftale, hvis pensionstager vælger at  

 forudbetale kommende års bidrag.
Det har i den forbindelse ingen relevans, at  

 forudbetalingen ikke dækker hele restbidragsperioden.
 Repræsentanten har desuden  

 anført, at den skattemæssige vurdering må afhænge af en aftaleretlig  

 bedømmelse  

 af aftalen, og at der efter skattepraksis ikke kan stilles særlige formkrav  

 til  

 en aftale om forudbetaling af bidrag.
Landsskatterettens bemærkninger og begrundelse Efter  

  

 pensionsbeskatningslovens  

  

 § 18 A, skal der ske omregning og  

 efterbeskatning i tilfælde, hvor indbetalingen til en rateordning eller en  

 pensionsordning med løbende udbetalinger nedsættes eller ophører, inden der  

 er  

 forløbet 10 år efter ordningens oprettelse, og hvor der er foretaget fradrag  

 for indbetalingerne efter lovens § 18, stk. 1, eller stk. 4-5.
 Efter  

 pensionsbeskatningslovens § 18, stk. 3, skal kapitalindskud til en  

 pensionsordning med løbende udbetalinger eller til en rateforsikring eller  

 rateopsparing i pensionsøjemed fordeles over en periode på 10 år, således at  

 indskuddet fradrages med 1/10 i indskudsåret og hvert af de følgende 9 år.
 Efter  

 pensionsbeskatningslovens § 18, stk. 4, fordeles fradragsretten for det  

 præmie-  

 eller bidragsbeløb, der i alt skal betales, med lige store beløb over en  

 periode på 10 år, hvis præmie- eller bidragsperioden for en pensionsordning  

 med  

 løbende udbetalinger eller en rateforsikring eller rateopsparing i  

 pensionsøjemed er mindre end 10 år.
Efter  

 retspraksis er forudbetaling mulig, når der foreligger en klar aftale herom,  

 jf.
SKM2001.329.LR (TfS2001.723).
 Landsskatteretten finder det  

 sandsynliggjort, at der ved indbetalingerne i indkomståret 2000 var indgået  

 en  

 aftale mellem B og klageren om forudbetaling af bidraget for indkomståret  

 2001  

 og delvis forudbetaling for indkomståret 2002.
Der  

 er herved lagt vægt på, at klageren har selvangivet indbetalingerne for  

 indkomstårene 2000, 2001 og 2002 i overensstemmelse med aftalen, ligesom den  

 mundtlige aftale ved tillægsaftale af 15. september 2003 er verificeret af  

 banken.
Der er særligt lagt vægt på, at tillægsaftalen er indgået inden  

 Kommunen anmodede om materiale vedrørende rateopsparingen.
 Landsskatteretten finder  

 derfor, at de i indkomstårene 2000 og 2002 foretagne indbetalinger på  

 ratepensionsordningen  

 i B må anses for forudbetalinger, hvorfor klageren har overholdt den indgåede  

 aftale om ratepension.
 Fradrag vedrørende klagerens  

 rateopsparing i B godkendes herefter med 275.000 kr. i indkomståret 1998 og  

 med  

 360.000 kr. i hvert af indkomstårene 1999  2002, jf.  

 pensionsbeskatningslovens  

 § 18, stk. 1.
