Landsskatteretskendelse vedr.
Køb af bil ved fratræden   

 økonomisk fordel Sagen drejer sig om, hvorvidt der skal ske  

 beskatning af økonomisk fordel opnået ved køb af bil af tidligere  

 arbejdsgiver.
Landsskatterettens  

 afgørelse Indkomståret 2002 -  

 Personlig indkomst Økonomisk fordel opnået ved  

 køb af bil anset for skattepligtig med 30.000 kr.
 Landsskatteretten  

 nedsætter ansættelsen til 20.000 kr.
Sagens oplysninger A har været ansat som ledende  

 medarbejder hos selskabet B A/S og havde, som led i ansættelsen, fri bil til  

 rådighed; en Volvo V 70 2,0 st.car 5-d, indregistreret 1. gang den 7. maj  

 1997.
Det fremgår af slutseddel af  

 2. februar 2001, at B A/S denne dato købte Volvoen af en privat sælger for 259.900 kr.  

 Volvoen havde da kørt 91.175 km.
Ultimo marts 2002 blev  

 klageren opsagt med fratræden pr. 30. juni 2002 og med fuld løn i opsigelsesperioden (3  

 måneder). Klageren har oplyst, at han som led i en fratrædelsesordning med  

 selskabet havde ret til fortsat råden over firmabilen i opsigelsesperioden.  

 Klageren har endvidere oplyst, at han modtog en fratrædelsesgodtgørelse på  

 8.000  

 kr.
Den 30. juni 2002 solgte  

 arbejdsgiveren den tidligere fri bil til klageren for 150.000 kr.
Bilen blev  

 efter det oplyste overdraget uden garanti eller reklamationsret af noget art.  

 B  

 A/S har efterfølgende oplyst følgende om salget:
 Til skatteafdelingens  

 forslag til ændring af indkomsten for 2003 for B A/S vedrørende salg af bil  

 til  

 en fratrådt medarbejder, har selskabet følgende kommentarer:
Selskabet skal medgive, at  

 det mod sædvane ikke har været muligt at fremlægge en skriftlig uvildig  

 vurdering af bilen på overdragelsestidspunktet juni 2002, der understøtter  

 den  

 anvendte salgspris på kr. 150.000. Qua dette er selskabet indstillet på at  

 acceptere den af skatteafdelingen opgjorte værdi i juni 2002  kr.  

 165.000  

   

 som værende den pris, selskabet ville  

 kunne have oppebåret ved et salg af bilen til en forhandler. Ved købsaftale af 29. maj  

 2003 videresolgte klageren bilen til en privat køber for 168.000 kr.
Bilen  

 havde på dette tidspunkt kørt ca. 191.000 km.
 Der er ikke fremlagt en  

 vurdering af bilen på overdragelsestidspunktet den 30. juni 2002, ligesom der  

 ikke findes dokumentation for kilometertællerens udvisende pr. denne dato.  

 Klageren har oplyst, at bilen på overdragelsestidspunktet havde kørt ca.  

 160.000 km.
 Ifølge kontroloplysninger fra  

 arbejdsgiverkontrollen (21. april 2004) er det regionens opfattelse, at bilen  

 den 30. juni 2002 er handlet til en pris på ca. 50.000 kr. under  

 markedsprisen.
Skattemyndigheds afgørelse Skattemyndigheden  

 har anset klageren for skattepligtig af den økonomiske fordel, der er tilgået  

 ham ved købet af bilen, med 30.000 kr., jf. statsskattelovens § 4.
 Skattemyndigheden finder  

 ikke, at prisen på 150.000 kr. er udtryk for, hvad selskabet pr. 30. juni  

 2002  

 kunne have opnået ved salg til en uafhængig tredjemand, men har skønsmæssigt  

 ansat bilens værdi på overdragelsestidspunktet til mindst 180.000 kr.
Ved værdiansættelsen har  

 skattemyndigheden taget udgangspunkt i prisen i DAF-katalog nr. 171 (216.000  

 kr.). og lagt til grund, at bilens pris ved salg til en forhandler pr. 30.  

 juni  

 2002 kan ansættes til 165.000 kr.
Denne pris er imidlertid ikke den pris, en  

 køber af bilen efterfølgende betaler hos forhandleren.
Forhandleren vil forinden et  

 salg have klargjort bilen og udbedret mangler, således at bilen kan sælges med sædvanlig garanti.  

 Forhandleren vil endvidere beregne sig en noget større salgspris til dækning  

 af  

 avance m.v., hvorfor skattemyndigheden har vurderet, at en salgspris på  

 minimum  

 215.000 kr. hos forhandleren er realistisk.
 Hverken forhandlerens indkøbs-  

 eller udsalgspris kan dog lægges til grund, idet der, jf. afskrivningslovens  

 §  

 45, skal udfindes en pris, der er passende for såvel sælger som køber.
I en situation med to  

 uvildige parter skønnes køberen  før forhandlerens afholdelse af  

 forbedringsudgifter  

  at skulle betale ca. 195.000 kr. for bilen og sælgeren at kunne få ca.  

 165.000 kr.
De to parter vil formentlig kunne blive enige om, at dele i  

 porten og handle bilen til en pris midt imellem, dvs. til 180.000 kr.,  

 so  

 betyder en god pris for den begge.
 En værdiansættelse på 180.000  

 kr. findes endvidere passende henset til, at klageren efter ca. 1 års ejertid  

 har videresolgt bilen til en privat køber for 168.000 kr.
Klagerens påstand og  

 argumenter Klagerens repræsentant har  

 nedlagt påstand om, at klagerens personlige indkomst nedsættes med 30.000  

 kr.;  

 subsidiært nedsættes med 20.000 kr.
 Til støtte herfor anføres for  

 det  

  

 første, at købet af bilen ingen sammenhæng har med klagerens løn- og  

 arbejdsvilkår.
Af arbejdsgiverens brev af  

 21. oktober 2004 fremgår således, at klageren blev opsagt og vederlagt med  

 den  

 løn m.v., som han havde krav på iht. ansættelsesaftalen.
Selskabet  

 skylder  

 derfor ikke klageren noget.
 Til støtte herfor anføres for  

 det  

  

 andet, at købet af bilen er sket til den pris arbejdsgiveren kunne opnå  

 ved frit salg til anden side, dvs. ved salg til bilforhandler.
Det må lægges til grund som  

 et faktum  og ses heller ikke bestridt i sagen  at arbejdsgiveren  

 kunne opnå  

 en salgspris på mellem 140.000  160.000 kr. ved salg til en  

 bilforhandler.
Det  

 må desuden lægges til grund, at denne pris er prisen ved et rent  

 salg til  

 forhandleren; dvs. uden samtidigt køb af anden bil.
Det er repræsentantens  

 opfattelse, at det ikke er nødvendigt at indhente en skriftlig bekræftelse på  

 ovenstående fra arbejdsgiveren.
Det forhold, at arbejdsgiveren efterfølgende  

 overfor skattemyndigheden har accepteret en forhøjelse af salgsprisen til  

 165.000 kr., kan endvidere ikke tillægges betydning i forhold til klageren.
 For det  

  

 tredje  

 anføres, at der skal anlægges en konkret bedømmelse af, om købsprisen er  

 realistisk som udtryk for forhandlerens indkøbspris.
Skatteafdelingen har ved  

 vurderingen af forhandlerens udsalgs- og indkøbspris helt overset, at bilen  

 fra  

 første indregistrering den 7. maj 1997 og indtil klagerens køb i juni 2002  

 har  

 kørt ca. 160.000 km., hvilket er ca. 55.000 km. mere end det tal, der er  

 forudsætningen for fastsættelsen af salgsprisen til 216.000 kr. i  

 DAF-kataloget.
 Repræsentanten fremhæver, at  

 salgsprisen  som følge af kørsel ud over DAF-standarden  skal  

 nedsættes med  

 0,76 kr. pr. kørt kilometer til 174.200 kr.
 Når hertil kommer, at  

 forhandleren desuden ved fastsættelsen af indkøbsprisen fratrækker udgifter  

 til  

 reparation og klargøring (ca. 20.000 kr.), kalkulerede salgsomkostninger,  

 andel  

 af fællesomkostninger, reservation til garantiforpligtelse samt avance med et  

 alt i alt ikke uvæsentligt beløb er det klart, at der ikke er fornødent  

 objektivt grundlag for ikke at anse den aftalte købspris for et realistisk  

 udtryk for forhandlerens indkøbspris.
 Der skal endvidere tages  

 hensyn til, at en bilforhandlers indkøbspris ved køb i ren  

 handel; dvs. uden  

 samtidigt salg af anden bil til kunden  som klar hovedregel ligger  

 væsentligt  

 lavere end ved et samtidigt salg af anden bil til kunden (som følge af den  

 mistede avance herpå).
 For det  

  

 fjerde  

 understøttes de ovenfor anførte synspunkter også af Landsskatterettens ikke  

 offentliggjorte kendelse af 26. marts 1997, j. nr. 611-1898-0187, som  

 vedrører  

 tiden efter indførelsen af ligningslovens § 16, stk. 3.
 Med denne afgørelse har  

 retten således anerkendt, at udsalgsprisen i DAF-kataloget skal reduceres med  

 nedslag som følge af kørte kilometer, reduceres med udgifter til udbedring af  

 mangler og reduceres med nedslag for manglende garanti.
 Da DAF-katalogets priser  

 endvidere er baseret på biler, der har været i privateje, bør udsalgsprisen  

 samtidig reduceres skønsmæssigt, fordi bilen har været ejet af et firma.
Netop det forhold, at  

 klageren har købt bilen til den pris, arbejdsgiveren kunne opnå ved salg til  

 anden side, betyder, jf. ovennævnte landsskatteretskendelse, at klageren ikke  

 har opnået nogen skattemæssig fordel.
At klageren ved det efterfølgende salg  

 til en privat køber har fået 168.000 kr. for bilen og dermed opnået en  

 fortjeneste er uden betydning.
Hvert salg må således vurderes for  

 sig.
Repræsentanten bemærker i  

 øvrigt, at det er uklart, hvorledes begrebet i almindelig fri  

 handel skal  

 forstås.
Køb i almindelig fri handel kan således dække over køb  

 hos  

 autoforhandler, køb hos privatperson eller køb hos et firma, der ikke har  

 tilknytning til autobranchen.
Dette illustrerer klart, at sælgerens faktiske  

 salgssituation og mulige alternative salgsmåder i meget høj grad er afgørende  

 for såvel den pris, han selv kan opnå, som den pris, en køber er villig til  

 at  

 betale.
 Repræsentanten har  

 afslutningsvis henvist til Landsskatterettens kendelse af 9. december 2005,  

 offentliggjort  

 som SKM2005.530.LSR.
SKATs indstilling SKAT har indstillet  

 ansættelsen stadfæstet i overensstemmelse med kontorets indstilling og begrundelse.
SKAT har anført,  

 at DAF-katalogets satser pr. kilometer kun er et gennemsnit, hvorfra der  

 sædvanligvis afviges i tilfælde af unormalt høje/lave kilometertal.
Således  

 vil  

 eksempelvis fradraget for en 3 år gammel bil med højt kilometertal, alt andet  

 lige være noget mindre end det fastsatte gennemsnit.
Dette må der tages højde  

 for i nærværende sag, hvor der er tale om en bil med et unormalt højt  

 kilometertal.
Landsskatterettens  

 bemærkninger og begrundelse Ligningslovens § 16, stk. 1,  

 1. punktum har følgende ordlyd:
Ved opgørelsen af den  

 skattepligtige indkomst medregnes tilskud til telefon uden for arbejdsstedet,  

 jf. stk. 2, samt efter reglerne i stk. 3-12 vederlag i form af formuegoder af  

 pengeværdi, sparet privatforbrug og værdien af helt eller delvis vederlagsfri  

 benyttelse af andres formuegoder, jf. statsskattelovens §§ 4-6, når  

 tilskuddet  

 eller godet modtages som led i et ansættelsesforhold eller som led i en  

 aftale  

 om ydelse af personligt arbejde i øvrigt Samme lovs § 16, stk. 3, 1.  

 punktum har følgende ordlyd:
Den skattepligtige værdi af  

 de i stk. 1 omhandlede goder skal ved skatteansættelsen, medmindre andet  

 følger  

 af stk. 4-10, fastsættes til den værdi, som det måtte antages at koste den  

 skattepligtige at erhverve godet i almindelig fri handel Det er Landsskatterettens  

 opfattelse, at bilen er erhvervet som led i et ansættelsesforhold, hvorfor  

 bilens værdi skal fastsættes til markedsværdien, jf. ligningslovens § 16,  

 stk.  

 3, 1. punktum, svarende til den pris, som klageren må antages at have skullet  

 betale for bilen i almindelig fri handel.
Landsskatteretten vurderer,  

 at markedsværdien pr. 30. juni 2002 passende kan ansættes til 170.000 kr.
Det  

 bemærkes, at der ved denne vurdering blandt andet er taget udgangspunkt i  

 DAF-brugtbilkatalogets vejledende markedspris, reguleret for afvigende  

 kilometre, forhandleravance, garanti m.v.
Retten har herudover lagt vægt på,  

 at  

 bilen 11 måneder og 30.000 km senere videresælges til en privat køber for  

 168.000 kr.
Klageren er herefter  

 skattepligtig af forskellen mellem den faktiske købspris på 150.000 kr. og  

 den  

 skønnede markedspris på 170.000 kr., dvs. 20.000 kr.
Med denne ændrede  

 begrundelse stadfæstes skattemyndighedens afgørelse.
