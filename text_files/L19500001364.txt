 Den 27. august 1949 er der i Oslo mellem Danmark, Finland, Norge og  

 Sverige blevet afsluttet følgende konvention med tilhørende slutprotokol:
 KONVENTION MELLEM DANMARK, FINLAND, ISLAND, NORGE OG SVERIGE OM GENSIDIG  

 YDELSE AF ALDERSRENTE.
 HANS MAJESTÆT KONGEN AF DANMARK, REPUBLIKEN FINLANDS PRÆSIDENT, REPUBLIKEN  

 ISLANDS PRÆSIDENT, HANS MAJESTÆT NORGES KONGE OG HANS MAJESTÆT KONGEN AF  

 SVERIGE, hvilke er kommet overens om at afslutte en konvention om gensidig  

 ydelse af aldersrente, har udnævnt til deres befuldmægtigede:
 HANS MAJESTÆT KONGEN AF DANMARK:
Socialminister Johan Strøm; REPUBLIKEN FINLANDS PRÆSIDENT:
Minister T.
Leivo-Larsson; REPUBLIKEN ISLANDS PRÆSIDENT:
 Ekspeditionschef i socialdepartementet.
Jonas Gudmundsson; HANS MAJESTÆT NORGES KONGE:
Socialminister Aaslaug Aasland; HANS MAJESTÆT KONGEN AF SVERIGE:
Statsråd og chef for socialdepartementet, Gustav Møller; hvilke, behørigt befuldmægtigede, er kommet overens om følgende artikler:
 Art. 1.
 De kontraherende lande forpligter sig til at yde aldersrente til  

 statsborgere fra et andet af de kontraherende lande i overensstemmelse med  

 forskrifterne i denne konvention.
 Lige med statsborgere i et af landene stilles i denne konvention den, som  

 tidligere har været statsborger i vedkommende land, og som ikke har fået  

 statsborgerret i noget andet land.
 Art. 2.
Ved aldersrente efter denne konvention forstås den aldersrente og dertil  

 hørende tillægsydelser, som ydes i henhold til den i vedkommende land til  

 enhver tid gældende almindelige sociale forsikringslovgivning.
Private og  

 kommunale pensionsordninger samt andre pensionsordninger for begrænsede  

 grupper af befolkningen omfattes ikke af konventionen.
 Art. 3.
 Med hensyn til aldersgrænse og andre betingelser for at få og bevare  

 aldersrente, samt til aldersrentens størrelse og beregning, gælder  

 opholdslandets regler.
Dog må pågældende for at få ret til aldersrente i opholdslandet have  

 opholdt sig der uafbrudt i mindst 5 år, umiddelbart før begæring bliver  

 fremsat.
Midlertidig fraværelse fra opholdslandet i denne tid kommer ikke i  

 betragtning.
 Art 4.
 Udgifterne ved aldersrenter efter denne konvention skal fuldt ud bæres af  

 opholdslandet.
 Art. 5.
Denne konvention medfører ingen indskrænkning i de kontraherende landes  

 ret til at give almindelige bestemmelser om udlændinges ret til at opholde  

 sig i vedkommende land.
Sådanne bestemmelser må dog ikke åbne mulighed for,  

 at denne konvention omgås.
 Art. 6.
 Denne konvention skal ratificeres, og ratifikationsdokumenterne skal  

 snarest muligt deponeres i det norske udenrigsministerium.
 Konventionen træder i kraft den første dag i den måned, som ligger to  

 fulde kalendermåneder efter datoen for deponeringen af  

 ratifikationsdokumenterne.
 Art. 7.
 Ønsker noget af de kontraherende lande at opsige konventionen, skal  

 skriftlig meddelelse herom tilstilles den norske regering, som straks skal  

 underrette de andre kontraherende lande herom og om den dato, da meddelelsen  

 blev modtaget.
 Opsigelsen gælder alene det land, som har meddelt den, og har gyldighed  

 fra den 1. januar, som indtræffer mindst 6 måneder efter, at den norske  

 regering har modtaget meddelelse om opsigelsen.
 Til bekræftelse heraf har de respektive befuldmægtigede undertegnet  

 nærværende konvention.
Udfærdiget i Oslo den 27. august 1949 i et eksemplar på dansk, finsk,  

 islandsk, norsk og svensk.
Konventionen skal forblive deponeret i arkivet til  

 det norske udenrigsministerium, som skal sende en bekræftet kopi til hver af  

 parterne.
 Johan Strøm.
 SLUTPROTOKOL.
 I tilslutning til undertegnelsen i dag af konventionen mellem Danmark,  

 Finland, Island, Norge og Sverige om gensidig ydelse af aldersrente har de  

 befuldmægtigede for de kontraherende stater afgivet følgende erklæring:
 Det har været de kontraherende landes hensigt at tilvejebringe  

 ligestilling mellem statsborgerne fra de andre lande og landets egne  

 statsborgere med hensyn til de offentlige ydelser, som tilstås  

 aldersrentemodtagere.
For så vidt angår lovhjemlede ydelser, skal ydelserne således for  

 personer, som omfattes af konventionen, være de samme som for opholdslandets  

 egne borgere.
For så vidt angår tillæg, som er afhængige af den enkelte  

 kommunes egen bestemmelse, skal hvert land tilstræbe at sikre personer, som  

 omfattes af konventionen, også sådanne ydelser.
 Til belysning af konventionens omfang har de enkelte lande angivet, at  

 efter den for tiden gældende lovgivning falder følgende ydelser ind under  

 konventionen.
 For Danmark:
 For Finland:
 For Island:
 Lovbestemt:
 For Norge:
 For Sverige:
Ved almindelig fraværelse efter art. 3 i konventionen forstås en  

 fraværelse, som ikke strækker sig ud over 4 måneder.
Dog kan også fraværelse  

 af længere varighed betragtes som midlertidig, når særlige grunde taler  

 derfor.
Således kan der tages hensyn til varigheden af pågældendes samlede  

 ophold i opholdslandet og grunden til fraværelsen .
 De kontraherende lande er enige om, at der for de personer, som omfattes  

 af konventionen, som betingelse for at opnå aldersrente ikke kan stilles krav  

 om ophold i opholdelseslandet udover det i art. 3, stk. 2, nævnte tidsrum af  

 5 år.
 Denne slutprotokol træder i kraft samtidig med ovennævnte konvention og  

 skal have samme virkning og varighed som konventionen.
 Til bekræftelse heraf har de respektive befuldmægtigede undertegnet  

 nærværende slutprotokol.
Udfærdiget i Oslo den 27. august 1949 i et eksemplar på dansk, finsk,  

 islandsk, norsk og svensk.
Slutprotokollen skal forblive deponeret i arkivet  

 til det norske udenrigsministerium, som skal sende en bekræftet kopi til hver  

 af parterne.
 Johan Strøm.
 Hvilket herved bringes til almindelig kundskab med tilføjende, at de i  

 konventionen deltagende landes ratifikationsdokumenter den 30. september 1949  

 er blevet deponeret i det norske udenrigsministerium.
 Udenrigsministeriet, den 16. februar  

 1959.
 Gustav Rasmussen.
