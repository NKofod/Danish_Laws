 CANADA.
 I tidligere cirkulæreskrivelser vedrørende Canada er understreget, at  

 virksomhederne i samarbejde med embedsdyrlægerne skal etablere et system, som  

 sikrer, at der til eksport til Canada - med eller uden forudgående  

 forarbejdning - kun indgår kød (råvarer, halvfabrikata eller færdigvarer),  

 som stammer direkte fra de anmeldte virksomheder, jfr. cirkulæreskrivelse af  

 20. august 1987.
Veterinærdirektoratet skal i denne forbindelse henvise til, at  

 virksomhederne under embedsdyrlægens tilsyn skal føre en fortegnelse over  

 modtaget og afsendt kød i overensstemmelse med nr. 47 i kap.
IX i  

 Landbrugsministeriets bekendtgørelse af 20. december 1984 om udførsel af  

 fersk kød og nr. 23 i kap.
IV i Landbrugsministeriets bekendtgørelse af 29.  

 juni 1979 om udførsel af kødprodukter.
Ved eksport af fersk kød og kødprodukter til Canada gælder yderligere:
 1. Forarbejdning.
Veterinærkontrollen skal underrettes om produktionens forventede  

 påbegyndelse og have en fortegnelse over oprindelsen (aut. nr.) af de  

 anvendte kød-råvarer.
Veterinærkontrollen skal påse, at der i kødpartier til  

 Canada kun indgår kød-råvarer fra Canada-godkendte virksomheder.
 2. Lagerstyring og certifikatudstedelse.
 Ved inspektion i april-maj 1987 var der en generel kritik af manglende  

 styring og kontrol af samhørigheden af kødpartierne og certifikaterne på de  

 afsendende virksomheder, specielt på de autoriserede frysehuse.
 Ved certifikatudstedelsen på de producerende virksomheder skal der sikres  

 samhørighed mellem kødpartierne og den i pkt. 1 førte fortegnelse.
 På de lagervirksomheder, hvor der ikke er den nødvendige styring i  

 forbindelse med certifikatudstedelsen, skal der snarest i samarbejde med  

 embedsdyrlægen gennemføres et system til sikring af samhørigheden mellem vare  

 og certifikat.
Veterinærdirektoratet er ikke indstillet på at fastlægge nærmere  

 bestemmelser herom.
Det er således virksomhedens afgørelse i samråd med  

 embedsdyrlægen, hvorvidt registreringen mere hensigtsmæssigt kan foretages i  

 forbindelse med EDB-baseret lager- og produktionsstyring.
 Det er fra canadisk side fremhævet, at foranstående forhold specielt vil  

 blive gennemgået ved den kommende inspektion, der påbegyndes den 26. oktober  

 1987.
 P.V.V.
