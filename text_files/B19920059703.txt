 VI MARGRETHE DEN ANDEN, af Guds Nåde Danmarks Dronning,  

 gør vitterligt: I henhold til § 2 i lov af 25. juni 1870 om udgivelse af en  

 Lovtidende og en Ministerialtidende, jf. lovbekendtgørelse nr. 617 af 15.  

 september 1986 fastsættes:
§ 1.  Følgende bekendtgørelser, regulativer m.v., der  

 udfærdiges af industriministeren og de under Industriministeriet hørende styrelser, indføres ikke i Lovtidende:
 1. Bekendtgørelser om regnskabsaflæggelse m.v. for  

 pengeinstitutter, visse kreditinstitutter og visse spare- og  

 udlånsvirksomheder, jf. § 6c, stk. 2, § 24, stk. 9, § 28, stk. 1, § 37, stk.  

 1-4, § 37a, stk. 6, samt § 54, stk. 6, i lov om banker og sparekasser m.v.,  

 jf. lovbekendtgørelse nr. 22 af 9. januar 1991, § 5, stk. 1, nr. 7, og § 6,  

 stk. 3, i lov om visse kreditinstitutter, jf. lovbekendtgørelse nr. 644 af 6.  

 oktober 1989, som ændret ved lov nr. 306 af 16. maj 1990 samt § 8, stk. 4, i  

 lov om visse spare- og udlånsvirksomheder m.v., jf. lovbekendtgørelse nr. 474  

 af 8. august 1988, som ændret ved lov nr. 306 af 16. maj 1990.
 2. Bekendtgørelser om børsmæglerselskabers  

 regnskabsaflæggelse, jf. § 36 i lov om Københavns Fondsbørs, jf.  

 lovbekendtgørelse nr. 26 af 15. januar 1992, jf. kap. 7, i lov om banker og  

 sparekasser m.v., jf. lovbekendtgørelse nr. 22 af 22. januar 1991.
 3. Bekendtgørelser om investeringsforeningers  

 regnskabsaflæggelse, jf. § 34, stk. 3, i lov om investeringsforeninger, jf.  

 lovbekendtgørelse nr. 85 af 12. februar 1990.
 4. Bekendtgørelser om skadeforsikringsselskabers  

 årsregnskaber, jf. § 122, stk. 2, § 123, stk. 1, § 210 f, stk. 1, og § 260,  

 stk. 3, i lov om forsikringsvirksomhed, jf. lovbekendtgørelse nr. 726 af 31.  

 oktober 1990.
 5. Bekendtgørelser om livsforsikringsselskabers og  

 pensionskassers årsregnskaber, jf. § 122, stk. 2, § 123, stk. 1, og § 260,  

 stk. 3, i lov om forsikringsvirksomhed, jf. lovbekendtgørelse nr. 726 af 31.  

 oktober 1990.
 6. Bekendtgørelser om forsikringsselskabers og  

 pensionskassers koncernregnskaber, jf. § 123, stk. 2, og § 260, stk. 3, i lov  

 om forsikringsvirksomhed, jf. lovbekendtgørelse nr. 726 af 31. oktober 1990.
 7. Bekendtgørelser om udførsel af visse varer, jf. § 6  

 og § 15 i valutaloven, jf. lovbekendtgørelse nr. 279 af 11. april 1988.
 8. Tekniske forskrifter og bekendtgørelser om gebyrer  

 udstedt af Industri- og Handelsstyrelsen, jf. § 10, stk. 1 og 2, og § 13, i  

 lov nr. 394 af 13. juni 1990 om erhvervsfremme.
 9. Bekendtgørelser om skibes forsyning med lægemidler  

 m.m., jf. § 2, stk. 5, jf. stk. 2, i lov om skibes sikkerhed m.v., jf.  

 lovbekendtgørelse nr. 584 af 29. september 1988, for så vidt angår det  

 foreskrevne indhold af medicinkister.
§ 2.  Ved udfærdigelse af forkrifter, der er omfattet  

 af § 1, nr. 1-7, indrykkes en meddelelse i Statstidende om udstedelsen af  

 forskriften.
Meddelelsen skal indeholde oplysning om forskriftens  

 ikrafttrædelsestidspunkt og om, hvorledes interesserede kan skaffe sig  

 kendskab til forskriftens indhold.
 Stk. 2.  Oplysning om indholdet af forskrifter omfattet  

 af § 1, nr. 8, vil kunne fås ved henvendelse til Industri- og  

 Handelsstyrelsen.
 Stk. 3.  Ved udfærdigelse af forskrifter, der er  

 omfattet af § 1, nr. 9, kundgøres disse i Meddelelser fra Søfartsstyrelsen.
 § 3.  Anordningen træder i kraft den 1. august 1992.
Stk. 2.  Anordning nr. 957 af 15. december 1986, om at  

 visse forskrifter indenfor industriministerens område ikke indføres i  

 Lovtidende, ophæves.
Endvidere ophæves bekendtgørelse nr. 958 af 15. december  

 1986, om kundgørelse af visse forskrifter indenfor industriministerens  

 område, der ikke indføres i Lovtidende.
Givet på Amalienborg, den 25. juni 1992 Under Vor Kongelige Hånd og Segl MARGRETHE R.
