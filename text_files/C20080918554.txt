Bilag 1 Skrivelse med orientering om ændring af bekendtgørelse om retssikkerhed og administration på det sociale område (Behandling af sager om seniorjob) (Samtlige kommuner m.fl.) Velfærdsministeren har underskrevet vedlagte bekendtgørelse om ændring af bekendtgørelse om retssikkerhed og administration på det sociale område (Behandling af sager om seniorjob) Bekendtgørelsen træder i kraft den 22. februar 2008.
 Ændringerne foretages som følge af lov om seniorjob, lov nr. 1543 af 20. december 2006.
 Ændringsbekendtgørelsen omfatter to ændringer:
1) I bemærkninger til lovforslaget til lov om seniorjob er anført, at sagerne om seniorjob skal behandles efter reglerne i lov om retssikkerhed og administration på det sociale område.
I lovens § 12 er fastsat, at kommunalbestyrelsens afgørelser efter en række bestemmelser i loven kan påklages til beskæftigelsesankenævnet efter reglerne i kapitel 10 i retssikkerhedsloven.På denne baggrund er retssikkerhedsbekendtgørelsens § 1 ændret således, at lov om seniorjob indgår i opregningen af love, hvor retssikkerhedsloven gælder ved behandling af sager.
 2) Endvidere fremgår af lovforslagets bemærkninger, at det vil blive fastsat i bekendtgørelse om retssikkerhed og administration på det sociale område, at ved klage over afgørelser fra staten i jobcenteret om formidling af ordinært arbejde, skal sagen behandles af beskæftigelsesankenævnet inden 4 uger efter, at klagen er modtaget.En sådan regel er indsat i bekendtgørelsens § 28.
 Bekendtgørelsen kan findes på www.social.dk under lovstof.
Velfærdsministeriet, den 19. februar 2008 Pernille Christensen Bilag 1 Bekendtgørelse om ændring af bekendtgørelse om retssikkerhed og administration på det sociale område (Behandling af sager om seniorjob) § 1 I bekendtgørelse nr. 768 af 27. juni 2007 om retssikkerhed og administration på det sociale område, som ændret ved bekendtgørelse nr. 1171 af 9. oktober 2007, foretages følgende ændringer:
 1. I § 1, stk. 1, nr. 12, ændres » og« til: »,«.
 2. I § 1, stk. 1, nr. 13, indsættes efter m.v.: »,«.
 3. I § 1, stk. 1, nr. 14, ændres »unge.« til: »unge og«.
 4. I § 1, stk. 1, indsættes som nr. 15:
»15) lov om seniorjob.« 5. I § 21, nr. 10, udgår: »og«.
 6. I § 21, nr. 11, ændres »§§ 35-39.« til: »§§ 35-39 og«.
 7. I § 21 indsættes som nr. 12:
»12) lov om seniorjob.« 8. I § 28, stk. 1, indsættes som nr. 3:
»3) Klager over, at det af staten i jobcentret ordinære formidlede arbejde til personer i seniorjob ikke har været rimeligt, jf. § 12, stk. 2, nr. 1, i lov om seniorjob.« § 2 Bekendtgørelsen træder i kraft den 22. februar 2008.
