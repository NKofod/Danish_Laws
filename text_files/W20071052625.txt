VEU-godtgørelse, personkreds, automatikfagtekniker, grundlæggende voksenuddannelse (GVU), enkeltfag Medlem Ankenævnet har behandlet Deres klage på møde den 11. december 2007.
Nævnet traf denne A F G Ø R E L S E Ankenævnet finder, at medlemmet er berettiget til voksen- og efteruddannelsesgodtgørelse (VEU-godtgørelse).
 Virksomheden er som følge heraf berettiget til refusion svarende til VEU-godtgørelse i forbindelse med medlemmets deltagelse i uddannelsen automatikfagtekniker afholdt i perioden 30. juli til 5. oktober 2007 svarende til i alt 50 dage.
 Ankenævnet ændrer således a-kassens afgørelse af 23. august 2007.
BEGRUNDELSE Efter reglerne kan beskæftigede lønmodtagere, der deltager i grundlæggende voksenuddannelse (GVU) modtage VEU-godtgørelse, når forløbet er sammensat af uddannelser, hvortil der opnås VEU-godtgørelse, herunder enkeltfag på erhvervsuddannelserne.
 For beskæftigede lønmodtagere kan VEU-godtgørelse udbetales til arbejdsgiveren i tilfælde, hvor der er truffet aftale om, at arbejdsgiver fortsætter med at udbetale sædvanlig løn under uddannelsen.
 Ankenævnet har lagt til grund, at medlemmet har søgt om VEU-godtgørelse under deltagelse i uddannelsen automatikfagtekniker, der er en grundlæggende voksenuddannelse (GVU). Det er videre lagt til grund, at medlemmet tager enkeltfag af uddannelsen svarende til i alt 50 kursusdage, idet han har meritoverført alle grundfagene fra automekanikeruddannelsen samt at virksomheden udbetaler løn under uddannelsesforløbet.
 Ankenævnet finder på denne baggrund, at medlemmet er omfattet af den personkreds, der kan opnå VEU-godtgørelse ved deltagelse i ovennævnte uddannelse, og virksomheden er som følge heraf berettiget til refusion svarende til VEU-godtgørelsen for afholdte lønudgifter.
Ankenævnet henviser til  § 1, § 2, § 3, stk. 1, nr. 2, § 4, stk. 1, 3 og 6 og § 9 i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007, og  § 1, § 2, stk. 1, nr. 1, § 3, stk. 3, § 4 og § 14 i bekendtgørelse nr. 494 af 14.juni 2005 om godtgørelse ved deltagelse i erhvervsrettet voksen- og efteruddannelse.
 Sagen er afgjort på grundlag af de akter, som ankenævnet har modtaget fra a-kassen.
På ankenævnets vegne De kan læse om afgørelsens retlige grundlag på de følgende sider.
 Kopi til:
Medlem A-kassen Regler Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005:
Kapitel 1 Formål og område § 1. Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau.
Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.
§ 2. Den personkreds, der kan opnå ydelser efter § 1, omfatter 1) beskæftigede lønmodtagere, såvel privat som offentligt ansatte, § 3. Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 8 nævnte forløb udløser tilskud efter lov om åben uddannelse (erhvervsrettet voksenuddannelse) m.v.:
 2) Enkeltfag på erhvervsuddannelserne (EUD) efter lov om åben uddannelse.
 Stk. 2. Der kan ligeledes opnås ydelser efter § 1, jf. dog § 5, ved deltagelse i grundlæggende voksenuddannelse (GVU), idet omfang disse forløb er sammensat af uddannelserne som nævnt i stk. 1.
Kapitel 2 Godtgørelse § 4. Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.
§ 9. For beskæftigede lønmodtagere kan godtgørelse i henhold til §§ 4 og 5 udbetales til arbejdsgiveren i tilfælde, hvor der er truffet aftale om, at arbejdsgiveren fortsætter med at udbetale sædvanlig løn under uddannelsen.
Beløbet svarer til den godtgørelse, som en deltager kunne have fået udbetalt efter §§ 4 og 5. Beløbet kan dog højst udgøre et beløb, der svarer til arbejdsgiverens lønudgifter til en deltager under dennes uddannelse.
 Bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse:
Kapitel 1 Uddannelser, hvortil der kan opnås godtgørelse § 1. Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.
 Stk. 2. Erhvervsrettet voksen- og efteruddannelse, jf. stk. 1, er:
 1) Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).
 2) Følgende uddannelsesaktiviteter efter lov om åben uddannelse (erhvervsrettet voksenuddannelse) m.v. (ÅU-loven) og efter de respektive uddannelsesbekendtgørelser herom:
 a) Enkeltfag på erhvervsuddannelserne.
 b) Enkeltfag på de grundlæggende social- og sundhedsuddannelser.
 c) Enkeltfag på landbrugsuddannelserne på niveau med erhvervsuddannelse.
 d) Enkeltfag på fodterapeutuddannelsen.
 3) Følgende deltidsuddannelser på niveau med erhvervsuddannelse, og enkeltfag herfra, efter ÅU-loven og efter de respektive uddannelsesbekendtgørelser herom:
 a) TF-kurser (teknikerforkursus).
 b) Kurser for ledere af håndværksvirksomheder.
 c) Arbejdsstudieassistent.
 d) Blomsterbinder.
 e) Tilsynsassistent.
 f) Opskoling for fodplejere.
 g) IT-administratoruddannelsen.
 4) Følgende meritforløb efter ÅU-loven og efter de respektive uddannelsesbekendtgørelser herom:
 a) Opskoling plejehjemsassistent.
 b) Opskoling plejer.
 c) Opskoling sygehjælper.
 d) Opskoling hjemmehjælper.
 5) Merituddannelsen på pædagogisk grunduddannelse (PGU-merituddannelsen) efter ÅU-loven, jf. bekendtgørelse herom.
 6) Individuel kompetenceafklaring efter lov om arbejdsmarkedsuddannelser m.v. og kompetenceafklarende forløb m.v. som led i en grunduddannelse for voksne efter lov om erhvervsrettet grunduddannelse og videregående uddannelse (videreuddannelsessystemet) for voksne.
7) Uddannelsesforløb, der udbydes med tilskud fra danske myndigheder i overensstemmelse med bestemmelser fastsat i henhold til lov om administration af Den Europæiske Socialfond.
Uddannelsesforløbene skal ligge inden for rammerne af Den Europæiske Socialfond og skal være godkendt af et projektgodkendelsesudvalg, jf. de nærmere regler om administrationen af Den Europæiske Socialfond.
 8) Grundlæggende voksenuddannelse (GVU), når forløbet er sammensat af uddannelser fra nr. 1-7.
 9) Erhvervsuddannelse plus (eud +), når forløbet i henhold til elevens uddannelsesplan er sammensat af uddannelser fra nr. 1-7, skoleundervisning i erhvervsuddannelse og svendeprøve eller anden afsluttende prøve samt under intensiv værkstedstræning i en periode på højst 1 måned på uddannelsesinstitutionen eller i en virksomhed efter aftale med institutionen samt i en periode på højst 1 måned på deltagerens arbejdsplads.
Kapitel 2 Personkredsen § 2. Deltagere, der kan opnå godtgørelse efter denne bekendtgørelse, er 1) beskæftigede lønmodtagere, såvel privat som offentligt ansatte, jf. dog § 3, § 3.
 Stk. 3. Beskæftigede lønmodtagere og selvstændige erhvervsdrivende, som deltager i grundlæggende voksenuddannelse (GVU) efter § 1, stk. 2, nr. 8 eller erhvervsuddannelse plus (eud +) efter § 1, stk. 2, nr. 9, kan modtage godtgørelse, når de i stk. 2 nævnte uddannelser indgår i GVU-forløbet eller eud+-forløbet og ikke afholdes som fjernundervisning.
§ 4. Det er en betingelse for at opnå godtgørelse efter denne bekendtgørelse, at deltageren 1) alene har en uddannelse ud over en almen skoleuddannelse til og med gymnasialt niveau, 2) har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser, 3) har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller 4) har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.
Stk. 2. Uddannelser, der kan sidestilles med erhvervsuddannelserne, jf. stk. 1, er uddannelser, der i niveau eller varighed maksimalt svarer til niveauet eller varigheden af erhvervsuddannelserne.
Det er en betingelse, at der ikke er et adgangskrav til uddannelsen, der forudsætter bestået uddannelse på gymnasialt niveau.
 Stk. 3. Personer med en uddannelse, der er afløst af en ny tilsvarende uddannelse, kan opnå godtgørelse, hvis den nye uddannelse ikke forudsætter bestået gymnasial uddannelse.
Kapitel 6 Refusion til arbejdsgiver § 14. Arbejdsgivere, der efter aftale med deltageren udbetaler sædvanlig løn under uddannelsen, har ret til refusion.
Refusionen svarer til den godtgørelse, som deltageren ville have været berettiget til efter kapitlerne 3, 4 og 5. Refusionen kan dog ikke være højere end den løn, arbejdsgiveren udbetaler under uddannelsen.
 Stk. 2. Hvis godtgørelsen er højere end lønnen, udbetales forskellen til deltageren.
 Stk. 3. Arbejdsgivere, der udbetaler løn for fuld arbejdstid til deltagere, der ellers er deltidsbeskæftigede, har ret til refusion efter stk. 1 og 2.
