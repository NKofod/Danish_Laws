 Ved cirkulæreskrivelse af 14. juni 1984 (K.K. 974-1984) blev der åbnet  

 mulighed for opsamling og forsendelse af hovedlapper (oksepandelapper) til  

 særlig behandling med henblik på anvendelse til menneskeføde.
 Efter at nogle slagterier gennem en periode efter særlig tilladelse har  

 leveret andre råvarer af lignende art til forsøgsvis behandling, meddeles  

 efter aftale med landbrugsministeriet, at følgende råvarer kan opsamles og  

 forsendes til særlig behandling med henblik på anvendelse til menneskeføde  

 til eksport, såfremt de hidrører fra slagtedyr, der ved kontrollen er  

 godkendt til menneskeføde.
 alle med påsiddende slimhinde.
 Netmaver, kalluner, bladmaver, løber, bundender, fedtender og andre  

 tarmstykker skal renskylles for synlige foder- og gødningsrester og  

 urinblærer skal tømmes for urin, inden opsamlingen finder sted.
Udover de førnævnte råvarer kan også opsamles og forsendes kreaturben med  

 påsiddende hud og klove til særlig behandling.
Kreaturbenene skal  

 renses/vaskes inden forsendelsen.
Efter opsamlingen skal varen overføres til forsendelsesemballagen  

 (plasttønder, plastsække eller anden til formålet egnet  

 forsendelsesemballage) med lagvis tilsætning af skælis.
Tilsætningen kan  

 undlades, såfremt varen er nedkølet til en temperatur på + 3 grader C eller  

 derunder inden pakning i forsendelsesemballagen.
 Forsendelsesemballagen skal forsegles med mærkeseddel forsynet med  

 angivelse af vareart med tilføjelse »til særlig behandling«, samt  

 af modtagerens navn og adresse, afsenderens navn og adresse, slagtedato og  

 den kontrollerende dyrlæges embedsstempel, dato og underskrift.
 For opsamling, opbevaring, afhændelse og transport gælder iøvrigt de for  

 pandelapper i cirkulæreskrivelse af 14. juni 1984 under punkterne 1-3 og 6-9  

 fastsatte bestemmelser.
 Nedennævnte virksomhed er godkendt til at modtage og behandle omhandlede  

 råvarer:
 Slagteriregion SYD, Gråsten (aut.nr. 308).
 P.V.V.
