Bekendtgørelse om slagtepræmie for 2023 I medfør af § 2, stk. 2 og 4, § 4, § 10, stk. 2, § 13 og § 19, stk. 1 og 2, i lov nr. 1590 af 28. december 2022 om administration af den fælles landbrugspolitik m.v. fastsættes efter bemyndigelse:
Anvendelsesområde § 1. Der kan ydes tilskud til landbrugere med kvier, tyre og stude ved slagtning på eksportautoriserede slagterier eller godkendte slagtesteder i Danmark, jf. bekendtgørelse nr. 2247 af 1. december 2021 om autorisation og registrering af fødevarevirksomheder m.v., eller ved slagtning i en anden    EU-medlemsstat.
Definitioner § 2. I denne bekendtgørelse forstås ved:
 1) CHR: Ministeriet for Fødevarer, Landbrug og Fiskeris Centrale Husdyrsbrugsregister.
 2) Dyr: Kvier, tyre og stude.
 3) Overdragelse: Overdragelse af det økonomiske ansvar for driften til en anden fysisk eller juridisk person ved salg, bortforpagtning, ophør af forpagtning eller en tilsvarende form for overdragelse.
Ansøgning om tilskud § 3. Ansøgning om tilskud i form af slagtepræmie skal indgives efter reglerne i § 3, § 4, stk. 1, nr. 1, § 6, § 7, stk. 1, nr. 1, § 8, § 9 og § 14 om fællesskema og fuldmagt i bekendtgørelse om ansøgninger m.v. til visse ordninger for landbrugere i Tast selv i 2023 eller senere bestemmelser, der måtte afløse de nævnte bestemmelser.
 Stk. 2. Det er ikke nødvendigt at indsende en ny ansøgning om slagtepræmie, hvis ansøger har søgt om slagtepræmie i det foregående år og slagtet mindst ét dyr.
Kriterier for tilskud § 4. Tilskuddet er betinget af opfyldelse af følgende kriterier:
 1) Ansøger er aktiv landbruger og råder over et landbrugsareal, hvorpå der udføres mindst én årlig landbrugsaktivitet, jf. § 7 i bekendtgørelse om grundbetaling m.v. til landbrugere for 2023 eller senere bestemmelse, der måtte afløse den nævnte bestemmelse.
 2) Det samlede tilskud for slagtepræmie og ko-præmie skal udgøre mindst 300 EUR, medmindre der udbetales tilskud til et tilskudsberettiget areal på mindst 2,00 ha under grundbetalingsordningen, jf. § 5. stk. 2 i bekendtgørelse om grundbetaling m.v. til landbrugere for 2023.
 3) Ansøger skal levere mindst fem dyr til slagtning i 2023.
 4) Et dyr skal ved slagtning  være under 30 måneder gammelt.
 5) Et dyr skal ved slagtning i en anden EU-medlemsstat være mindst 8 måneder, men under 30 måneder gammelt.
 6) Ved slagtning i Danmark skal et dyrs slagtede vægt være mindst 130 kg.
7) Et dyr skal have opholdt sig på ansøgerens bedrift i mindst to sammenhængende måneder ud af de sidste tre måneder inden slagtning.
Dyrets ophold på bedriften beregnes på grundlag af registreringen af dyrets indgang på bedriften i CHR.
Sidste dag af dyrets ophold på bedriften er den dag, hvor dyret afgår fra bedriften.
For dyr, der leveres direkte fra bedriften til et slagteri, er dyrets sidste dag på bedriften den dag, hvor dyret indgår på slagteriet, jf. slagteriets indberetning til CHR.
 § 5. Ved levering af dyr til slagtning i en anden EU-medlemsstat, er det et yderligere kriterie, at ansøger indsender følgende dokumenter til Landbrugsstyrelsen:
 1) Udfyldelse af skema, jf. bilag 1, med oplysninger om navn og adresse på den person, der har leveret dyret til slagtning, den medlemsstat, hvori slagtningen er sket, og hvert enkelt dyrs identifikationskode som defineret i artikel 2, stk. 1, nr. 18, i Kommissionens delegerede forordning 2019/2035. Erklæringen skal indgives på et særligt skema, der fås via Landbrugsstyrelsens hjemmeside eller ved henvendelse til Landbrugsstyrelsen.
 2) Kopi af salgsfaktura, hvoraf salgsprisen fremgår.
3) Kopi af certifikat fra TRACES, som er Kommissionens elektroniske database til    registrering af informationer om udstedelse af certifikater og dokumenter i forbindelse med samhandel med levende dyr, visse animalske produkter, import af  levende dyr og animalske produkter.
Af certifikatet skal det fremgå, at dyret sendes til slagtning.
Forpligtelser § 6. Et dyr, der er søgt tilskud til, skal være identificeret og registreret i CHR, jf. bekendtgørelse nr. 1159 af 8. august 2022 om registrering i CHR og om identifikation af kvæg, svin, får, geder, heste, hjorte eller kameler.
 § 7. Ansøger skal kunne fremvise bilag, der dokumenterer dyrets indgang og afgang på bedriften eller slagtning det pågældende år.
 § 8. Indberetning om slagtning i Danmark skal være modtaget i Landbrugsstyrelsen senest den 20. januar 2024.
§ 9. Indberetning om slagtning i en anden EU-medlemsstat, jf. § 5, skal være modtaget i Landbrugsstyrelsen senest tre måneder efter slagtning.
Har slagtningen fundet sted senere end tre måneder før den 20. januar 2024, skal dokumenterne senest være modtaget den 20. januar 2024.
Producentskifte og producenterklæring § 10. Hvis ansøger overdrager en bedrift, og erhverver ønsker at indtræde i overdragers ansøgning om slagtepræmie, skal erhverver indgive en producentskifteerklæring til Landbrugsstyrelsen.
For producentskifteerklæringen gælder følgende:
 1) Producentskifteerklæringen skal indgives på et skema, jf. bilag 2, sammen med erklæring om slagtepræmie, jf. bilag 3.
 2) Producentskifteerklæringen skal sendes til Landbrugsstyrelsen senest den 20. januar 2024.
 3) Producentskifteerklæringen skal underskrives af overdrager og erhverver.
§ 11. Hvis ansøger ønsker at modtage tilskud, selvom en anden har leveret et dyr til slagtning, skal der anvendes en producenterklæring.
For producenterklæringen gælder følgende:
 1) Producenterklæringen skal indgives på et skema, jf. bilag 4.
 2) Producenterklæringen skal sendes til Landbrugsstyrelsen senest den 20. januar 2024.
 3) Producenterklæringen skal underskrives af ansøgeren og den, der har leveret dyret til slagtning.
Tilskuddets størrelse § 12. Tilskuddets størrelse udgør mindst 109 og maks. 134 EUR pr. dyr i 2023.
 Nedsættelse af tilskud, sanktioner m.v.
 § 13. Manglende opfyldelse af kriterier for tilskudsberettigelse, jf. §§ 4 og 5, kontrolleres i henhold til § 6, stk. 1 i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik med senere ændringer.
 Stk. 2. Manglende opfyldelse af forpligtelser, jf. §§ 6-9, kontrolleres i henhold til § 6, stk. 2, § 9, stk. 1-2 og 4, §§ 10-13, § 15 og §§ 20-23 i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik med senere ændringer.
 Stk. 3. Manglende anmeldelse af alle bedriftens arealer, jf. § 4, stk. 1, nr. 1 i bekendtgørelse om ansøgninger m.v. til visse ordninger for landbrugere i Tast selv i 2023 eller senere bestemmelse, der måtte afløse den nævnte bestemmelse, kontrolleres i henhold til § 8 i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik med senere ændringer.
Kontrol § 14. Denne bekendtgørelse er omfattet af reglerne om kontrol, jf. § 4 og § 5, stk. 2 i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik med senere ændringer.
Obligatorisk digital kommunikation § 15. Afgørelser sendes digitalt til ansøger via Tast selv.
 § 16. Skriftlige partshøringer efter forvaltningslovens § 19 og skriftlige referater af telefoniske partshøringer efter forvaltningslovens § 19 sendes til ansøger via Tast selv.
 Stk. 2. Besvarelse af skriftlige partshøringer efter forvaltningslovens § 19 og besvarelse af skriftlige referater af telefoniske partshøringer efter forvaltningslovens § 19 skal indgives via Tast selv.
Ikrafttræden og overgangsbestemmelser § 17. Bekendtgørelsen træder i kraft den 9. februar 2023.
 Stk. 2. Bekendtgørelse nr. 84 af 20. januar 2023 om slagtepræmie for 2023 ophæves.
Landbrugsstyrelsen, den 6. februar 2023 Lars Storm Gregersen / Jesper Loldrup Bilag 1 Indberetning af dyr og anmodning om slagtepræmie for kvier, tyre og stude, som er leveret til slagtning i et andet EU-land Oplysninger om ansøger:
 Jeg anmoder om slagtepræmie for følgende dyr:
 Dyrene er leveret til slagtning i følgende EU-land:
Dato for slagtning Indberetning om slagtning kan kun omfatte dyr, der slagtes samme dag via samme eksportør.
Indberetning om slagtning skal være modtaget i Landbrugsstyrelsen senest tre måneder efter, slagtningen har fundet sted, dog senest 20. januar året efter ansøgningsåret. ¬ Dokumentation Som dokumentation, skal kopi af følgende dokumenter vedlægges denne ansøgning:
 Salgsfaktura, hvor salgsprisen fremgår  Certifikat fra TRACES, hvoraf det fremgår, at dyret er sendt til slagtning.
Ansøgers underskrift Eksportør kan, efter fuldmagt fra ansøger, underskrive på ansøgers vegne Bilag 2 Producentskifteerklæring Producentskifteerklæring 2023 Følgende parter anmelder, at der er sket et producentskifte  at oplysningerne i de indsendte producentskifteblanketter er korrekte  at jeg i den tid, hvor jeg har været bundet af tilsagnet om tilskud, har opfyldt betingelserne  at jeg ønsker at overdrage de marker og de tilhørende tilsagn, der fremgår af Skema over marker  at jeg er indforstået med, at eventuelle udestående tilskud for det tilsagnsår, hvori overdragelsen sker, vil blive udbetalt til den, som rettidigt har indsendt Fællesskemaet  at være bekendt med Landbrugsstyrelsens indsamling, behandling, opbevaring og videregivelse af mine persondata og styrelsens persondatapolitik som findes på lbst.dk/persondata-ldp-areal  at oplysningerne i de indsendte producentskifteerklæringer er korrekte  at jeg ønsker at erhverve de marker og de tilhørende tilsagn, der fremgår af Skema over marker  at jeg er bekendt med tilsagnsbetingelserne og vil overholde dem  at jeg er bekendt med reglerne om bortfald af tilsagn og tilbagebetaling af tidligere udbetalte tilskud  at være bekendt med Landbrugsstyrelsens indsamling, behandling, opbevaring og videregivelse af mine persondata og styrelsens persondatapolitik som findes på lbst.dk/persondata-ldp-areal Bemærk: Dette skema omfatter ikke Pleje af græs- og naturarealer (66/67) eller Økologisk Arealtilskud (36/37). Disse overdrages via Tast selv.
 Denne erklæring indsendes sammen med evt. andre blanketter pr. mail til arealtilskud@lbst.dk eller med posten til Landbrugsstyrelsen, Augustenborg Slot 3, 6440 Augustenborg.
Bilag 3 Erklæring om slagtepræmie Denne erklæring SKAL indsendes sammen med et producentskifte.
Bemærk at ved indsendelse af denne erklæring, udbetales der slagtepræmie til erhverver fra overdragelsesdatoen.
 Oplysninger om den bedrift, der overdrages:
Ved anmeldelse af et producentskifte og indsendelse af en erklæring om slagtepræmie, fortsætter erhverver i overdragers holdeperiode.
Dyrene skal dog stadigvæk have stået på bedriften i den fastlagte holdeperiode, hvis de skal opnå slagtepræmie.
Oplysninger og underskrift fra overdrager af bedriften Oplysninger og underskrift fra erhverver af bedriften Bilag 4 Producenterklæring Producenterklæring om slagtepræmie Erklæringen bruges kun for dyr, der anmodes om slagtepræmie for, og som er afhændet til anden producent inden for den sidste måned forud for slagtning.
 Oplysninger om ansøger af slagtepræmie:
Ansøgers underskrift Oplysninger om den producent, der har sendt dyrene til slagtning Erklæring fra producent, der har sendt dyrene til slagtning Jeg bekræfter, at jeg har leveret ovennævnte dyr til slagtning, og at ansøger er berettiget til at søge om slagtepræmie for disse dyr.
