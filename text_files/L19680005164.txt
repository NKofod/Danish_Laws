Den 29. februar 1968 er der i Kuala Lumpur mellem Danmark og Malaysia  

 indgået følgende overenskomst med dertil hørende noteveksling om ydelse af et  

 dansk statslån til Malaysia:
OVERENSKOMST mellem Danmarks regering og Malaysias regering om et dansk statslån til  

 Malaysia.
 Danmarks regering og Malaysias regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er blevet enige om, at der som et bidrag til Malaysias udviklingsplaner skal  

 ydes et dansk statslån til Malaysia i overensstemmelse med følgende  

 bestemmelser i denne overenskomst og vedføjede tillæg A og B, der betragtes  

 som en integrerende del af overenskomsten:
 Artikel I.
 Lånet.
 Danmarks regering (i det følgende benævnt långiveren) vil til  

 udviklingsformål stille et lån på 80 millioner danske kroner til rådighed for  

 Malaysias regering (i det følgende benævnt låntageren) til gennemførelse af  

 de i artikel VI i denne overenskomst omhandlede formål.
 Artikel II.
 Lånekontoen.
Stk. 1.  En konto betegnet »lånekonto for Bank Negara Malaysia som repræsentant for Malaysias regering« (i det  

 følgende benævnt »lånekontoen«) vil blive åbnet i Danmarks  

 Nationalbank (som handler på långiverens vegne) til fordel for Bank Negara  

 Malaysia (som handler på låntagerens vegne). Långiveren vil drage omsorg for,  

 at der på lånekontoen altid er tilstrækkelige midler til rådighed til at  

 sætte låntageren i stand til rettidigt at betale for varer og  

 tjenesteydelser, som kontraheres under dette lån, dog således, at de beløb,  

 der efterhånden stilles til rådighed for låntageren, ikke tilsammen  

 overstiger det i artikel I angivne lånebeløb.
 Stk. 2.  Låntageren skal være berettiget til på de i  

 denne overenskomst fastsatte vilkår på lånekontoen at trække de beløb, der  

 behøves til de i denne overenskomsts artikel VI omhandlede formål.
 Artikel III.
 Rentefoden.
 Lånet er rentefrit.
 Artikel IV.
 Tilbagebetaling.
Stk. 1.  Låntageren skal tilbagebetale långiveren den på  

 lånekontoen trukne hovedstol i 36 lige store halvårlige afdrag - undtagen i  

 tilfælde af, at den trukne hovedstols beløb er et tal, som ikke er let deleligt med 36, i hvilket tilfælde  

 tilbagebetalingen kan ske halvårligt i 35 lige store afdrag og et afdrag af  

 anden størrelse - første gang den 31. marts 1975.
 Stk. 2.  Låntageren har ret til forud for forfaldstiden  

 helt eller delvis at tilbagebetale den trukne hovedstol, med sådanne  

 ændringer i afdragsbeløbene, som derved måtte blive nødvendige.
 Artikel V.
 Betalingssted.
 Enhver på lånet trukket hovedstol skal af låntageren tilbagebetales til  

 Danmarks Nationalbank i danske kroner til kredit for finansministeriets  

 løbende konto i Danmarks Nationalbank.
 Artikel VI.
Malaysias regerings anvendelse af lånet.
 Stk. 1.  Låntageren skal anvende låneprovenuet til  

 finansiering af anskaffelse (herunder transportomkostninger fra Danmark til  

 Malaysia) af sådanne danske kapitalgoder og udstyr til gennemførelse af  

 Malaysias udviklingsprojekter, som långiveren og låntageren vil træffe aftale  

 om.
 Stk. 2.  Låneprovenuet kan endvidere anvendes til  

 betaling for danske tjenesteydelser, som er nødvendige for gennemførelsen af  

 Malaysias udviklingsplaner, herunder især til forundersøgelser i forbindelse  

 med investeringer, forberedelse af projekter, til rådgivere under  

 projekternes gennemførelse, montering eller opførelse af anlæg eller  

 bygninger, teknisk og administrativ bistand under igangsætningsperioden for  

 de virksomheder, som oprettes ved hjælp af lånet.
 Stk. 3.  Låntageren vil foranledige, at låneprovenuet  

 anvendes udelukkende til anskaffelse af varer og tjenesteydelser, som er  

 nødvendige for opfyldelsen af kontrakter, der er godkendt af begge parter.  

 Enkeltheder vedrørende betalingsmåden for sådanne varer og tjenesteydelser,  

 udover de allerede i artikel II omhandlede, skal være som fastsat i tillæg D  

 til denne overenskomst.
 Stk. 4.  Långiveren skal ikke være ansvarlig for den  

 behørige opfyldelse eller senere udførelse af nogen kontrakt under lånet,  

 uanset hans samtykke med hensyn til kontraktens indgåelse.
 Stk. 5.  De betalingsbetingelser, der fastsættes i  

 kontrakter eller dokumentation af, at en ordre er afgivet til en dansk  

 eksportør eller kontrahent vedrørende leverancer eller tjenesteydelser af den  

 ovenfor beskrevne art, skal kunne betragtes som normale og rimelige, når der  

 ikke i sådanne kontrakter indgår bestemmelser om særlige kreditydelser fra  

 danske eksportører eller kontrahenter.
 Stk. 6.  Låneprovenuet kan kun anvendes til betaling for  

 varer, udstyr og tjenesteydelser, som er kontraheret efter overenskomstens  

 ikrafttræden.
 Stk. 7.  Låntageren kan trække på den i artikel II  

 nævnte lånekonto i Danmarks Nationalbank i indtil tre år efter  

 overenskomstens ikrafttræden eller et sådant andet tidspunkt, som måtte blive  

 aftalt mellem långiveren og låntageren.
 Artikel VII.
 Ikke-diskrimination.
 Stk. 1.  Med hensyn til tilbagebetalingen af lånet  

 forpligter låntageren sig til ikke at give långiveren en mindre gunstig  

 behandling end den, der gives andre udenlandske kreditorer.
 Stk. 2.  Alle afskibninger af varer og udstyr i medfør  

 af denne overenskomst skal ske i overensstemmelse med princippet om skibes  

 frie deltagelse i den internationale handel i fri og lige konkurrence.
 Artikel VIII.
 Diverse bestemmelser.
 Stk. 1.  Før det første træk på den i artikel II omtalte  

 lånekonto skal låntageren godtgøre over for långiveren, at alle  

 forfatningsmæssige og andre vilkår fastsat i lovgivningen i Malaysia er  

 blevet opfyldt, således at denne låneoverenskomst vil udgøre en gyldig  

 forpligtelse, som er bindende for låntageren.
 Stk. 2.  Låntageren skal over for långiveren  

 dokumentere, at den eller de personer, der disponerer på låntagerens vegne  

 eller udfærdiger dokumenter i henhold til denne overenskomst, er bemyndiget  

 hertil, samt afgive bekræftede prøver på alle sådanne personers  

 underskrifter.
Stk. 3.  Enhver meddelelse eller anmodning i medfør af  

 denne overenskomst og enhver ifølge denne overenskomst påtænkt aftale mellem  

 parterne skal være skriftlig.
En sådan meddelelse eller anmodning skal anses  

 for behørigt afgivet eller fremsat, når den er afleveret personligt eller pr.  

 post, telegram eller radiogram til den pågældende part på dennes i artikel  

 XII angivne adresse eller på en sådan adresse, som vedkommende part måtte  

 have angivet over for den part, der afgiver en sådan meddelelse eller  

 fremsætter en sådan anmodning.
 Artikel IX.
 Særlige bestemmelser.
Enhver på lånet trukket hovedstol skal tilbagebetales uden fradrag af og  

 fritaget for alle skatter og afgifter og være fritaget for alle  

 restriktioner, som pålægges i medfør af låntagerens lovgivning.
Denne  

 overenskomst skal være fritaget for alle afgifter, som pålægges i medfør af  

 låntagerens lovgivning eller i medfør af gældende lov inden for låntagerens  

 områder, ved eller i forbindelse med dens udfærdigelse, udstedelse,  

 overlevering eller registrering.
 Artikel X.
 Anvendelige retsregler.
 Medmindre andet er bestemt i denne overenskomst, skal denne tillige med  

 alle rettigheder og forpligtelser, som hidrører fra den, være undergivet  

 dansk ret.
 Artikel XI.
 Overenskomstens varighed.
 Stk. 1.  Denne overenskomst træder i kraft på datoen for  

 parternes undertegnelse.
 Stk. 2.  Når hele det trukne lånebeløb er tilbagebetalt,  

 træder overenskomsten straks ud af kraft.
 Artikel XII.
 Angivelse af adresser.
 Følgende adresser anføres for så vidt angår denne overenskomsts formål:
 For låntageren:
The Treasury, Kuala Lumpur, Malaysia.
 Telegramadresse:
TREASURY, Kuala Lumpur.
For långiveren med henblik på udbetalinger:
Udenrigsministeriet, Sekretariatet for teknisk samarbejde med udviklingslandene, København.
 Telegramadresse:
 DACOMTA COPENHAGEN.
For långiveren med henblik på betaling af afdrag på lånet:
Finansministeriet, København.
 Telegramadresse:
 FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i Kuala Lumpur den 29. februar 1968.
For Danmarks regering Kjeld Willumsen For Malaysias regering Tun Tan Siew Sin TILLÆG A Følgende bestemmelser finder anvendelse på de rettigheder og  

 forpligtelser, der følger af overenskomsten mellem Danmarks regering og  

 Malaysias regering vedrørende et dansk statslån til Malaysia (i det følgende  

 benævnt overenskomsten). De betragtes som en integrerende del af denne med  

 samme gyldighed og virkning, som hvis de fuldt ud var anført deri.
 Artikel I.
 Annullering og suspension.
 Stk. 1.  Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 Såfremt et af følgende forhold måtte indtræffe og bestå, kan långiveren  

 ved skriftlig meddelelse til låntageren helt eller delvis suspendere  

 låntagerens ret til at trække på lånekontoen:
Stk. 2.  Låntagerens ret til at trække på lånekontoen  

 skal efter omstændighederne være helt eller delvis suspenderet, indtil det  

 eller de forhold, som foranledigede suspensionen, er ophørt, eller indtil  

 långiveren har meddelt låntageren, at retten til at foretage træk er  

 genoprettet, alt efter hvilken af situationerne der indtræffer først.
Retten  

 til at foretage træk i henhold til en sådan meddelelse om dens genoprettelse  

 skal dog kun generhverves i det omfang og på de vilkår, der er angivet i en  

 sådan meddelelse, og en sådan meddelelse skal ikke påvirke eller forringe  

 nogen rettighed, nogen beføjelse eller noget retsmiddel for långiveren med  

 hensyn til noget andet eller efterfølgende forhold, der er anført i denne  

 artikel.
Hvis låntagerens ret til at trække på lånekontoen har været suspenderet  

 for lånets restbeløb eller nogen del deraf i en uafbrudt periode på tres  

 dage, kan långiveren ved skriftlig meddelelse til låntageren ophæve dennes  

 ret til at foretage træk for dette beløb.
Ved afgivelse af en sådan  

 meddelelse annulleres det pågældende lånebeløb.
 Stk. 3.  Alle overenskomstens bestemmelser skal fortsat  

 have fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel:
 Artikel II.
 Långiverens retsmidler.
Hvis nogen af de i artikel I, stk. 1 (a) og (b), anførte omstændigheder  

 indtræffer og består i en periode på tres dage efter, at långiveren har givet  

 låntageren skriftlig meddelelse herom, kan långiveren når som helst efter  

 eget valg erklære den resterende del af lånets hovedstol for forfalden til  

 betaling straks.
Efter afgivelsen af en sådan erklæring forfalder  

 hovedstolens restbeløb til betaling straks, uanset eventuelle modsatte  

 bestemmelser i overenskomsten.
 Artikel III.
 Afgørelse af tvistigheder.
Stk. 1.  Enhver tvistighed, som måtte opstå mellem de  

 kontraherende parter angående fortolkningen eller gennemførelsen af  

 nærværende overenskomst, og som ikke er bilagt ad diplomatisk vej inden seks  

 måneder, skal efter anmodning fra en af parterne forelægges for en  

 voldgiftsdomstol bestående af tre medlemmer.
Domstolens formand skal være  

 statsborger i et tredjeland og skal udpeges efter gensidig aftale mellem de  

 kontraherende parter.
Såfremt parterne ikke kan nå til enighed om udpegelsen  

 af domstolens formand, kan hver part anmode præsidenten for Den  

 mellemfolkelige Domstol om at foretage udpegelsen.
Hver part udpeger sin egen  

 voldgiftsdommer: såfremt en part undlader at udpege en voldgiftsdommer inden  

 60 dage, kan denne udpeges af domstolens formand.
 Stk. 2.  Hver kontraherende part vil efterkomme og  

 gennemføre de af domstolen afsagte kendelser.
TILLÆG B Udbetaling fra lånekontoen.
 Udbetaling fra lånekontoen skal ske på følgende måde:
 og meddele Malaysias regering, om kontrakten kan godkendes til  

 finansiering i medfør af denne overenskomst.
KONGELIG DANSK AMBASSADE Kuala Lumpur, den 29. februar 1968.
Deres Excellence, Jeg har den ære at henvise til overenskomsten af dags dato mellem Danmarks  

 regering og Malaysias regering om et dansk statslån til Malaysia og at søge  

 Deres bekræftelse på, at lånet vil blive anvendt til anskaffelse af følgende  

 udstyr eller tjenesteydelser:
1. Udstyr til slagterier, 2. Skole- og undervisningsudstyr, 3. Hospitals-, læge- og tandlægeudstyr, 4. Landbrugsudstyr og -maskiner, 5. Transport og -kommunikationsudstyr, 6. Drænings- og overrislingsudstyr, 7. Vejbygningsudstyr og -maskiner, 8. Fiskeriudstyr, 9. Udstyr til udvikling af kraftforsyningen, 10.  

 Forundersøgelser vedrørende Jeg ville endvidere være taknemmelig for, om De vil bekræfte, at  

 ovenstående liste ikke er udtømmende og ej heller er bindende for nogen af  

 parterne, samt at den kan ændres fra tid til anden.
Med venlig hilsen Kjeld Willumsen Danmarks ambassadør Hans Excellence finansminister Tun Tan Siew Sin, Kuala Lumpur.
FINANSMINISTEREN MALAYSIA Kuala Lumpur, den 29. februar 1968.
Hans Excellence hr.
Kjeld Willumsen, Danmarks ambassadør.
Deres Excellence, Jeg har den ære at anerkende modtagelsen af Deres sålydende brev af dags  

 dato:
(her følger teksten til den danske ambassadørs brev) Jeg har den ære at bekræfte, at foranstående korrekt gengiver aftalen  

 mellem vore to regeringer, og er enig i, at Deres brev og nærværende svar  

 skal betragtes som en stadfæstelse af denne aftale.
 Jeg benytter denne lejlighed til at forsikre Deres Excellence om min mest  

 udmærkede højagtelse.
Tun Tan Siew Sin Finansminister Malaysia.
 Udenrigsministeriet, den 27. maj 1968.
K.
Helveg Petersen.
Bekendtgørelse om forlængelse af aftalen af 6. juni 1963 med Tunesien om teknisk samarbejde.
Ved en den 6. og 23. februar 1968 i Tunis stedfunden noteveksling mellem  

 den derværende danske ambassade og det tunesiske udenrigsministerium er der  

 truffet aftale om forlængelse for to år, fra den 15. november 1968 til den  

 15. november 1970, af den under 6. juni 1963 indgåede aftale mellem Danmark og Tunesien  

 om teknisk samarbejde, jfr. udenrigsministeriets bekendtgørelse nr. 4 af 28.  

 januar 1964, Lovtidende C.
 Udenrigsministeriet, den 7. juni 1968.
K.
Helveg Petersen.
