Bekendtgørelse om dagpenge under  

 ferie (feriedage med dagpenge) I medfør af § 75 h, stk. 2 og 7, i lov om  

 arbejdsløshedsforsikring m.v., jf. lovbekendtgørelse nr. 592 af  

 14. juli 1999, fastsættes efter forhandling med  

 Landsarbejdsrådet:
 § 1. Dagpenge under ferie er den ydelse, der  

 udbetales efter § 75 h i lov om arbejdsløshedsforsikring  

 m.v.
Kapitel 1 Grundlæggende betingelser for udbetaling Før ferien § 2. Før ferien skal man 1)	være enten lønmodtager eller ledig, 2)	stå til rådighed for arbejdsmarkedet, jf. lovens  

 §§ 62 og 62 a, og 3)	opholde sig i Danmark, jf. dog § 4.
 Stk. 2. Man må ikke være omfattet af konflikt, jf.  

 lovens § 61.
Under ferien § 3. For at kunne få dagpenge under ferie  

 skal man opfylde de samme betingelser for at få dagpenge, som hvis man  

 var ledig.
Man skal dog ikke stå til rådighed for arbejdsmarkedet  

 under ferien, jf. lovens § 62.
Stk. 2. Man skal desuden 1)	holde ferie, 2)	have optjent ret til dagpenge under ferie, jf. kapitel 2, 3)	have holdt den ferie, man har optjent hos sin arbejdsgiver, jf.  

 § 13, og 4)	have bopæl i Danmark.
Stk. 3. Hvis man bliver syg eller frihedsberøvet under  

 ferien, har man stadig ret til dagpenge under ferie.
Det gælder dog  

 kun, hvis man ikke før ferien vidste, at det ville ske.
 Stk. 4. Hvis man får løn under ferie, som ikke er  

 optjent efter lov om ferie mv., kan man ikke også få dagpenge  

 under ferie.
 Stk. 5. Hvis man fortsat er ansat i udlandet for en udenlandsk  

 arbejdsgiver, kan man ikke få dagpenge under ferie.
Øvrige betingelser for udbetaling § 4. Man kan få dagpenge under ferie, hvis  

 man har bopæl i Danmark og vender tilbage hertil fra et ophold i  

 udlandet.
Man skal kunne dokumentere, at man opholder sig i Danmark, senest  

 når ferien begynder.
§ 5. Hvis man er ledig, skal man være  

 tilmeldt arbejdsformidlingen, før ferien begynder.
Man behøver  

 ikke at tilmelde sig arbejdsformidlingen, hvis man holder ferie i  

 forlængelse af arbejde, sygdom, barsel, afsluttet uddannelse, orlov  

 eller karenstiden for nyuddannede efter lovens § 54.
§ 6. Hvis man er ledig, skal a-kassen senest  

 på feriens første dag have fået besked om ferien, for at  

 man har ret til dagpenge under ferie.
Man kan dog få dagpenge under  

 ferie fra og med den dag, hvor a-kassen har fået besked om ferien.
 Stk. 2. Hvis man kan dokumentere, at man i stedet har givet  

 arbejdsformidlingen besked om ferien senest på feriens første  

 dag, er kravet om besked før ferien også opfyldt.
§ 7. Hvis man som ledig får  

 uddannelsesgodtgørelse, kursusgodtgørelse eller er på  

 orlov til uddannelse, kan man i særlige tilfælde få  

 dagpenge under ferie.
Det gælder, når uddannelsesstedet er  

 ferielukket, eller når man holder ferie i en praktikperiode.
Det  

 gælder også, når ferien er skrevet ind i en individuel  

 handlingsplan eller uddannelsesplan, jf. lov om en aktiv  

 arbejdsmarkedspolitik.
Stk. 2. Man kan også få dagpenge under ferie, hvis  

 man er omfattet af ungeindsatsen, jf. lovens kapitel 9 a, og hvis  

 man 1)	får uddannelsesgodtgørelse efter lov om en aktiv  

 arbejdsmarkedspolitik eller kursusgodtgørelse eller elevstøtte  

 efter lov om arbejdsmarkedsuddannelser, 2)	er i jobtræning eller 3)	får ydelse efter lovens §§ 52 a og 52 e.
Kapitel 2 Optjening og beregning af retten til feriedage med  

 dagpenge § 8. Et optjeningsår er kalenderåret  

 forud for ferieåret.
Et ferieår er perioden fra 2. maj til 1.  

 maj.
 Stk. 2. Man optjener kun ret til feriedage med dagpenge i de  

 perioder, hvor man er medlem af en dansk a-kasse.
Stk. 3. De ydelser, som a-kassen har udbetalt i løbet  

 af et optjeningsår, giver ret til et antal feriedage med dagpenge i  

 ferieåret efter.
Efterløn, seniorydelse og  

 befordringsgodtgørelse giver ikke ret til feriedage med dagpenge.
Stk. 4. Dagpenge, der udbetales i optjeningsåret efter  

 lov om dagpenge ved sygdom eller fødsel, giver også ret til  

 feriedage med dagpenge året efter.
Det gælder kun, hvis man ikke  

 samtidig optjener ret til ferie med feriegodtgørelse eller løn  

 efter lov om ferie mv.
Stk. 5. Hvis man har fået 1)	voksenuddannelsesstøtte efter lov om støtte til  

 voksenuddannelse, 2)	dagpenge efter artikel 69 i forordning (EØF) nr. 1408/71, 3)	kursusgodtgørelse efter lov om søfartsuddannelser,  

 eller 4)	støtte efter § 102 i Arbejdsmarkedsstyrelsens  

 bekendtgørelse nr. 1158 af 29. december 1999 om en aktiv  

 arbejdsmarkedsindsats, optjener man også ret til feriedage med dagpenge i ferieåret  

 efter.
 § 9. A-kassen gør op, hvor meget man har  

 fået udbetalt efter § 8 i optjeningsåret, jf. dog  

 stk. 5.
Stk. 2. A-kassen dividerer herefter beløbet med den  

 beregnede dagpengesats.
Det skal være den sats, der er blevet brugt  

 senest i optjeningsåret.
Stk. 3. Hvis man ikke har fået beregnet en sats, jf.  

 stk. 2, dividerer a-kassen med satsen for nyuddannede, jf. lovens  

 § 51, stk. 2. Det skal være satsen pr. 31. december i  

 optjeningsåret, der bruges.
Hvis man senest har været  

 fuldtidsforsikret i optjeningsåret, bruges satsen for  

 fuldtidsforsikrede.
Hvis man senest har været deltidsforsikret, bruges  

 satsen for deltidsforsikrede.
Stk. 4. A-kassen ganger resultatet af denne beregning med  

 0,0968 for lønmodtagere og 0,0962 for selvstændige.
Resultatet  

 viser, hvor mange feriedage med dagpenge, man har optjent.
Der rundes af til  

 det nærmeste antal hele dage.
 Stk. 5. Hvis a-kassen efterbetaler ydelser for  

 udbetalingsperioder i et tidligere optjeningsår, jf. lovens § 46,  

 kan man bede om at få beløbene regnet med til det tidligere  

 optjeningsår.
 Stk. 6. Man har højst ret til 25 feriedage med dagpenge  

 i et ferieår.
Opgørelse og beregning af feriedage med dagpenge  

 for dimittender § 10. Hvis man er optaget i en a-kasse som  

 nyuddannet, jf. lovens § 41, stk. 1, nr. 3, litra b, (dimittend),  

 har man ret til et antal feriedage med dagpenge, jf. dog § 11.
 Stk. 2. Hvis man er blevet optaget mellem 2. maj og 31. juli  

 har man ret til 15 feriedage med dagpenge både i dette ferieår og  

 i ferieåret efter.
 Stk. 3. Hvis man er blevet optaget mellem 1. august og 31.  

 december har man ret til 10 feriedage med dagpenge i dette ferieår og  

 15 dage i ferieåret efter.
 Stk. 4. Hvis man er blevet optaget mellem 1. januar og 1. maj  

 har man ret til 5 feriedage med dagpenge i dette ferieår og 15 dage i  

 ferieåret efter.
 Stk. 5. Man kan ikke samtidig få feriedage med dagpenge  

 efter § 8.
 § 11. Hvis en dimittend har optjent ret til ferie  

 med feriegodtgørelse eller løn efter lov om ferie mv., skal de  

 optjente feriedage trækkes fra i det antal dage, der er ret til efter  

 § 10.
 Stk. 2. Fradraget sker efter følgende formel:
 Fradrag = arbejdstimer i optjeningsåret x 0,018.
 Der rundes af til det nærmeste antal hele dage.
 Stk. 3. Der sker ikke fradrag for arbejde, der er  

 udført i udlandet for en udenlandsk arbejdsgiver.
Dagpengesats under ferie § 12. Hvis man har fået udbetalt en beregnet  

 dagpengesats i perioden fra optjeningsårets begyndelse og frem til  

 ferien, får man det samme beløb i dagpenge under ferie, som man  

 ville have fået, hvis man havde været ledig.
 Stk. 2. Hvis man ikke har fået beregnet en dagpengesats,  

 udbetales dagpenge under ferie med satsen for nyuddannede, jf. lovens  

 § 51, stk. 2.
 Egen optjent ferie efter  

 lov om ferie mv.
§ 13. Hvis man har optjent ret til ferie hos en  

 arbejdsgiver efter lov om ferie mv., skal man have holdt 5/6 af denne ferie,  

 før man kan få dagpenge under ferie.
Man skal dog højst  

 have holdt 25 dage minus antallet af feriedage med dagpenge.
De feriedage,  

 man skal holde, regnes i en 5-dages uge.
 Stk. 2. Hvis man har ret til feriedage med dagpenge som  

 dimittend, jf. § 10, skal man først holde den ferie, man har  

 optjent hos en arbejdsgiver efter lov om ferie, jf. § 11.
Stk. 3. En arbejdsgiver har efter § 17 b i lov om ferie  

 ret til at bestemme, hvornår optjent ferie skal holdes i ferieperioden  

 (2. maj til 30. september). Arbejdsgiveren har også ret til at  

 bestemme, at der skal holdes ferie på hverdage mellem jul og  

 nytår.
I disse tilfælde kan man uanset stk. 1 og 2 få  

 udbetalt dagpenge under ferie, selv om man ikke har holdt hele sin egen  

 optjente ferie.
 Stk. 4. Hvis man har fået udbetalt  

 feriegodtgørelse for ferie efter §§ 19 b og 20 i lov om ferie  

 uden at have holdt ferien, kan der udbetales dagpenge under ferie uden hensyn  

 til den egen optjente ferie efter lov om ferie.
 Stk. 5. Uanset stk.1 og 2 kan der udbetales dagpenge under  

 ferie for søgnehelligdage, selvom der ikke efter lov om ferie kan  

 placeres ferie på disse dage.
Kapitel 3 Dokumentation § 14. Når man søger om dagpenge under  

 ferie, skal man vedlægge de optjeningsmeddelelser, man har modtaget,  

 jf. § 17. Det er dog ikke nødvendigt, hvis man søger om  

 dagpenge under ferie i den samme a-kasse, som har sendt meddelelsen.
 Stk. 2. Hvis man søger om dagpenge under ferie, som er  

 optjent efter § 8, stk. 5, skal man vedlægge dokumentation  

 for de beløb, der er udbetalt.
 Ansøgningsfrist mv.
§ 15. A-kassen skal have modtaget  

 ansøgningen om dagpenge under ferie for et ferieår senest 31.  

 maj i ferieåret efter.
Ellers falder retten til dagpenge under ferie  

 væk.
 Stk. 2. Man kan ikke overføre sin ret til feriedage med  

 dagpenge fra ét ferieår til et andet.
Udbetalingstidspunkt § 16. Man kan tidligst få udbetalt dagpenge  

 under ferie en uge før ferien.
 Stk. 2. Man skal udfylde en særlig  

 ansøgningsblanket, som er udsendt eller godkendt af direktoratet.  

 A-kassen skal have blanketten en måned, før ferien holdes, hvis  

 dagpengene under ferien skal kunne udbetales en uge før.
 Stk. 3. A-kassen skal registrere, hvor meget der udbetales i  

 dagpenge under ferie.
Optjeningsmeddelelser § 17. A-kassen skal inden ferieåret begynder  

 sende en meddelelse om, hvor mange feriedage med dagpenge, man har  

 optjent.
Stk. 2. Når a-kassen har udbetalt dagpenge under ferie,  

 skal a-kassen snarest muligt sende en ny ansøgningsblanket til  

 medlemmet.
A-kassen skal samtidig meddele, hvor mange feriedage med dagpenge,  

 man har tilbage.
 Stk. 3. Hvis man først får ret til dagpenge,  

 efter ferieåret er begyndt, sender a-kassen en optjeningsmeddelelse  

 senest på det tidspunkt.
Kapitel 4 Ikrafttræden mv.
 § 18. Bekendtgørelsen træder i kraft  

 den 2. maj 2000 og finder anvendelse fra og med optjeningsåret  

 1999.
Stk. 2. Samtidig ophæves 1)	bekendtgørelse nr. 190 af 25. marts 1998 om feriedagpenge  

 og 2)	bekendtgørelse nr. 338 af 31. maj 1999 om ændring af  

 bekendtgørelse om feriedagpenge.
 § 19. Der udarbejdes en vejledning til  

 bekendtgørelsen.
