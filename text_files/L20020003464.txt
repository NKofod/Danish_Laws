Bekendtgørelse af  

 nordisk overenskomst af 6. februar 2001 om ændring af den  

 nordiske konvention af 6. februar 1931 indeholdende  

 internationalprivatretlige bestemmelser om ægteskab,  

 adoption og værgemål Den 6. februar 2001 undertegnedes i Stockholm en  

 overenskomst mellem Danmark, Finland, Island, Norge og Sverige om  

 ændring af den nordiske konvention af 6. februar 1931 indeholdende  

 internationalprivatretlige bestemmelser om ægteskab, adoption og  

 værgemål, jf.
Justitsministeriets bekendtgørelser nr. 323  

 af 28. december 1931, nr. 53 af 17. november 1948 og nr. 6 af 15. februar  

 1954, samt Udenrigsministeriets bekendtgørelse nr. 68 af 17. august  

 1970 og nr. 23 af 14. februar 1974, Lovtidende C.
 Overenskomsten har følgende ordlyd:
 Overenskomst mellem Danmark, Finland, Island, Norge og  

 Sverige om ændring i konventionen mellem Danmark, Finland, Island,  

 Norge og Sverige indeholdende internationalprivatretlige bestemmelser om  

 ægteskab, adoption og værgemål undertegnet i Stockholm den  

 6. februar 1931.
 Danmarks, Finlands, Islands, Norges og Sveriges regeringer er blevet enige  

 om følgende:
Artikel I I konventionen mellem Danmark, Finland, Island, Norge og Sverige  

 indeholdende internationalprivatretlige bestemmelser om ægteskab,  

 adoption og værgemål undertegnet i Stockholm den 6. februar 1931,  

 jf. de ændringer, der fremgår af overenskomsten om ændring  

 af konventionen undertegnet i Oslo den 25. februar 2000, som endnu ikke er  

 trådt i kraft, foretages følgende ændringer:
 Artikel 7 affattes således:
Spørgsmål om separation eller skilsmisse  

 mellem ægtefæller, som er statsborgere og har sædvanligt  

 opholdssted i de kontraherende stater, afgøres i den stat,  

 hvor 1)	ægtefællerne har deres sædvanlige opholdssted, 2)	ægtefællerne senest samtidig har haft deres  

 sædvanlige opholdssted, for så vidt en af dem stadig opholder sig  

 dér, 3)	ægtefællerne er statsborgere, 4)	sagsøgte har sit sædvanlige opholdssted, 5)	en af ægtefællerne, i tilfælde af fælles  

 begæring, har sit sædvanlige opholdssted, 6)	sagsøgeren har sit sædvanlige opholdssted, hvis  

 vedkommende har opholdt sig dér i mindst et år umiddelbart forud  

 for indgivelsen af begæringen, eller 7)	sagsøgeren har sit sædvanlige opholdssted, hvis  

 vedkommende har opholdt sig dér i mindst seks måneder  

 umiddelbart forud for indgivelsen af begæringen og er statsborger i den  

 pågældende stat.
 Myndighederne i en kontraherende stat, hvor der er truffet  

 afgørelse om separation, er kompetente til at meddele skilsmisse  

 på grundlag af en sådan separation.
 Artikel 8 affattes således:
I forbindelse med et spørgsmål om  

 separation eller skilsmisse kan samme eller anden myndighed også  

 behandle spørgsmål om midlertidig ophævelse af samlivet og  

 deling af formuen.
Der kan endvidere træffes afgørelse om  

 forældremyndighed, barnets bopæl og samvær,  

 såfremt 1)	barnet er ægtefællernes fælles barn, og 2)	barnet har sit sædvanlige opholdssted i den stat, hvor  

 spørgsmålet om separation eller skilsmisse tages under  

 behandling.
Har barnet ikke sit sædvanlige opholdssted i den  

 stat, hvor spørgsmålet om separation eller skilsmisse tages  

 under behandling, kan der i denne stat alligevel træffes  

 afgørelse om forældremyndighed, barnets bopæl samt  

 samvær, såfremt 1)	barnet har sit sædvanlige opholdssted i en kontraherende  

 stat, 2)	barnet er ægtefællernes fælles barn, og mindst en  

 af ægtefællerne har forældremyndigheden over barnet, 3)	ægtefællerne har accepteret, at spørgsmålet  

 afgøres i denne stat, og 4)	det er bedst for barnet, at spørgsmålet behandles i  

 denne stat.
 I sager om forældremyndighed, barnets bopæl og  

 samvær skal kompetencen efter stk. 1 og 2 udøves i  

 overensstemmelse med Haag-konventionen af 25. oktober 1980 om de civilretlige  

 virkninger af internationale barnebortførelser, særlig dennes  

 artikel 3 og 16.
 Efter artikel 8 indsættes:
 Artikel 8 a.
 Indbringes et spørgsmål efter artikel 7 eller 8 mellem de  

 samme parter for kompetente myndigheder i forskellige kontraherende stater,  

 skal den myndighed, ved hvilken sagen er blevet anlagt senere, på  

 embeds vegne afvise sagen til fordel for den første myndighed.
 Sager om henholdsvis separation og skilsmisse anses for at  

 angå samme spørgsmål ved anvendelsen af stk. 1.
 Artikel 9 affattes således:
Ved de i artiklerne 7 og 8 nævnte  

 afgørelser anvendes i hver kontraherende stat den dér  

 gældende lov.
Afgørelse om deling af formuen træffes dog  

 altid efter den lov, som ifølge artikel 3 er bestemmende for  

 ægtefællernes formueforhold.
 Separation, som er meddelt i en af staterne, giver i de  

 andre stater samme ret til skilsmisse som en dér meddelt  

 separation.
 I en kontraherende stat, hvor der ikke findes regler om  

 separation, men hvor skilsmisse i visse tilfælde er betinget af en  

 forudgående betænkningstid, har ægtefæller, der er  

 blevet separeret i en anden kontraherende stat, og som derefter har levet  

 adskilt i et tidsrum, der svarer til betænkningstiden, og ikke har  

 genoptaget samlivet, ret til at blive skilt uden forudgående  

 betænkningstid.
 Artikel 22 affattes således:
Administrative og retskraftige judicielle  

 afgørelser, som i en af de kontraherende stater er truffet i  

 overensstemmelse med artiklerne 5, 7, 8, 11, 13, 14, 15, 19 eller 21, skal  

 have gyldighed i de andre stater uden særlig stadfæstelse og uden  

 prøvelse af afgørelsens rigtighed eller myndighedens  

 kompetence.
Det samme gælder retskraftige judicielle afgørelser,  

 der er udfærdiget i en af staterne, og som vedrører ugyldighed  

 eller omstødelse af et ægteskab mellem statsborgere i en  

 kontraherende stat.
Artikel II For overenskomstens anvendelse på Færøerne og  

 Grønland kan det danske justitsministerium efter forhandlinger med de  

 øvrige kontraherende staters justitsministerier fastsætte  

 sådanne undtagelser, som de særlige færøske eller  

 grønlandske forhold måtte tilsige.
Artikel III De kontraherende stater kan tiltræde denne overenskomst ved a)	undertegnelse uden forbehold om ratifikation eller b)	undertegnelse med forbehold om ratifikation kombineret med  

 efterfølgende ratifikation.
 Ratifikationsdokumenterne deponeres i det svenske  

 udenrigsministerium.
Overenskomsten træder i kraft den første dag  

 i den måned, der begynder to måneder efter, at alle de  

 kontraherende stater har tiltrådt overenskomsten.
Det svenske  

 udenrigsministerium underretter de kontraherende stater om deponeringen af  

 ratifikationsdokumenterne og om tidspunktet for overenskomstens  

 ikrafttræden.
Artikel IV Indtil overenskomsten træder i kraft, kan hver kontraherende stat i  

 forbindelse med sin tiltrædelse eller på et senere tidspunkt  

 afgive erklæring om, at overenskomsten skal gælde i statens  

 indbyrdes forhold med de øvrige kontraherende stater, der har afgivet  

 en sådan erklæring.
Erklæringen træder i kraft  

 fjorten dage efter, at den er blevet deponeret i det svenske  

 udenrigsministerium.
Artikel V Originaleksemplaret af denne overenskomst deponeres i det svenske  

 udenrigsministerium, som tilstiller hver af de kontraherende stater en  

 bekræftet afskrift.
 Til bekræftelse herpå har de undertegnede  

 befuldmægtigede undertegnet denne overenskomst.
 Udfærdiget i Stockholm den 6. februar 2001 i  

 ét eksemplar på dansk, finsk, islandsk, norsk og svensk, og hvad  

 det svenske sprog angår i to tekster: én for Finland og  

 én for Sverige, hvilke tekster alle har samme gyldighed.
 Overenskomsten er undertegnet med forbehold for  

 ratifikation af:
Danmark: Thomas Winkler Norge: Eirik Glenne Sverige: Göran Lambertz Finland: Per-Mikael Engberg Island: Hördur H.
Bjarnason Danmark ratificerede den 1. august 2002 overenskomsten med  

 følgende forbehold:
»I henhold til artikel II i overenskomst mellem Danmark,  

 Finland, Island, Norge og Sverige om ændring i konventionen mellem  

 Danmark, Finland, Island, Norge og Sverige indeholdende  

 internationalprivatretlige bestemmelser om ægteskab, adoption og  

 værgemål, undertegnet i Stockholm den 6. februar 2001,  

 fastsætter Danmark, at nyaffattelsen af konventionens artikel 8,  

 stk. 3, som sket i overenskomstens artikel I, ikke skal finde anvendelse  

 for Færøerne.
Det fremgår således af Danmarks  

 ratifikation af 17. april 1991 af Haag-konventionen af 25. oktober 1980 om de  

 civilretlige virkninger af internationale barnebortførelser, at  

 konventionen ikke finder anvendelse for Færøerne«.
 Danmarks ratifikationsdokument er tillige med de  

 øvrige kontraherende staters ratifikationsdokumenter deponeret i det  

 svenske udenrigsministerium.
 Overenskomsten trådte i kraft den 1. november 2002,  

 jf. artikel III.
