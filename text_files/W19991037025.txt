Kendelse fra Pressenævnet i sag nr.  

 82/1999 K har klaget til Pressenævnet over et indslag bragt  

 i Søndagsmagasinet på Danmarks Radio den 16. maj 1999, idet hun  

 mener, at god presseskik er tilsidesat.
 Indslaget omhandlede det narkotiske stof Ecstasy, og  

 klagerens søns navn blev nævnt i indslaget, der bl.a.  

 lød:
"Studie speak: Det nye stof Ecstasy har  

 krævet sit første dødsoffer i Danmark.
Ecstasy er et  

 narkotisk stof i pilleform, og det er blevet et modestof især blandt  

 grupper af unge med interesse for techno-musik.
Mange tror, at Ecstasy er  

 ufarligt, men det er det altså langt fra.
Og nu har stoffet kostet en  

 ung mand fra Esbjerg livet.
(Billede af [Klagerens søns] gravsten med datoer  

 og dødsannoncer fra en avis) Speak: [Klagerens søn] blev 27 år.  

 Søndag den 15. november 1998 om morgenen døde han.
I dag, et  

 halvt år senere, fastslår en retskemisk rapport, at [klagerens  

 søn] døde af en forgiftning af stoffet Ecstasy.
Dermed blev han  

 det første danske offer for det nye stof.
At Ecstasy'ens første dødsoffer skulle  

 findes i Esbjerg kommer desværre ikke som nogen overraskelse.
Esbjerg  

 har de sidste par år oplevede et sandt boom når det gælder  

 det nye diskoteksstof.
Speak: Blandt mange unge går Ecstasy for at  

 være ufarligt.
Godt nok har man set dødsfald tidligere, men det  

 har været fordi folk døde af væskemangel efter at have  

 danset i timevis på stoffet.
Og disse dødsfald er sket i England  

 og Holland, altså langt væk fra Esbjerg.
Men [klagerns  

 søn] døde ikke af væskemangel, han døde, fordi han  

 simpelthen tog for meget af stoffet.
Dette faktum har dog ikke gjort  

 særligt stort indtryk for diskoteksungdommen i Esbjerg.
R.W., techno-fan: Det påvirker dem ikke.
Det  

 er jo ikke dem selv, så simpelt er det.
Det er jo trist, men  

 altså han var jo nok selv uden om det, og det kunne være så  

 meget andet.
Og sådan er det typisk, .. man ser ikke så tungt  

 på det.
 Speak: Ecstasy startede som et techno-stof, men i  

 takt med at techno-musikken blev allemandseje, bredte stoffet sig til den  

 almindelige diskoteksungdom.
Speak:  Rolf  West har i dag vendt Ecstasy'en  

 ryggen.
Under motto'et "skal man danse på noget, ja så kan man  

 lige så godt danse på noget, der er sundt", har han og nogle  

 venner flere gange uddelt druesukker til techno-fester.
Budskabet er klart,  

 rigtige techno-fans mener, at Ecstasy er utjekket.
 R.W.: Jeg synes, at hvis jeg skal spille russisk  

 roulette med min hjerne, så skal belønningen være noget  

 større.
(Billede af [klagerens søns] gravsten med ordene  

 "DU VAR MIT LIVS LYS") Speak: [Klagerens søns] dødsfald er  

 dog et eksempel på, at dette budskab endnu ikke er nået frem til  

 alle i Esbjerg.
" Klageren har anført, at hun blev kontaktet af en  

 journalist fra Danmarks Radio, der spurgte, om hun ville deltage i et  

 interview om emnet ecstasy på baggrund af hendes søns  

 død.
Hun afviste at deltage og sagde samtidig, at hun ikke  

 ønskede, at hendes søns navn blev nævnt i udsendelsen.  

 Journalisten accepterede dette.
 Klageren har videre anført, at hun under ingen  

 omstændigheder ønskede sin søns navn offentligt frem i  

 forbindelse med sagen, og at udsendelsen indebar, at hun rent  

 følelsesmæssigt er sat tilbage til tiden omkring sin søns  

 død.
Klageren har herudover anført, at hendes  

 søns navn kun var kendt blandt hans venner i deres by, og at det  

 derfor ikke kan være vigtigt at nævne hans navn.
I øvrigt  

 har ingen medier tidligere nævnt hendes søns navn i forbindelse  

 med ecstasy.
 Klageren har yderligere anført, at det ikke er  

 veldokumenteret, at klagerens søn døde af ecstasy, da  

 obduktionsrapporten ikke indeholder oplysninger herom.
Danmarks Radio har i en udtalelse anført, at man  

 med jævne mellemrum må tage stilling til, om ønsker om  

 anonymitet skal imødekommes, eller navne skal offentliggøres  

 på trods af ønsker eller krav om det modsatte.
I alle  

 tilfælde må sagerne vurderes konkret ud fra en række  

 kriterier, bl.a. om en anonymisering kan afstedkomme forvekslinger, og om  

 navnet er almindeligt kendt i forvejen.
Danmarks Radio har videre anført, at det i den  

 konkrete sag er redaktionens vurdering, at navnet på den afdøde  

 var kendt i så brede kredse omkring den pågældende og hans  

 familie, at det ville have virket påfaldende, hvis hans navn ikke blev  

 nævnt.
Danmarks Radio har i den forbindelse anført, at det vart  

 afgørende for redaktionen, at andre dødsfald ikke blev  

 forvekslet med det konkrete og ikke blev sat i forbindelse med brugen af  

 ecstasy.
 Danmarks Radio har herudover anført, at det  

 principielt er Danmarks Radios holdning, at det er redaktionen, der  

 afgør, om en person nævnes ved navn eller ej   under hensyntagen  

 til forholdene i den konkrete sag.
 Danmarks Radio har endelig anført, at journalisten  

 har afvist, at han har lovet klageren ikke at bringe navnet på  

 klagerens søn.
 I sagens behandling har følgende  

 nævnsmedlemmer deltaget: Per Sørensen, Jørgen Flindt  

 Pedersen, Ulrik Holmstrup og Leif Max Hansen.
 Pressenævnet udtaler:
I overensstemmelse med de almindelige principper om  

 redaktørens ret til at redigere mediet er et medie berettiget til at  

 beslutte, hvad man vil bringe.
Når det drejer sig om oplysninger om  

 personlige eller private forhold, bør denne beslutning træffes  

 ud fra relevante nyhedskriterier.
 Pressenævnet finder i denne sag ikke grundlag for at  

 kritisere Danmarks Radios vurdering i relevansen af at nævne klagerens  

 søns navn og vise billeder af hans gravsten og dødsannoncerne  

 fra avisen.
 Afsagt den 1. september 1999.
