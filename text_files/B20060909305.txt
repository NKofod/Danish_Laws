Meddelelser  

 fra Søfartsstyrelsen A, arbejdsmiljø i skibe, kapitel XI, sikkerhedsarbejde,  

 1.  

 januar 2006 Kapitel XI Sikkerhedsarbejde Afsnit A  



  

 Sikkerhedsarbejde i handelsskibe og større  

 fiskeskibe Regel 1  



  

 Anvendelse  

 og definitioner 1 I handelsskibe, hvor den fastsatte besætning, inkl. skibsfører,  

 er på 4 personer eller flere, skal der oprettes en sikkerhedsorganisation  

 efter  

 bestemmelserne i regel 2 eller 3.
 2 I fiskeskibe, som ikke omfattes af reglerne om  

 sikkerhedsarbejde i fiskeskibe, d.v.s. fiskeskibe, hvor der arbejder 8 eller  

 flere personer, inkl. skibsføreren, skal der oprettes en  

 sikkerhedsorganisation  

 bestående af een sikkerhedsgruppe i overensstemmelse med bestemmelserne om  

 lastskibe  

 i regel 3.
 3 Bestemmelserne i dette afsnit omfatter alle personer, som er  

 ansat af rederen eller af en anden arbejdsgiver (i det følgende benævnt  

 reder)  

 til at udføre arbejde om bord.
 4 Menige er alle de i stk. 3 nævnte arbejdstagere, som ikke er  

 skibsofficerer eller andre tilsvarende arbejdsledere.
 5 Et passagerskib er et skib, der befordrer flere end 12  

 passagerer.
 6 Et lastskib er et handelsskib, der ikke er et passagerskib.
 7 Dette afsnit indeholder bestemmelser, som er udformet på  

 baggrund af Rådets direktiv nr. 89/391/EØF, EF-Tidende  

 1989 L  

 183, s. 1.
Regel 2  



  

 Passagerskibe Sikkerhedsrepræsentant 1 I passagerskibe, hvor den fastsatte besætning, inkl. skibsføreren,  

 er på 4 eller flere, men færre end 15 personer skal de menige imellem sig  

 vælge  

 en sikkerhedsrepræsentant.
2 I passagerskibe, hvor den fastsatte besætning, inkl. skibsføreren,  

 er på 15 personer eller flere, skal de menige imellem sig vælge en  

 sikkerhedsrepræsentant for hvert driftsområde.  

 Hvor der  

 i et driftsområde arbejder flere end 50 personer, skal der vælges to  

 sikkerhedsrepræsentanter.
Hvor den menige besætning er alternerende,  

 kan  

 der vælges en  

 sikkerhedsrepræsentant.
3 I de i stk. 2 nævnte passagerskibe forudsættes det, at der  

 for skibe med en overfartstid på .1 mindre end 4 timer, altid er mindst een sikkerhedsrepræsentant  

 om bord ved normale driftsforhold i dagtiden samt under normale driftsforhold  

 ved større vedligeholdelsesarbejder og andre omfattende arbejder.
 .2 4 eller flere timer, altid er mindst een sikkerhedsrepræsentant  

 om bord inden for hvert driftsområde (dæk, maskine og catering).
 4 Valg af sikkerhedsrepræsentant gælder for 2 år eller indtil  

 sikkerhedsrepræsentantens arbejdsfunktion ophører.  

 Genvalg  

 kan  

 finde sted.
 5 Senest 8 dage efter valget af en sikkerhedsrepræsentant skal  

 skibsføreren underrettes herom.
Sikkerhedsgruppe 6 I de i stk. 1 nævnte passagerskibe udpeger skibsføreren en  

 arbejdsleder, som sammen med sikkerhedsrepræsentanten udgør skibets  

 sikkerhedsgruppe.
 7 I de i stk. 2 nævnte passagerskibe udpeger skibsføreren for  

 hvert driftsområde, der har valgt en sikkerhedsrepræsentant, en arbejdsleder  

 fra de pågældende driftsområder.  

 Den pågældende  

 arbejdsleder udgør sammen med sikkerhedsrepræsentanten driftsområdets  

 sikkerhedsgruppe.
 8 Hvor der i et driftsområde er valgt to  

 sikkerhedsrepræsentanter, udpeger skibsføreren to arbejdsledere, og der  

 oprettes  

 to sikkerhedsgrupper med hver sin sikkerhedsrepræsentant og arbejdsleder.
9 I de i stk. 2 nævnte passagerskibe forudsættes det, at der  

 for skibe med en overfartstid på .1 mindre end 4 timer, altid er mindst een arbejdsleder om  

 bord ved normale driftsforhold i dagtiden samt ved større  

 vedligeholdelsesarbejder og andre omfattende arbejder.
 .2 4 eller flere timer, altid er mindst een arbejdsleder om  

 bord inden for hvert driftsområde (dæk, maskine og catering).
Sikkerhedsudvalg 10 Sikkerhedsgruppen eller sikkerhedsgrupperne danner sammen  

 med skibsføreren et sikkerhedsudvalg på det enkelte skib.  

 Skibsføreren er formand for udvalget.
 11 Sikkerhedsudvalget i de i stk. 1 nævnte passagerskibe kan  

 være fælles for flere skibe på samme overfart, hvis skibene er af samme type  

 og  

 betjenes af vekslende besætninger.
12 I passagerskibe, hvor der er flere end 3 sikkerhedsgrupper,  

 dannes et sikkerhedsudvalg dog ved, at henholdsvis sikkerhedsrepræsentanterne  

 og  

 de udpegede arbejdsledere imellem sig hver vælger 3 medlemmer til udvalget.  

 Som formand indtræder en skibsfører eller en ansvarlig repræsentant  

 for rederen.
Dog skal mindst en skibsfører være medlem af udvalget.
 13 Sikkerhedsudvalget kan, når der er enighed herom, supplere  

 sig med andre personer.
Regel 3  



  

 Lastskibe Sikkerhedsrepræsentant 1 I lastskibe, hvor den fastsatte besætning, inkl. skibsføreren,  

 er på 4 eller flere men færre end 15 personer, skal de menige imellem sig  

 vælge  

 en sikkerhedsrepræsentant.
 2 I lastskibe, hvor den fastsatte besætning, inkl. skibsføreren,  

 er på 15 personer eller flere, skal de menige imellem sig vælge to  

 sikkerhedsrepræsentanter fra de driftsområder om bord, hvor der arbejder  

 flest  

 personer.
 3 Hvervet som sikkerhedsrepræsentant gælder, indtil sikkerhedsrepræsentantens  

 tjeneste om bord ophører, dog længst i 2 år.  

 Genvalg  

 kan  

 finde sted.
 4 Senest 8 dage efter valget af en sikkerhedsrepræsentant skal  

 skibsføreren underrettes herom.
Sikkerhedsgruppe  

 og -udvalg 5 Skibsføreren udpeger blandt arbejdslederne om bord en  

 arbejdsleder, der sammen med sikkerhedsrepræsentanten udgør skibets  

 sikkerhedsgruppe.  

 I de skibe, hvor der er to sikkerhedsgrupper,  

 jf. stk. 1, sammensættes grupperne af en sikkerhedsrepræsentant og en  

 arbejdsleder  

 for hvert driftsområde.
 6 Sikkerhedsgruppen som nævnt i stk. 1 og sikkerhedsgrupperne,  

 som nævnt i stk. 2 danner sammen med skibsføreren et sikkerhedsudvalg.  

 Skibsføreren er formand for udvalget.
 7 Sikkerhedsudvalget kan, når der er enighed herom, supplere  

 sig med andre personer.
Regel 4  



  

 Fælles  

 bestemmelser Rederens og  

 skibsførerens pligter 1 Rederen skal sørge for, at der oprettes en sikkerhedsorganisation  

 om bord.
 2 Rederen skal sørge for, at der stilles de nødvendige midler  

 til rådighed for sikkerheds- og sundhedsarbejdet, og skal herunder afholde  

 udgifterne ved egne sikkerhedsorganisations medlemmers hverv og godtgøre  

 udgifter og hyretab i forbindelse med nødvendig deltagelse i  

 arbejdsmiljøkurser  

 efter stk. 8-11.
 3 Skibsføreren skal sørge for, at alle ansatte om bord og  

 rederen bliver gjort bekendt med, hvem der er medlem af sikkerhedsgrupper og  

 sikkerhedsudvalg.
 4 Skibsføreren påser, at medlemmerne af  

 sikkerhedsorganisationen opfylder de i stk. 8-11 nævnte uddannelseskrav.
5 Rederen og skibsføreren skal sørge for, at sikkerhedsudvalgets  

 medlemmer .1 modtager alle nødvendige oplysninger af betydning for  

 sikkerhed og sundhed om bord, .2 får adgang til at fremsætte forslag vedrørende sikkerhed og  

 sundhed, .3 får rimelig tid til rådighed til at varetage deres pligter  

 i sikkerhedsarbejdet, .4 får lejlighed til i arbejdstiden at erhverve sig den  

 fornødne viden om eller uddannelse i sikkerheds- og sundhedsmæssige  

 spørgsmål,  

 og .5 høres ved planlægning og indførelse af ny teknologi, der  

 kan have konsekvenser for sikkerhed og sundhed ved valg af udstyr, personlige  

 værnemidler og tekniske hjælpemidler m.v.
 6 Rederen og skibsføreren skal gøre sikkerhedsudvalget bekendt  

 med de påbud, som Søfartsstyrelsen skriftligt giver vedrørende  

 arbejdstagernes  

 sikkerheds- og sundhedsmæssige forhold.
 7 I skibe, hvor der ikke skal oprettes en sikkerhedsorganisation  

 efter bestemmelserne i dette afsnit, skal skibsføreren ved instruktion,  

 oplæring og tilsyn sikre, at arbejdet om bord udføres sikkerheds- og  

 sundhedsmæssigt fuldt forsvarligt.
Uddannelse,  

 »§16-kursus« 8 Medlemmerne af en sikkerhedsgruppe skal have gennemgået et  

 af Søfartsstyrelsen godkendt arbejdsmiljøkursus.
 9 I skibe, hvor den fastsatte besætning, inkl. skibsføreren,  

 er på 4-6 personer, skal rederen sørge for, at der til enhver sejlads er  

 mindst  

 1 person om bord, der har gennemgået et af Søfartsstyrelsen godkendt  

 arbejdsmiljøkursus.
10 For skibe, hvor den fastsatte besætning, inkl. skibsføreren,  

 er på 7 eller flere personer, skal rederen senest 4 uger efter valg og  

 udpegning til medlem af sikkerhedsorganisationen tilmelde disse medlemmer til  

 et af Søfartsstyrelsen godkendt arbejdsmiljøkursus.  

 Dette  

 gælder dog ikke, såfremt de pågældende i forvejen har gennemgået den  

 foreskrevne  

 uddannelse, eller hvor en sådan person fra samme driftsområde om bord kunne  

 have været valgt.
Medlemmer af en sikkerhedsgruppe i skibe, der ikke har  

 gennemgået et af Søfartsstyrelsen godkendt arbejdsmiljøkursus, skal  

 umiddelbart  

 efter valget eller udpegningen modtage en af Søfartsstyrelsen godkendt  

 undervisning om bord om arbejdsmiljøforhold.
Sikkerhedsorganisationens opgaver,  

 pligter og rettigheder 11 Medlemmer af sikkerhedsorganisationen skal arbejde for at  

 løse sikkerheds- og sundhedsproblemerne om bord.
 12 Sikkerhedsgruppen skal virke for et godt samarbejde om bord  

 om sikkerheds- og sundhedsmæssige spørgsmål.  

 Sikkerhedsgruppen  

 skal samarbejde med den, der leder arbejdet inden for det pågældende  

 arbejdsområde, om at løse spørgsmål om de ansattes sikkerhed og sundhed under  

 arbejdet.
13 Sikkerhedsgruppen skal kontrollere, at arbejdsforholdene og  

 arbejdet bliver tilrettelagt og bliver udført sikkerheds- og sundhedsmæssigt  

 fuldt forsvarligt.  

 Gruppen skal herunder kontrollere,  

 at stoffer og materialer kun anvendes ved arbejdsprocesser og metoder, der  

 effektivt sikrer de beskæftigede mod ulykker og sygdomme.
Den skal ligeledes  

 kontrollere,  

 at der gives effektiv oplæring og instruktion, og at redskaber og andre  

 tekniske hjælpemidler m.v. er indrettet og anvendes på en sikkerheds- og  

 sundhedsmæssig fuldt forsvarlig måde.
 14 Sikkerhedsgruppen skal påvirke den enkelte til en adfærd,  

 der fremmer egen og andres sikkerhed og sundhed og herunder orientere om de  

 bestemmelser, der er fastsat til at fremme sikkerhed og sundhed om bord.
 15 Sikkerhedsgruppen deltager inden for sit område i  

 planlægningen af sikkerheds- og sundhedsarbejdet, herunder i  

 risikovurderingen  

 af sikkerheds- og sundhedsforholdene.
16 Sikkerhedsgruppen skal .1 virke som kontaktled mellem arbejdstagerne og sikkerhedsudvalget, .2 holde udvalget underrettet om arbejdsmiljømæssige  

 problemer, og .3 forelægge eventuelle forslag til forbedringer for udvalget.
 17 Sikkerhedsgruppen skal påse at  

 arbejdsmiljømæssige risici imødegås.  

 Hvis risikoen ikke  

 kan  

 imødegås på stedet, skal sikkerhedsgruppen sørge for, at forholdet  

 indberettes til skibsføreren.
 18 Hvor der ikke er tid til at underrette skibsføreren, og  

 sikkerhedsgruppen skønner, der er en overhængende betydelig fare for  

 besætningens sikkerhed og sundhed, som den ikke selv kan afværge, kan gruppen  

 standse arbejdet eller arbejdsprocessen i det omfang, det er nødvendigt for  

 at  

 afværge faren.  

 Sikkerhedsgruppen skal omgående melde  

 standsningen til skibsføreren og afgive forklaring om, hvorfor den var  

 nødvendig.
 19 Er et af sikkerhedsgruppens medlemmer ikke om bord, kan det  

 ombordværende medlem i de i stk. 19 omhandlede tilfælde handle på gruppens  

 vegne.
 20 Sikkerhedsudvalget skal planlægge, lede og koordinere  

 sikkerheds- og sundhedsarbejdet og alle foranstaltninger, der kan få  

 betydning  

 for sikkerhed og sundhed for arbejdstagerne om bord.  

 Udvalget  

 skal registrere arbejdsmiljøproblemer og rådgive ved løsning af  

 arbejdsmiljømæssige  

 spørgsmål.
 21 Sikkerhedsudvalget skal høres forinden eventuel henvendelse  

 til vedkommende Arbejdsmiljøråd om bistand til skibet ved løsning af  

 sikkerheds- og sundhedsmæssige spørgsmål.
 22 Sikkerhedsudvalget skal i samarbejde med den pågældende  

 sikkerhedsgruppe sørge for, at årsagerne til ulykkestilfælde, forgiftninger  

 og  

 sundhedsskader og tilløb hertil undersøges og foranledige gennemført  

 foranstaltninger, der hindrer gentagelser.
 23 Sikkerhedsudvalget og den pågældende sikkerhedsgruppe skal  

 have adgang til de lister og de beskrevne hændelsesforløb i rapporter over  

 arbejdsulykker på skibet, der skal udarbejdes.
 24 Sikkerhedsudvalget skal:
.1 holde sig orienteret om de bestemmelser for sikkerhed og  

 sundhed, der er fastsat for at beskytte arbejdstagerne om bord, .2 medvirke ved opstilling af principper for tilstrækkelig og  

 nødvendig oplæring og instruktion tilpasset arbejdsforholdene på skibet, .3 sørge for, at der føres en stadig kontrol med overholdelse  

 af sikkerhedsforskrifter, og .4 samarbejde med vedkommende  

 Arbejdsmiljøråd.
 25 Sikkerhedsudvalget skal medvirke til at foranledige en  

 samordning af arbejdet for sikkerhed og sundhed med andre arbejdsgivere, der  

 udfører arbejde om bord.
 26 Medlemmer af sikkerhedsorganisationen skal bestræbe sig på  

 at udøve hvervet på en sådan måde, at det volder mindst mulig afbrydelse i  

 eget  

 eller andres normale arbejde om bord.
 27 Medlemmer af sikkerhedsorganisationen er beskyttet mod  

 opsigelse, afsked eller anden forringelse af sine forhold på samme måde som  

 tillidsmænd inden for vedkommende eller tilsvarende faglige område.
 28 Reglerne for tillidsmandsvalg inden for pågældende eller  

 tilsvarende overenskomstområde gælder normalt for valgbarhed og valgenes  

 gyldighed.
 Møder mv.
29 Sikkerhedsudvalget skal holde ordinære møder regelmæssigt  

 dog mindst een gang i kvartalet.  

 På lastskibe med en  

 sikkerhedsbesætning på 4-6 besætningsmedlemmer inkl. skibsføreren, kan der i  

 stedet for møderne anvendes runderingsskemaer, jf. bilag 1. Der skal udfyldes  

 et runderingsskema hvert kvartal.
Sikkerhedsudvalget skal endvidere holde  

 møder,  

 når der indtræffer alvorlige ulykker, alvorlige tilfælde af forgiftninger,  

 andre sundhedsskader eller alvorlige hændelser, der kunne have medført  

 ulykker  

 eller sundhedsskader.
30  

 Formanden indkalder til møderne.
Hvis mindst 2 udvalgsmedlemmer fremsætter  

 ønske herom, skal formanden indkalde til møde.
 31 Ved møder i sikkerhedsudvalget skal skibets tilsynsbog være  

 til rådighed og tilgængelig for medlemmerne.
32 Der skal udarbejdes referat fra møderne.  

 På lastskibe med en sikkerhedsbesætning på 4-6 besætningsmedlemmer  

 inkl. skibsføreren, kan runderingsskemaer, jf. bilag 1 anvendes i stedet for  

 mødereferater.
Referatet skal udleveres til udvalgets medlemmer, gøres  

 tilgængeligt for arbejdstagerne om bord samt sendes til rederen.  

 Søfartsstyrelsen skal efter anmodning gøres bekendt med referaterne.
 33 I sikkerhedsudvalgets møder kan, foruden de egentlige  

 medlemmer, deltage personer fra Søfartsstyrelsen.
 34  

 Hvis der er enighed herom,  

 kan  

 sikkerhedsudvalget lade andre personer deltage i udvalgets møder.
