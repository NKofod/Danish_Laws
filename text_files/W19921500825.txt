 En 48-årig kvinde klager over, at hun før en underlivsoperation  

 fejlagtigt blev skyllet med kloraminopløsning i blæren istedet for i skeden.  

 Skyldningen foretoges af en sygeplejeelev under vejledning af en  

 sygeplejerske, Patientklagenævnet beklagede overfor sygeplejersken, at denne  

 ikke havde sikret sig, at opgaven udførtes korrekt, jfr. sygeplejerskelovens  

 § 5.
 48-årig kvinde klager over, at hun før en planlagt underlivsoperation er  

 blevet skyllet med kloraminopløsning i blæren i stedet for i skeden.
 Skylningen foregår normalt ved, at der indføres en sonde i skeden,  

 hvorefter der skylles gennem kateteret med kloraminopløsning.
 Skylningsproceduren blev i den aktuelle sag foretaget af en 3. års  

 sygeplejeelev under vejledning af en sygeplejerske, der under skylningen  

 befandt sig ved patientens hovedgærde for at berolige hende.
Sygeplejeelever får som led i den praktiske uddannelse lov til at udføre  

 praktiske sygeplejemæssige procedurer, når de teoretiske forudsætninger er  

 opfyldt og under en rutineret sygplejerskes ansvar.
Ansvaret for, at en  

 opgave løses korrekt og forsvarligt påhviler altid en sygeplejerske, som skal  

 være rede til at gribe ind og forebygge, at der sker fejl.
Ifølge patienten gjorde skylningsproceduren vanvittigt ondt, og at i tiden  

 efter skylningen havde patienten mange klager over smertefulde, hyppige  

 vandladninger og blod i vandet.
En efterfølgende vævsprøveundersøgelse viste  

 reaktive forandringer i blærens slimhinde, der efter Sundhedsstyrelsens  

 opfattelse var forenelige med, at skylningen fejlagtigt var sket gennem  

 urinrøret.
Sundhedsstyrelsen fandt, at sygeplejersken fejlbedømte patientens  

 reaktioner under proceduren, og at hun derved forsømte at sikre sig, at  

 opgaven blev korrekt udført af sygeplejeeleven.
Sundhedsstyrelsen  

 indstillede, at der burde meddelses sygeplejersken en beklagelse for ikke at  

 sikre sig, at opgaven blev udført korrekt, jfr. sygeplejerskelovens § 5.
 Patientklagenævnet meddelte sygeplejersken en beklagelse for ikke at have  

 sikret sig, at opgaven blev udført korrekt, jfr. sygeplejerskelovens § 5,  

 idet nævnet dog ikke fandt det godtgjort, at kateteret havde været ført op i  

 blæren.
