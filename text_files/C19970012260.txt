(Til alle kommunalbestyrelser, amtsråd  

 og valgbestyrelser) INDHOLDSFORTEGNELSE 1. Indledning 1.1. Lov- og regelgrundlaget for de kommunale valg 1.2. Lokal bekendtgørelse om valgene 2. Oversigt over opgavefordelingen ved kommunale valg 2.1. Kommunalbestyrelsens opgaver 2.2. Amtsrådets opgaver 2.3. Kommunevalgbestyrelsens opgaver 2.4. Amtsvalgbestyrelsens opgaver 3. Oversigt over tidsfristerne ved de kommunale valg  

 den 18. november 1997 4. Valgret, valglister og valgkort 4.1. Valgret 4.2. Maskinel udarbejdelse af valglister 4.3. Manuel berigtigelse af de maskinelt udskrevne valglister 4.4. Særligt om flytning inden for kommunen senere end 18.-dagen før  

 valgdagen 4.5. Særligt om tilflytning fra en anden kommune eller fra udlandet m.v.  

 senere end 7.-dagen før valgdagen 4.6. Udsendelse af valgkort 4.7. Bekendtgørelse om udsendelse af valgkort.
Indsigelser vedrørende  

 valgkort og valglister 5. Valg m.v. af valgbestyrelser, valgstyrere og  

 tilforordnede vælgere 5.1. Valgbestyrelser 5.2. Valgstyrere 5.3. Tilforordnede vælgere 5.4. Diæter 5.5. Afstemningsbøger og valgbøger 6. Kandidatlister, liste- og valgforbund, stemmesedler  

 m.v.
 6.1. Indlevering af kandidatlister m.v.
6.2. Valgbestyrelsens godkendelse af kandidatlisterne 6.3. Kandidaternes navne på stemmesedlerne 6.4. Listebetegnelser 6.5. Bogstavbetegnelser 6.6. Listeforbund og valgforbund 6.7. Bekendtgørelse m.v. af de godkendte kandidatlister og anmeldte  

 forbund 6.8. Legitimation som tilskudsansøger efter partistøtteloven 6.9. Stemmesedler og opslag 7. Afstemning på valgdagen 7.1. Kommunalbestyrelsens forberedelse af afstemningen 7.2. Den almindelige fremgangsmåde ved stemmeafgivningen 7.3. Reglerne om hjælp til stemmeafgivningen 7.4. Opretholdelse af ro og orden i stemmelokalerne 7.5. Valgagitation ikke tilladt i stemmelokalerne 7.6. Indsamlinger på afstemningsstederne 7.7. Andre afstemninger samtidig med valg 8. Brevstemmeafgivning 8.1. De generelle regler om brevstemmeafgivning her i landet 8.2. Særligt om brevstemmeafgivning på folkeregistrene 8.3. Særligt om brevstemmeafgivning på sygehuse og i kriminalforsorgens  

 anstalter og arresthusene 8.4. Særligt om brevstemmeafgivning på plejehjem m.v., i ældreboliger og i  

 vælgerens hjem 8.5. Særligt om brevstemmeafgivning på mindre øer 8.6. Brevstemmeafgivning på Færøerne, i Grønland, i udlandet, på danske  

 skibe i udenrigsfart og på danske havanlæg 8.7. Modtagelse og kontrol af brevstemmer 9. Opgørelse af afstemningen 9.1. Stemmeoptælling på afstemningsstedet 9.2. Bedømmelse af stemmesedler 9.3. Fintælling 10. Opgørelsen af valget 10.1. Mandaternes fordeling på kandidatlister 10.2. Kandidatudvælgelsen 10.3. Færdiggørelse af valgbogen og sammenpakning af stemmematerialet m.v.  

 Underretning af de valgte og stedfortræderne 10.4. Indsendelse af valgbogskopi til Indenrigsministeriet 11. Fritagelse for valg.
Valgklager 12. Opbevaring og kassation af valgmateriale.  

 Afholdelse af udgifterne ved valget 13. Formularer m.v. til brug ved kommunale valg Bilag Bilag 1. Oversigt over bekendtgørelser og cirkulærer udstedt i henhold til  

 lov om kommunale valg, jf. lovbekendtgørelse nr. 258 af 4. april 1997 Bilag 2. Oversigt over ændringer af reglerne om kommunale valg Bilag 3. Bekendtgørelse om stemmesedler til brug ved kommunale valg Bilag 4. Udsnit af en stemmeseddel og bemærkninger hertil Bilag 5. Cirkulære om brevstemmeprotokollers indhold og udformning Bilag 6. Bekendtgørelse om bedømmelse af stemmesedler afgivet til  

 kommunale valg Bilag 7. Mandaternes fordeling på kandidatlister Bilag 8. Kandidatudvælgelsen ved partilisteopstilling 1. Indledning 1.1. Lov- og regelgrundlaget for de kommunale valg Tirsdag den 18. november 1997 skal der afholdes valg til  

 kommunalbestyrelserne, herunder Borgerrepræsentationen i Københavns Kommune,  

 og amtsrådene, jf. § 6, stk. 2, i den kommunale valglov.
Endvidere skal der i  

 henhold til Borgerrepræsentationens beslutning afholdes valg til bydelsrådet  

 i bydelen Kongens Enghave i Københavns Kommune.
 Valgene afholdes efter reglerne i lov om kommunale valg, jf.  

 lovbekendtgørelse nr. 258 af 4. april 1997, samt de bekendtgørelser og  

 cirkulærer, som Indenrigsministeriet har udsendt i henhold til loven, jf.  

 oversigten i bilag 1 .
Der er gennemført en række ændringer af reglerne om afholdelse af  

 kommunale valg siden valget den 16. november 1993. En oversigt over  

 lovændringerne indeholdes i bilag 2 . De vigstigste ændringer vedrører  

 reglerne om valgret og valgbarhed samt valglister.
Herboende udlændinge, der  

 er statsborgere i et af de øvrige EU-lande eller i Island eller Norge har  

 fået tillagt kommunal valgret og valgbarhed på samme betingelser som personer  

 med dansk indfødsret (dansk statsborgerskab), dvs. uden noget krav om 3 års  

 forudgående fast bopæl. 3-års-reglen gælder fortsat for statsborgere fra  

 lande uden for EU og Norden.
Fristen for optagelse på valglistens  

 tilflytterliste er afkortet fra 11 dage før valgdagen til 7 dage før  

 valgdagen.
Kredsen af personer, der kan deltage i kommunale valg, er således  

 blevet udvidet.
Der er udarbejdet nye formularer til kandidatlister samt valgbog.  

 Formularen til anmeldelse af liste- og/eller valgforbund samt  

 afstemningsbogen er uændret i forhold til kommunalvalgene i 1989 og 1993.  

 Brevstemmematerialet, fremstillet ved Indenrigsministeriets foranstaltning,  

 er ligeledes uændret.
Indenrigsministeriet vil senere udsende særskilt  

 meddelelse om kommunalbestyrelsens adgang til at anvende følgebreve og  

 yderkuverter fremstillet af kommunalbestyrelsen, jf. nedenfor i afsnit 8.1.
 I denne vejledning redegøres for de opgaver, der i henhold til loven m.v.  

 påhviler henholdsvis kommunalbestyrelser, amtsråd og valgbestyrelser (både  

 valgbestyrelsen i kommunen og amtsvalgbestyrelsen) i forbindelse med  

 forberedelse, afholdelse og opgørelse af kommunalbestyrelsesvalg og  

 amtsrådsvalg.
Bydelsrådsvalget i Kongens Enghave afholdes efter reglerne i lov om  

 kommunale valg, dog med enkelte fravigelser, jf.
Indenrigsministeriets  

 bekendtgørelse nr. 651 af 13. august 1997 om valg til bydelsrådet i Kongens  

 Enghave tirsdag den 18. november 1997. De særlige forhold, der gør sig  

 gældende i forbindelse med bydelsrådsvalget, omtales i denne vejledning alene  

 i det omfang, de også har betydning for andre kommuner end Københavns  

 Kommune.
Der tænkes herved på brevstemmeafgivningen.
1.2. Lokal bekendtgørelse om valgene Senest tirsdag den 23. september 1997 skal kommunalbestyrelsen  

 henholdsvis amtsrådet bekendtgøre i de stedlige dagblade eller lokalaviser,  

 jf. lovens § 22, stk. 1, Eventuelle beslutninger om ændring af kommunalbestyrelsens henholdsvis  

 amtsrådets medlemstal skal således være truffet senest den 23. september  

 1997, dvs. 8 uger før valgdagen.
 Som noget nyt skal bekendtgørelsen endvidere indeholde en kort redegørelse  

 for, hvilke personer der har ret til at udøve valgret og stille op som  

 kandidat til valget, herunder om betingelerne for, at disse rettigheder  

 tilkommer herboende udlændinge, jf. lovens § 22, stk. 2.
2. Oversigt over opgavefordelingen ved kommunale valg Dette afsnit indeholder en oversigt over de opgaver, der påhviler  

 henholdsvis kommunalbestyrelserne, amtsrådene og valgbestyrelserne.
Det  

 nærmere indhold af de enkelte opgaver er beskrevet i de følgende afsnit i  

 vejledningen.
2.1. Kommunalbestyrelsens opgaver Ved kommunale valg varetager kommunalbestyrelsen følgende opgaver:
2.2. Amtsrådets opgaver Amtsrådet varetager følgende opgaver:
2.3. Kommunevalgbestyrelsens opgaver Valgbestyrelsen i kommunen varetager følgende opgaver:
2.4. Amtsvalgbestyrelsens opgaver Amtsvalgbestyrelsen varetager følgende opgaver:
3. Oversigt over tidsfristerne ved de kommunale valg  

 den 18. november 1997 Forberedelse, gennemførelse og opgørelse af de kommunale valg skal  

 afvikles inden for de tidsfrister, der er fastsat i den kommunale valglov  

 eller i henhold til denne.
I det følgende gives en oversigt over disse  

 tidsfrister.
1. juni 1997 Sidste frist for beslutninger om forhøjelse af stillerantallet i de større  

 kommuner og amtskommunerne.
Sidste frist for ændring af tidligere  

 beslutninger om forhøjelse af stillerantallet.
1. august 1997 - eller snarest derefter.
Indenrigsministeriet bekendtgør i Statstidende,  

 hvilke bogstavbetegnelser der skal tildeles kandidatlister for partier, der  

 er opstillingsberettiget til Folketinget.
19. august 1997 (3. tirsdag i august måned) Brevstemmeafgivning kan begynde i udlandet, på  

 Færøerne, i Grønland, på danske skibe i udenrigsfart og på danske havanlæg  

 uden for dansk område.
23. september 1997 (Tirsdagen 8 uger før valgdagen) 7. oktober 1997 (Tirsdagen 6 uger før valgdagen) Tidligste frist for indlevering af  

 kandidatlister.
21. oktober 1997 (Tirsdagen 4 uger før valgdagen) 24. oktober 1997 (Fredagen 25 dage før valgdagen) - kl. 12. Kandidater, der er fyldt 60 år  

 eller har været medlem i 2 hele sammenhængende valgperioder eller ikke har  

 dansk indfødsret, og som ønsker at blive slettet af kandidatlisten, skal  

 senest denne dag indgive anmodning om at blive slettet af kandidatlisten.
25. oktober 1997 (Lørdagen 24 dage før valgdagen) Sidste frist for valgbestyrelsens  

 underretning til den tegningsberettigede stiller om mangler ved en  

 kandidatliste.
27. oktober 1997 (Mandagen 22 dage før valgdagen) 27. oktober 1997 - eller snarest derefter.  

 Bekendtgørelse ved opslag i folkeregistrene af de godkendte kandidatlister og  

 deres bogstavbetegnelser samt af listeforbund og valgforbund.
Endvidere af  

 kandidaternes navne.
28. oktober 1997 (Tirsdagen 3 uger før valgdagen) Brevstemmeafgivning i Danmark, herunder  

 på danske havanlæg på dansk område, kan begynde.
31. oktober 1997 (Fredagen 18 dage før valgdagen) Skæringsdag for optagelse på valglistens  

 hovedliste.
Indberetning til CPR af anmeldelser om flytning, iværksættelse  

 eller ophævelse af værgemål med fratagelse af den retlige handleevne, jf.  

 værgemålslovens § 6, erhvervelse eller fortabelse af dansk indfødsret samt  

 dødsfald.
3. november 1997 (Mandagen 15 dage før valgdagen) Indberetninger om ændringer vedrørende  

 afstemningsområder og afstemningssteder skal være vedkommende edb-central i  

 hænde senest denne dato.
6. november 1997 (Torsdagen 12 dage før valgdagen) - kl. 18. Seneste frist for indgivelse af anmodning til folkeregistret om  

 at brevstemme i hjemmet.
8. november 1997 (Lørdagen 10 dage før valgdagen) Kommunalbestyrelsen bekendtgør senest  

 denne dag i de stedlige dagblade eller lokalaviser, at udsendelse af valgkort  

 vil finde sted med oplysning om, at indsigelser vedrørende manglende eller  

 fejlagtigt valgkort skal indgives til kommunalbestyrelsen.
10. november 1997 (Mandagen 8 dage før valgdagen) Maskinelt udskrevne valglister  

 (hovedlisten) og valgkort skal være kommunalbestyrelsen i hænde.
11. november 1997 (Tirsdagen 7 dage før valgdagen) 12. november 1997 (Onsdagen 6 dage før valgdagen) Alle maskinelt udskrevne valgkort  

 (tilflytterlisten) afleveres til postbesørgelse.
13. november 1997 (Torsdagen 5 dage før valgdagen) 15. november 1997 (Lørdagen før valgdagen) Sidste dag for brevstemmeafgivning i Danmark.
17. november 1997 (Dagen før valgdagen) Valgstyrerne kan gå i gang med at undersøge  

 brevstemmerne.
18. november 1997 19. - 21. november 1997 Fintælling senest dagen efter valgdagen.
Opgørelse af valget senest dagen  

 efter fintællingen eller dagen efter fornyet fintælling (amtsrådsvalg).
25. november 1997 (Ugedagen efter valgdagen) Sidste frist for indgivelse af klager over  

 valget.
28. november 1997 (Fredagen 10 dage efter valgdagen) Sidste frist for indgivelse af  

 anmodning om fritagelse for at modtage valg.
4. Valgret, valglister og valgkort 4.1. Valgret Valgret til kommunalbestyrelsen, herunder Borgerrepræsentationen i  

 Københavns Kommune, og amtsrådene har enhver, som på valgdagen er fyldt 18 år  

 og har fast bopæl i kommunen henholdsvis amtskommunen og som herudover enten Personer, der er under værgemål med fratagelse af den retlige handleevne,  

 jf. værgemålslovens § 6, har dog ikke valgret.
Personer, der er under andre  

 former for værgemål, jf. værgemålsloven, fortaber ikke deres valgret.
 Personer, der er under værgemål med fratagelse af den retlige handleevne,  

 blev tidligere benævnt umyndiggjorte (hvorved blev forstået såvel personer,  

 der alene var umyndiggjort i formueretlig henseende, som personer, der  

 tillige var personlig umyndiggjort, men ikke personer under lavværgemål).
 Personer, som efter folketingsvalglovens § 2 anses for at have fast bopæl  

 i riget, har ikke valgret ved de kommunale valg, idet de ikke har aktuel  

 bopæl i nogen kommune.
Om de udlændinge, der opnår valgret efter 3 års forudgående fast bopæl,  

 bemærkes, at 3 års-perioden regnes fra det tidspunkt, der i folkeregistret er  

 registreret som indvandringsdato.
En eventuel forudgående periode, hvor  

 pågældende måtte have opholdt sig i riget som asylsøgende eller lignende,  

 medregnes ikke.
Opholdstid i medfør af en opholdstilladelse efter lov om  

 midlertidig opholdstilladelse til visse personer fra det tidligere  

 Jugoslavien m.v. medregnes heller ikke.
4.2. Maskinel udarbejdelse af valglister Kommunalbestyrelsen skal udarbejde en valgliste over kommunens vælgere.  

 Valglisten skal udarbejdes for hvert afstemningsområde i kommunen.
Om  

 indberetning af ændringer vedrørende afstemningsområder m.v. se afsnit 4.6.  

 nedenfor.
Valglisten består af en hovedliste og en tilflytterliste.
 På hovedlisten optages de vælgere, der senest 18 dage før valget,  

 dvs. senest fredag den 31. oktober 1997 , er flyttet til kommunen, og  

 som senest denne dag har anmeldt flytningen til kommunens folkeregister.
 På tilflytterlisten optages vælgere, der ikke er optaget på  

 hovedlisten, og som senest 7 dage før valget, dvs. senest tirsdag den 11.  

 november 1997 , er flyttet til kommunen, og som senest denne dag har  

 anmeldt flytningen til kommunens folkeregister.
 Hovedlisten udarbejdes maskinelt på grundlag af oplysningerne i  

 Det Centrale Personregister (CPR) med de ændringer, som kommunens  

 folkeregister har modtaget til og med 18.-dagen før valgdagen.
Men henblik på den maskinelt udarbejdede hovedliste skal  

 kommunalbestyrelsen (folkeregistret) foretage indberetning til CPR om Indberetningerne skal foretages senest fredag den 31. oktober 1997, dvs.  

 for meddelelser modtaget denne dag, på samme dag som modtagelsen af  

 meddelelsen.
Det forudsættes dog, at meddelelsens rigtighed kontrolleres på  

 sædvanlig måde, samt at de almindelige betingelser for indberetning til CPR i  

 øvrigt er opfyldt.
Herved tænkes på indberetninger vedrørende tilflytning fra  

 eller fraflytning til Færøerne eller et af de øvrige nordiske lande.
Om  

 manuel optagelse af visse vælgere, der tilflytter fra Færøerne eller et af de  

 øvrige nordiske lande, henvises til afsnit 4.3. nedenfor.
 Tilflytterlisten udarbejdes på grundlag af de ændringer af CPR's  

 dataindhold, som kommunens folkeregister har modtaget i perioden efter fredag  

 den 31. oktober og til og med tirsdag den 11. november 1997.
 Folkeregistret skal med henblik på tilflytterlistens udarbejdelse  

senest tirsdag den 11. november 1997 foretage indberetning til CPR om  

 de ovenfor under 1) - 4) nævnte meddelelser (bortset fra meddelelser om  

 flytning inden for kommunen), som folkeregistret modtager senest tirsdag den  

 11. november 1997.
 Indberetningerne skal foretages, uanset om kommunen vil benytte den  

 maskinelt udskrevne tilflytterliste eller i stedet vil anvende en manuelt  

 udarbejdet tilflytterliste.
 Sammen med tilflytterlisten (tilgangsliste) udarbejdes maskinelt en  

sletteliste . De vælgere, der indeholdes på slettelisten, skal manuelt  

 slettes af hovedlisten.
 Ifølge den tidsplan, der gælder for udtræk fra CPR-registret til brug for  

 fremstilling af valglister og valgkort, edb-centralernes udsendelse af  

 materiale til kommunerne m.v., skal den maskinelt udskrevne hovedliste være  

 kommunalbestyrelsen i hænde senest mandag den 10. november 1997, og  

 tilflytterlisten senest torsdag den 13. november 1997.
Opmærksomheden henledes på, at valglisterne ikke må udleveres til  

 politiske partier m.v.
Fortegnelser over førstegangsvælgere eller lignende må  

 heller ikke udleveres.
4.3. Manuel berigtigelse af de maskinelt udskrevne valglister Berigtigelse af mangler vedrørende indberetninger til CPR Konstateres det, at en ændring, der burde være indberettet til CPR senest  

 fredag den 31. oktober eller tirsdag den 11. november 1997, ikke er  

 indberettet, foretages manuel optagelse på eller sletning af vedkommende  

 valgliste.
Ved flytning mellem 2 kommuner må tilflytningskommunen rette  

 henvendelse til fraflytningskommunen herom, således at den pågældende kan  

 slettes af valglisten i fraflytningskommunen.
Manuel optagelse på valglisten af visse vælgere, der tilflytter fra  

 Færøerne eller et af de øvrige nordiske lande Vælgere, der er flyttet til kommunen fra Færøerne eller et af de øvrige  

 nordiske lande senest tirsdag den 11. november 1997, og som senest denne dag  

 har anmeldt flytningen til kommunens folkeregister, men for hvem der ikke  

 foreligger internordiske flyttepapirer, skal optages manuelt på valglisten.  

 Forinden optagelsen på valglisten kan de pågældende om fornødent afkræves  

 dokumentation for, at de opfylder betingelsen om dansk indfødsret eller  

 statsborgerskab i et af de øvrige EU-lande eller i Island eller Norge samt  

 aldersbetingelsen for valgret.
Manuel optagelse på valglisten af visse vælgere, der ikke har dansk  

 indfødsret og ej heller er statsborgere i et af de øvrige EU-lande eller i  

 Island eller i Norge Personer, der ikke har dansk indfødsret og ej heller er statsborger i et  

 af de øvrige EU-lande eller i Island eller Norge, men som i øvrigt opfylder  

 betingelserne for valgret ved kommunale valg, optages på de maskinelt  

 udskrevne valglister (hovedliste eller tilflytterliste), såfremt de uden  

 afbrydelse har haft fast bopæl i Danmark eller Grønland i de sidste 3 år  

 forud for valgdagen.
Personer, der ikke har dansk indfødsret og ej heller er statsborger i et  

 af de øvrige EU-lande eller i Island eller Norge, og som er flyttet til  

 Danmark fra Færøerne efter den 18. november 1994, vil ikke blive  

 optaget på de maskinelt udskrevne valglister, uanset om varigheden af den  

 faste bopæl i riget, dvs.
Danmark, Færøerne og Grønland, samlet overstiger 3  

 år.
Indenrigsministeriet, CPR-kontoret, foretager den 10. oktober 1997 et  

 særligt udtræk af CPR med henblik på at fremfinde de udenlandske statsborgere  

 fra andre lande end øvrige EU-lande og Island og Norge, der er tilflyttet  

 Danmark fra Færøerne efter den 18. november 1994. Folkeregistrene i de  

 kommuner, hvor de pågældende nu er bosat, vil blive underrettet særskilt fra  

 CPR-kontoret, således at disse kommuner kan foretage en undersøgelse af,  

 hvorvidt de pågældende opfylder valgretsbetingelserne, herunder  

 opholdskravet, og derfor skal optages manuelt på valglisterne.
Det vil  

 eventuelt være nødvendigt, at folkeregistret kontakter de færøske myndigheder  

 med henblik på at fastlægge varigheden af det tidsrum, hvori vedkommende har  

 haft bopæl på Færøerne.
 For udenlandske statsborgere fra andre lande end øvrige EU-lande og Island  

 og Norge, der fra Færøerne flytter til Danmark efter den 10. oktober 1997,  

 eller hvis tilflytning er indberettet til CPR senere end den 10. oktober  

 1997, skal folkeregistrene på eget initiativ undersøge, om de pågældende  

 opfylder valgretsbetingelserne og i bekræftende fald optage dem manuelt på  

 valglisten.
Manuel optagelse på valglisten af vælgere, der erhverver dansk  

 indfødsret, eller hvis værgemål med fratagelse af den retlige handleevne  

 ophæves senere end 7.-dagen før valgdagen Personer, der erhverver dansk indfødsret senere end tirsdag den 11.  

 november 1997, skal optages manuelt på valglisten, såfremt de opfylder de  

 øvrige betingelser for optagelse på valglisten.
Det gælder dog ikke, såfremt  

 de pågældende allerede er optaget på valglisten i kraft af reglerne om  

 udlændinges valgret ved kommunale valg.
 Personer, der har været under værgemål med fratagelse af den retlige  

 handleevne, jf. værgemålslovens § 6, men hvis værgemål med fratagelse af den  

 retlige handleevne ophæves senere end tirsdag den 11. november 1997, skal  

 optages manuelt på valglisten, såfremt de opfylder de øvrige betingelser for  

 optagelse på valglisten.
 Disse berigtigelser af valglisten skal foretages til og med valgdagen.
Manuel slettelse af valglisten Ved meddelelser om flytning til en anden kommune, til udlandet eller til  

 Færøerne, jf. dog nedenfor, eller Grønland, dødsfald eller iværksættelse af  

 værgemål med fratagelse af den retlige handleevne, jf. værgemålslovens § 6,  

 som modtages i kommunens folkeregister senere end tirsdag den 11. november  

 1997, skal den pågældende vælger manuelt slettes af valglisten.
Tilsvarende  

 gælder ved meddelelser om fortabelse af dansk indfødsret, medmindre  

 vedkommende har valgret i kraft af reglerne om udlændinges valgret ved  

 kommunale valg.
 Ved meddelelser om flytning skal der dog kun ske sletning af valglisten,  

 såfremt flyttedatoen ligger før eller er lig med valgdagen.
 Hvis flytningen er sket mellem to kommuner inden for den samme  

 amtskommune , bevares dog valgretten til amtsrådsvalget, jf. afsnit 4.5.  

 Det skal i så fald noteres i valglisten, at den pågældende alene har valgret  

 til amtsrådsvalget.
 Vælgere, der fraflytter til Færøerne eller et af de øvrige nordiske lande,  

 skal først slettes, når folkeregistret har modtaget underretning om, at de  

 pågældende er optaget i folkeregistret på Færøerne eller i et af de øvrige  

 nordiske lande.
 Disse berigtigelser (slettelser) skal foretages for de  

 anmeldelser/meddelelser, som modtages i kommunens folkeregister til og med  

 dagen inden valgdagen.
 I øvrigt erindres om, at de vælgere, der indeholdes på slettelisten  

 , manuelt skal slettes af hovedlisten.
4.4. Særligt om flytning inden for kommunen senere end 18.-dagen før  

 valgdagen Vælgere, hvis flyttedato ligger senere end fredag den 31. oktober 1997,  

 eller som anmelder flytning senere end denne dato inden for kommunen, skal  

 forblive optaget på hovedlisten under den hidtidige bopæl, jf. lovens § 8,  

 stk. 4.
 Til disse vælgere bør folkeregistret udlevere eller tilsende skriftlig  

 oplysning om, at de kan afgive stemme til såvel kommunalbestyrelsesvalget som  

 amtsrådsvalget enten ved fremmøde på valgdagen på et afstemningssted ved den  

 hidtidige bopæl eller ved at brevstemme (med oplysning om sidste frist for  

 brevstemmeafgivning).
4.5. Særligt om tilflytning fra en anden kommune eller fra udlandet  

 m.v. senere end 7.-dagen før valgdagen Vælgere, der anmelder flytning til kommunen fra en anden kommune,  

 udlandet, Færøerne eller Grønland senere end tirsdag den 11. november 1997,  

 eller hvor flyttedatoen ligger senere end denne dato, kan ikke optages på  

 valglisten og har derfor ikke ret til at stemme ved valget.
Hvis flytningen er sket mellem to kommuner inden for samme amtskommune,  

 har den pågældende dog bevaret valgretten til amtsrådsvalget.
Til disse  

 vælgere bør folkeregistret udlevere eller tilsende skriftlig oplysning om, at  

 de kan afgive stemme til amtsrådsvalget enten ved fremmøde på  

 valgdagen på afstemningsstedet i den hidtidige bopælskommune eller ved at  

 indsende brevstemme til den hidtidige bopælskommune (med oplysning om sidste  

 frist for brevstemmeafgivning).
4.6. Udsendelse af valgkort Så snart valglisterne er udarbejdet, udsender kommunalbestyrelsen valgkort  

 til kommunens vælgere.
Valgkortet skal indeholde oplysning om vælgerens navn og adresse, nummer  

 på valglisten samt om afstemningsstedets beliggenhed og dag og tid for  

 afstemningen.
Det bør endvidere fremgå af valgkortet, at der samtidigt  

 afholdes valg til kommunalbestyrelsen og amtsrådet.
 Valgkort, der udsendes til vælgere, der er optaget på tilflytterlisten,  

 skal endvidere indeholde oplysning om, at valgkortet træder i stedet for et  

 eventuelt tidligere udsendt valgkort.
 Ændringer i afstemningsområder og -steder skal løbende indberettes til de  

 kommunale edb-centraler og skal være vedkommende edb-central i hænde senest  

 mandag den 3. november 1997. Såfremt de maskinelt udskrevne valgkort som  

 følge af for sen indberetning eller af anden årsag ikke indeholder de nævnte  

 oplysninger, må disse påføres valgkortene manuelt.
 Valgkort, der udskrives maskinelt efter hovedlisten, skal være  

 kommunalbestyrelsen i hænde senest mandag den 10. november 1997.
 Kommunalbestyrelsen skal snarest muligt, og senest tirsdag den 11.  

 november 1997 , aflevere alle valgkort (hovedlisten) til postbesørgelse  

 med henblik på, at disse kan være vælgerne i hænde senest torsdag den 13.  

 november 1997.
 Med henblik på at sikre hurtig udbringning skal man opfordre  

 kommunalbestyrelsen til at orientere postvæsenet om udsendelsen i god tid  

 forinden afleveringen til postbesørgelse.
 Det vil være hensigtsmæssigt, såfremt folkeregistret inden aflevering af  

 valgkortene til postvæsenet har udtaget valgkort vedrørende personer, for  

 hvem der senere end den 31. oktober er modtaget meddelelse om, at de er  

 afgået ved døden eller af andre grunde ikke længere opfylder  

 valgretsbetingelserne (fraflytning, iværksættelse af værgemål med fratagelse  

 af den retlige handleevne, jf. værgemålslovens § 6, eller fortabelse af dansk  

 indfødsret, medmindre de pågældende opfylder valgretsbetingelserne, uanset at  

 de ikke har dansk indfødsret).
 Uanset foranstående er der intet til hinder for, at kommunalbestyrelsen  

 kan indgå aftale med vedkommende edb-central om, at valgkortene (hovedlisten)  

 afleveres til postbesørgelse (som B-post) direkte fra edb-centralen.
 Valgkort, der udskrives maskinelt efter tilflytterlisten, bør afleveres  

 til postbesørgelse direkte fra vedkommende edb-central onsdag den 12.  

 november 1997 med henblik på, at de kan være vælgerne i hænde så vidt muligt  

 torsdag den 13. november og senest fredag den 14. november 1997. Disse  

 valgkort skal derfor forsendes som A-post.
 Om meddelelse til vælgere, der har anmeldt flytning senere end tirsdag den  

 11. november 1997 til en anden kommune inden for amtskommunen, se afsnit 4.5.  

 ovenfor.
 Til vælgere, der ikke er omfattet af den maskinelle udskrivning af  

 valglister og valgkort, men som optages manuelt på valglisten af  

 folkeregistret, jf. afsnit 4.3., udsender kommunalbestyrelsen valgkort,  

 såfremt de oplysninger, der giver grundlag for optagelse på valglisten, har  

 foreligget i folkeregistret senest dagen før valgdagen .
4.7. Bekendtgørelse om udsendelse af valgkort.
Indsigelser vedrørende  

 valgkort og valglister Senest 10 dage før valgdagen, dvs. senest lørdag den 8. november  

 1997 , skal kommunalbestyrelsen bekendtgøre i de stedlige dagblade eller  

 lokalaviser, at der vil blive udsendt valgkort til vælgerne, og at  

 indsigelser om manglende modtagelse af valgkort eller modtagelse af valgkort  

 med fejlagtigt indhold skal fremsættes over for kommunalbestyrelsen, jf.  

 lovens § 11.
 Kommunalbestyrelsen skal straks behandle de fremsatte indsigelser  

 vedrørende valgkort samt i givet fald berigtige fejlene ved udfærdigelse af  

 nye valgkort og ved rettelser i valglisten, jf. lovens § 12, stk. 1.
Rettelser af valglisten kan foretages til og med valgdagen.
Dette  

 nødvendiggør, at der på folkeregistrene på valgdagen er personale, der kan  

 tage stilling til de indsigelser, der måtte blive fremsat, i hele det  

 tidsrum, hvor der kan afgives stemme (kl. 9-20).
5. Valg m.v. af valgbestyrelser, valgstyrere og  

 tilforordnede vælgere 5.1. Valgbestyrelser For hver kommune og amtskommune vælges en valgbestyrelse senest tirsdagen  

 8 uger før valgdagen, dvs. senest den 23. september 1997 .  

 Valgbestyrelsen skal bestå af mindst 5 og højst 7 medlemmer.
Medlemmerne af valgbestyrelsen vælges af kommunalbestyrelsen henholdsvis  

 amtsrådet blandt dens/dets medlemmer, i Københavns Kommune tillige blandt  

 magistratens medlemmer.
Borgmesteren henholdsvis amtsborgmesteren er født  

 formand for valgbestyrelsen.
Med hensyn til de nærmere regler om valg af  

 valgbestyrelsens medlemmer og stedfortrædere for disse samt om valg af  

 næstformand henvises til lovens § 14.
 Vedrørende kommunevalgbestyrelsens henholdsvis amtsvalgbestyrelsens  

 opgaver henvises til lovens § 13 og til oversigten i afsnit 2.3. og 2.4.  

 Vedrørende de opgaver, der påhviler valgbestyrelsens formand, henvises til  

 lovens § 15, stk. 1 og 2, § 23, stk. 1, § 27, stk. 2, og § 76, stk. 1.  

 Vedrørende valgbøger henvises til afsnit 5.5.
5.2. Valgstyrere I passende tid inden valgdagen vælger kommunalbestyrelsen for hvert  

 afstemningsområde mindst 5 og højst 9 valgstyrere til at forestå afstemningen  

 og den efterfølgende stemmeoptælling.
Valgstyrerne vælges ved forholdstalsvalg under et.
Valgstyrerne vælges  

 blandt vælgerne i kommunen, herunder kommunalbestyrelsesmedlemmerne.
Blandt valgstyrerne vælger kommunalbestyrelsen en formand for valgstyrerne  

 for hvert afstemningsområde.
Formændene vælges ved forholdstalsvalg under et.
 Enhver vælger har pligt til at påtage sig hvervet som valgstyrer.
Vedrørende valgstyrernes opgaver henvises til lovens §§ 52 - 58, jf. §§ 71  

 - 72, og §§ 74 - 76. Vedrørende valgstyrernes afstemningsbøger henvises til  

 afsnit 5.5 Forholdstalsvalgene foretages efter reglerne i den kommunale styrelseslovs  

 § 24, stk. 3. Det er dog ikke nødvendigt at afholde valg, såfremt der i  

 kommunalbestyrelsen er enighed om, hvem der skal udpeges til valgstyrere  

 henholdsvis formænd for valgstyrerne.
 Spørgsmålet om, hvor de enkelte valgstyrere skal gøre tjeneste, afgøres i  

 mangel af enighed af kommunalbestyrelsen ved almindelig flertalsafgørelse.  

 Det bemærkes, at det i valglovgivningen er forudsat, at der blandt  

 valgstyrerne på de enkelte afstemningssteder er repræsentation for flere  

 grupper i kommunalbestyrelsen.
5.3. Tilforordnede vælgere I passende tid inden valgdagen vælger kommunalbestyrelsen et antal  

 tilforordnede vælgere til at bistå ved valget.
De tilforordnede vælges blandt  

 de vælgere, herunder kommunalbestyrelsesmedlemmer, der har bopæl i kommunen.
 Enhver vælger har pligt til at påtage sig hvervet som tilforordnet vælger.
De tilforordnede vælgere vælges ved forholdstalsvalg under et, medmindre  

 de udpeges i enighed af kommunalbestyrelsen, jf. ovenfor i afsnit 5.2. om  

 valg af valgstyrere ved forholdstalsvalg.
Vedrørende fastlæggelsen af de  

 tilforordnedes tjenestested samt repræsentation for flere grupper i  

 kommunalbestyrelsen på de enkelte afstemningssteder gælder ligeledes  

 tilsvarende regler som for valgstyrere.
 Indenrigsministeriet henstiller , at kommunalbestyrelsen ved  

 udpegning af tilforordnede vælgere tager særligt hensyn til de mindre partier  

 samt de partier, der ikke er repræsenteret i kommunalbestyrelsen.
De tilforordnede vælgere har til opgave at bistå valgstyrerne med deres  

 opgaver på valgdagen, herunder den efterfølgende stemmeoptælling på  

 afstemningsstedet.
Valgbestyrelsen kan beslutte, at tilforordnede vælgere  

 ligeledes skal medvirke ved fintællingen.
 Tilforordnede vælgere varetager endvidere hvervet som stemmemodtager i  

 forbindelse med brevstemmeafgivning på plejehjem og andre institutioner, der  

 drives efter reglerne i bistandsloven, i ældreboliger samt i vælgerens hjem,  

 jf. lovens § 61, stk. 2.
Ved den lovændring i 1989, hvormed det blev bestemt, at visse opgaver som  

 brevstemmemodtager skal varetages af tilforordnede vælgere, er det tilsigtet,  

 at eventuel bistand til vælgernes stemmeafgivning på plejehjem m.v. og i  

 vælgerens hjem ligesom ved stemmeafgivning på valgdagen skal ydes af 2  

 tilforordnede vælgere.
Ved lovændringen er derfor forudsat, at de  

 tilforordnede vælgere, der skal fungere som brevstemmemodtagere, bliver  

 udpeget blandt de tilforordnede vælgere efter samme principper som de  

 tilforordnede vælgere (eventuelt valgstyrere), der udpeges til på valgdagen  

 at yde hjælp til stemmeafgivningen til de vælgere, der har brug herfor og  

 fremsætter anmodning herom.
Det vil ikke være i overensstemmelse med forudsætningerne for  

 lovændringen, såfremt stemmemodtagerne ved brevstemmeafgivning på plejehjem  

 m.v. og i vælgerens hjem udpeges blandt tilforordnede vælgere, der er ansat i  

 kommunens forvaltning, herunder folkeregistret, med henblik på, at  

 brevstemmeafgivningen de nævnte steder som før lovændringen kan gennemføres  

 alene med kommunalt ansat personale som stemmemodtagere.
Pligten til at  

 udbetale og modtage diæter, jf. afsnit 5.4. nedenfor, er i øvrigt uafhængig  

 af, om den pågældende tilforordnede vælger er ansat i kommunens tjeneste  

 eller ej.
 Der er ikke noget krav om, at de tilforordnede vælgere, der fungerer som  

 brevstemmemodtagere, tillige skal medvirke ved afstemningen m.v. på  

 valgdagen.
 Opmærksomheden henledes på, at kandidater til kommunalbestyrelsesvalget  

 eller amtsrådsvalget ikke kan udpeges til at varetage hverv som  

 brevstemmemodtagere, jf. afsnit 8.4.
 Amtsrådet kan vælge et antal tilforordnede vælgere til at bistå ved  

 fornyet fintælling af amtsrådsvalget, jf. lovens § 17, stk. 2.
5.4. Diæter Til valgbestyrelsens medlemmer, valgstyrerne og de tilforordnede vælgere  

 ydes diæter - men ikke erstatning for tabt arbejdsfortjeneste - for deres  

 virksomhed i forbindelse med valget, jf. lovens § 18, stk. 3.
Diæterne ydes efter reglerne i den kommunale styrelseslov.
Dette  

 indebærer, at der ikke ydes diæter til en borgmester eller amtsborgmester  

 eller medlemmerne af magistraten i de kommuner, der har oprettet en magistrat  

 med hjemmel i § 64 i den kommunale styrelseslov.
 Diæterne er af samme størrelse som de diæter, der ydes efter den kommunale  

 styrelseslov (for tiden 320 kr. pr. dag, hvis varetagelsen af hvervet varer  

 under 4 timer, 640 kr. pr. dag, hvis hvervet varer mere end 4 timer).
 Ifølge Skatteministeriets bekendtgørelse nr. 768 af 19. september 1995 om  

 opkrævning m.v. af indkomst- og formueskat, § 21, nr. 4, anses diæter til  

 valgstyrere og tilforordnede vælgere ikke for A-indkomst, hvorfor der ikke  

 skal tilbageholdes kildeskat.
5.5. Valgbøger og afstemningsbøger Valgbestyrelsen skal føre en valgbog, hvori alle væsentlige oplysninger om  

 valget og resultatet heraf indføres.
Valgbestyrelsen i kommunen skal føre  

 særskilte valgbøger for kommunalbestyrelsesvalget og amtsrådsvalget, jf.  

 lovens § 15, stk. 3.
I loven er ligeledes fastsat, jf. § 16, stk. 4, at valgstyrerne skal føre  

 en afstemningsbog, hvori alle væsentlige oplysninger om afstemningen i  

 afstemningsområdet samt resultatet heraf skal indføres.
Der skal føres  

 særskilte afstemningsbøger for kommunalbestyrelsesvalget og amtsrådsvalget.
 For både valgbøger og afstemningsbøger gælder, at Indenrigsministeriet  

 fastsætter regler om bøgernes indhold og udformning.
 De regler om valgbøger og afstemningsbøger, som Indenrigsministeriet  

 fastsatte ved de kommunale valg den 21. november 1989, jf. cirkulæreskrivelse  

 nr. 153 af 7. november 1989, finder også anvendelse ved de kommunale valg den  

 18. november 1997, jf. dog nedenfor om nye fortrykte valgbøger.
Indenrigsministeriet har ladet fremstille nye fortrykte valgbøger.
I  

 forhold til de valgbøger, som Indenrigsministeriet lod fremstille forud for  

 de kommunale valg i 1989, og som uændret fandt anvendelse ved de kommunale  

 valg i 1993, er - ud over enkelte tekniske ændringer - alene foretaget den  

 ændring, at der på siderne med oplysninger om de godkendte kandidatlister  

 tillige skal gives oplysning om kandidaternes statsborgerskab.
 Der er ikke foretaget ændringer af kommunevalgbestyrelsens valgbog for  

 amtsrådsvalget og ej heller af de fortrykte afstemningsbøger.
I stedet for den fortrykte valgbog kan anvendes en valgbog udskrevet ved  

 hjælp af edb.
Det er dog en forudsætning herfor, at en sådan valgbog  

 indeholder de samme oplysninger som den fortrykte valgbog og i samme  

 rækkefølge.
Samme sidetal som i den fortrykte valgbog bør benyttes.
Ikke  

 benyttede sider kan udelades, idet der i så fald bør gøres en bemærkning i  

 valgbogen om, hvilke sider der er udeladt.
 Den forbindende eller supplerende tekst i valgbogen skal medtages i den  

 edb-udskrevne, idet valgbestyrelsens medlemmer ved deres underskrift i  

 valgbogen attesterer, at alle de i den fortrykte valgbog angivne optællinger  

 og afstemninger m.v. er foretaget.
 Udfyldelse af den fortrykte valgbogs skemaer kan erstattes af indklæbede  

 edb-udskrevne skemaer.
 Foranstående gælder tilsvarende for anvendelse af andre afstemningsbøger  

 end de fortrykte.
 6. Kandidatlister, liste- og valgforbund, stemmesedler  

 m.v.
 6.1. Indlevering af kandidatlister m.v.
Kandidatlister til valget skal indleveres til valgbestyrelsens formand  

senest kl. 12 tirsdag den 21. oktober 1997 . Der er ikke hjemmel til  

 at dispensere fra denne frist.
Kandidatlister, der indleveres for sent, skal  

 derfor afvises.
 Kandidatlister kan tidligst indleveres tirsdag den 7. oktober 1997.
Kandidatlister skal indleveres på en formular, der er godkendt af  

 Indenrigsministeriet.
Som en følge af, at kandidatlister nu, ud over de  

 hidtidige oplysninger, tillige skal indeholde oplysninger om kandidaternes  

 statsborgerskab, har Indenrigsministeriet godkendt en ny formular, der skal  

 anvendes i stedet for den formular, der blev godkendt til kommunalvalgene i  

 1989, og som ligeledes var godkendt til anvendelse ved kommunalvalgene i  

 1993.
En kandidatliste må højst indeholde fire navne mere end det antal  

 medlemmer, der skal vælges.
Det samlede antal kandidater på lister, der  

 indgår listeforbund, jf. afsnit 6.6., må højst udgøre otte mere end det antal  

 medlemmer, der skal vælges.
Med hensyn til kandidater henvises i øvrigt til  

 lovens §§ 28 - 31, jf. afsnit 6.2.
 Med hensyn til kandidatlistens indhold henvises til lovens §§ 24 - 25, jf.  

 afsnit 6.2., mens der med hensyn til antal stillere og tidspunkter for  

 stillernes opfyldelse af valgretsbetingelserne m.v. henvises til lovens §§ 19  

 - 20.
 Følgende 7 af de 34 kommuner, der har adgang til at forhøje  

 mindsteantallet af stillere til mere end 25, har forhøjet mindsteantallet af  

 stillere til:
Københavns Kommune ........... 150 Frederiksberg Kommune ........ 50 Brøndby Kommune .............. 50 Gentofte Kommune ............. 50 Svendborg Kommune ............ 50 Herning Kommune .............. 50 Aalborg Kommune .............. 50 Blandt amtskommunerne har følgende 2 forhøjet mindsteantallet af stillere  

 til mere end 50:
Frederiksborg Amtskommune .... 150 Fyns Amtskommune ............. 150 6.2. Valgbestyrelsens godkendelse af kandidatlisterne Efter udløbet af fristen for indlevering af kandidatlister skal  

 valgbestyrelsen undersøge, om de rettidigt indleverede kandidatlister er  

 gyldige.
Valgbestyrelsen skal endvidere undersøge, om kandidaterne på hver  

 enkelt kandidatliste kan godkendes, eller om nogen af kandidaterne skal  

 slettes af kandidatlisterne.
Herudover skal valgbestyrelsen undersøge, om  

 eventuelle bemyndigelser på kandidatlisten til at anmelde listeforbnd  

 og/eller valgforbund kan godkendes.
Kandidatlisters gyldighed Spørgsmålet om en kandidatlistes gyldighed beror på, om kandidatlisten  

 formelt og indholdsmæssigt opfylder de betingelser, der er fastsat i lovens  

 §§ 23 - 25. Det er dog kun væsentlige mangler, der bevirker, at en  

 kandidatliste skal erklæres ugyldig (hvis ikke manglen afhjælpes i tide).  

 Undersøgelsen af, om en kandidatliste er gyldig, skal således omfatte  

 følgende spørgsmål:
 Bemærkninger :
Ikke-anvendelse af den af Indenrigsministeriet godkendte formular (eller  

 en fotokopi af denne) vil som hovedregel medføre, at kandidatlisten må  

 erklæres ugyldig.
Hvis der er anvendt en forældet formular, eller hvis  

 kandidatlisten er udformet på en måde, der i alt væsentligt svarer til den  

 godkendte formular, vil ikke-anvendelsen af godkendt formular dog efter  

 omstændighederne kunne betragtes som en uvæsentlig mangel.
 Bemærkninger :
Hvis der uanset eventuelle mangelfulde eller forkerte oplysninger (f.eks.  

 vedrørende personnummer, statsborgerskab eller stavning af et navn) ikke er  

 tvivl om en kandidats identitet, vil mangler vedrørende oplysninger om en  

 kandidat normalt ikke medføre kandidatlistens ugyldighed.
Valgbestyrelsen  

 skal dog sørge for, at manglen bliver afhjulpet, om nødvendigt efter  

 drøftelse med den tegningsberettigede stiller eller eventuelt kandidaten.  

 Kandidaterne skal ikke direkte godkende deres opstilling, hvorfor det ikke  

 bør komme kandidatlisten, dvs. stillerne, til skade, at de muligvis ikke har  

 kunnet formå kandidaterne til at give korrekte og fyldestgørende oplysninger.
 Bemærkninger :
Hvis rubrikken for angivelse af navn på stemmesedlen er udfyldt, skal  

 valgbestyrelsen undersøge, om kandidatens ønske kan imødekommes, jf. afsnit  

 6.3. nedenfor.
Hvis det ikke er tilfældet, bør valgbestyrelsen, efter  

 drøftelse med den tegningsberettigede stiller og/eller kandidaten, søge at  

 finde frem til en navneangivelse, der ligger så tæt på kandidatens ønske som  

 muligt. Ønsker om navneangivelse, der ikke kan opfyldes, kan ikke medføre  

 kandidatlistens ugyldighed.
Om nødvendigt må valgbestyrelsen henholde sig til  

 lovens udgangspunkt, der er, at kandidaterne skal anføres på stemmesedlerne  

 med deres fulde navn.
 Bemærkninger :
Manglende overstregning af det ikke ønskede alternativ på kandidatlistens  

 forside, eller overstregning af begge alternativer er en væsentlig mangel,  

 der må medføre kandidatlistens ugyldighed, medmindre det drejer sig om en  

 kandidatliste med kun en kandidat.
Afhjælpning af mangler på dette punkt må  

 normalt ske ved indlevering af en ny liste eller en erklæring underskrevet af  

 alle (godkendte) stillere.
 Bemærkninger :
 Manglende angivelse af listebetegnelse eller angivelse af en  

 listebetegnelse, der ikke kan anvendes/godkendes, jf. afsnit 6.4. nedenfor,  

 er en væsentlig mangel, der må medføre kandidatlistens ugyldighed.  

 Afhjælpning vil normalt forudsætte indlevering af en ny kandidatliste eller  

 af en erklæring underskrevet af alle godkendte stillere og kandidater.
 Bemærkninger :
 Kandidaternes underskrift skal meddeles på kandidatlistens side 10  

 (kommunalbestyrelsesvalg) henholdsvis 12 (amtsrådsvalg). Det er normalt ikke  

 tilstrækkeligt, at kandidaterne andet steds på listen måtte have  

 underskrevet, f.eks. i rubrikkerne for kandidaternes stemmeseddelnavn.
 Mangler vedrørende kandidatunderskrifter kan afhjælpes ved, at de  

 pågældende kandidater påfører deres underskrift eller på anden måde  

 skriftligt (eventuelt pr. telefax) tiltræder den pågældende listebetegnelse.  

 Ved afhjælpning »på anden måde« må valgbestyrelsen (og den  

 tegningsberettigede stiller) være opmærksom på, at kandidatunderskrifter  

 tillige kan være nødvendige til godkendelse af fælles bogstavbetegnelse og  

 til bemyndigelser vedrørende anmeldelse/tilbagetrækning af forbund.
 Hvis den eller de pågældende kandidater ikke ønsker at  

 underskrive/tiltræde listebetegnelsen eller er forhindret heri på grund af  

 bortrejse eller lignende, skal valgbestyrelsen slette den eller de pågældende  

 kandidater af listen.
 Bemærkninger :
 Manglende stillerunderskrift eller mangelfulde eller ukorrekte oplysninger  

 vedrørende en stiller må som udgangspunkt betragtes som en væsentlig mangel,  

 der i første omgang medfører, at den pågældende slettes som stiller for  

 kandidatlisten, medmindre det drejer sig om en helt uvæsentlig mangel  

 (forkert stavning af et navn eller lignende). Mangelfuld eller forkert  

 angivelse af personnummer må normalt betragtes som en væsentlig mangel, når  

 det drejer sig om stillere.
Det bemærkes, at der ikke er noget krav om, at stilleren skal anføre sit  

 fulde navn.
Kravet er, at stilleren skal anføre sit navn.
Ved afgørelse af  

 spørgsmålet, om en stillers navn er anført, kan lægges vægt på, om  

 navneangivelsen i givet fald ville opfylde kravene til at blive godkendt som  

 »stemmeseddelnavn«, jf. lovens § 24, stk. 1, 2. - 4. pkt.
Stillere, der ikke opfylder de i lovens § 20, stk. 1, angivne betingelser,  

 skal slettes af stillerlisten.
Det samme skal stillere, der har handlet i  

 strid med bestemmelserne i lovens § 20, stk. 2. (Der er naturligvis intet til  

 hinder for, at en stiller samtidig kan være stiller for en kandidatliste til  

 kommunalbestyrelsesvalget og en kandidatliste til amtsrådsvalget).
Hvis det efter gennemgangen af stillerfortegnelsen viser sig, at der ikke  

 er det fornødne antal (godkendte) stillere for kandidatlisten, skal den  

 tegningsberettigede stiller have adgang til at afhjælpe denne mangel inden  

 for de i loven fastsatte frister.
Hvis manglen ikke afhjælpes, må  

 kandidatlisten erklæres ugyldig.
 I tilfælde, hvor nogle af stillerunderskrifterne m.v. er meddelt på en  

 genpart af kandidatlisten, jf. lovens § 25, stk. 1, 2. pkt., skal genparten  

 indeholde de samme oplysninger om kandidaterne og deres rækkefølge, om  

 opstillingsform og om eventuelt bemyndigede stillere som selve kandidatlisten  

 (den originale). Hvis det ikke er tilfældet, kan stillerne på genparten ikke  

 medregnes eller bemyndigelsen ikke anses for meddelt.
 Bemærkninger :
 Manglende oplysning om tegningsberettiget stiller kan ikke i sig selv  

 betragtes som en væsentlig mangel, der medfører kandidatlistens ugyldighed.
 Valgbestyrelsen vil i tilfælde af manglende angivelse af  

 tegningsberettiget stiller med frigørende virkning kunne give eventuelle  

 meddelelser efter lovens § 27, stk. 2, til enhver af de godkendte stillere.
Godkendelse af kandidaterne De kandidater, der ikke kan godkendes efter reglerne i lovens §§ 28 - 31,  

 skal slettes af kandidatlisten, jf. nedenfor.
 Bemærkninger :
 I tilfælde, hvor slettede kandidater ønskes erstattet af nye, skal der  

 indleveres en ny eller supplerende kandidatliste underskrevet af alle  

 (godkendte) stillere for den oprindelige kandidatliste samt forsynet med de  

 fornødne kandidatunderskrifter for så vidt angår listebetegnelsen m.v.
 Bemærkninger :
 Overskydende antal (godkendte) kandidater på kandidatlister, der ikke har  

 indgået listeforbund, slettes efter reglerne i lovens § 31, stk. 1.
 Overskydende antal (godkendte) kandidater på kandidatlister, der har  

 indgået listeforbund, slettes efter reglerne i lovens § 31, stk. 2 og 3.
Underretning til udenlandske kandidater Eventuelle kandidater, der ikke har dansk indfødsret, skal have meddelelse  

 om, hvorvidt den pågældende kandidatliste, herunder den pågældendes  

 kandidatur, er godkendt, jf. lovens § 27, stk. 3.
Godkendelse af bemyndigede stillere Stillere og kandidater kan på kandidatlisten bemyndige en eller flere  

 stillere til at anmelde listeforbund og valgforbund henholdsvis til at give  

 meddelelse om tilbagetrækning fra et anmeldt forbund, jf. lovens § 40, stk.  

 2, og § 41, stk. 2.
 Bemærkninger :
Det er kun stillere, ikke kandidater, der kan bemyndiges til at anmelde  

 forbund m.v.
Valgbestyrelsen skal derfor undersøge, om den eller de  

 bemyndigede stiller(e) er godkendt som stiller(e) for den pågældende  

 kandidatliste.
Hvis den meddelte bemyndigelse ikke kan godkendes, skal den  

 tegningsberettigede stiller snarest have meddelelse herom og efter  

 omstændighederne have lejlighed til at udtale sig, før valgbestyrelsen  

 træffer afgørelse om ikke-godkendelse.
Konsekvensen af ikke-godkendelse vil i  

 praksis være, at anmeldelser om forbund skal være underskrevet af alle  

 godkendte stillere og alle godkendte kandidater.
Om valgbestyrelsens pligter  

 i forbindelse med undersøgelser af, om anmeldelser af listeforbund og  

 valgforbund er gyldige, henvises til afsnit 6.6. nedenfor.
6.3. Kandidaternes navne på stemmesedlerne Lovens § 24, stk. 1, indeholder følgende regler om kandidaternes navne på  

 stemmesedlerne:
Hvis kandidaten ikke ønsker sig anført på stemmesedlen med sit fulde navn,  

 skal det angives (på kandidatlisten), hvordan navnet ønskes anført.  

 Kandidatens efternavn eller mellemnavn samt mindst et fornavn  

 eller forbogstav skal altid anføres.
Kun mellem- og efternavne, som  

 kandidaten er berettiget til at føre efter navneloven, eller mellemnavne, som  

 er anmeldt til folkeregistret, kan anføres på stemmesedlen.
I stedet for  

 fornavnet kan anføres et kaldenavn, der er afledt af fornavnet.
 Anvendelsen af disse regler kan illustreres med følgende eksempler:
 Eksempel 1 :
 Kandidatens fulde navn er:
 Anne Marie Vestergaard Andersen . Kandidaten kan anføres på  

 stemmesedlen med sit fulde navn eller med navnet:
Anne Andersen M.
Vestergaard Mie Vestergaard Andersen osv.
 Eksempel 2 :
 Kandidatens fulde navn er:
Anne Marie Andersen . Anne Maries eget efternavn er Hansen, men  

 hun har som giftenavn antaget sin ægtefælles eget efternavn Andersen.  

 Ægtefællen har som mellemnavn Vestergaard, og Anne Marie har anmeldt til  

 folkeregistret, at hun ønsker at anvende sin ægtefælles mellemnavn som  

 mellemnavn.
Kandidatens adresseringsnavn er herefter:
 Anne Marie Vestergaard Andersen .
 Kandidaten i eksempel 2 har samme muligheder for navneangivelse på  

 stemmesedlen som kandidaten i eksempel 1. Herudover har kandidaten i  

 eksempel 2 mulighed for at benytte sit eget efternavn, dvs. eksempelvis at  

 blive opført på stemmesedlen som:
 Marie Hansen.
Sidstnævnte regel fremgår ikke direkte af lovteksten, men af  

 bemærkningerne til lovforslaget.
Kandidatens adkomst til eget efternavn kan  

 kontrolleres af folkeregistret.
 Reglerne om anmeldelse af brug af mellemnavn findes i  

 Indenrigsministeriets bekendtgørelse nr. 652 af 27. juli 1995 om  

 folkeregistrering, § 19.
 På stemmesedlen skal som minimum anføres fornavn eller forbogstav  

samt efternavn eller mellemnavn.
 De før 1989 gældende regler om adgang til at få et kaldenavn anført i en  

 parentes på stemmesedlen er ophævet.
 I bemærkningerne til lovforslaget til ny kommunal valglov er det forudsat,  

 at spørgsmålet om, hvorvidt et kaldenavn er afledt af fornavnet ,  

 bliver vurderet lempeligt, samt at kandidater, der tidligere har været opført  

 på stemmesedlen med et bestemt kaldenavn, fortsat skal kunne opføres på  

 stemmesedlen med dette kaldenavn (uden parentes).
6.4. Listebetegnelser Den kommunale valglov indeholder ingen regler om, hvilke krav der kan  

 stilles til en listebetegnelse, ud over at enkelte bogstaver (A, B, C osv.)  

 ikke kan anvendes som listebetegnelse, jf. lovens § 24, stk. 3. En  

 kombination af bogstaver, der ikke danner et ord, f.eks.
CD, kan heller ikke  

 anvendes som listebetegnelse.
I øvrigt bemærkes, at den kommunale valglov ikke indeholder regler, der  

 giver eneret på en bestemt listebetegnelse.
Tværtimod forudsætter valgloven,  

 at der kan anmeldes flere lister med samme listebetegnelse, jf. f.eks. lovens  

 § 34, stk. 2.
 Ifølge folketingsvalgloven har de partier, der er opstillingsberettigede  

 til folketingsvalg, en særlig beskyttelse af partinavnet, idet  

 Indenrigsministeriet ikke for nye partier må godkende navne, der kan  

 forveksles med de opstillingsberettigede partiers, jf. folketingsvalglovens §  

 13.
 Det er Indenrigsministeriets opfattelse, at de opstillingsberettigede  

 partier har en tilsvarende beskyttelse mod, at der for kandidatlister til  

 kommunale valg anvendes listebetegnelser, der kan give anledning til  

 forveksling med vedkommende partis navn.
 En kandidatliste kan derfor ikke anses som gyldig, såfremt den har en  

 listebetegnelse, der (åbenbart) kan give anledning til forveksling med navnet  

 på et af de partier, der pr. 1. august i valgåret er opstillingsberettiget  

 til folketingsvalg, jf. afsnit 6.5., herunder betegner sig som et alternativ  

 til et sådant parti.
 Hvis der over for valgbestyrelsen rejses spørgsmål om, hvilken fraktion  

 eller gruppe inden for en lokal vælgerforening m.v. der er berettiget til at  

 anvende partinavnet for et opstillingsberettiget parti og dermed også  

 partiets bogstavbetegnelse, træffer valgbestyrelsen afgørelse herom efter  

forelæggelse for det pågældende partis landsorganisation.
6.5. Bogstavbetegnelser Valgbestyrelsen skal tildele de godkendte kandidatlister en  

 bogstavbetegnelse, jf. lovens § 32.
 Ved Indenrigsministeriets bekendtgørelse af 5. august 1997 (bekendtgjort i  

 Statstidende den 8. august 1997) er det i medfør af lovens § 33, stk. 3,  

 fastsat, at nedennævnte bogstavbetegnelser er forbeholdt kandidatlister for  

 de pågældende partier, der pr. 1. august 1997 er opstillingsberettiget til  

 folketingsvalg, samt Slesvigsk Parti.
 Reserverede bogstavbetegnelser :
A. for Socialdemokratiet B. for Det Radikale Venstre C. for Det Konservative Folkeparti D. for Centrum-Demokraterne F. for Socialistisk Folkeparti O. for Dansk Folkeparti Q. for Kristeligt Folkeparti S. for Slesvigsk Parti U. for Demokratisk Fornyelse V. for Venstre, Danmarks Liberale Parti Z. for Fremskridtspartiet Ø. for Enhedslisten - De Rød-Grønne Bogstavet X kan ikke tildeles nogen kandidatliste.
 Alle nedenstående ureserverede bogstavbetegnelser kan således principielt  

 anvendes ved tildeling af bogstavbetegnelser til andre kandidatlister.
 Ureserverede bogstavbetegnelser :
Alle de partier, der var opstillingsberettigede pr. 1. august 1993, er  

 tillige opstillingsberettigede pr. 1. august 1997, og er tildelt de samme  

 (reserverede) bogstavbetegnelser som tidligere.
Yderligere to partier er  

 blevet opstillingsberettiget siden 1. august 1993, og de bogstavbetegnelser,  

 der er tildelt disse partier - O. for Dansk Folkeparti og U. for Demokratisk  

 Fornyelse - er derfor flyttet fra listen over ureserverede bogstavbetegnelser  

 til listen over reserverede bogstavbetegnelser.
Om anvendelse af reserverede bogstavbetegnelser bemærkes, at  

 partiernes ungdomsorganisationer kan opstille under vedkommende partis  

 bogstavbetegnelse under forudsætning af, at partibetegnelsen indgår i  

 listebetegnelsen.
Partiernes ungdomsorganisationer vil dog fortsat have  

 mulighed for at opstille under en særskilt (ureserveret) bogstavbetegnelse,  

 medmindre partiets navn fuldt ud indgår i listebetegnelsen for  

 undgdomsorganisationens kandidatliste, jf. lovens § 33, stk. 1.
Kandidatlister for partiet »V.
Venstre, Danmarks Liberale Parti«  

 skal anføres med det fulde partinavn på stemmesedlen og ikke blot med  

 betegnelsen »V.
Venstre«.
 Om anvendelse af reserverede bogstavbetegnelser bemærkes, at bogstavet W -  

 på grund af forvekslingsmuligheden med V - ikke bør anvendes. Å skal  

 angives som Å og ikke som Aa.
 Om principperne for tildeling af bogstavbetegnelser til kandidatlister,  

 der er omfattet af lovens § 34 (i det følgende kaldt lokallister) bemærkes,  

 at valgbestyrelsen bl.a. bør tage hensyn til, at lokallister, der har  

 deltaget i det sidste kommunalvalg, bør have fortrinsret til den  

 bogstavbetegnelse, som lokallisten tidligere har anvendt, mens der i andre  

 tilfælde, hvor to eller flere lokallister (med forskellig listebetegnelse)  

 ønsker tildelt samme bogstavbetegnelse, bør lægges vægt på den rækkefølge,  

 hvori listerne indleveres.
Lokallister, hvis listebetegnelse er navnet på et parti, der tidligere har  

 været opstillingsberettiget, bør så vidt muligt tildeles den  

 bogstavbetegnelse, som de var tildelt ved folketingsvalg.
Som eksempler herpå  

 kan nævnes lokallister for følgende partier, der var opstillingsberettigede  

 til folketingsvalget den 12. december 1990, men som ikke senere har været  

 opstillingsberettigede: E.
Danmarks Retsforbund, G.
De Grønne, H.
Det  

 Humanistiske Parti og P.
Fælles Kurs.
Om tidspunket for tildeling af bogstavbetegnelser bemærkes, at det  

 i lovens § 32 er fastsat, at valgbestyrelsen skal tildele de godkendte  

 kandidatlister en bogstavbetegnelse.
Godkendelse af en kandidatliste kan  

 tidligst meddeles ved udløbet af fristen for indlevering af kandidatlister 4  

 uger før valgdagen og skal senest meddeles 22 dage før valgdagen.
Lokallisterne kan imidlertid have en berettiget interesse i på et  

 tidligere tidspunkt at få kendskab til, hvilket bogstav de kan forvente at få  

 tildelt.
Der er efter Indenrigsministeriets opfattelse intet til hinder for,  

 at valgbestyrelsen allerede i forbindelse med kandidatlistens indlevering  

 giver tilsagn om en bestemt bogstavbetegnelse, idet valgbestyrelsen herved  

 bør tage hensyn til de ovenfor nævnte principper for tildeling af  

 bogstavbetegnelser.
 Forud for en kandidatlistes indlevering vil valgbestyrelsen normalt alene  

 kunne give oplysning om, hvilke bogstavbetegnelser der er eller må forventes  

 at være til rådighed, og om de principper valgbestyrelsen vil lægge til grund  

 i tilfælde, hvor flere kandidatlister (med forskellig listebetegnelse) måtte  

 fremsætte ønske om at få tildelt samme bogstavbetegnelse.
 Om betingelserne for, at lokallister kan tildeles samme bogstavbetegnelse,  

 henvises til lovens § 34, stk. 2 og 3.
 Om tilføjelse af et tal efter bogstavbetegnelsen i tilfælde, hvor flere  

 kandidatlister skal tildeles samme bogstav, hvad enten der er tale om et  

 reserveret eller et ureserveret bogstav, henvises til lovens § 35.
6.6. Listeforbund og valgforbund Reglerne om listeforbund og valgforbund findes i lovens §§ 37 - 42,  

 hvortil der henvises.
 Kandidatlister, der har samme bogstavbetegnelser, kan indgå listeforbund,  

 men ikke valgforbund med hinanden, jf. lovens §§ 37 og 38.
 Eksempel :
I en kommune er opstillet 3 kandidatlister, der har samme listebetegnelse,  

 og som efter anmodning har fået tildelt bogstavbetegnelsen L., dvs.
L.1, L.2  

 og L.3. L.1 og L.2 har indgået listeforbund, L.3 deltager ikke i  

 listeforbundet.
Der kan ikke indgås valgforbund mellem listeforbundet  

 L.1-L.2 og kandidatliste L.3, heller ikke i tilfælde, hvor en  

 kandidatliste med en anden bogstavbetegnelse deltager i valgforbundet.  

 Eksempelvis kan der ikke indgås valgforbund mellem listeforbundet  

 L.1-L.2, kandidatliste L.3, kandidatliste N. samt kandidatliste T.
Hvis et  

 sådant forbund anmeldes, anses hverken listeforbundet L.1-L.2 eller  

 kandidatliste L.3 som deltager i valgforbundet, der herefter alene vil  

 omfatte kandidatliste N. og kandidatliste T., jf. lovens § 42, nr. 3.
 Derimod er der intet til hinder for, at listeforbundet L.1-L.2 eksempelvis  

 indgår valgforbund med kandidatliste N., mens kandidatliste L.3 indgår  

 valgforbund med kandidatliste T.
 Vedrørende anmeldelse af listeforbund og valgforbund bemærkes, at en eller  

 flere stillere kan bemyndiges til ikke blot at anmelde listeforbund og/eller  

 valgforbund, men også til at trække en anmeldelse af et forbund tilbage, jf.  

 lovens § 40, stk. 2, og lovens § 41, stk. 2. Bemyndigelser til at anmelde  

 eller tilbagetrække listeforbund og/eller valgforbund skal være tiltrådt af  

 såvel stillerne som kandidaterne, jf. lovens § 40, stk. 2, og § 41, stk. 2,  

 og jf. formularen til kandidatlister, side 1 og 10 henholdsvis 12. Der  

 henvises herved til afsnit 6.2. ovenfor, hvor der bl.a. er redegjort for  

 valgbestyrelsens forpligtelse til at undersøge, om meddelte bemyndigelser kan  

 godkendes.
Loven indeholder ikke nogen bestemmelser om, at en valgbestyrelse skal  

 give den tegningsberettigede stiller meddelelse om eventuelle mangler ved  

 indleverede anmeldelser om liste- eller valgforbund med henblik på, at der  

 skal gives adgang til at afhjælpe mangler inden en vis frist (dvs. inden  

 udløbet af fristen for anmeldelse af listeforbund og valgforbund). Det må  

 imidlertid antages, at en sådan forpligtelse påhviler valgbestyrelsen i  

 medfør af bestemmelserne i forvaltningslovens § 7, stk. 1, om en  

 forvaltningsmyndigheds pligt til at yde vejledning og bistand.
I hvert fald  

 med hensyn til anmeldelser om forbund, der indleveres i god tid inden  

 fristens udløb, må det antages, at valgbestyrelsen er forpligtet til at give  

 de pågældende lejlighed til at afhjælpe manglerne inden udløbet af fristen  

 for anmeldelse af forbund.
 Valgbestyrelsen skal derfor snarest muligt efter modtagelsen af en  

 anmeldelse om listeforbund eller valgforbund undersøge, om den er i orden, og  

 hvis ikke give den tegningsberettigede stiller underretning herom med henblik  

 på, at manglen om muligt kan afhjælpes inden udløbet af fristen for  

 anmeldelse af listeforbund og valgforbund.
 Sidste frist for anmeldelse og tilbagetrækning af forbund er  

mandag den 27. oktober 1997 kl. 12 . Der er ikke hjemmel til at  

 dispensere fra denne frist.
6.7. Bekendtgørelse m.v. af de godkendte kandidatlister og anmeldte  

 forbund De godkendte kandidatlister til kommunalbestyrelsesvalget og  

 amtsrådsvalget, herunder samtlige kandidaters navne, samt oplysning om  

 anmeldte listeforbund og valgforbund skal af kommunalbestyrelsen bekendtgøres  

 ved opslag i kommunens folkeregister, jf. lovens § 43.
 Bekendtgørelsen skal ske snarest efter udløbet af fristen for anmeldelse  

 af listeforbund og valgforbund mandag den 27. oktober 1997 kl. 12.
Amtsvalgbestyrelsen skal til brug for bekendtgørelsen underrette  

 kommunalbestyrelsen om de godkendte kandidatlister, herunder samtlige  

 kandidaters navne, og anmeldte forbund til amtsrådsvalget.
Det forudsættes,  

 at underretningen sker så betids og i en sådan form, at bekendtgørelsen -  

 tillige med den tilsvarende bekendtgørelse for kommunalbestyrelsesvalget - er  

 sket, senest når brevstemmeafgivningen på folkeregistrene kan gå i gang  

 tirsdag den 28. oktober 1997.
 Opmærksomheden henledes på, at vælgere, der afgiver brevstemme på et  

 plejehjem m.v., i en ældrebolig eller i eget hjem , skal have adgang til  

 i forbindelse med stemmeafgivningen at gøre sig bekendt med en fortegnelse  

 over de godkendte kandidatlister, herunder samtlige kandidaters navne, såvel  

 til kommunalbestyrelsesvalget som til amtsrådsvalget.
Vælgere, der afgiver brevstemme på et amtskommunalt sygehus  

 , skal have adgang til at gøre sig bekendt med de nævnte fortegnelser for  

 alle kommuner i amtskommunen foruden med fortegnelsen for amtsrådsvalget i  

 vedkommende amtskommune.
Tilsvarende skal vælgere, der afgiver brevstemme på  

 sygehuse, der hører under Hovedstadens Sygehusfællesskab, have adgang til at  

 gøre sig bekendt med de nævnte fortegnelser til valget til henholdsvis  

 Københavns Borgerrepræsentation, bydelsrådet i Kongens Enghave og  

 Frederiksberg Kommunalbestyrelse.
 Foranstående fremgår af de pågældende bekendtgørelser om  

 brevstemmeafgivning, jf. bilag 1 , henholdsvis af  

 Indenrigsministeriets bekendtgørelse nr. 651 af 13. august 1997 om valg til  

 bydelsrådet i Kongens Enghave tirsdag den 18. november 1997.
 Kommunalbestyrelsen skal sørge for, at stemmemodtagerne ved  

 brevstemmeafgivning på plejehjem m.v., i ældreboliger og i vælgerens eget  

 hjem bliver forsynet med de nævnte fortegnelser.
 Amtsrådet skal sørge for, at amtskommunens sygehuse bliver forsynet med de  

 fortegnelser, som skal være til stede ved brevstemmeafgivningen på sygehuse.  

 En tilsvarende forpligtelse påhviler Københavns og Frederiksberg Kommuner for  

 så vidt angår sygehuse under Hovedstadens Sygehusfællesskab.
 Amtsrådet må derfor ved henvendelse til de pågældende kommunalbestyrelser  

 tage de fornødne initiativer til at sikre, at de nævnte fortegnelser til brug  

 ved brevstemmeafgivning på sygehusene bliver tilvejebragt hurtigst muligt og  

 i en hensigtsmæssig form.
6.8. Legitimation som tilskudsansøger efter partistøtteloven Partistøtteloven (lovbekendtgørelse nr. 704 af 21. august 1995 af lov om  

 økonomisk støtte til politiske partier m.v.) indeholder regler om, hvem der  

 er berettiget (legitimeret) til på vegne af en kandidatliste at ansøge om og  

 modtage tilskud efter partistøtteloven fra amtskommunen henholdsvis kommunen,  

 jf. partistøttelovens § 8, stk. 2, og § 11, stk. 2.
 For kandidatlister for partier med reserverede bogstavbetegnelser, jf.  

 afsnit 6.5., er vedkommende partiorganisation (sædvanligvis den lokale  

 vælgerforening m.v.) legitimeret som tilskudsansøger og -modtager.
 For andre kandidatlister (lokallister) er den tegningsberettigede stiller  

 legitimeret som tilskudsansøger og -modtager.
 Efter den kommunale valglovs § 44 kan der samtidig med indlevering af en  

 kandidatliste til valgbestyrelsens formand anmeldes, hvilken forening eller  

 hvilke vælgere i kommunen henholdsvis amtskommunen der er berettiget til på  

 kandidatlistens vegne at ansøge om og modtage tilskud efter partistøtteloven.  

 Anmeldelsen, der skal være skriftlig, skal være underskrevet af alle de  

stillere , der har underskrevet kandidatlisten.
 Sker sådan anmeldelse ikke, gælder reglerne i partistøtteloven om, hvem  

 der er berettiget til på kandidatlistens vegne at ansøge om og modtage  

 tilskud.
 Indenrigsministeriet har ikke ladet udarbejde særlige formularer eller  

 blanketter til brug ved anmeldelser efter den kommunale valglovs § 44,  

 ligesom det ikke er fundet hensigtsmæssigt at indbygge en sådan  

 anmeldelsesmulighed i formularen til kandidatlister.
 Valgbestyrelsen bør så vidt muligt gøre de (lokale) partiforeninger eller  

 vælgergrupper m.v., der er initiativtagere til kandidatlister, opmærksom på  

 muligheden for at fravige partistøttelovens legitimationsregler ved at  

 indgive anmeldelse efter den kommunale valglovs § 44, idet bemærkes, at denne  

 anmeldelsesmulighed typisk vil kunne have interesse for lokallister.
 Anmeldelser efter § 44, der indleveres senere end kandidatlisten, vil  

 efter omstændighederne kunne tages i betragtning, da sådanne anmeldelser ikke  

 har betydning for valgets tilrettelæggelse og gennemførelse.
6.9. Stemmesedler og opslag Stemmesedler De grundlæggende regler om stemmesedlernes indhold og udformning er  

 fastsat i lovens §§ 45 - 47, mens de mere detaljerede regler er fastsat i  

 Indenrigsministeriets bekendtgørelse nr. 588 af 1. september 1989 om  

 stemmesedler til brug ved kommunale valg.
Bekendtgørelsen er optaget som  

bilag 3 til vejledningen.
 I det følgende gengives eller kommenteres enkelte af bestemmelserne om  

 stemmesedlernes indhold og udformning.
 Stemmesedlerne skal være af karton eller svært papir med en gramvægt på  

 mindst 125 g/m2. Stemmesedlerne til kommunalbestyrelsesvalget skal være trykt  

 på hvidt materiale, mens stemmesedlerne til amtsrådsvalget skal være trykt på  

 gult materiale.
 Til illustration af reglerne om stemmesedlernes indhold og udformning er i  

bilag 4 vist et udsnit af en fiktiv stemmeseddel.
 Opmærksomheden skal særligt henledes på, at kandidatlister, der har  

 indgået listeforbund, skal anføres i rubrikker ved siden af hinanden, også i  

 tilfælde, hvor kandidaternes navne på kandidatlister, der ikke har indgået  

 listeforbund, er anført i en kolonne - som vist i udsnit af stemmeseddel i  

 bilag 4.
 I tilfælde, hvor valgbestyrelsen beslutter, at kandidaternes navne inden  

 for hvert felt skal opføres i to eller flere kolonner, skal navnene på  

 samtlige kandidater fordeles ligeligt mellem kolonnerne, jf.  

 stemmeseddelbekendtgørelsens § 8, stk. 2.
Hvad der skal forstås ved »ligeligt« i tilfælde, hvor det ikke  

 er muligt at foretage en matematisk ligelig fordeling, beror i nogen grad på  

 valgbestyrelsens skøn.
Ved udøvelsen af skønnet må bl.a. lægges vægt på  

 hensynet til stemmesedlens overskuelighed, hvilket hensyn efter  

 omstændighederne vil kunne medføre, at en eller flere kolonner (til højre) på  

 stemmesedlen lades tomme.
I denne forbindelse bemærkes, at et kryds, der er  

 placeret i en tom kolonne, skal betragtes som en partistemme for det  

 pågældende parti.
Opslag Foruden stemmesedler skal til brug for valget tilvejebringes opslag til  

 ophængning i stemmelokalerne, jf. lovens § 51, stk. 3.
 Opslag om kommunalbestyrelsesvalget skal være fremstillet af hvidt  

 materiale, mens opslag om amtsrådsvalget skal være fremstillet af gult  

 materiale.
 Amtsvalgbestyrelsen skal sørge for, at det nødvendige antal stemmesedler  

 og opslag til amtsrådsvalget er afleveret til vedkommende kommunalbestyrelser  

 senest søndag den 16. november 1997 , jf. lovens § 50.
7. Afstemning på valgdagen I hvert afstemningsområde foregår afstemningen på et afstemningssted.
 Overalt i landet begynder afstemningen kl. 9 og fortsætter til kl. 20 og  

 så længe, der endnu derefter indfinder sig vælgere for at stemme, jf. lovens  

 § 52.
7.1. Kommunalbestyrelsens forberedelse af afstemningen Kommunalbestyrelsen skal sørge for lokaler til afstemningen samt for det  

 fornødne antal stemmerum og stemmekasser, herunder særskilte stemmekasser til  

 brug ved kommunalbestyrelsesvalget og amtsrådsvalget.
Stemmerum og  

 stemmekasser skal være indrettet som foreskrevet i lovens § 51, stk. 2.  

 Stemmerum skal være forsynet med det fornødne udstyr til stemmeafgivning  

 (skriveplade, blyant eller andet egnet skriveredskab).
På hvert afstemningssted (i hvert stemmelokale) skal være indrettet et  

 stemmerum, hvor der er plads til, at 3 personer kan opholde sig samtidig.
Det  

 følger af, at det er fastsat i loven, at hjælp til stemmeafgivningen,  

 herunder til afkrydsning af stemmesedlen, som hovedregel skal ydes af 2  

 valgstyrere eller tilforordnede vælgere, jf. nedenfor i afsnit 7.3. Det  

 nævnte særlige stemmerum bør tillige være stort nok til en vælger i kørestol.
 Ved udpegning af bygninger/lokaler til brug ved afstemningen bør  

 kommunalbestyrelsen i øvrigt tage hensyn til, at disse lokaliteter så vidt  

 muligt skal være tilgængelige for kørestolsbrugere og andre stærkt  

 bevægelseshæmmede.
 I stemmelokalerne skal være ophængt de opslag, der er nævnt i lovens § 51,  

 stk. 3.
 Det vil være hensigtsmæssigt, såfremt der i stemmerummet er ophængt opslag  

 med vejledning om fremgangsmåden ved selve stemmeafgivningen.
 Kommunalbestyrelsen skal sørge for, at der på hvert afstemningssted er  

 truffet de fornødne forberedelser til afstemningen, herunder at valgstyrerne  

 og de tilforordnede vælgere er gjort bekendt med deres opgaver på valgdagen.
En række af den tidligere lovs detaljerede bestemmelser om, hvorledes  

 opgaverne på afstemningsstedet skal varetages, herunder om opbevaring af  

 nøglerne til stemmekasserne, er ikke medtaget i den gældende lov.
Det  

 forudsættes, at de nærmere regler i stedet fastsættes af kommunalbestyrelsen.
Vedrørende rygning i stemmelokalerne skal Indenrigsministeriet  

 henlede kommunalbestyrelsens opmærksomhed på lov nr. 436 af 14. juni 1995 om  

 røgfri miljøer i offentlige lokaler, transportmidler og lignende.
Ifølge  

 lovens § 2 skal blandt andet hver kommunalbestyrelse med virkning senest fra  

 den 1. januar 1996 fastsætte bestemmelser om røgfri miljøer i blandt andet  

 kommunale lokaler, hvortil offentligheden har adgang.
7.2. Den almindelige fremgangsmåde ved stemmeafgivningen Den almindelige fremgangsmåde ved stemmeafgivningen kan i overensstemmelse  

 med lovens § 53 og 54 beskrives således:
»Valgret udøves ved personligt fremmøde på afstemningsstedet.  

 Vælgeren skal inden stemmeafgivningen aflevere sit valgkort til  

 valglisteføreren.
Har en vælger ikke medbragt valgkort, udskrives et  

 valgkort.
Vælgeren skal i øvrigt på forespørgsel give oplysning om navn,  

 bopæl og fødselsdato.
Hvis der er tvivl om en vælgers identitet, skal denne  

 fastslås, om fornødent ved fremlæggelse af dokumentation herfor.
Derefter, og  

 når valglisteføreren har afmærket vælgerens navn på valglisten, udleveres til  

 vælgeren en stemmeseddel til kommunalbestyrelsesvalget og en stemmeseddel til  

 amtsrådsvalget.
 Såfremt en vælger kun ønsker at benytte den ene af de udleverede  

 stemmesedler, skal den stemmeseddel, der ikke ønskes benyttet, tilbageleveres  

 til den tilforordnede vælger, der registrerer stemmesedlen som  

 tilbageleveret.
Stemmeafgivningen sker i stemmerummet, hvor kun vælgeren må være til  

 stede.
På stemmesedlen sætter vælgeren et kryds ved en listebetegnelse eller  

 et kandidatnavn.
En vælger kan få ombyttet en stemmeseddel, hvis den er fejlagtigt  

 afkrydset eller ved uagtsomhed gjort ubrugelig.
Ombytning kan ikke ske, efter  

 at stemmesedlen er lagt i stemmekassen.
Når stemmeafgivningen er foretaget, sammenfolder vælgeren stemmesedlen,  

 således at ingen kan se, hvordan der er stemt.
Derefter lægger vælgeren  

 stemmesedlen i den stemmekasse, der er beregnet dertil, i overværelse af en  

 tilforordnet vælger.« Ved afstemningen i Københavns og Frederiksberg Kommuner skal kun udleveres  

 en stemmeseddel til kommunalbestyrelsesvalget.
Det er ikke fundet nødvendigt  

 at indsætte en udtrykkelig regel herom i loven.
 Opmærksomheden henledes på, at vælgere, der har afgivet en brevstemme, der  

 er taget i betragtning, ikke kan stemme til det eller de pågældende valg ved  

 afstemningen på valgdagen, jf. lovens § 73.
7.3. Reglerne om hjælp til stemmeafgivningen Vælgere, der på grund af manglende førlighed, svagelighed eller lignende  

 ikke kan bevæge sig i stemmelokalet eller i øvrigt foretage stemmeafgivningen  

 på den foreskrevne måde, kan forlange fornøden hjælp til stemmeafgivningen.  

 Der kan i forbindelse hermed ske de fornødne lempelser i den foreskrevne  

 fremgangsmåde, jf. lovens § 55.
Hjælp til stemmeafgivning skal ydes af 2 valgstyrere eller tilforordnede  

 vælgere.
Blinde eller svagsynede vælgere kan dog i stedet for forlange hjælp  

 af en person, der er udpeget af vælgeren selv.
 Hjælp til afkrydsning af stemmesedlen kan kun ydes, såfremt vælgeren  

 umiddelbart over for dem, der yder hjælp, utvetydigt kan tilkendegive, på  

 hvilken kandidatliste eller hvilken kandidat vælgeren ønsker at stemme, jf.  

 lovens § 55, stk. 3.
 En af vælgeren medbragt håndskrevet eller maskinskrevet seddel om, hvilken  

 kandidatliste eller kandidat vælgeren ønsker at stemme på, kan ikke anses for  

 en umiddelbar tilkendegivelse.
En vælger skal om fornødent have adgang til at afgive stemme umiddelbart  

 uden for stemmelokalet, f. eks. i en bil parkeret ved afstemningsstedet.
To  

 valgstyrere eller tilforordnede vælgere skal i så fald bringe stemmesedlerne  

 ud til vælgeren og - efter at vælgeren har stemt og sammenfoldet  

 stemmesedlerne - bringe stemmesedlerne tilbage til stemmelokalet.  

 Stemmesedlerne bør være nedlagt i transportable stemmekasser.
 Det bør nøje iagttages, at stemmeafgivningen sker på betryggende måde,  

 således at de pågældende vælgere ikke udsættes for nogen påvirkning med  

 hensyn til, hvordan de skal stemme, og således at ingen får lejlighed til at  

 gøre sig bekendt med, hvordan der er stemt.
 Hvis en vælger, der afgiver stemme umiddelbart uden for stemmelokalet,  

 skal have hjælp til afkrydsning af stemmesedlerne, må alene enten de 2  

 valgstyrere eller tilforordnede vælgere, der yder hjælpen, eller , for  

 så vidt angår blinde eller svagsynede vælgere, den af vælgeren selv udpegede  

 hjælper, medvirke ved og gøre sig bekendt med vælgerens stemmeafgivning.
I øvrigt henvises til bestemmelsen i lovens § 57, hvoraf følger, at de,  

 der forestår afstemningen, ikke under afstemningen må give en vælger råd  

 eller opfordring med hensyn til, hvilken kandidatliste eller hvilken kandidat  

 vælgeren skal stemme på.
De, der medvirker ved afstemningen, har endvidere  

 tavshedspligt med hensyn til, hvad de måtte erfare om en vælgers  

 stemmeafgivning.
7.4. Opretholdelse af ro og orden i stemmelokalerne Ifølge lovens § 56 kan valgstyrerne bestemme, at der i stemmelokalet  

 foruden de personer, der forestår afstemningen, kun må opholde sig vælgere,  

 der skal afgive stemme.
Endvidere kan valgstyrerne begrænse antallet af  

 tilstedeværende vælgere, når ordensmæssige hensyn kræver det.
De  

 tilstedeværende skal rette sig efter valgstyrernes anvisninger.
Den tidligere lovs regler, hvorefter de opstillede kandidater og to  

 stillere for hver kandidatliste havde en særlig ret til at opholde sig i  

 stemmelokalet, er ophævet.
Det er dog ikke hermed tilsigtet at ændre  

 eventuelle lokale traditioner for kandidaters og stilleres tilstedeværelse på  

 afstemningsstederne, men spørgsmålet om de pågældendes adgang til at være til  

 stede vil alene bero på valgstyrernes beslutning.
 Borgmesteren betragtes som hørende til den persongruppe, der forestår  

 afstemningen, og har dermed ret til at opholde sig i stemmelokalerne.
7.5. Valgagitation ikke tilladt i stemmelokalerne og de umiddelbare  

 adgangsveje hertil Valgstyrerne skal påse, at vælgerne ikke udsættes for valgagitation i  

 stemmelokalerne eller andre steder i umiddelbar tilknytning hertil, jf.  

 lovens § 56.
 Der må således ikke uddeles propagandamateriale eller ophænges  

 valgplakater eller på anden måde udøves egentlig valgagitation i de nævnte  

 lokaliteter eller de umiddelbare adgangsveje hertil, f.eks. gange, trapper,  

 skolegårde og lignende.
Det er i loven forudsat, at valgstyrerne alene skrider ind i tilfælde af  

 manifestationer af en vis pågående karakter.
Således vil det forhold, at  

 vælgere, der møder op for at afgive stemme, bærer emblemer, mærkater eller  

 lignende, hvorpå der er trykt opfordring til at stemme på et bestemt parti  

 (kandidatliste) eller en bestemt kandidat, ikke i sig selv i almindelighed  

 give grundlag for indskriden fra valgstyrerne.
Derimod skal de personer, der deltager i valgets afvikling, helt undlade  

 at bære de nævnte emblemer, mærkater eller lignende.
Disse personer må heller  

 ikke bære mærkater, emblemer eller lignende, der angiver stillingtagen til  

 aktuelle politiske spørgsmål eller i øvrigt giver udtryk for en bestemt  

 politisk holdning eller lignende.
 Valgstyrerne skal i øvrigt påse, at vælgerne har uforstyrret adgang til og  

 fra afstemningslokalerne.
7.6. Indsamlinger på afstemningsstederne Kommunalbestyrelsen afgør, hvorvidt anmodninger om tilladelse til  

 indsamlinger til velgørende formål (Røde Kors, Folkekirkens Nødhjælp m.v.) på  

 valgdagen i forbindelse med de enkelte afstemningssteder skal imødekommes.  

 Kommunalbestyrelsen kan i forbindelse hermed stille betingelser vedrørende  

 indsamlingsbøssernes størrelse og placering m.v.
Indsamlingsbøsserne skal  

 selvsagt placeres uden for stemmelokalerne.
 Det må i øvrigt forudsættes, at eventuelle indsamlinger tilrettelægges  

 således, at de ikke på nogen måde kan forstyrre valghandlingen, herunder  

 besværliggøre adgangen til stemmelokalerne.
7.7. Andre afstemninger samtidig med valg Kommunalbestyrelsen kan beslutte, at der i forbindelse med valg skal  

 afholdes en særlig lokal afstemning, herunder valg til ældreråd.
En  

 forudsætning herfor er, at afstemningen tilrettelægges således, at den  

 foregår lokalemæssigt helt adskilt fra valget, herunder så vidt muligt med  

 særskilte adgangsveje til de pågældende stemmelokaler.
Afstemningen skal  

 herudover tilrettelægges således, at den ikke kan virke forstyrrende på  

 vælgernes adgang til at afgive stemme ved valget eller på gennemførelsen af  

 valget i øvrigt.
8. Brevstemmeafgivning 8.1. De generelle regler om brevstemmeafgivning her i landet Reglerne om brevstemmeafgivning her i landet findes i lovens §§ 59-62 og  

 §§ 66-68.
 Efter disse bestemmelser kan enhver vælger, der er forhindret i at møde  

 frem til afstemningen på valgdagen, afgive brevstemme på folkeregistrene fra  

 tirsdagen 3 uger før valgdagen, dog senest lørdagen før valgdagen.  

 Brevstemmeafgivning kan således finde sted fra og med tirsdag den 28.  

 oktober 1997 til og med lørdag den 15. november 1997 .
 Inden for samme tidsrum kan visse nærmere angivne grupper af vælgere  

 afgive brevstemme på sygehuse, på plejehjem og andre institutioner, der  

 drives efter reglerne i bistandsloven, i ældreboliger samt i  

 kriminalforsorgens anstalter og arresthusene.
 Endelig kan vælgere, der på grund af sygdom eller manglende førlighed ikke  

 vil kunne møde frem på afstemningsstedet, brevstemme i deres eget hjem,  

 medmindre de har mulighed for at stemme i en af de ovenfor nævnte  

 institutioner.
 Om stemmeafgivning på mindre øer, se nedenfor i afsnit 8.5.
Brevstemmematerialet til brug ved brevstemmeafgivning her i landet til  

 kommunale valg består af Stemmesedlerne er forsynet med 3 rubrikker til anførelse af  

 henholdsvis bogstavbetegnelse, listebetegnelse (partinavn) og kandidatnavn,  

 og påtrykt ordene »Stemmeseddel til Kommunalbestyrelsesvalg«  

 henholdsvis »Stemmeseddel til Amtsrådsvalg«.
Konvolutterne  

 er foruden en kortfattet vejledning påtrykt ordene »Stemmeseddel til  

 kommunalbestyrelsesvalg« henholdsvis »Stemmeseddel til  

 amtsrådsvalg«.
 Farven på stemmesedlen til kommunalbestyrelsesvalget blev tidligere (før  

 1989) angivet som værende hvid.
 Det brevstemmemateriale, der er fremstillet til brug ved de kommunale valg  

 den 18. november 1997, er identisk med brevstemmematerialet til  

 kommunalvalgene i 1993, der igen, bortset fra enkelte redaktionelle ændringer  

 af følgebrevet, var identisk med brevstemmematerialet til de kommunale valg i  

 1989.
 Eventuelle restoplag af det brevstemmemateriale, der blev anvendt ved de  

 kommunale valg i 1993 og 1989, kan benyttes.
Brevstemmematerialet kan rekvireres hos Barfod og I.
Chr.
Petersen A/S,  

 Postboks 1332, Fabriksparken 56, 2600 Glostrup, telefon 43 45 15 16, telefax  

 43 45 19 99.
 Ved lov nr. 18 af 13. januar 1997 blev indsat en bestemmelse i den  

 kommunale valglov, hvorefter Indenrigsministeriet kan bestemme, at følgebreve  

 og yderkuverter, der er tilvejebragt af kommunalbestyrelsen, skal sidestilles  

 med følgebreve og yderkuverter tilvejebragt af Indenrigsministeriet, jf.  

 lovens § 66, stk. 3. Indenrigsministeriet vil udsende særskilt meddelelse  

 herom.
8.2. Særligt om brevstemmeafgivning på folkeregistrene Uanset normal lørdagslukning skal folkeregistrene holdes åbne for  

 brevstemmeafgivning i mindst nogle timer den sidste lørdag - den 15. november  

 1997 - før fristens udløb.
Det vil i øvrigt være hensigtsmæssigt, såfremt  

 folkeregistrene holdes åbne nogle timer på alle lørdage i det tidsrum,  

 hvor der kan afgives brevstemme.
Der er ikke fastsat nærmere regler om fremgangsmåden m.v. ved  

 brevstemmeafgivning på folkeregistrene.
Brevstemmeafgivningen skal derfor  

 foregå direkte på grundlag af lovens regler.
På grundlag af reglerne i lovens  

 § 67 kan fremgangsmåden ved brevstemmeafgivning beskrives således:
»Vælgere, der ønsker at brevstemme, skal vise fornøden legitimation  

 til brevstemmemodtageren.
Herefter udleveres brevstemmematerialet.
 På stemmesedlen anfører vælgeren listebetegnelsen eller bogstavbetegnelsen  

 for en kandidatliste, der er opstillet i den kommune henholdsvis amtskommune,  

 hvor vælgeren er optaget på valglisten. Ønsker vælgeren at stemme på en  

 bestemt kandidat, der er opstillet i den pågældende kommune henholdsvis  

 amtskommune, anfører vælgeren navnet på kandidaten, eventuelt med tilføjelse  

 af listebetegnelsen eller bogstavbetegnelsen for den kandidatliste,  

 kandidaten er opstillet på.
Vælgeren udfylder stemmesedlen uden overværelse af andre og lægger den i  

 konvolutten.
Derefter udfylder vælgeren følgebrevet og underskriver dette i  

 overværelse af stemmemodtageren, der attesterer stemmeafgivningen.
Hvis vælgeren ikke er i stand til at udfylde stemmesedlen eller udfylde og  

 underskrive følgebrevet, skal stemmemodtageren yde den fornødne hjælp, jf.  

 dog nedenfor.
Er der ydet hjælp, skal dette fremgå af følgebrevet.
 Hjælp til udfyldning af stemmesedlen kan kun ydes, såfremt vælgeren  

 umiddelbart over for den, der yder hjælp, utvetydigt kan tilkendegive, på  

 hvilken kandidatliste eller hvilken kandidat vælgeren ønsker at stemme.
Konvolutten med stemmeseddel samt følgebrevet lægges i yderkuverten, der  

 sendes til kommunalbestyrelsen i den kommune, hvor vælgeren er optaget på  

 valglisten.
På yderkuverten skal angives vælgerens navn, fødselsdato og  

 bopæl.« Den almindelige fremgangsmåde modificeres i følgende tilfælde:
På folkeregistrene bør så vidt muligt indrettes stemmerum, hvor vælgeren  

 kan foretage stemmeafgivningen.
Et enligtstående bord eller pult vil dog også  

 kunne benyttes.
 Når den enkelte vælger har afsluttet sin stemmeafgivning, bør brevstemmen  

 (yderkuvert med indhold) i vælgerens påsyn nedlægges i en særlig  

 brevstemme-stemmekasse, således at en stemmekasse er beregnet til  

 »indenbys« brevstemmer, dvs. brevstemmer, der ikke skal forsendes  

 med postvæsenet, mens en anden stemmekasse er beregnet til  

 »udenbys« brevstemmer, dvs. brevstemmer, der skal forsendes med  

 postvæsenet.
 Efter loven gælder der ikke nogen regel om, at der ved brevstemmeafgivning  

 på folkeregistrene skal være 2 stemmemodtagere.
Det vil dog være hensigtsmæssigt, at der er mindst 2 stemmemodtagere til  

 stede for det tilfælde, at en vælger skal have hjælp til at udfylde  

 stemmesedlen . I så fald kan 2 stemmemodtagere medvirke ved  

 brevstemmeafgivningen.
Den stemmemodtager, der har ydet hjælp, påtegner  

 følgebrevet med »Hjælp ydet til udfyldelse af stemmesedlen«, eller  

 lignende efterfulgt af sin underskrift eller initialer, mens den anden  

 stemmemodtager attesterer følgebrevet.
I tilfælde, hvor vælgeren ikke er i stand til egenhændigt at  

underskrive følgebrevet, kan ligeledes medvirke 2 stemmemodtagere.
Den  

 ene stemmemodtager underskriver i dette tilfælde på det sted på følgebrevet,  

 der er beregnet til vælgerens underskrift, med sit eget navn efterfulgt af  

 ordet »for« og vælgerens navn, mens den anden stemmemodtager  

 underskriver attesten.
I loven er det forudsat, at vælgeren selv udfylder følgebrevet og  

 yderkuverten, herunder rubrikken på bagsiden.
Der er dog intet til hinder  

 for, at folkeregistret er vælgeren behjælpelig med - på grundlag af den  

 foreviste legitimation - at udfylde følgebrevet og rubrikken på yderkuvertens  

 bagside med vælgerens fulde navn, fødselsdato og bopæl samt foretage  

 adressering på yderkuverten til kommunalbestyrelsen i den kommune, hvor  

 vælgeren er optaget på valglisten (har fast bopæl).
 Brevstemmeafgivning på folkeregistret kan foretages uden for  

 folkeregistrets lokaler, f.eks. på parkeringspladsen ved folkeregistret  

 (»vognbrevstemme«). En vælger har dog ikke krav på at kunne  

 brevstemme uden for folkeregistrets lokaler.
 I forbindelse med brevstemmeafgivningen skal vælgerne have lejlighed til  

 at gøre sig bekendt med kandidatlisterne m.v. til såvel  

 kommunalbestyrelsesvalget som amtsrådsvalget, jf. lovens § 43.
Opmærksomheden henledes på, at stemmemodtagerne ikke i forbindelse med  

 brevstemmeafgivningen må give en vælger råd eller opfordring med hensyn til,  

 hvilken kandidatliste eller hvilken kandidat vælgeren skal stemme på.
De må  

 ikke over for uvedkommende oplyse, om en vælger har afgivet brevstemme eller  

 i øvrigt oplyse forhold vedrørende en vælgers stemmeafgivning.
Der henvises  

 herved til lovens § 68.
8.3. Særligt om brevstemmeafgivning på sygehuse og i kriminal- forsorgens anstalter og arresthusene Brevstemmeafgivning på nævnte institutioner gennemføres ved institutionens  

 egen foranstaltning.
Nærmere regler om afstemningens tilrettelæggelse og  

 gennemførelse er fastsat i Indenrigsministeriets bekendtgørelser nr. 300 og  

 302 af 17. maj 1989 om brevstemmeafgivning på sygehuse henholdsvis i  

 kriminalforsorgens anstalter og arresthusene.
8.4. Særligt om brevstemmeafgivning på plejehjem m.v., i ældreboliger og i vælgerens hjem Nærmere regler om kommunalbestyrelsens opgaver i forbindelse med  

 tilrettelæggelse og gennemførelse af brevstemmeafgivning på plejehjem og  

 andre institutioner, der drives efter reglerne i bistandsloven, er fastsat i  

 bekendtgørelse nr. 301. af 17. maj 1989, mens særskilte regler om  

 brevstemmeafgivning på dagcentre og i ældreboliger er fastsat i  

 Indenrigsministeriets bekendtgørelse nr. 679 af 25. august 1997. Indholdet af  

 denne bekendtgørelse består i alt væsentligt i en henvisning til  

 bekendtgørelse nr. 301. Nærmere regler om brevstemmeafgivning i vælgerens  

 hjem er fastsat i Indenrigsministeriets bekendtgørelse nr. 303 af 17. maj  

 1989, som ændret ved bekendtgørelse nr. 785 af 26. august 1994 og  

 bekendtgørelse nr. 680 af 25. august 1997, hvortil der henvises.
Opmærksomheden henledes på, at det i bekendtgørelse nr. 303 om  

 brevstemmeafgivning i vælgerens hjem er fastsat, at kommunalbestyrelsen på  

 forskellig måde, herunder ved annoncering i de stedlige dagblade eller  

 lokalaviser, skal sørge for, at vælgerne bliver gjort bekendt med muligheden  

 for at brevstemme i hjemmet og om de nærmere betingelser herfor.
Sidste  

 frist for at indgive anmodning om at brevstemme i hjemmet er torsdag den 6.  

 november 1997 kl. 18 .
 Hvervene som stemmemodtagere ved brevstemmeafgivning på plejehjem m.v., i  

 ældreboliger og i vælgerens eget hjem skal varetages af tilforordnede  

 vælgere, der er valgt af kommunalbestyrelsen, jf. afsnit 5.3. ovenfor.
Opmærksomheden henledes på, at det fremgår af de nævnte bekendtgørelser,  

 at hver af de 2 stemmemodtagere så vidt muligt skal være udpeget af  

 forskellige grupper i kommunalbestyrelsen.
Endvidere fremgår, at kandidater  

 til valget (såvel kommunalbestyrelsesvalget som amtsrådsvalget) samt ansatte  

 på vedkommende plejehjem m.v., henholdsvis hjemmehjælpere og  

 hjemmesygeplejersker m.fl. ansat i kommunens hjemmesygeplejerskeordning,  

ikke kan udpeges til stemmemodtagere på plejehjem m.v. og i  

 ældreboliger henholdsvis i vælgerens eget hjem, uanset om de i øvrigt måtte  

 være valgt som tilforordnede.
8.5. Særligt om brevstemmeafgivning på mindre øer På afsides beliggende øer, der ikke udgør et selvstændigt  

 afstemningsområde, kan afgives brevstemme til en eller flere vælgere, som  

 kommunalbestyrelsen har udpeget til at være stemmemodtagere, jf. lovens § 60,  

 stk. 4, jf. § 61, stk. 3.
 På Christiansø kan der ikke afgives brevstemme til kommunale valg, da  

 Christiansø er uden for den kommunale inddeling.
8.6. Brevstemmeafgivning på Færøerne, i Grønland, i udlandet, på  

 danske skibe i udenrigsfart og på danske havanlæg På Færøerne, i Grønland og i udlandet Ved kommunale valg kan enhver vælger ligesom ved andre valg brevstemme på  

 folkeregistrene på Færøerne og i Grønland samt på danske diplomatiske og  

 konsulære repræsentationer i udlandet (ambassader, konsulater m.v.).  

 Endvidere kan brevstemmes hos en stemmemodtager, der er udpeget af  

 Indenrigsministeriet, jf. lovens § 63.
 Nedennævnte personer (stillingsindehavere) er af Indenrigsministeriet  

permanent udpeget som brevstemmemodtagere .
På Færøerne Rigsombudsmanden eller den fuldmægtig ved rigsombudet, som  

 rigsombudsmanden har bemyndiget hertil Landfogden Sysselmændene I Grønland Forbindelsesofficeren, Thule Air Base Formanden for Borgerrådet i Søndre Strømfjord eller dennes stedfortræder Stationslederen, Danmarkshavn Stationslederen, Narssarssuaq Stationslederen, Kulusuk Stationslederen, Prins Christianssund Stationslederen på Station Nord Flyvepladslederen, Constable Pynt Chefen for Slædepatruljen Sirius I udlandet Ældste danske repræsentant ved De Forenede Nationers observatørgruppe til  

 overvågelse af våbenstilstanden mellem Indien og Pakistan Ældste danske repræsentant ved De Forenede Nationers organisation til  

 overvågelse af våbenstilstanden i Palæstina Ældste danske repræsentant ved De Forenede Nationers vagtkorps i Irak Ældste danske repræsentant ved De Forenede Nationers styrke i Kuwait Ældste danske repræsentant ved EU-missionen i det tidligere Jugoslavien Ældste danske officer for dansk personel ved National Support Group/NATO  

 Stabilization Forces i Ungarn Ældste danske officer for dansk personel ved NATO Stabilization Forces  

 hovedkvarter i det tidligere Jugoslavien Chefen for den danske Bataljon ved NATO Stabilization Forces i  

 Bosnien-Hercegovina Ældste danske officer for stabspersonel m.v. ved Hovedkvarteret for Den  

 Nordisk-Polske Brigade ved NATO Stabilization Forces i Bosnien-Hercegovina Chefen for hovedkvarterskompagniet ved hovedkvarteret for den  

 Nordisk-Polske Brigade ved NATO Stabilization Forces i Bosnien-Hercegovina Ældste danske officer for dansk personel ved De Forenede Nationers  

 beskyttelsesstyrke i Makedonien Ældste danske repræsentant ved De Forenede Nationers observatørgruppe i  

 Georgien Ældste danske repræsentant ved De Forenede Nationers observatørstyrke i  

 Tajikistan Ældste danske officer ved Headquarters NATO Airborne Early Warning Force,  

 Geilenkirchen, Tyskland Ældste danske officer ved Headquarters Allied Land Force Central Europe,  

 Heidelberg, Tyskland Ældste danske officer ved Headquarters Allied Air Forces Central Europe,  

 Ramstein Airbase, Tyskland Ældste danske officer ved Headquarters Allied Forces Northwestern Europe,  

 High Wycombe, Storbritannien Danish Senior National Representative, ENJJPT, Sheppard Air Force Base,  

 Texas, USA Senior National Representative Denmark, EURO/NATO Helicopter Training, US  

 Army Aviation Center, Fort Rucker, Alabama, USA De permanente stemmemodtagere i udlandet er bemyndiget til at udpege en  

 eller flere personer blandt det tjenstgørende personel til på vegne af  

 vedkommende stemmemodtager at varetage opgaven som brevstemmemodtager ved et  

 bestemt valg.
Navnene på de personer, der ved et bestemt valg rent faktisk  

 fungerer som stemmemodtagere i udlandet, bliver inden valget indberettet til  

 Indenrigsministeriet.
På danske skibe i udenrigsfart og danske havanlæg Søfolk og passagerer på danske skibe i udenrigsfart samt personer,  

 der er ansat på danske havanlæg , kan brevstemme på skibet eller  

 havanlægget, jf. lovens § 64. Skibsføreren eller dennes stedfortræder,  

 henholdsvis chefen for havanlægget eller dennes stedfortræder, fungerer som  

 stemmemodtager.
Tidsrum for brevstemmeafgivning På Færøerne, i Grønland, i udlandet, på danske skibe i udenrigsfart samt  

 på danske havanlæg uden for dansk område kan afgives brevstemme fra og med  

 den 3. tirsdag i august måned i valgåret, dvs. fra og med tirsdag den 19.  

 august 1997 .
Loven indeholder ingen regler om sidste frist for brevstemmeafgivning på  

 Færøerne osv.
Brevstemmerne skal imidlertid være afgivet på et sådant  

 tidspunkt, at de kan være afleveret til valgstyrerne på vedkommende  

 afstemningssted, inden afstemningen på valgdagen begynder kl. 9.
 På danske havanlæg på dansk område kan afgives brevstemme fra  

 tirsdagen 3 uger før valgdagen, dog senest lørdagen før valgdagen, dvs. i  

 tidsrummet fra tirsdag den 28. oktober 1997 til lørdag den 15. november  

 1993 .
 Det drejer sig for tiden om havanlæggene på Danfeltet, Gorm Feltet samt  

 felterne Thyra Øst og Vest.
Brevstemmematerialet Ved brevstemmeafgivning på Færøerne, i Grønland, i udlandet, på danske  

 skibe i udenrigsfart og på danske havanlæg benyttes samme  

 brevstemmemateriale som til folketingsvalg . Dette brevstemmemateriale  

 består af en stemmeseddel , der er grå, påtrykt ordet  

 »Stemmeseddel« og forsynet med 3 rubrikker til angivelse af  

 henholdsvis partibogstav, partinavn og kandidatnavn, en blå konvolut ,  

 hvori stemmesedlen er indlagt, et følgebrev samt en brungul  

 yderkuvert .
 Restoplag af brevstemmemateriale fra folketingsvalget den 21. september  

 1994 kan benyttes.
Fremgangsmåden ved brevstemmeafgivning Med hensyn til fremgangsmåden ved brevstemmeafgivningen henvises til  

 lovens § 67 samt til afsnit 8.2. ovenfor om brevstemmeafgivning på  

 folkeregistrene.
 Ved brevstemmeafgivning uden for Danmark er den almindelige fremgangsmåde  

 dog modificeret som følge af, at det særlige brevstemmemateriale til  

 kommunale valg ikke anvendes ved brevstemmeafgivning uden for Danmark.
 De pågældende vælgere (bortset fra dem, der er bosat i Københavns Kommune  

 uden for bydelen Kongens Enghave, eller i Frederiksberg Kommune) får  

 udleveret 2 sæt stemmemateriale, et til brug ved  

 kommunalbestyrelsesvalg og et til brug ved amtsrådsvalg (henholdsvis  

 bydelsrådsvalget).
 Hvert sæt stemmemateriale skal udfyldes og fremsendes hver for sig til  

 kommunalbestyrelsen i den kommune, hvor vælgeren har fast bopæl (er optaget  

 på valglisten).
 På såvel følgebrevet som yderkuverten er der rubrikker til brug ved  

 afkrydsning af, om konvolutten med stemmeseddel er afgivet til  

 kommunalbestyrelsesvalget eller amtsrådsvalget.
Ved brevstemmeafgivning på en dansk repræsentation i Tyskland  

 følges en særlig fremgangsmåde.
Efter at brevstemmematerialet er udfyldt på  

 repræsentationen, skal vælgeren medtage dette og selv aflevere det til  

 postbesørgelse uden for repræsentationens område.
Tidligere blev denne  

 fremgangsmåde også fulgt ved brevstemmeafgivning på en dansk repræsentation i  

 Schweiz.
De schweiziske myndigheder tillader nu, at den almindelige  

 fremgangsmåde følges.
8.7. Modtagelse og kontrol af brevstemmer Reglerne om kommunalbestyrelsens modtagelse og registrering af brevstemmer  

 samt om valgstyrernes kontrol og gennemgang af disse findes i lovens §§  

 70-72.
De brevstemmer, som kommunalbestyrelsen modtager, skal på yderkuverten  

 påtegnes om modtagelsestidspunktet.
I en protokol skal anføres det antal  

 brevstemmer, der modtages, og datoen herfor samt det antal brevstemmer, der  

 videresendes til andre kommuner samt datoen herfor.
Hvis afsenderen efter sin  

 bopælsangivelse på yderkuverten har bopæl i en anden kommune, skal  

 kommunalbestyrelsen straks videresende brevstemmen til denne.
I Indenrigsministeriets cirkulære nr. 64 af 3. maj 1989 om  

 brevstemmeprotokollers indhold og udformning er fastsat nærmere regler om  

 registrering af brevstemmer, hvortil der henvises.
Cirkulæret er optaget som  

bilag 5 til vejledningen.
 Det vil være hensigtsmæssigt, såfremt kommunalbestyrelsen ud over den  

 foreskrevne registrering foretager en supplerende registrering, hvoraf det  

 fremgår, hvorledes de modtagne brevstemmer (yderkuverter) fordeler sig på  

 brevstemmer med stemmeseddel til såvel kommunalbestyrelsesvalget som  

 amtsrådsvalget, brevstemmer med stemmeseddel kun til  

 kommunalbestyrelsesvalget og brevstemmer med stemmeseddel kun til  

 amtsrådsvalget.
Fordelingen af de modtagne brevstemmer på de anførte kategorier skal  

 angives i afstemningsbogen for såvel kommunalbestyrelsesvalget som  

 amtsrådsvalget.
Den endelige fordeling kan dog først opgøres, når  

 valgstyrerne har gennemgået brevstemmerne.
Kommunalbestyrelsen skal sørge for, at de modtagne brevstemmer opbevares  

 betryggende.
Yderkuverterne må først åbnes af valgstyrerne eller under  

 overværelse af valgstyrerne i forbindelse med disses gennemgang af  

 brevstemmerne.
 Valgstyrernes gennemgang af de modtagne brevstemmer skal ske inden  

 afstemningens begyndelse på valgdagen, om nødvendigt dagen før valgdagen.  

 Yderkuverterne åbnes, og det undersøges, om brevstemmerne kan komme i  

 betragtning, jf. lovens § 71.
En brevstemme kan ikke komme i betragtning , såfremt b. yderkuverten (brungul) indeholder flere end et følgebrev og en  

 konvolut, Vedrørende 5) bemærkes, at en brevstemme efter omstændighederne kan tages  

 i betragtning, selv om følgebrevet mangler stempel på attesten.
Når en brevstemme ikke kan komme i betragtning, anføres årsagen  

 hertil på yderkuverten, og den uåbnede konvolut og følgebrevet lægges på ny i  

 yderkuverten.
Der foretages ingen afmærkning på valglisten.
 Det anføres i den pågældende afstemningsbog, hvor mange af brevstemmerne  

 der ikke er taget i betragtning fordelt efter årsagen hertil.
Når en brevstemme kan komme i betragtning , sættes et mærke ved  

 vælgerens navn på valglisten, der angiver, at vælgeren har afgivet  

 brevstemme.
Hvis yderkuverten foruden følgebrev kun indeholder en konvolut  

 til et af valgene, sættes tillige et mærke, der angiver, hvilket af valgene  

 vælgeren har afgivet brevstemme til.
Det er ikke mere foreskrevet, at der skal udskrives valgkort for de  

 vælgere, der har afgivet en brevstemme, der er taget i betragtning.  

 Følgebrevene kan i stedet anvendes til kontrollen af antal vælgere, der  

 ifølge valglisten har afgivet stemme.
Ved anvendelse af følgebreve til denne  

 kontrol skal dog tages hensyn til, at der for visse vælgere vil foreligge 2  

 følgebreve, f.eks. for vælgere, der i udlandet har afgivet stemme til såvel  

 kommunalbestyrelsesvalget som amtsrådsvalget.
For vælgere, der har afgivet  

 brevstemme her i landet, kan endvidere foreligge 2 følgebreve, såfremt de  

 pågældende i særskilte yderkuverter og med særskilt følgebrev har afgivet  

 stemme til henholdsvis kommunalbestyrelsesvalget og amtsrådsvalget.
Brevstemmer, der kan komme i betragtning, opbevares, idet den (de) uåbnede  

 konvolut(ter) og følgebrevet på ny indlægges i yderkuverten, indtil  

 afstemningen er afsluttet.
Derefter tages konvolutterne ud af yderkuverterne  

 og lægges i en stemmekasse til det pågældende valg, jf. dog nedenfor.  

 Konvolutterne åbnes først i forbindelse med stemmeoptællingen.
 Hvis valgstyrerne efter afstemningens begyndelse modtager  

bekræftet underretning om, at en vælger, der har afgivet en  

 brevstemme, der ved gennemgangen af brevstemmerne inden afstemningens  

 påbegyndelse er taget i betragtning, er afgået ved døden inden valgdagen  

 eller er fraflyttet kommunen og eventuelt tillige amtskommunen inden  

 valgdagen, kan den pågældendes brevstemme ikke komme i betragtning. (Hvis  

 vælgeren alene er fraflyttet kommunen, men ikke amtskommunen, skal en  

 eventuel brevstemme til amtsrådsvalget dog tages i betragtning). Brevstemmen  

 skal derfor fremtages, påtegnes om årsagen til, at den ikke kan komme i  

 betragtning, og henlægges til de øvrige brevstemmer, der ikke kan komme i  

 betragtning, og indgå i registreringen af disse i afstemningsbogen.
 Tilsvarende gælder, hvis valgstyrerne efter afstemningens påbegyndelse  

 modtager bekræftet underretning om, at en vælger, der er optaget på  

 valglisten, inden valgdagen af andre grunde har mistet sin valgret  

 (umyndiggørelse, fortabelse af dansk indfødsret).
Brevstemmer, der modtages af valgstyrerne efter afstemningens  

 begyndelse , påtegnes om modtagelsestidspunktet (dato og klokkeslæt) og  

 kommer ikke i betragtning.
Yderkuverterne åbnes ikke.
9. Opgørelse af afstemningen Reglerne om opgørelse af afstemningen findes i lovens §§ 74 - 78. På  

 valgaftenen foretages stemmeoptælling på de enkelte afstemningssteder, jf.  

 afsnit 9.1. Senest dagen efter foretager kommunevalgbestyrelsen fintælling  

 for kommunen under et, jf. afsnit 9.2.
De i den tidligere lov indeholdte mere detaljerede regler om den praktiske  

 tilrettelæggelse af stemmeoptællingen er ikke medtaget i den nye lov.
De  

 fornødne regler forudsættes i stedet fastsat af kommunalbestyrelsen.
9.1. Stemmeoptælling på afstemningsstedet Når afstemningen er afsluttet, foretager valgstyrerne og de tilforordnede  

 vælgere stemmeoptælling på afstemningsstedet.
Stemmeoptællingen er offentlig.
Af sikkerhedsmæssige grunde bør foretages  

 den fornødne afskærmning af den del af lokalet/lokalerne, hvor  

 stemmeoptællingen foregår.
 Særskilt for kommunalbestyrelsesvalget og amtsrådsvalget optælles, hvor  

 mange stemmer der ved afstemningen er afgivet for hver af kandidatlisterne.  

 For hvert listeforbund optælles endvidere de stemmer, der ikke kan henføres  

 til nogen af de kandidatlister, der deltager i listeforbundet, og som derfor  

 anses for afgivet for listeforbundet.
 Reglerne om, hvilke stemmer der anses afgivet for de enkelte  

 kandidatlister, og hvilke der anses for afgivet for et listeforbund, findes i  

 lovens § 74, stk. 2 og 3.
Tvivlsomme stemmesedler, herunder stemmesedler, der utvivlsomt er  

 ugyldige, frasorteres og afgives til formanden for valgstyrerne.
Valgstyrerne  

 foretager derefter bedømmelsen af stemmesedlernes gyldighed.
 Resultatet af stemmeoptællingen, herunder opgørelsen af de ugyldige  

 stemmer fordelt efter de forskellige ugyldighedsgrunde, indføres i den  

 pågældende afstemningsbog.
 Resultatet af stemmeoptællingen såvel af afgivne stemmer til  

 kommunalbestyrelsesvalget som amtsrådsvalget bekendtgøres for de  

 tilstedeværende og indberettes til formanden for valgbestyrelsen i kommunen.  

 For så vidt angår amtsrådsvalget sørger formanden for valgbestyrelsen i  

 kommunen derefter for, at formanden for amtsvalgbestyrelsen bliver  

 underrettet.
 Til kontrol af optællingen af de afgivne stemmer sammenholdes antallet af  

 disse med antallet af vælgere, der ifølge afmærkningerne i valglisten har  

 afgivet stemme, ligesom afmærkningerne i valglisten sammenholdes med antallet  

 af modtagne/udskrevne valgkort for vælgere, der har afgivet stemme ved  

 personligt fremmøde på valgdagen og antallet af følgebreve (eventuelt  

 særskilt udskrevne valgkort) for vælgere, der har afgivet en brevstemme, der  

 er taget i betragtning.
Valgstyrerne skal endvidere foretage den i afstemningsbøgerne på side 5  

 foreskrevne afstemning af stemmeseddelregnskabet.
Stemmematerialet  

 sammenpakkes derefter som angivet i afstemningsbøgerne.
 Afstemningsbøgerne underskrives af valgstyrerne og afleveres til  

 kommunalbestyrelsen tillige med stemmematerialet.
9.2. Bedømmelse af stemmesedler Lovens § 75, stk. 1 og 2, indeholder de grundlæggende regler om årsagerne  

 til, at stemmesedler afgivet til kommunale valg er ugyldige.
De nærmere  

 regler herom er fastsat i Indenrigsministeriets bekendtgørelse nr. 678 af 31.  

 oktober 1989 om bedømmelse af stemmesedler afgivet til kommunale valg,  

 hvortil der henvises.
Bekendtgørelsen er optaget som bilag 6 til  

 vejledningen.
 I de følgende afsnit er enkelte af bestemmelserne i bekendtgørelsen  

 uddybet.
Bedømmelse af stemmesedler afgivet på afstemningsstedet I lovens § 54, stk. 1, er det forudsat, at vælgeren kun sætter et kryds på  

 stemmesedlen, enten ved en listebetegnelse eller et kandidatnavn.
Af lovens §  

 74, stk. 2, fremgår imidlertid, at en stemmeseddel er gyldig, selv om der på  

 stemmesedlen er anbragt 2 eller flere kryds (jf. dog herved bekendtgørelsens  

 § 13), når blot disse kryds er placeret inden for samme felt.
Stemmesedler,  

 der er afmærket med et stort kryds, der dækker et helt felt, kan også være  

 gyldige.
 Såvel reglerne i lovens § 74, stk. 2, som reglerne i bekendtgørelsens §§ 2  

 - 8 er baseret på begreberne felt og rubrik . Vedrørende felter  

 og rubrikker henvises til lovens § 46 og til bekendtgørelsen om stemmesedler  

 til brug ved kommunale valg, jf. bilag 3.
Ifølge lovens § 54, stk. 1, foretages stemmeafgivningen ved, at vælgeren  

 mærker stemmesedlen med et kryds.
Loven indeholder ingen definition af kryds.  

 Af bekendtgørelsens § 11, stk. 2, om tegn afledt af kryds henholdsvis  

 tydeliggjorte kryds fremgår, at V-formede mærker (også kaldet  

 »hak«, »tjekmærker« eller »flueben«)  

 henholdsvis såkaldte dobbeltkryds sidestilles med almindelige kryds.
Bedømmelse af brevstemmesedler Ifølge lovens § 67, stk. 2, foretages stemmeafgivningen ved, at vælgeren  

 på brevstemmesedlen anfører listebetegnelse og/eller bogstavbetegnelse  

 og/eller kandidatnavn.
Det er tilstrækkeligt, at en af delene er anført.
Det  

 anførte skal vedrøre en kandidatliste eller en kandidat, der er opstillet til  

 valget i den kommune/amtskommune, hvor vælgeren er optaget på valglisten.
 Opmærksomheden henledes på, at »bogstavbetegnelse«, herunder  

 »officiel bogstavbetegnelse« i bekendtgørelsens § 20 er defineret  

 som en bogstavbetegnelse, der rent faktisk er tildelt en godkendt  

 kandidatliste i den enkelte kommune henholdsvis amtskommune.
Reglerne i bekendtgørelsens §§ 21 - 24 vedrører bedømmelsen af  

 brevstemmesedler, der hverken er påført listebetegnelse, officiel  

 bogstavbetegnelse eller navnet på en kandidat.
Disse brevstemmesedler er som  

 hovedregel ugyldige.
Undtagelsen vedrører brevstemmesedler, der er påført en  

 af de uofficielle bogstavbetegnelser på flere bogstaver, der er omfattet af  

 bekendtgørelsens § 23, stk. 2. Det bemærkes, at KF ikke anses for en sikker  

 uofficiel bogstavbetegnelse, idet KF både kan henvises til Det Konservative  

 Folkeparti og Kristeligt Folkeparti.
Reglen i bekendtgørelsens § 25 vedrører bedømmelsen af  

 brevstemmesedler, der er påført modstridende angivelser vedrørende  

 bogstavbetegnelse, listebetegnelse eller kandidatnavn (personnavn). Som  

eksempel kan nævnes, at en brevstemmeseddel er ugyldig, såfremt den er  

 påført bogstavet C og listebetegnelsen Venstre og/eller navnet på en  

 kandidat, der er opstillet på Venstres kandidatliste.
Som et andet  

eksempel kan nævnes, at i en kommune henholdsvis amtskommune, hvor  

 Slesvigsk Parti har opstillet en kandidatliste, vil en brevstemmeseddel være  

 ugyldig, såfremt den foruden bogstavet S er påført listebetegnelsen  

 Socialdemokratiet og/eller navnet på en kandidat opstillet for  

 Socialdemokratiet.
 En brevstemmeseddel, der ud over bogstavet C og/eller listebetegnelsen Det  

 Konservative Folkeparti er påført navnet på en person, der ikke er opstillet  

 til valget i kommunen henholdsvis amtskommunen, vil derimod kun være ugyldig  

 efter § 25, såfremt det er almindeligt kendt, at den pågældende person ikke  

 tilhører Det Konservative Folkeparti, men f.eks. er en kendt politiker for et  

 andet parti.
 Reglerne i bekendtgørelsens § 26 vedrører bedømmelse af  

 brevstemmesedler, der foruden bogstavbetegnelse og/eller listebetegnelse  

 og/eller kandidatnavn (personnavn) er påført en uofficiel bogstavbetegnelse.
 Som eksempler på anvendelse af reglerne i bekendtgørelsens § 26 kan  

 anføres følgende:
En brevstemmeseddel, der er påført den uofficielle bogstavbetegnelse KF  

 samt navnet på en kandidat, der er opstillet for Det Konservative Folkeparti,  

 er gyldig . En brevstemmeseddel, der er påført den uofficielle  

 bogstavbetegnelse KF samt navnet på en kandidat, der er opstillet for  

 Venstre, er ugyldig.
I kommuner/amtskommuner, hvor Slesvigsk Parti  

 ikke har opstillet en kandidatliste, vil brevstemmesedler, der er påført S  

 foruden »Socialdemokratiet« og/eller navnet på en socialdemokratisk  

 kandidat, være gyldige .
Opmærksomheden henledes på, at en brevstemmeseddel, der alene er  

 udfyldt med den fælles bogstavbetegnelse og/eller listebetegnelse for  

 kandidatlister, der har indgået listeforbund, ikke er ugyldig, men  

 anses som en stemme afgivet for listeforbundet, jf. lovens § 74, stk. 3, 4.  

 pkt.
Det er imidlertid en forudsætning, at der ikke er opstillet  

 kandidatlister med den samme bogstavbetegnelse eller listebetegnelse uden for  

 listeforbundet.
Er dette tilfældet, vil brevstemmesedlen være ugyldig.
Brevstemmesedler til brug ved kommunale valg Ifølge bekendtgørelsens § 29 er en brevstemmeseddel ugyldig,  

 såfremt det må antages, at den ikke er tilvejebragt af indenrigsministeren  

 til brug ved kommunalbestyrelsesvalg henholdsvis amtsrådsvalg.
De brevstemmesedler, der er fremstillet til brug ved brevstemmeafgivning  

 her i landet, er til kommunalbestyrelsesvalg grå, forsynet med 3  

 rubrikker til anførelse af henholdsvis bogstavbetegnelse, listebetegnelse  

 (partinavn) og kandidatnavn og påtrykt ordene »Stemmeseddel til  

 Kommunalbestyrelsesvalg«.
Til amtsrådsvalg er brevstemmesedlerne  

gule , forsynet med 3 rubrikker og påtrykt ordene »Stemmeseddel  

 til Amtsrådsvalg«.
Ved brevstemmeafgivning på Færøerne, i Grønland, i udlandet, på danske  

 skibe i udenrigsfart samt på danske havanlæg benyttes til såvel  

 kommunalbestyrelsesvalget som amtsrådsvalget samme brevstemmemateriale,  

 herunder brevstemmesedler, som til folketingsvalg.
Disse brevstemmesedler er  

grå , forsynet med 3 rubrikker og påtrykt ordet  

 »Stemmeseddel«.
 Blandt brevstemmerne til amtsrådsvalg kan således forekomme grå  

 brevstemmesedler.
 Brevstemmer, der er afgivet på brevstemmesedler beregnet til  

 Europa-Parlamentsvalg eller folkeafstemninger, vil være ugyldige i medfør af  

 bekendtgørelsens § 29.
Konvolutten med brevstemmesedlen, herunder forkerte konvolutter Ifølge bekendtgørelsens § 30 er en brevstemmeseddel ugyldig, såfremt den  

 konvolut, hvori den er indlagt, er forsynet med særpræg.
Anvendelse af forkerte konvolutter medfører ikke, at  

 brevstemmesedlen bliver ugyldig.
Hvis vælgeren f.eks. har lagt sin  

 stemmeseddel til amtsrådsvalget ind i den blå konvolut, der er beregnet til  

 stemmesedlen til kommunalbestyrelsesvalget, vil konvolutten med stemmeseddel  

 blive nedlagt i en stemmekasse beregnet til kommunalbestyrelsesvalget.
Når  

 det derefter ved optællingen af stemmesedlerne til kommunalbestyrelsesvalget  

 konstateres, at der blandt disse findes gule brevstemmesedler til  

 amtsrådsvalget, må disse overføres til stemmesedlerne afgivet til  

 amtsrådsvalget og indgå i optællingen og bedømmelsen af disse.
Tilsvarende må  

 en stemmeseddel til kommunalbestyrelsesvalget, der er indlagt i en gul  

 konvolut beregnet til en stemmeseddel til amtsrådsvalget, overføres til  

 stemmesedlerne afgivet til kommunalbestyrelsesvalget.
Om overførslerne gøres  

 bemærkning i afstemningsbøgerne.
Registrering af ugyldige stemmesedler, herunder brevstemmesedler Antallet af ugyldige stemmesedler og hvorledes disse fordeler sig på de  

 enkelte ugyldighedsgrunde anføres i de dertil beregnede skemaer i de  

 pågældende afstemningsbøger og valgbøger.
Paragrafhenvisningerne i disse  

 skemaer vedrører de paragraffer i bekendtgørelsen, hvori de pågældende  

 ugyldighedsgrunde er beskrevet.
9.3. Fintællingen Senest dagen efter, at afstemningen har fundet sted, foretager  

 valgbestyrelsen i kommunen den endelige opgørelse af resultatet af  

 stemmeafgivningen (fintælling) såvel til kommunalbestyrelsesvalget som  

 amtsrådsvalget.
Fintællingen er offentlig.
Af sikkerhedsmæssige grunde bør foretages den  

 fornødne afskærmning af den del af lokalet/lokalerne, hvor fintællingen  

 foregår.
 Kommunalbestyrelsen skal sørge for, at afstemningsbøgerne, stemmesedlerne,  

 brevstemmematerialet samt de benyttede valglister og valgkort er til stede  

 ved fintællingen.
 Fintællingen foretages særskilt for kommunalbestyrelsesvalget og  

 amtsrådsvalget efter reglerne i lovens § 78, stk. 2 - 4. For hvert  

 afstemningsområde for sig foretages en ny optælling og bedømmelse af de  

 afgivne stemmesedler efter reglerne i lovens §§ 74 - 75.
Samtidig med optællingen af stemmer for hvert afstemningsområde for sig  

 foretages en opgørelse af de personlige stemmer for hver kandidat samt  

 antallet af listestemmer for hver kandidatliste, jf. lovens § 78, stk. 3.  

 Opgørelsen af de personlige stemmer og listestemmer kan dog også foretages  

 ved en 3. optælling for kommunen under et.
Reglerne, hvorefter det afgøres,  

 om en stemme er en personlig stemme eller en listestemme, findes i lovens §  

 78, stk. 4 og 5.
 Valgbestyrelsen skal endvidere som angivet i de pågældende valgbøger  

 gennemgå de ikke i betragtning tagne brevstemmer til endelig afgørelse af,  

 hvilke brevstemmer der ikke kan tages i betragtning, kontrollere antallet af  

 afgivne stemmer ifølge valglisten samt foretage afstemning af  

 stemmeseddelregnskabet.
 Resultatet af fintællingen indføres i de pågældende valgbøger som angivet  

 i de fortrykte valgbøger.
 Valgbogen for amtsrådsvalget skal snarest sendes til formanden for  

 amtsvalgbestyrelsen.
10. Opgørelsen af valget Den tidligere gældende regel om, at hver af de opstillede kandidater har  

 ret til at overvære valgbestyrelsens endelige opgørelse af valget, er ophævet  

 ved 1989-loven.
Opgørelsen kan eventuelt tilrettelægges således, at  

 resultaterne, efterhånden som de foreligger, kan bekendtgøres for kandidater  

 og andre interesserede.
 Opgørelsen af valget skal ske senest dagen efter, at fintællingen har  

 fundet sted, dvs. senest torsdag den 20. november 1997, jf. dog nedenfor om  

 udskydelse af tidspunktet for opgørelsen af amtsrådsvalget i tilfælde, hvor  

 amtsvalgbestyrelsen har besluttet at foretage fornyet fintælling.
 Opgørelsen foretages på grundlag af de resultater af fintællingen, der er  

 anført i de pågældende valgbøger.
Amtsvalgbestyrelsen kan dog beslutte at foretage en fornyet fintælling,  

 enten af alle stemmer, der er afgivet til amtsrådsvalget, eller bestemte  

 grupper af disse.
Hvis amtsvalgbestyrelsen har foretaget fornyet fintælling,  

 lægges resultatet af denne til grund for opgørelsen af amtsrådsvalget.  

 Amtsvalgbestyrelsen skal i sin valgbog nøje redegøre for grundlaget for  

 opgørelsen af amtsrådsvalget.
 Vedrørende amtsvalgbestyrelsens beslutning om fornyet fintælling og  

 fremsendelse af stemmesedlerne til amtsrådsvalget til amtsvalgbestyrelsen  

 henvises til lovens § 80, stk. 2 og 3.
 Amtsvalgbestyrelsen skal foretage den endelige opgørelse af amtsrådsvalget  

 senest dagen efter, at amtsvalgbestyrelsen har modtaget stemmesedlerne fra  

 kommunerne.
10.1. Mandaternes fordeling på kandidatlister Reglerne om mandatfordelingen findes i lovens §§ 81 - 83, hvortil der  

 henvises.
Endvidere henvises til de pågældende fortrykte valgbøger, hvoraf  

 det ligeledes fremgår, hvorledes mandatfordelingen foretages/beregnes.
 Fremgangsmåden ved beregningen af mandatfordelingen er i bilag 7  

 belyst ved gennemgang af et konkret eksempel.
10.2. Kandidatudvælgelsen For kandidatlister, der har fået mandat, foretages kandidatudvælgelse og  

 fastlægges stedfortræderrækkefølge efter reglerne i den kommunale valglovs §§  

 85 - 86 og § 91, stk. 2, 2. pkt.
Hvis kandidaterne er sideordnet opstillet , tilfalder  

 kandidatlistens mandater kandidaterne i rækkefølge efter størrelsen af deres  

 personlige stemmetal.
Listestemmerne er således uden betydning ved  

 kandidatudvælgelsen.
 Hvis de personlige stemmetal er lige store, foretager valgbestyrelsen  

 lodtrækning.
 Stedfortræderne udtages på tilsvarende måde i rækkefølge efter størrelsen  

 af de personlige stemmetal, og således at der foretages lodtrækning i  

 tilfælde af stemmelighed.
Hvis kandidaterne er opstillet i en bestemt rækkefølge  

 (partiliste), foretages kandidatudvælgelsen på følgende måde: Først udregnes  

 kandidatlistens fordelingstal ved at dividere kandidatlistens samlede  

 stemmetal med et tal, der er en større end det antal mandater, der er  

 tilfaldet kandidatlisten.
Det herved fremkomne tal forhøjes, uanset om det er  

 et helt tal, til det næste hele tal. stemmetal Dvs. fordelingstallet = ----------- mandater + 1 forhøjet til det næste hele tal.
 Hvor der har været anmeldt valgforbund og/eller listeforbund, beregnes  

 fordelingstallet særskilt for hver af de forbundne lister.
 1. De kandidater, der har opnået et personligt  

 stemmetal , der er lig med eller større end fordelingstallet, er valgt.
 2. Kandidater, der har opnået færre personlige  

 stemmer end fordelingstallet, tildeles i rækkefølge efter deres nummer på  

 partilisten, og så langt listestemmerne rækker, et så stort antal stemmer, at  

 summen af personlige stemmer og listestemmer udgør fordelingstallet.  

 Kandidater, der på denne måde opnår et stemmetal, der er lig med  

 fordelingstallet, er valgt.
 3. Opnås det ikke herved at få besat de mandater, der  

 er tilfaldet kandidatlisten, er de øvrige kandidater valgt i rækkefølge efter  

 størrelsen af de opnåede stemmetal (personlige stemmer og listestemmer  

 tilsammen). Har to eller flere kandidater opnået samme stemmetal, er den  

 eller de kandidater, der står først på partilisten, valgt.
 4. Kandidater, der opnår valg efter reglerne i nr. 1  

 og 2, er valgt i partilistens rækkefølge.
 5. Stedfortræderne udtages i rækkefølge efter  

 størrelsen af de opnåede stemmetal (personlige stemmer og listestemmer  

 tilsammen), og således, at partilistens rækkefølge er afgørende ved  

 stemmelighed.
 I bilag 8 er fremgangsmåden ved kandidatudvælgelsen og  

 fastlæggelsen af stedfortræderrækkefølge i tilfælde, hvor der er anmeldt  

 partiliste, belyst ved gennemgang af et konkret eksempel.
10.3. Færdiggørelse af valgbogen og sammenpakning af stemmemateriale  

 m.v.
Underretning af de valgte og stedfortræderne Resultatet af opgørelsen af valget indføres i valgbogen i overensstemmelse  

 med de retningslinier herfor, der fremgår af de fortrykte valgbøger.
 Valgbestyrelsen underskriver sin valgbog og afleverer den til  

 kommunalbestyrelsen henholdsvis amtsrådet.
 Stemmesedlerne og det øvrige valgmateriale sammenpakkes og opbevares som  

 angivet i lovens § 88, stk. 1 og 2, jf. § 89, stk. 2, samt § 106.
 De valgte kandidater og stedfortrædere for disse underrettes, jf. lovens §  

 90 og § 91, stk. 4.
10.4. Indsendelse af valgbogskopi til Indenrigsministeriet Senest dagen efter valgets opgørelse skal valgbestyrelsen indsende en kopi  

 af valgbogen til Indenrigsministeriet.
Valgbestyrelsen i kommunen skal  

 indsende kopi af valgbogen for kommunalbestyrelsesvalget, jf. lovens § 88,  

 stk. 3, mens amtsvalgbestyrelsen skal indsende en kopi af valgbogen for  

 amtsrådsvalget, jf. lovens § 89, stk. 3.
 Tillige med valgbøgerne bedes indsendt en annulleret stemmeseddel.
Ved »kopi« forstås en bekræftet fotokopi.
I stedet for en  

 bekræftet fotokopi kan indsendes en bekræftet afskrift.
Der skal ikke indsendes kopi af afstemningsbøgerne.
Der skal  

heller ikke indsendes kopi af valgbogen for amtsrådsvalget i de  

 enkelte kommuner.
11. Fritagelse for valg.
Valgklager Enhver, der er valgbar, har pligt til at modtage valg.
En valgt kandidat  

 skal dog efter anmodning fritages for at modtage valg, såfremt den valgte på  

 grund af sin helbredstilstand, varetagelse af andet offentligt hverv,  

 forretninger eller lignende har rimelig grund til at ønske sig fritaget for  

 at modtage valg, jf. lovens § 92, stk. 2. 60-års-alder og tidligere  

 medlemskab af kommunalbestyrelsen/amtsrådet kan ikke påberåbes som grund til  

 fritagelse for at modtage valg, men alene som fritagelsesgrund for at  

 opstille til valg.
 Anmodning om fritagelse for valg skal indgives skriftligt til  

 kommunalbestyrelsen henholdsvis amtsrådet senest 10 dage efter valgdagen,  

 dvs. senest fredag den 28. november 1997 .
 Valgklager skal indgives skriftligt til kommunalbestyrelsen henholdsvis  

 amtsrådet senest ugedagen efter valgdagen, dvs. senest tirsdag den 25.  

 november 1997.
12. Opbevaring og kassation af valgmateriale.  

 Afholdelse af udgifterne ved valget Valgmaterialet opbevares af kommunalbestyrelsen henholdsvis amtsrådet i  

 overensstemmelse med reglerne i lovens § 106.
Når klagefristen er udløbet, og eventuelle klager over valget er endeligt  

 afgjort, tilintetgøres valglisterne, valgkortene og stemmesedlerne, herunder  

 brevstemmematerialet. Øvrigt valgmateriale opbevares efter reglerne i lov om  

 offentlige arkiver m.v., jf.
Kulturministeriets bekendtgørelse nr. 13 af 17.  

 januar 1996 om bevaring og kassation af kommunernes og amtskommunernes  

 arkivalier og Rigsarkivets cirkulære nr. 17 af 25. januar 1996 om bevaring af  

 primærkommunernes arkivalier.
Udgifterne ved de kommunale valg afholdes af kommunerne.
Amtskommunerne  

 afholder dog udgifterne til de foranstaltninger, som efter loven påhviler  

 amtsrådet eller amtskommunens valgbestyrelse, jf. lovens § 107.
Opmærksomheden henledes på, at amtskommunerne ikke mere har pligt til at  

 afholde udgifterne til de tryksager (afstemningsbøger og valgbøger m.v.), som  

 kommunerne skal benytte i forbindelse med amtsrådsvalget.
Udgifter til  

 stemmekasser til amtsrådsvalget skal ligeledes afholdes af kommunerne.
13. Formularer m.v. til brug ved kommunale valg Formularer til brug ved de kommunale valg, herunder afstemningsbøger og  

 valgbøger, kan købes hos Barfod og I.
Chr.
Petersen A/S, Postboks 1332,  

 Fabriksparken 56, 2600 Glostrup, telefon 43 45 15 16, telefax 43 45 19 99.  

 Samme sted kan for Indenrigsministeriets regning rekvireres  

 brevstemmemateriale og ansøgningsskemaer til brug ved anmodning om  

 brevstemmeafgivning i hjemmet.
Indenrigsministeriet, den 1. september  

 1997 Birte Weiss / Anne Birte Pade Bilag 1 Oversigt over bekendtgørelser og cirkulærer udstedt i henhold til lov om kommunale valg, jf. lovbekendtgørelse nr. 258 af 4. april 1997 Bekendtgørelser - Bekendtgørelse nr. 300 af 17. maj 1989 om brevstemmeafgivning på  

 sygehuse - Bekendtgørelse nr. 301 af 17. maj 1989 om brevstemmeafgivning på  

 plejehjem og andre institutioner, der drives efter reglerne i bistandsloven - Bekendtgørelse nr. 302 af 17. maj 1989 om brevstemmeafgivning i  

 kriminalforsorgens anstalter og arresthusene - Bekendtgørelse nr. 303 af 17. maj 1989 om brevstemmeafgivning i  

 vælgerens hjem, som ændret ved bekendtgørelse nr. 785 af 26. august 1994 og  

 bekendtgørelse nr. 680 af 25. august 1997 - Bekendtgørelse nr. 588 af 1. september 1989 om stemmesedler til brug ved  

 kommunale valg - Bekendtgørelse nr. 645 af 12. oktober 1989 om valgagitation - Bekendtgørelse nr. 678 af 31. oktober 1989 om bedømmelse af stemmesedler  

 afgivet til kommunale valg - Bekendtgørelse nr. 679 af 25. august 1997 om brevstemmeafgivning på  

 dagcentre og i ældreboliger Cirkulærer - Cirkulære nr. 64 af 3. maj 1989 om brevstemmeprotokollers indhold og  

 udformning Bilag 2 Oversigt over ændringer af reglerne om kommunale valg De kommunale valg tirsdag den 18. november 1997 afholdes i henhold til lov  

 nr. 140 af 8. marts 1989 om kommunale valg, som ændret ved lov nr. 208 af 29.  

 marts 1995, § 21 i lov nr. 386 af 22. maj 1996 og lov nr. 18 af 13. januar  

 1997. En bekendtgørelse af den kommunale valglov er udsendt som  

 lovbekendtgørelse nr. 258 af 4. april 1997.
Oversigt over lovændringerne Ved lov nr. 208 af 29. marts 1995 om ændring af lov om kommunale valg.  

 (Ændringer vedrørende udlændinges valgret og valgbarhed) er gennemført  

 følgende ændringer af den kommunale valglov:
- Herboende udlændinge, der er statsborgere i en af de øvrige  

 medlemsstater i Den Europæiske Union eller i Island eller Norge, har fået  

 tillagt kommunal valgret og valgbarhed på samme betingelser som personer, der  

 har dansk indfødsret.
Det betyder rent praktisk, at betingelsen om fast bopæl  

 i riget i de sidste 3 år forud for valgdagen ikke mere gælder for disse  

 udlændinge.
Alle andre udlændinge, dvs. udlændinge, der er statsborgere i  

 lande uden for EU og Norden, skal fortsat have haft fast bopæl i riget i  

 mindst 3 år forud for valgdagen for at opnå valgret og valgbarhed. (Lovens §§  

 1 og 3).
 - Indenrigsministeren kan under forudsætning af gensidighed indgå aftale  

 med et andet land (uden for EU og Norden) om, at herboende statsborgere fra  

 landet opnår valgret og valgbarhed på et tidligere tidspunkt end efter 3 års  

 forudgående fast bopæl. (Lovens §§ 1 a og 3 a).
 - Personer, der ikke har dansk indfødsret, er blevet fritaget for pligten  

 til at lade sig opstille som kandidat til valget. (Lovens § 5).
 - Kommunalbestyrelsens henholdsvis amtsrådets bekendtgørelse om valget  

 skal ud over hidtidige oplysninger tillige indeholde en kort redegørelse for,  

 hvilke personer der har ret til at udøve valgret og stille op som kandidat  

 til valget, herunder om betingelserne for, at disse rettigheder tilkommer  

 herboende udlændinge. (Lovens § 22, stk. 2).
 - Kandidatlisterne skal ud over hidtidige oplysninger om kandidaterne  

 tillige indeholde oplysning om kandidaternes statsborgerskab. (Lovens § 24,  

 stk. 1).
 - Kandidater, der ikke har dansk indfødsret, skal fra valgbestyrelsen have  

 meddelelse om, hvorvidt den kandidatliste, de er opstillet på, er godkendt  

 m.v. (Lovens § 27, stk. 3).
 - Indenrigsministeren kan efter anmodning udstede valgbarhedsattester til  

 danske statsborgere, der ønsker at stille op til kommunale valg i en af de  

 øvrige medlemsstater i Den Europæiske Union. (Lovens § 108 a).
 Disse ændringer er en direkte eller indirekte konsekvens af Rådets  

 direktiv nr. 94/80/EF, EF-Tidende 1994 L 368, s. 38, om fastsættelse af de  

 nærmere regler for valgret og valgbarhed ved kommunale valg for  

 unionsborgere, der har bopæl i en medlemsstat, hvor de ikke er statsborgere.
 Ved § 21 i lov nr. 386 af 22. maj 1996 om ændring af forskellige  

 lovbestemmelser om umyndighed m.v. (Ændringer som følge af  

 værgemålsloven) er udtrykket »umyndiggjort« henholdsvis  

 »umyndiggørelse« i den kommunale valglov blevet erstattet af  

 udtrykket: »under værgemål med fratagelse af den retlige handleevne, jf.  

 værgemålslovens § 6«. (Lovens § 1, stk. 2, § 12, stk. 2, § 20, stk. 1  

 (denne bestemmelse har fået en ny affattelse), og § 108 a, stk. 2 og 3 m.v.).
 Ved lov nr. 18 af 13. januar 1997 om ændring af lov om kommunale valg.  

 (Ændringer vedrørende valglister og brevstemmeafgivning) er gennemført  

 følgende ændringer:
 - Fristen for optagelse på valglistens tilflytterliste er afkortet fra  

 fredagen 11 dage før valgdagen til tirsdagen 7 dage før valgdagen. (Lovens §  

 8, stk. 3).
 - Dagcentre, der drives efter reglerne i bistandsloven, er blevet  

 sidestillet med daghjem i henseende til brevstemmeafgivning. (Lovens § 60,  

 stk. 1, nr. 3).
 - Almene ældreboliger er blevet omfattet af reglerne om  

 brevstemmeafgivning på institutioner. (Lovens § 60, stk. 1, nr. 4).
 - Vedrørende brevstemmematerialet er indføjet en bestemmelse om, at  

 indenrigsministeren kan bestemme, at følgebreve og yderkuverter tilvejebragt  

 af kommunalbestyrelsen skal sidestilles med følgebreve og yderkuverter  

 tilvejebragt af indenrigsministeren. (Lovens § 66, stk. 3).
 - Reglerne om fordelingen af brevstemmer til de forskellige  

 afstemningssteder er blevet præciseret. (Lovens § 70, stk. 4).
 Ændringerne vedrørende brevstemmeafgivning svarer til de ændringer af  

 folketingsvalgloven, der blev gennemført forud for folketingsvalget i 1994.
Herudover kan nævnes, at der ved § 6 i lov nr. 232 af 2. april 1997 om  

 ændring af forskellige lovbestemmelser om Københavns Kommune. (Københavns  

 Kommunes inddragelse under lov om kommunernes styrelse) er gennemført nye  

 regler om formandskabet for valgbestyrelsen m.v. i kommuner med  

 magistratsstyre eller en styreform med delt administrativ ledelse.
Da disse  

 regler først træder i kraft den 1. januar 1998 og derfor ikke finder  

 anvendelse ved de kommunale valg den 18. november 1997, er de ikke  

 indarbejdet i lovbekendtgørelse nr. 258 af 4. april 1997 af den kommunale  

 valglov og omtales ikke nærmere i denne sammenhæng.
 Nye eller ændrede bekendtgørelser og cirkulærer m.v.
Der er udarbejdet en ny særskilt bekendtgørelse om brevstemmeafgivning  

 på dagcentre og i ældreboliger (bekendtgørelse nr. 679 af 25. august  

 1997) som følge af inddragelse af dagcentre og almene ældreboliger under  

 reglerne om brevstemmeafgivning på institutioner.
Bekendtgørelsen består i  

 alt væsentligt i en henvisning til reglerne i bekendtgørelsen om  

 brevstemmeafgivning på plejehjem m.v. (bekendtgørelse nr. 301 af 17. maj  

 1989). Bekendtgørelsen om brevstemmeafgivning i vælgerens hjem er  

 ændret ved bekendtgørelse nr. 785 af 26. august 1994 og bekendtgørelse  

 nr. 680 af 25. august 1997. Ændringerne indebærer navnlig en forenkling af  

 det ansøgningsskema, der skal anvendes til at indgive anmodning om at  

 brevstemme i hjemmet.
Bilag 3 Bekendtgørelse nr. 588 af 1. september 1989 om stemmesedler til brug ved kommunale valg (Udeladt her) Bilag 4 Kommunalbestyrelsesvalget 1997 Kattegat Kommune Bemærkninger til det viste udsnit af en stemmeseddel Som eksempel er vist et udsnit af en stemmeseddel i en kommune, hvis  

 kommunalbestyrelse består af 9 medlemmer.
Udsnittet omfatter 5 kandidatlister, der alle har samme listebetegnelse.  

 De 4 første kandidatlister har til listebetegnelsen en tilføjelse, der  

 angiver et særligt lokalt eller andet tilhørsforhold.
De har efter anmodning  

 fået tildelt samme bogstavbetegnelser og har derefter anmeldt listeforbund.  

 Den 5. kandidatliste har ikke anmodet om at få tildelt samme  

 bogstavbetegnelse som de øvrige 4 og er derfor blevet tildelt en særskilt  

 bogstavbetegnelse.
 De 4 lister, der har indgået listeforbund, er opført på stemmesedlen som  

 foreskrevet i den kommunale valglovs § 46, stk. 3, jf. § 9 i  

 Indenrigsministeriets bekendtgørelse nr. 588 af 1. september 1989 om  

 stemmesedler til brug ved kommunale valg.
 For at undgå, at stemmesedlen får en uhensigtsmæssig bredde, er de 4  

 kandidatlisters rubrikker anbragt i 2 rækker under hinanden, i første række i  

 vandret rækkefølge listerne med numrene 1 og 2, i anden række listerne med  

 numrene 3 og 4.
På de 4 kandidatlister, der har indgået listeforbund, er i alt opstillet  

 15 kandidater.
Det maksimalt tilladte antal kandidater er 17, dvs. 8 mere end  

 der skal vælges.
På den 5. kandidatliste er opstillet 11 kandidater.
Det maksimalt tilladte  

 antal kandidater er 13, dvs. 4 mere end der skal vælges.
For de kandidatlister, hvor kandidaterne er opstillet i en bestemt  

 rækkefølge (partiliste), er ud for kandidaternes navne sat et nummer, der  

 angiver denne rækkefølge.
For de kandidatlister, der har sideordnet  

 opstilling, er ikke sat numre ud for kandidaternes navne.
Som det vil ses, har kandidaterne i 2 tilfælde samme navn, henholdsvis  

 Helge Jensen og Ole Hansen.
Efter de 2 personer, der hedder Helge Jensen, er  

 tilføjet deres stilling, henholdsvis gårdejer og lærer, da de bor i samme  

 lokalitet, hvorimod der efter de 2 personer, der hedder Ole Hansen, er  

 tilføjet deres bopæl, da de har samme stilling.
Bilag 5 Cirkulære af 3. maj 1989 om brevstemmeprotokollers indhold og udformning (Udeladet her) Bilag 6 Bekendtgørelse nr. 678 af 31. oktober 1989 om bedømmelse af stemmesedler afgivet til kommunale valg (Udeladt her) Bilag 7 Mandaternes fordeling på kandidatlister Fordelingen af mandater mellem de forskellige kandidatlister sker efter  

 d'Hondts metode.
Hver kandidatlistes stemmetal divideres med 1, 2, 3 osv.,  

 indtil der er foretaget et så stort antal divisioner som det antal mandater,  

 der højst kan ventes at tilfalde listen.
Den kandidatliste, der har den  

 største af de fremkomne kvotienter, får det første mandat, den næststørste  

 kvotient giver ret til det andet mandat og så fremdeles.
Er kvotienterne lige  

 store, foretages lodtrækning.
Har der ved valget været anmeldt listeforbund eller valgforbund,  

 sammenlægges stemmetallene for de kandidatlister, som listeforbundet består  

 af, og stemmetallene for de kandidatlister og/eller listeforbund, som  

 valgforbundet består af, forinden divisionen med 1, 2, 3 osv. begynder.
De  

 forbundne lister regnes således foreløbig for en enhed.
Mandatfordelingen foretages da i første omgang mellem 1) kandidatlister,  

 som ikke har indgået nogen art af forbund, 2) listeforbund, som ikke deltager  

 i valgforbund, og 3) valgforbund.
Derefter fordeles efter samme metode de  

 mandater, som er tilfaldet et valgforbund, mellem de listeforbund og  

 kandidatlister, hvoraf valgforbundet består.
Endelig fordeles de mandater,  

 der er tilfaldet et listeforbund, mellem de kandidatlister, hvoraf dette  

 forbund består.
I det følgende eksempel er der foretaget en trinvis gennemregning af  

 mandatfordelingen på grundlag af et tænkt valgresultat.
Ved valget er der  

 anmeldt 9 kandidatlister, og der skal vælges 11 kandidater.
Kandidatliste J.  

 har ikke indgået forbund.
Mellem listerne N.1 og N.2 er indgået listeforbund  

 (N), og mellem listerne O.1, O.2 og O.3 er ligeledes indgået listeforbund  

 (O). Mellem listeforbund N og O er indgået valgforbund.
Endvidere er der  

 indgået listeforbund mellem listerne T.1 og T.2 (T) og valgforbund mellem  

 listeforbund T og liste Ø.
 I eksemplet er forudsat, at der ikke er tilfaldet et listeforbund stemmer,  

 der ikke kan henføres til de enkelte kandidatlister inden for forbundet.
 Bemærkninger til 1. trin :
 De 11 største kvotienter giver mandat til listerne i den rækkefølge, som  

 er angivet med små tal 1 - 11.
 Valgforbundet N og O har opnået 3 mandater, nemlig nr. 3, 7 og 11, og skal  

 dele disse mellem sig efter stemmetal med benyttelse af samme metode, jf. 2.  

 trin.
 Bemærkninger til 2. trin :
 Listeforbundet N.1 og N.2 har opnået 2 mandater og skal dele disse mellem  

 sig efter stemmetal med benyttelse af samme metode, jf. 3. trin.
 Listeforbundet O.1, O.2 og O.3 har opnået 1 mandat, der tilfalder den  

 liste, som har det største stemmetal, dvs. liste O.2.
 Bemærkninger til 4. trin :
 Valgforbundet T og Ø har opnået 3 mandater, nemlig nr. 2, 6 og 10, og skal  

 dele disse mellem sig efter stemmetal med benyttelse af samme metode.
 Listeforbundet T.1 og T.2 har fået 2 mandater, nemlig nr. 2 og 6, og skal  

 dele disse mellem sig efter stemmetal med benyttelse ligeledes af samme  

 metode, jf. 5. trin.
 Liste Ø har opnået 1 mandat.
Bilag 8 Kandidatudvælgelsen ved partilisteopstilling Kandidatudvælgelsen og bestemmelsen af stedfortræderrækkefølgen i  

 tilfælde, hvor kandidaterne er opstillet i en bestemt rækkefølge  

 (partiliste), er illustreret i følgende eksempel:
På en kandidatliste med 11 kandidater er i alt afgivet 444 stemmer, der  

 fordeler sig med 272 personlige stemmer og 172 listestemmer.
Listen har fået  

 5 mandater, og listens fordelingstal er 444: (5 + 1) = 74 forhøjet til 75. De  

 på de enkelte kandidater afgivne personlige stemmer samt fordelingen af  

 listestemmerne er som anført nedenfor.
 Bemærkninger til eksemplet :
De kandidater, der har opnået fordelingstallet eller derover, er valgte,  

 altså nr. 1, 2, 3 og 9. Disse er valgt i partilistens rækkefølge.
Kandidat  

 nr. 7 er ligeledes valgt, idet pågældende er den af de kandidater, der ikke  

 har opnået fordelingstallet, der har det højeste stemmetal.
 Stedfortræderrækkefølgen for de 6 ikke-valgte kandidater bliver herefter:  

 Nr. 10, 8, 4, 5, 11 og 6.
