1. INDLEDNING Konkursloven indeholder regler om henholdsvis betalingsstandsning, konkurs  

 og tvangsakkord.
 Alle disse former for insolvensbehandling er karakteriseret ved, at der  

 sker en anmeldelse til skifteretten, eller at der indsendes en begæring.  

 Anmeldelsen/begæringen bevirker, at skifteretten som offentlig instans har  

 indsigt i og kontrol med den insolvensbehandling, der foretages.
Konkurslovens regler om insolvensbehandling bygger på hovedprincippet om,  

 at der skal ske en ligestilling mellem skyldnerens kreditorer.
Praksis har  

 blandt andet på den baggrund udviklet sig sådan, at frivillige  

 kreditorordninger har samme indhold som tvangsakkorder og bygger på en analog  

 anvendelse af konkurslovens regler.
 En frivillig kreditorordning kan gå ud på:
- Almindelig akkord , hvor der sker en procentvis nedsættelse af  

 den ikke fortrinsberettigede gæld, - Likvidationsakkord , hvor virksomheden ophører og skyldnerens  

 formue eller en del af denne fordeles mellem fordringshaverne, mod at  

 skyldneren frigøres for den del af gælden, som ikke bliver dækket, - Moratorium , hvor skyldneren får en aftale med sine kreditorer om  

 hel eller delvis henstand med betaling af sin gæld eller - Likvidation , hvor virksomheden ophører og skyldnerens aktiver  

 realiseres, og provenuet fordeles mellem kreditorerne uden gældseftergivelse.
 De nævnte kreditorordninger kan kombineres, f.eks. en procentvis  

 nedsættelse (almindelig akkord) med betaling af den ikke akkorderede gæld i  

 rater over eksempelvis 3 år (moratorium).
 Tiltrædelse af sådanne frivillige kreditorordninger vil som udgangspunkt  

 altid være betinget af, at ordningen følger principperne i konkurslovens  

 regler om tvangsakkord.
 Told- og skatteregionen og kommunen skal, når der forhandles om en  

 frivillig kreditorordning, skriftligt gøre sykldneren opmærksom på, at  

 ordningen ikke medfører hel eller delvis fritagelse for et eventuelt  

 strafansvar efter f.eks. kildeskatteloven.
 Indeholder afgørelsen om en frivillig kreditorordning et afslag, skal  

 klageadgang anføres.
 Såfremt told- og skatteregionen og kommunen har truffet en fælles  

 afgørelse, skal der angives klageadgang til Told- og Skattestyrelsen.
 Har kommunen alene truffet en afgørelse, skal der anføres klageadgang til  

 told- og skatteregionen.
 Klagefristen er 3 måneder jfr. bekendtgørelse nr. 514 af 16. juni 1994 §  

 10.
1.1 Eftergivelse og henstand samt gældssanering For så vidt angår de tilfælde, der falder uden for dette cirkulæres område  

 henvises til Skatteministeriets cirkulære nr. 91 af 16. juni 1995 vedrørende  

 kildeskattelovens regler om eftergivelse og henstand samt til Told*Skat  

 cirkulære 1994-18 af 6. december 1994 om gældssanering.
2. FRIVILLIGE KREDITORORDNINGER 2.1 Almindelig akkord En almindelig akkord er en aftale mellem skyldneren og hans kreditorer,  

 hvorefter der sker en procentvis nedsættelse af den ikke fortrinsberettigede  

 gæld, som er stiftet inden skæringsdagen.
Skæringsdagen er den dag, man  

 vælger at opgøre fordringerne.
Er der en anmeldt betalingsstandsning, vil  

 skæringsdagen normalt være den dag, skifteretten modtog anmeldelse om  

 betalingsstandsningen (fristdagen).
 Tiltrædes en almindelig akkord, er kreditor bundet af ordningen, og  

 skyldneren frigøres for den anmeldte skyld, som ikke bliver dækket ved  

 akkorddividenden.
2.2. Likvidationsakkord En frivillig likvidationsakkord er som en almindelig akkord en aftale  

 mellem skyldneren og kreditorerne.
En likvidationsakkord er endvidere  

 kendetegnet ved, at virksomheden ophører.
Aktiverne realiseres bedst muligt  

 og fordeles mellem skyldnerens kreditorer.
Ved en likvidationsakkord er  

 skyldneren frigjort for den del af gælden, der ikke dækkes af  

 likvidationsprovenuet.
En likvidationsakkord er ikke som udgangspunkt en ordning, der er egnet  

 til at redde virksomheder, men ordningen har i nogle tilfælde været anvendt  

 med det formål at overføre de sunde dele af virksomheden til et nystiftet  

 selskab eller et allerede bestående selskab.
Denne ordning er dog bedst egnet  

 for fysiske personer, idet likvidation af et insolvent selskab med begrænset  

 hæftelse bør ske ved konkurs.
2.3 Moratorium Et frivilligt moratorium er en aftale mellem skyldneren og hans  

 kreditorer, hvorefter disse helt eller delvist giver udsættelse med betaling  

 af gælden.
Ordningen har kun ringe praktisk betydning, idet der sker en  

 betalingsudsættelse, men altså ingen nedskrivning af gælden.
Ordningen  

 kombineres derfor ofte med en almindelig akkord.
 En moratorieordning må højst løbe over 3 år.
2.4 Frivillig likvidation En frivillig likvidation er en aftale mellem skyldneren og kreditorerne  

 om, at virksomheden likvideres, uden at den tages under konkursbehandling.
Skyldnerens aktiver realiseres bedst muligt, og provenuet fordeles mellem  

 kreditorerne.
Skyldneren er ikke frigjort for den del af gælden, som  

 ikke dækkes af likvidationsprovenuet.
Der skal derfor etableres en  

 afdragsordning til betaling af den del af gælden, der ikke bliver dækket af  

 likvidationsprovenuet.
3. FÆLLES KARAKTERISTIKA En frivillig kreditorordning er kun bindende for de kreditorer, der  

 tiltræder ordningen, idet der er tale om en aftale mellem skyldneren og  

 kreditorerne.
Det er som hovedregler en advokat eller brancheforening, der forestår  

 ordningen.
Etablering af en kreditorordning sker ved, at advokaten eller den,  

 der forestår ordningen, udarbejder et egentligt forslag til en  

 kreditorordning og varetager forhandlingerne med kreditorerne.
 I tilfælde af væsentlig misligholdelse af en frivillig kreditorordning  

 bortfalder ordningen, og den fulde restance forfalder til betaling, jfr.  

 afsnit 8.
 Ordningen bortfalder tillige, hvis det senere viser sig, at der er afgivet  

 urigtige eller vildledende oplysninger, som har haft afgørende betydning for  

 tiltrædelse af ordningen.
3.1 Betingelser Såfremt told- og skatteregionen eller kommunen kan tiltræde et  

 akkordforslag, skal tiltrædelsen normalt betinger af, at ordningen følger principperne i konkurslovens regler om tvangsakkord, at den tilbudte dividende udgør minimum 25%.
 Regionen og kommunen kan derfor alene rent undtagelsesvis, og kun hvis der  

 foreligger ganske særlige omstændigheder, tiltræde frivillige  

 kreditorordninger med en dividende på under 25%, jfr. afsnit 9 nedenfor.
at akkordforslaget tiltrædes af samtlige kreditorer, at samtlige kreditorer stilles lige, at løbende skatter og afgifter vedrørende tiden efter  

 skæringstidspunktet/fristdagen er angivet og betalt rettidigt, samt at  

 fremtidige skatte- og afgiftskrav betales rettidigt, at der sker modregning i ethvert krav, skyldner måtte få på statskassen  

 vedrørende tiden inden akkordens skæringsdato, således at det modregnede  

 beløb vil blive afskrevet på det skyldige beløb pr. skæringsdatoen, samt at der ikke kan ske udbetaling af overskydende skat, der modsvares af det  

 akkorderede beløb.
 Den, der forestår ordningen, skal bekræfte, at betingelserne for  

 tiltrædelse er opfyldt.
3.2 Forældelse En frivillig akkord, hvori fordringen er optaget, vil som udgangspunkt  

 være et særlig retsgrundlag, jfr. 1908-lovens § 1, sidste pkt., der afbryder  

 forældelsesfristen.
Udsendelse af kreditorliste vil efter omstændighederne  

 kunne have samme virkning.
4. BEMYNDIGELSE Regionerne og kommunerne er bemyndiget til at tiltræde såvel tvangsmæssige  

 som frivillige kreditorordninger.
Det forudsættes, at kommunen og told- og skatteregionen overfor fælles  

 skyldnere samarbejder i forbindelse med en anmodning om tiltrædelse af en  

 frivillig kreditorordning, således at et eventuelt afslag eller tiltrædelse  

 sker i overensstemmelse med en samlet indstilling.
Kommunen og regionen må  

 indbyrdes aftale, hvem der aktivt skal tage del i forhandlingerne.
4.1 Stille betalingsstandsning Bliver told- og skatteregionen eller kommunen forelagt et forslag til en  

 frivillig kreditorordning, og fremgår det heraf, at der ikke er anmeldt  

 betalingsstandsning til skifteretten, skal regionen/kommunen være opmærksom  

 på en række forhold.
 Det bør undersøges, hvorvidt konkurslovens regler anvendes analogt, og  

 hvorvidt det er en advokat eller anden professionel rådgiver, der forestår  

 ordningen.
 Endvidere bør det tilsikres, at den, der forestår ordningen, har det  

 fornødne overblik over virksomheden og dens økonomi, idet der under  

 etableringen af en frivillig ordning ikke må ske en forrykkelse af  

 kreditorernes stilling.
 Den, der forestår ordningen, bør som udgangspunkt have de samme beføjelser  

 og pligter som et beskikket tilsyn under en betalingsstandsning.
 Endelig bør det undersøges, hvorvidt der er foretaget omstødelige  

 dispositioner, og om fortrinsberettigede krav betales rettidigt.
 Er ovennævnte forhold ikke i orden, bør der normalt etableres en fristdag,  

 idet det er afgørende i forbindelse med f.eks. en omstødelsessag.
5. ANMELDELSE AF KRAV Anmeldelse af krav skal ske over for den, der forestår ordningen, og som  

 bistår skyldneren med etablering af akkorden.
De anmeldte krav skal opgøres  

 med morarenter m.v. pr. skæringsdagen/fristdagen.
Anmeldelsen udfærdiges i to  

 eksemplarer, hvoraf den ene skal returneres med påtegning om modtagelse.
 Kan kravet ikke opgøres endeligt, skal anmeldelsen foretages foreløbigt  

 med forbehold for senere ændringer af kravet.
 Ved anmeldelsen af kravet kan den, der forestår ordningen, eventuelt  

 oplyses om, hvilket materiale der kræves, for at kommunen eller told- og  

 skatteregionen kan tage stilling til akkordordningen, jfr. nedenfor under  

 afsnit 6.
 I anmeldelsen tages endvidere forbehold for, at kravet vil kunne blive  

 ændret som følge af reguleringer m.v.
 Der gøres i anmeldelsen opmærksom på, at told- og skatteregionen/kommunen  

 ikke hermed har tiltrådt den forslåede frivilligt  

 likvidationsakkord/likvidation, medmindre regionen/kommunen efter de  

 foreliggende oplysninger allerede på anmeldelsestidspunktet kan tiltræde  

 ordningen.
 Der skal stå i anmeldelsen, at der ikke skal beregnes moms, hvis  

 overdragelsen af boets aktiver sker som et led i en overdragelse af  

 virksomheden eller en del af denne, og den nye indehaver er registreret hos  

 Told*Skat (jfr. momslovens § 8, stk. 1).
5.1 Almindelig akkord 5.1.1 Simple krav Skyldige skatte- og afgiftsbeløb m.v., som er stiftet før det aftale  

 skæringstidspunkt/fristdagen, anmeldes som simple krav, medmindre sådanne  

 krav helt eller delvist er sikrede ved uomstødelige udlæg eller anden  

 sikkerhedsstillelse.
I anmeldelsen henvises til de lovområder, de skyldige  

 beløb vedrører.
Endvidere opdeles kravet, således at det fremgår, hvilke  

 perioder m.v. det omfatter.
5.1.2 Fortrinsberettigede krav Krav, der har fortrinsret fremfor almindelige krav i tilfælde af konkurs,  

 falder uden for akkorden.
 Det skal derfor i anmeldelse tilkendegives, såfremt krav vedrørende tiden  

 efter det aftale skæringstidpunkt/fristdagen er fortrinsberettigede krav.
 Hvis sådanne krav endnu ikke kan opgøres, skal det i anmeldelsen anføres,  

 at kravene ikke er omfattet af akkorden og derfor skal betales rettidigt og  

 fuldt ud.
5.1.3 Udlæg/Pant Pantefordringer skal holdes udenfor den frivillige akkord, i det omfang  

 pantet strækker til.
Fastsættelse af pantets værdi kan i tvivlstilfælde  

 foretages af en uvildig branchekyndig vurderingsmand.
 Pantets værdi skal fastsættes til den værdi, som aktivet ville have i  

 tilfælde af tvangsrealisaion, med fradrag af de herved påløbne omkostninger.
 Skyldige beløb for tiden indtil skæringstidspunktet/fristdagen, der helt  

 eller delvist er sikret ved uomstødeligt udlæg, falder udenfor akkorden.
 I anmeldelsen angives dog krav, for hvilke der er foretaget udlæg.
 Opmærksomheden skal henledes på, at det ved salg af de udlagte aktiver  

 indkomne provenu skal indbetales til told- og skatteregionen/kommunen.
 Kan akkordforslaget tiltrædes, bemyndiges regionen/kommunen til at  

 frafalde eventuelle udlæg, som ville bortfalde i tilfælde af konkurs.
5.1.4 Renter Ved anmeldelsen beregnes renter af den simple fordring indtil  

 skæringsdagen/fristdagen.
5.1.5 Bøder Bødekrav for overtrædelse af skatte- og afgiftslovgivningen vil som  

 udgangspunkt være omfattet af akkorden.
Bødekrav stiftes ved den strafbare  

 handlings foretagelse.
 Bødens størrelse, også set forhold til de øvrige kravs størrelse,  

 aktualiteten af det strafbare forhold samt overtrædelsens omfang kan føre  

 til, at forslaget til frivillig akkord ikke kan tiltrædes.
5.2 Frivillig likvidation/likvidationsakkord 5.2.1 Simple krav Skyldige skatte- og afgiftsbeløb m.v., som er stiftet før det aftale  

 skæringstidspunkt/fristdagen, anmeldes som simple krav.
I anmeldelsen  

 henvises til de lovområder, de skyldige beløb vedrører.
Endvidere opdeles  

 kravet, således at det fremgår, hvilke perioder m.v. det omfatter.
5.2.2 Fortrinsberettigede krav De skatte- og afgiftskrav, som virksomheden ved sin fortsatte drift i  

 (indtil ophør) skal udrede, anmeldes som fortrinsberettigede krav.
Det gælder  

 også krav, der fremkommer ved realisation af driftsmidler, varelager m.v.  

 Hvis sådanne krav endnu ikke kan opgøres, skal det i anmeldelsen anføres, at  

 kravene er fortrinsberettigede og derfor skal betales rettidigt.
5.2.3 Udlæg I anmeldelsen angives krav, for hvilke der er foretaget udlæg.  

 Fyldestgørelsen af disse krav sker uafhængig af likvidationen og i det  

 omfang, pantet giver dækning.
 Opmærksomheden skal henledes på, at det ved salg af de udlagte aktiver  

 indkomne provenu skal indbetales til told- og skatteregionen/kommunen.
 Simple krav nedskrives herefter med det indkomne beløb.
5.2.4 Renter Ved anmeldelsen beregnes renter af simple fordringer indtil  

 fristdagen/skæringsdagen.
 Det tages forbehold for yderligere rentekrav vedrørende tiden fra  

 fristdagen til betaling (udlodning) sker, hvis boet giver fuld dækning.
 Renter af fortrinsberettigede krav følger hovedkravets stilling.
5.3 Moratorium 5.3.1 Krav, der er omfattet af moratoriet Skyldige skatte- og afgiftsbeløb m.v., som er stiftet før  

 skæringsdagen/fristdagen, anmeldes med henvisning til de lovområder, de  

 skyldige beløb vedrører.
Endvidere opdeles kravet således, at det fremgår,  

 hvilke perioder det omfatter.
 Eventuelle senere konstaterede krav vedrørende tiden efter  

 skæringsdagen/fristdagen er ikke omfattet af moratoriet og skal betales ved  

 forfald.
 Skyldige bøder for overtrædelse af skatte- og afgiftslovgivningen kan  

 omfattes af moratoriet på betingelse af, at moratoriet er afsluttet inden  

 udløbet af forældelsesfristen.
 Er der aftalt en senere skæringsdag, beregnes renter til denne dag.
 5.3.2 Krav, der skal holdes uden formoratoriet.
De skatte- og afgiftskrav, som virksomheden skal udrede vedrørende en  

 eventuel betalingsstandsningsperiode, anmeldes med henvisning til de  

 lovområder, de skyldige beløb vedrører.
Endvidere opdeles kravet således, at  

 det fremgår, hvilke perioder det omfatter.
 Hvis sådanne krav endnu ikke kan opgøres, skal det i anmeldensen anføres,  

 at kravene ikke er omfattet af ordningen og skal betales rettidigt.
 Skyldige skatte- og afgiftsbeløb m.v. for tiden indtil  

 skæringstidspunktet/fristdagen, for hvilke der er foretaget uomstødeligt  

 udlæg, vil ikke kunne omfattes af en moratorieordning.
 De skatte- og afgiftskrav, der påløber under moratoriet og efter  

 skæringstidspunktet/fristdagen, er ikke omfattet af ordningen, men skal  

 angives og betales rettidigt og løbende.
I anmeldelsen angives krav, for hvilke der er foretaget uomstødeligt  

 udlæg.
Fyldestgørelsen af disse krav skal ske uafhængigt af  

 moratorieordningen.
 I anmeldelsen skal der gøres opmærksom på, at renter af krav, der er  

 omfattet af moratorieordningen, beregnes efter de i skatte- og  

 afgiftslovgivningen til enhver tid gældende regler, samt at sådanne renter  

 betales fuldt ud.
 Endelig gøres der i anmeldelsen opmærksom på, at anmeldelsen ikke kan  

 betragtes som en tiltrædelse af den forslåede ordning.
6. KRAV TIL MATERIALE, DER KRÆVES FREMLAGT Ved et forslag til tiltrædelse af en frivillig kreditorordning skal der  

 som udgangspunkt foreligge det samme materiale, som ved en tvangsakkord  

 ifølge konkurslovens regler.
Det vil sige, at der skal foreligge - et akkordforslag, - en statusoversigt og erklæring som anført i konkurslovens § 165, stk.  

 2-4) samt - en erklæring fra skyldner på tro og love om, at han har opgivet alt,  

 hvad han ejer.
 Ved en frivillig likvidation og en likvidationsakkord skal der i  

 princippet foreligge lignende materiale, dog med de undtagelser, der følger  

 af forholdets natur.
 Materialet ifølge konkursloven kan være et utilstrækkeligt grundlag at  

 bedømme en frivillig kreditorordning på, hvorfor der må anmodes om yderligere  

 regnskabsmateriale i form af:
 Dette materiale skal dog ikke indhentes, såfremt man udfra det allerede  

 fremlagte materiale kan se, at en frivillig ordning ikke kan tiltrædes.
6.1 Vurdering af akkordmaterialet 6.1.1 Akkordstatus Akkordstatus skal indeholde oplysninger om samtlige skyldnerens aktiver og  

 passiver.
Det skal være anført, om aktiverne er behæftet med  

 ejendomsforbehold, pant eller anden sikkerhedsret, og om fordringer kan  

 fyldestgøres ved modregning.
 Akkordstatus skal sammenholdes med balancen pr. sidst afsluttede  

 regnskabsår for at vurdere, som samtlige aktiver og passiver er medtaget og  

 optaget til de reelle værdier jfr. afsnit 6.1.2.
 Akkordstatus bør indeholde en opgørelse af fortrinsberettigede og simple  

 krav, således at det umiddelbart fremgår, hvilken dividende der kan beregnes.
Akkordstatus og resultatopgørelsen for perioden fra sidst afsluttede  

 regnskabsår til skæringsdagen/fristdagen skal være udarbejdet af en  

 statsautoriseret eller registreret revisor og skal være forsynet med  

 revisionspåtegning.
Påtegningen bør indeholde oplysninger om forhold, der har  

 indflydelse på regnskabet og dividenden.
6.1.2 Aktivposter i akkordstatus Ved almindelig akkord og moratorium skal aktiverne være vurderet med  

 henblik på virksomhedens videreførelse, og ved likvidationsakkord og  

 likvidation med henblik på realisation.
 Vurderingen skal være foretaget af uvildige og branchekyndige personer,  

 der må antages at opfylde skifterettens krav til vurderingsmænd ved  

 tvangsakkord.
 Reguleringer i forhold til den bogførte værdi som følge af foretagne  

 afskrivninger m.v. skal fremgå af status.
Fast ejendom Ved almindelig akkord og moratorium skal fast ejendom være optaget til  

 handelsværdien med angivelse af ejendommens offentlige vurdering og aktuelle  

 pantehæftelser og oplysning om eventuel ejerpant og underliggende  

 gældsforhold.
Skal ejendommen ikke realiseres som led i akkorden, kan det  

 ikke accepteres, at ejendommen optages i status med fradrag af  

 handelsomkostninger.
 Ved likvidationsakkord og likvidation skal fast ejendom altid realiseres,  

 hvorfor det accepteres, at handelsomkostninger fradrages.
Maskiner og inventar Ved almindelig akkord og moratorium skal maksiner og inventar optages til  

 den værdi, som aktiverne har for virksomheden ved fortsat drift.
 Ved likvidationsakkord og likvidation skal maskiner og inventar optages  

 med værdien ved realisation.
Debitorer Debitorbeholdningen skal være optaget med det fylde tilgodehavende.  

 Såfremt der er foretaget nedskrivninger som følge af konstaterede eller  

 forventede tab på debitorer, skal grundlaget/begrundelse herfor fremgå af  

 akkordstatus.
Varelager Ved almindelig akkord og moratorium skal varelageret optages til den  

 værdi, aktivet har for virksomheden ved fortsat drift.
 Ved likvidationsakkord og likvidation skal varelageret optages med værdien  

 ved realisation.
Likvide beholdninger Kasse-, bank- og girobeholdninger skal være optaget i status med værdien  

 på skæringsdagen/fristdagen.
Privat løsøre For virksomheder med personlig hæftelse skal værdien af privat løsøre  

 medtages i status, såfremt disse aktiver repræsenterer en væsentlig økonomisk  

 værdi.
Good-will Værdien af good-will bør kræves optaget i akkordstatus, såfremt den udgør  

 en væsentlig værdi.
Underskudsfremførsel Opmærksomheden henledes på reglerne i ligningslovens § 15, stk. 2,  

 personskatteloven § 13 a og virksomhedsskattelovens § 13, stk. 6, der  

 begrænser fremførsel af underskud bl.a. ved gennemførelsen af frivillige  

 akkorder.
Forskuds- og ligningsmyndigheden bør derfor underrettes om  

 gennemførte akkorder.
6.1.3 Passivposter i akkordstatus Fordringer skal være anført med de skyldige beløb.
Kautions- og vekselforpligtelser må kun være medtaget i det omfang, der er  

 krævet indfriet inden det vedtagne akkordforslags dato.
Gældsposter til  

 aktie- eller anpartsindehavere, familiemedlemmer eller andre nærtstående bør  

 undersøges særskilt og kan kun medtaget, såfremt gældsforholdet er reelt.  

 Fremtidige driftsudgifter kan ikke medtages som passivposter.
6.1.4 Kommentar til akkordstatus Almindelig akkord/Moratorium Den, der forestår ordningen, skal i kommentaren redegøre for de vigtigste  

 årsager til, at akkordforslaget/moratorieordningen er nødvendiggjort, samt  

 redegøre for, hvilken dividende der må antages at fremkomme i tilfælde af  

 konkurs.
Kommentaren bør indeholde oplysning om den eller de personligt  

 hæftende indehaveres privatøkonomi, herunder eventuelt særeje samt private  

 pensionsordninger eller andre kapitalopsparinger, såfremt disse repræsenterer  

 en væsentlig økonomisk værdi.
Det bør i givet fald også oplyses, på hvilket  

 tidspunkt indbetalinger på ovennævnte pensionsordninger/kapitalopsparinger  

 har fundet sted.
Likvidationsakkord/likvidation Den, der forestår likvidationsakkorden/likvidationen, skal redegøre for,  

 hvorledes aktiverne søges afhændet, og hvilken dividende, der må antages at  

 fremkomme i tilfælde af konkurs.
Endvidere bør den eller de ansvarlige indehaveres privatøkonomi, herunder  

 eventuelt særeje samt private pensionsordninger eller andre  

 kapitalopsparinger af væsentlig økonomisk værdi være oplyst.
Det bør også  

 oplyses, på hvilket tidspunkt indbetalinger på ovennævnte  

 pensionsordninger/kapitalopsparinger har fundet sted.
6.2 Budgetter For så vidt angår almindelig akkord og moratorium skal resultet- og  

 likviditetsbudgetter for akkord/moratorieperioden indeholde kommentarer til,  

 om virksomheden har en reel mulighed for at fortsætte driften uden på ny at  

 bringe sig i restance.
 Resultat- og likviditetsbudgetter skal gennemgås med henblik på at sikre,  

 at det budgetterede resultat fremkommer ved reelle driftsmæssige  

 forbedringer, f.eks. nedsættelse af driftsomkostningerne eller en forøget  

 omsætning, og for iøvrigt at vurdere, om omkostninger samt likviditet  

 forekommer realistiske.
 Skal akkorddividenden ved en almindelig akkord udbetales i rater, skal det  

 fremgå af likviditetsbudgettet, at virksomhedens likviditet muliggør, at der  

 kan foretages udlodning til de akkordforslaget anførte tidspunkter, samtidig  

 med at løbende skatter, herunder også forskudsskatter på grundlag af en  

 realistisk forskudsregistrering, og afgifter betales rettidigt.
6.3 Andet materiale Kreditor- og debitorfortegnelser Kreditorfortegnelser skal indeholder hver enkelt fordringshavers navn og  

 adresse, de enkelte fordringers størrelse og eventuelle fortrinsstilling samt  

 sikkerhed.
Fordringer, som skyldneren bestrider, opføres med bemærkning  

 herom.
 Debitorfortegnelsen skal gennemgås for at konstatere, om der foreligger  

 krav på staten, hvori der kan modregnes.
Debitorfortegnelsen kan erstattes af en erklæring om, hvorvidt der i  

 virksomheden foreligger offentlige debitorer.
Erklæringen skal være  

 udarbejdet af den advokat, som forestår ordninger, eller den revisor, som har  

 udarbejdet akkordstatus m.v., og skal angive debitors identitet samt kravets  

 størrelse.
Cirkulæreskrivelser og kreditormøder I forbindelse med fremsættelse af forslag til en frivillig akkordordning  

 vil der ofte blive afholdt kreditormøder.
Indkaldes der til et sådant  

 kreditormøde, bør told- og skatteregionen og/eller kommunen deltage,  

 medmindre det skønnes ufornødent bl.a. under hensyn til kravets/kravenes  

 ringe størrelse.
 Såfremt regionen eller kommunen ikke er inddraget i akkordforhandlingerne  

 fra starten, skal det kræves, at der udleveres referater fra afholdte  

 kreditormøder samt cirkulæreskrivelser.
7. SAMLET VURDERING AF AKKORDFORSLAGET Når det under pkt. 6 anførte materiale foreligger, og den under pkt.  

 6.1-6.3 anførte vurdeing af materialet ikke giver anledning til bemærkninger,  

 kan et forslag til en frivillig kreditorordning eventuelt tiltrædes.
 I forbindelse med en almindelig akkord må der særlig lægges vægt på, om  

 virksomheden kan antages at være i stand til at fortsætte efter gennemførelse  

 af akkorden, eller om en likvidation eller konkurs må foretrækkes, særlig for  

 at undgå yderligere tab for det offentlige.
 Akkordforslaget skal indebære en dividende, der ikke er mindre end den  

 dividende, der er udregnet på grundlag af akkordstatus - og som udgangspunkt  

 ikke under 25%.
 Såfremt akkordordningen er fremsat på baggrund af en midlertidig  

 likviditetskrise, f.eks. som følge af akutte tab på debitorer, for store  

 vareindkøb eller et for hurtigt investeringstempo, vil der normalt ikke være  

 grundlag for en akkord, men eventuelt en moratorieordning.
8. MISLIGHOLDELSE AF AKKORDEN Misligholdelse foreligger, hvis den tiltrådte ordning trods påkrav ikke  

 overholdes, eller hvis kreditorerne på grund af usædvanlige dispositioner  

 påføres tab.
Misligholdelsen skal være væsentlig, jfr.
U 1992.444H, men det kræves  

 ikke, at skyldneren kan dadles for den.
En kortvarig overskridelse af en  

 fastsat betalingsfrist er som udgangspunkt ikke nok, men f.eks. en hemmelig  

 begunstigelse af en enkelt kreditor vil i almindelighed være en væsentlig  

 misligholdelse.
Ordningen bortfalder ligeledes, hvis det viser sig, at  

 afgørende forudsætninger for tiltrædelsen ikke har været til stede.
Væsentlig misligholdelse betyder som udgangspunkt, at akkorden er ophævet,  

 og inddrivelsen af den oprindelige restance skal genoptages.
Der bør derfor  

 strakt iværksættes inddrivelsesskridt, f.eks. i form af udlæg, se iøvrigt  

 afsnit 3.
9. SAGER, HVOR KRAVET OM 25% EVENTUELT KAN FRAVIGES Det følger af konkurslovens § 161, at »fordringerne ikke kan  

 nedsættes til mindre end 25% af deres beløb, medmindre der foreligger ganske  

 særlige grunde, eller fordringshaverne samtykker heri«.
 Udgangspunktet er derfor, da tiltrædelse af en frivillig kreditorordning  

 skal følge konkurslovens regler om tvangsakkord, at frivillige  

 kreditorordninger ikke kan tiltrædes, medmindre der tilbydes en dividende på  

 mindst 25%.
 Der er således kun rent undtagelsesvis mulighed for at tiltræde frivillige  

 akkorder på under 25% - og kun såfremt der foreligger ganske særlige  

 omstændigheder.
 Der kan ikke gives generelle retningslinier for, hvornår der er tale om  

 »ganske særlige omstændigheder«, idet det må bero på en konkret  

 vurdering af den enkelte sag.
 Det er dog vigtigt i den sammenhæng at varetage statskassens samlede  

 interesser, og i tilfælde, hvor Hypotekbanken/Fiskeribanken tillige deltager  

 i akkordforhandlingerne, vil et samarbejde være nødvendigt.
 Det er f.eks. ikke hensigtsmæssigt, at regionen/kommunen ved at fastholde  

 kravet om 25% af en mindre skatte- eller afgiftsrestance tvinger  

 Hypotekbanken/Fiskeribanken til at finansiere en forhøjet dividendeprocent  

 for øvrige kreditorer med et samlet tab for statskassen til følge.
 Har regionen/kommunen oplysninger om den akkordsøgendes person, økonomiske  

 dispositioner eller driftsmæssige erfaring, som taler afgørende imod en  

 akkord, bør Hypotekbanken/Fiskeribanken orienteres herom.
OPHÆVELSESBESTEMMELSE SD-cirkulære 1989-40 af 31. oktober 1989 ophæves.
