Klage over lægers afvisning af operation for fedme Nævnet fandt ikke grundlag for at kritisere hverken overlæge A eller praktiserende læge B.
 Nævnet lagde blandt andet vægt på overlæge As udtalelse til sagen, hvoraf det fremgik at vedkommende ikke fandt det hensigtsmæssigt eller forsvarligt at indstille patienten til kirurgisk behandling, blandt andet med henvisning til, at patienten led af skizofreni og var i medicinsk behandling på grund af tidligere sprøjte misbrug.
Det var nævnets opfattelse, at alkohol- og medicinmisbrug samt en række psykiatriske diagnoser udgør eksklusionsdiagnoser for den kirurgiske behandling.
Det var endvidere nævnets opfattelse, at der er tale om et meget indgribende indgreb, og det er afgørende, at den pågældende person kan forstå, acceptere og efterleve de vilkår som følger med et sådant operativt indgreb.
