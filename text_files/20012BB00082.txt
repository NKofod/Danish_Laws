Fremsat den 11. marts 2002 af  

 Keld Albrechtsen (EL) og Line Barfod (EL) Forslag til folketingsbeslutning om ændring af dyreværnslovgivningen Folketinget opfordrer regeringen til at fremsætte de  

 nødvendige lovforslag og foretage de fornødne administrative  

 ændringer af dyreværnslovgivningen, således at  

 følgende punkter opfyldes:
1.	Forbud mod transport af slagtedyr længere end til det  

 nærmeste slagteri og forbud mod transport over 3 timer.
Forbud mod  

 transport af produktionsdyr til videre opfedning i over 3 timer (avlsdyr  

 undtaget).
 2.	Krav om den teknisk muligt laveste grænse for det tilladte  

 antal af ammoniaksvidninger på fødderne af slagtekyllinger.
 3.	Krav om den teknisk muligt laveste grænse for det tilladte  

 antal af slagtekyllinger, der har problemer med at gå.
 4.	Forbud mod kupering af halen på slagtesvin.
 5.	Produktionsdyr skal tilbydes grovfoder og halm.
 6.	Forbud mod brug af stalde, hvor dyrenes liv trues, hvis  

 ventilationen svigter.
 7.	Tilladelse til aflivning af produktionsdyr på marken.
 8.	Plan for afvikling af systematiske drab på nyfødte  

 produktionsdyr.
 9.	Forbud mod brug af forsøgsdyr til test af stoffer til  

 ikkemedicinske formål.
10.	Afvikling af dansk pelsdyrproduktion i bure.
Arbejde for et  

 internationalt forbud mod avl af pelsdyr i bure.
Bemærkninger til forslaget Ad 1 Dyr har ingen interesse i at komme ud at rejse   kun  

 stress.
Selv når de bliver transporteret under rimelige forhold, er det  

 kritisabelt med rejser, der er længere end absolut nødvendigt.  

 Der er ingen praktiske grunde til de lange transporter af levende dyr, kun  

 mindre økonomiske gevinster.
Dertil kommer risikoen for at sprede  

 husdyrsygdomme til nye regioner.
Antallet af transporter af især svin  

 og kalve fra Danmark til opfedning, men også til slagtning i udlandet  

 er et stort problem, der for alvor har eksisteret siden 1997. Ifølge  

 Landøkonomisk Oversigt 2001 fra Landboforeningerne blev der år  

 2000 sendt 1,4 millioner levende grise ud af Danmark.
Der er mest tale om  

 smågrise på omkring 30 kg, der skal opfedes.
En mindre del af  

 svinene, ca. 230.000 stk. i år 2001, eksporteres levende udelukkende  

 for at blive slagtet på et udenlandsk slagteri.
Kalve eksporteres  

 også levende i stor stil.
Ifølge Landøkonomisk Oversigt  

 2001 var der i år 2000 tale om 66.000 levende kalve, og i den  

 landøkonomiske oversigt skrives der: »En dårlig økonomi i  

 slagtekalvproduktionen har medført en stor eksport af spædekalve  

 til især Holland.« Dertil kommer transport af levende heste og andre  

 dyr til slagtning i udlandet.
Eksporten af heste til slagtning i udlandet var  

 i sidste kvartal af 2001 på 470 styk.
 Selv om det er de dyr, der transporteres levende til  

 slagtning i udlandet, der har fyldt mest i pressen, så er det eksporten  

 til videre opfedning, der kvantitativt er langt det største problem.  

 Det er et emne, der er blevet talt og grædt meget over, uden at det har  

 fundet nogen praktisk løsning, selv om den ligger lige for: Dyr skal  

 som hovedregel slagtes på nærmeste slagteri eller opfedes i  

 nærområdet.
Desuden bør der for at modvirke spredning af  

 sygdomme genindføres veterinære grænser i Europa.
Samtidig  

 er det nødvendigt at vende strukturudviklingen, der til stadighed  

 giver fusioner mellem slagterier, således at der efterhånden er  

 langt imellem dem.
Centraliseringen af slagterierne er også  

 sårbar.
Hvis et slagteri rammes af bakteriesygdomme eller  

 arbejdsnedlæggelser, er der ikke fleksibilitet nok til, at andre  

 slagterier kan gå ind og overtage slagtningerne.
Der har tidligere  

 været frygtelig overfyldte stalde på den konto, både fordi  

 staldene ikke bliver tømt, og fordi dyrene fortsætter med at  

 vokse.
Derfor er en tidsmæssig grænse for transport også  

 nødvendig, da afstanden mellem slagterier til stadighed vokser.
Ad 2 I forbindelse med udformningen af lovforslaget til lov om  

 hold af slagtekyllinger fastslog den nedsatte ekspertgruppe i sin rapport, at  

 det er udbredt i slagtekyllingflokke, at store dele af dyrene går rundt  

 med sår fra ætsninger på grund af den høje  

 ammoniakkoncentration i stalden, og at det skyldes, at kyllingerne går  

 for tæt med deraf følgende dårlig strøelse og  

 luftforhold (lovforslag nr.
L 156, folketingsåret 2000-01, jf.  

 Folketingstidende, forhandlingerne side 4763, 7339 og 7706, tillæg A  

 side 3764 og 3804, tillæg B side 889 og tillæg C side 663).
Da fødevareministeren har udsat  

 ikrafttrædelsen af reglerne i den nye bekendtgørelse til lov om  

 hold af slagtekyllinger, er det i dag tilladt, at 60 pct. af fødderne  

 hos slagtekyllinger har alvorlige svidninger fra ammoniak i strøelsen,  

 uden at det får konsekvenser; når 80 pct. har ammoniaksvidninger,  

 skal der ske indberetning til pågældende fødevareregion.  

 Det betyder, at der ved stikprøvekontrol af 100 fødder på  

 slagteriet højst må gives henholdsvis 120 point (dvs. 60 pct.)  

 og 160 point (dvs. 80 pct.) af 200 mulige, hvor mærker på  

 trædepuderne fra få og mindre alvorlige svidninger udløser  

 1 point og mange og alvorlige svidninger udløser 2 point.
Fra år  

 2003 ændres det til 40 pct. og fra 2004 nås niveauet i den  

 oprindeligt foreliggende bekendtgørelse på 20 pct.
Enhedslisten mener, at det afgørende princip  

 må være, at det ikke er acceptabelt at holde dyr under forhold,  

 hvor alvorlige ammoniaksvidninger er et forhold, man forudser og  

 planlægger med, inden man sætter de daggamle kyllinger ind i  

 stalden.
Det skal dog heller ikke være sådan, at  

 kyllingeproducenter skal være bange for, at forholdene i flokken  

 ændrer sig i en retning, de ikke kunne forvente, og nogle få dyr  

 således alligevel får mærker fra ammoniaksvidninger.
Derfor  

 skal der sættes den teknisk laveste grænse for alvorlige  

 svidninger, og det kan efter forslagsstillernes opfattelse ikke være  

 over 5 pct. af dyrene.
Kommer kyllingeproducenterne alligevel op på det  

 niveau, må det udløse drastiske ændringer i  

 staldforholdene i form af en halvering af den tilladte belægningsgrad,  

 eftersom fagfolk netop peger på den høje belægningsgrad  

 som årsagen til ammoniaksvidningerne.
Ad 3 Ekspertgruppen, der udarbejdede en rapport til brug for  

 lovforslaget om hold af slagtekyllinger, jf. ovenfor ad punkt 2, fastslog, at  

 »Et stort velfærdsmæssigt problem for slagtekyllingerne er  

 benproblemer, som bl.a. skyldes deres hurtige vægtforøgelse.  

 En anden væsentlig medvirkende årsag til slagtekyllingernes  

 benproblemer er høje belægningsgrader, hvor mange kyllinger skal  

 gå sammen på meget lidt plads.« Enhedslisten mener, at det  

 afgørende princip må være, at det ikke er acceptabelt at  

 holde dyr under forhold, hvor benproblemer er en situation, man forudser og  

 planlægger med, inden man sætter de daggamle kyllinger ind i  

 stalden.
Det skal dog heller ikke være sådan, at  

 kyllingeproducenter skal være bange for, at forholdene i flokken  

 ændrer sig i en retning, de ikke kunne forvente, og nogle få dyr  

 således alligevel får benproblemer.
Derfor skal der sættes  

 den teknisk laveste grænse for mængden af benproblemer, og det  

 kan efter forslagsstillernes opfattelse ikke være over 5 pct. af  

 dyrene.
Kommer kyllingeproducenterne alligevel op på det niveau,  

 må det udløse drastiske ændringer i staldforholdene i form  

 af ændring i fodersammensætningen og en halvering af den tilladte  

 belægningsgrad, eftersom fagfolk netop peger på  

 fodersammensætningen og den høje belægningsgrad som  

 hovedårsagerne til benproblemer.
Ad 4 Halens tilstand på svin er en toptunet indikator  

 for, om dyrevelfærden halter, for stressede svin bider i andre svins  

 haler med sår og betændelse til følge.
I stedet for at stille en lang række yderligere  

 minutiøse krav til opstaldningen af slagtesvin kan man skærpe  

 kravet i dyreværnsloven om, at svinehaler ikke må kuperes  

 forebyggende, til at være et absolut krav.
I dag er praksis, at en  

 overvejende del af de konventionelle besætninger har svin med kuperede  

 haler.
Ad 5 Der er i dag så mange indikationer af, at groft  

 foder er afgørende for den generelle sundhed og specifikt med hensyn  

 til modstandsdygtigheden over for salmonellainfektioner, at det er på  

 høje tid at skride ind med påbud om, at produktionsdyr skal  

 tilbydes grovfoder (foder, der ikke udelukkende består af  

 frødelen af foderplanten, men også stængel og blade).  

 Grunden til, at grovfoder oftest ikke benyttes til svin og fjerkræ, er  

 omkostningerne ved en lidt ringere foderudnyttelse og besvær i  

 forbindelse med at bringe det voluminøse foder ind i staldene.
Danske  

 Slagterier skriver i sine anbefalinger til slagtesvinproducenter  

 vedrørende forebyggelse af salmonella, at alene den grovere struktur i  

 valset korn i stedet for i korn formalet til mel nedsætter forekomsten  

 af salmonella.
I samme forbindelse anbefaler Danske Slagterier  

 tilsætning af mælkesyre til foderet, fordi det har vist sig at  

 reducere antallet af svin med salmonella.
Danmarks JordbrugsForskning har  

 tidligere vist, at økologiske svin på grund af, at de æder  

 grovfoder, netop har meget store mængder mælkesyredannende  

 bakterier i deres mave og tarm.
Derfor giver fodring med grovfoder den samme  

 eller bedre salmonellaforebyggende effekt, som ses ved tilsætning af  

 syre til foderet.
Samlet set er indikationerne af, at grovfoder bl.a. er  

 væsentlig for forebyggelsen af salmonella (og velfærd i  

 øvrigt) temmelig solide.
Derimod gør økonomiske forhold  

 anvendelsen af grovfoder uinteressant for de konventionelle  

 husdyrproducenter, også fordi der ydes store tilskud til  

 salmonellabekæmpelse fra staten (ca. ½ mia. kr. til dato).
Ad 6 Svigt i ventilationen kan føre til  

 massedødsfald i svinestalde og vel også i stalde med høns  

 eller slagtekyllinger.
I det hele taget må man sige, at luften er for  

 dårlig, hvis svigt i ventilationen ligefrem fører til  

 dødsfald.
Det er den dårlige luft i svinestaldene, der er  

 årsag til, at 1/3 af slagtesvinene får bemærkninger  

 på slagteriet for brysthindear, som har relation til  

 lungebetændelse og influenza.
Ad 7 I det omfang dyr til slagtning aflives på marken,  

 slipper de helt for transport og deraf følgende stress.
Ad 8 Det er grundlæggende nogle kunstigt skabte  

 strukturer, der skævvrider beslutninger i forbindelse med  

 landbrugsproduktion og dermed er skyld i, at det kan betale sig at  

 kværne hanekyllinger straks efter klækningen og slå kalve  

 ned straks efter fødslen.
Når nyfødt liv bliver til  

 affald i stedet for en dyrebar ressource, er det en trussel mod opfattelsen  

 af og følelserne for andre levende væsner.
Det er tegn på  

 et sygt system, der ikke kan forsvares.
På grund af, at  

 landbrugssektoren har indrettet sig efter at få det størst  

 mulige afkast inden for de givne rammer med tilskud, afskrivningsmuligheder,  

 billige råstoffer, høje jordpriser på grund af  

 kapitalisering af støtte og andre forhold, har det kunnet gå  

 så galt.
Ad 9 Der bruges hvert år hundred tusinder af  

 forsøgsdyr i Danmark.
De er alle en trist historie.
Enhedslisten  

 accepterer i et vist omfang, at det er nødvendigt at afprøve ny  

 medicin på dyr, før der inddrages mennesker i forsøgene.  

 Når det kommer til test af kemiske stoffer, er det dels tvivlsomt, hvor  

 meget dyreforsøg siger om effekten på mennesker, dels findes der  

 stort set altid et alternativt stof eller materiale, hvis effekter er kendte.  

 Udviklingen må vendes, så husholdningsprodukter, maling,  

 tekstiler, kosmetik, cremer, byggematerialer med videre kommer til at  

 bestå af velkendte og naturligt forekommende stoffer.
Det vil ikke kun  

 forebygge de fleste miljøproblemer, men også afskaffe  

 størstedelen af behovet for forsøgsdyr.
Derfor bør det  

 som hovedregel forbydes at anvende forsøgsdyr til test af stoffer uden  

 medicinske formål.
Der kan dog gives dispensation, hvis der er  

 særlige forhold, der gør sig gældende, f.eks.  

 humanitære hensyn.
Ad 10 Pelsproduktion, der består af dyr, som det er  

 nødvendigt at holde i bure, er en uting.
Det er ikke praktisk muligt  

 under produktionsforhold at tilbyde dyr burforhold, der er bare nogenlunde  

 acceptable, og i praksis er der endda tale om dyrearter som mink og  

 ræv, der stadig har mange vilde instinkter.
Disse instinkter  

 øves der vold mod under så indskrænkede forhold, som et  

 bur tilbyder.
Man må derfor nøjes med de pelsformer, der kommer  

 fra jagt og som biprodukt fra dyr i fødevareproduktionen.
Da en  

 lukning af den danske mink- og rævepelsproduktion vil overføre  

 produktionen til andre lande, er det nødvendigt, at Folketinget  

 arbejder for et globalt forbud mod at holde pelsdyr i bure.
Der er for nylig  

 kommet en ny bekendtgørelse om opsamling og behandling af  

 gødning fra pelsdyrhold, som bl.a. forbyder den gamle praksis med at  

 lade gødningen falde på den bare jord under burene.  

 Pelsdyravlerne i Danmark står i den forbindelse foran at skulle  

 investere store beløb i ombygning af staldene.
Det er derfor et  

 påtrængende problem at få en plan for gradvis afvikling af  

 produktionen.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 dyreværnslovgivningen.
(Beslutningsforslag nr.
B 82).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
