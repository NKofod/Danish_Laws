 I medfør af § 4 i lov nr. 60 af 25. marts 1961 om retslægerådet fastsætter  

 justitsministeriet følgende regler om rådets virksomhed.
§ 1.  En sag behandles i almindelighed af 3 medlemmer  

 eller sagkyndige.
Formanden bestemmer, i hvilken afdeling en sag skal  

 behandles, og hvilke medlemmer og sagkyndige der skal deltage i behandlingen.
 Stk. 2.  Et medlem eller en sagkyndig, der har afgivet  

 erklæring i en sag før dens forelæggelse for rådet, kan ikke deltage i rådets  

 behandling af sagen, medmindre formanden under hensyn til sagens beskaffenhed  

 finder det påkrævet.
§ 2.  Til at deltage i rådets behandling af de i lov  

 om sundhedsvæsenets centralstyrelse § 5 og lov om apotekervæsenet § 19 nævnte  

 sager tilkalder rådet en praktiserende læge, tandlæge, jordemoder,  

 sygeplejerske, hospitalslaborant, fysioterapeut, apoteker eller  

 apotekermedhjælper.
Tilkaldelsen sker blandt de personer, justitsministeren  

 beskikker i medfør af § 3 i lov om retslægerådet.
§ 3.  Sagerne behandles skriftligt.
Mundtlig  

 behandling finder dog sted, hvis formanden, vedkommende næstformand eller et  

 medlem eller en sagkyndig, der har deltaget i den skriftlige behandling af  

 sagen, finder det ønskeligt.
§ 4.  Såfremt det må antages at være af betydning for  

 en sags bedømmelse, skal rådet forhandle med den læge, der tidligere har  

 afgivet erklæring i sagen eller i øvrigt har kendskab til den person eller  

 det forhold, sagen vedrører.
Sådan forhandling skal altid finde sted i  

 tilfælde, hvor der er væsentlig uoverensstemmelse mellem en i embeds medfør  

 afgivet lægeerklæring og rådets bedømmelse af sagen.
 § 5.  Såfremt det materiale, der er forelagt for  

 rådet, ikke skønnes at give et tilstrækkeligt grundlag for rådets bedømmelse  

 af sagen, og et sådant grundlag ikke kan tilvejebringes på anden mere  

 hensigtsmæssig måde, lader rådet den person, sagen angår, undersøge af et  

 eller flere af rådets medlemmer eller sagkyndige.
 § 6.  Rådets erklæringer skal være ledsaget af grunde.  

 Frembyder sagens bedømmelse tvivl, skal der redegøres herfor.
 Stk. 2.  Er de, der deltager i en sags behandling, ikke  

 enige i bedømmelsen, skal de forskellige opfattelser fremgå af rådets  

 erklæring.
Stk. 3.  Har der fundet forhandling sted efter reglen i  

 § 4, skal udfaldet af forhandlingen angives i erklæringen.
Har forhandlingen  

 været skriftlig, skal genparter af skrivelserne vedlægges.
 Stk. 4.  I erklæringen angives, hvem der har deltaget i  

 sagens behandling.
 § 7.  Efter hvert kalenderårs udløb afgiver rådet  

 beretning til justitsministeren om sin virksomhed i de foregående år.  

 Beretningen offentliggøres.
 Justitsministeriet, den 20. april 1961.
 Hans Hækkerup.
 /Niels Madsen.
