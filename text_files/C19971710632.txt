(Ændring af hjul i forhold til original  

 fabriksudførelse og typegodkendelse) Ved typegodkendelse forstås i denne meddelelse anmeldt EF-typegodkendelse,  

 standardtypegodkendelse, typegodkendelse eller godkendelseserklæring.
Det  

 bemærkes, at der ikke er krav om, at personbiler skal typegodkendes.
 1. Ændringer, der kan foretages uden syn (og ny  

 typegodkendelse).
 Følgende ændringer af hjul på biler eller påhængskøretøjer hertil anses  

 ikke som konstruktive ændringer, der medfører pligt til syn og registrering:
 1.1. Generelt gælder, at de valgte hjul skal være således, at  

 gældende krav om belastning, hastighed, frigang og afskærmning er opfyldt (se  

 Detailforskrifter for Køretøjer). Endvidere skal man være opmærksom på  

 nødvendige justeringer/kontrol af eventuel hastighedsbegrænser, fartskriver  

 og taxameter.
 1.2 Dækomkredsen må afvige, idet følgende skal overholdes:
 1.3 Fælgdiameteren må afvige, idet dog den udvendige dækomkreds  

 skal opfylde pkt. 1.2.
 1.4 Fælgbredden må afvige, men sporvidden skal være uændret, jf.  

 dog pkt. 1.7.
 1.5 Dækbredden må afvige, idet følgende skal overholdes:
1.6 Dæktypen må afvige.
Personbiler M1 og varebiler N1 (med tilladt  

 totalvægt på højst 3000 kg), der er registreret første gang den 1. maj 1977  

 eller senere, skal være forsynet med dæk af samme type (f.eks. radialdæk med  

 »M+S«-mærkning) på alle hjul.
 1.7 Sporvidden skal bevares uændret (i forhold til  

 typegodkendelsen/original fabriksudførelse), eller holdes indenfor det  

 eventuelt på typegodkendelsen angivne interval, eller indenfor det interval,  

 som følger af alternativt angivne hjulmonteringer.
 Der tillades dog en forøgelse på 20 mm (10 mm pr. hjul) i forhold  

 til den mindste sporvidde, der er angivet for den pågældende  

 køretøjsvariant på typegodkendelsn (for ikke typegodkendte køretøjer i  

 forhold til den af køretøjsfabrikanten oplyste mindste sporvidde).
Sporvidde er afstanden fra dækmidte til dækmidte.
Sporvidden kan (for  

 personbiler, der er standardtypegodkendt efter 15. marts 1990) kontrolleres  

 ved hjælp af oplysning om fælgenes indpresningsdybde (oftest angivet som e  

 eller ET.) Bemærk, mindre indpresningsdybde giver større  

 sporvidde.
 Montering af spacers er ikke tilladt, medmindre de hører til de  

 pågældende fælge (f.eks. at de indgår i en TUV-godkendelse af fælgene).
 2. Ændringer, der kræver syn og eventuelt ny  

 typegodkendelse.
2.1 Afvigelser ud over de i 1. nævnte anses som konstruktive ændringer,  

 der skal registreres efter forudgående godkendelse af Statens Bilinspektion,  

 hvor det vil blive angivet, at der er »konstruktive ændringer« på  

 køretøjet.
Dette vil komme til at fremgå af køretøjets registreringsattest.
 2.2 Ved synet skal foreligge:
 2.3 Generelt gælder også i ovennævnte tilfælde, at de valgte hjul  

 skal være således, at gældende krav om belastning, hastighed, frigang og  

 afskærmning er opfyldt (fx kan andre landes bestemmelser om afskærmning  

 afvige fra de danske krav). Endvidere skal man være opmærksom på nødvendige  

 justeringer/kontrol af eventuel hastighedsbegrænser, fartskriver og  

 taxameter.
