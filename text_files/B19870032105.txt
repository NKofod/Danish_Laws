 I henhold til § 2 og § 3 a i lov om adgangsregulering ved videregående  

 uddannelser, jf. lovbekendtgørelse nr. 742 af 31. oktober 1986, fastsættes:
 Kapitel 1. Adgangsgrundlag (betingelser med hensyn til eksamen m.v.).
Adgangsgrundlag (betingelser med hensyn til  

 eksamen m.v.) § 1.  Ved jordemoderuddannelsen på Danmarks  

 Jordemoderskole, der består af afdelingen i København og afdelingen i  

 Aalborg, optages følgende:
1. Ansøgere med mindst 12 måneders alment  

 erhvervsarbejde, som har bestået en af følgende eksaminer: a.  

 Studentereksamen (herunder færøsk studentereksamen). b.
Højere  

 forberedelseseksamen (herunder færøsk og grønlandsk højere  

 forberedelseseksamen). c.
Højere handelseksamen.
 2. Ansøgere, der har afsluttet 9. klassetrin i  

 grundskolen eller hertil svarende undervisning, har gennemført en  

 erhvervsforberedende uddannelse af mindst 2 1/2 års varighed, har opnået  

 mindst 9 måneders alment erhvervsarbejde og har kompetence i fagene engelsk,  

 samfundsfag, matematik og biologi svarende til hf-fællesfagsniveau.
 3. Ansøgere med eksamen m.v. fra et fremmed land, som  

 Danmark har truffet aftale med om gensidig anerkendelse af eksaminer m.v.,  

 der er bedømt som sammenlignelige med et dansk adgangsgivende grundlag til  

 uddannelsen, jf. dog § 11.
 4. Udenlandsk eksamen, som Danmark i øvrigt har  

 anerkendt som ligestillet med en dansk adgangsgivende eksamen, jf. nr. 1.
 For ansøgere med udenlandsk adgangsgrundlag gælder de samme betingelser om  

 erhvervsarbejde, som er nævnt ved de tilsvarende danske.
 Stk. 2.  Det almene erhvervsarbejde, der er nævnt som  

 adgangsbetingelse i stk. 1, skal opfylde betingelserne i § 8.
 Stk. 3.  Sygeplejersker kan optages, selv om de ikke  

 opfylder betingelserne i stk. 1. Undervisningsministeriet, Direktoratet for  

 de Videregående Uddannelser kan fastsætte særlige regler om optagelse af  

 sådanne ansøgere.
 Stk. 4.  Ved optagelse på grundlag af stk. 1, nr. 3 og  

 4, kan afdelingerne forlange en prøve i dansk bestået inden optagelsen.
 § 2.  Afdelingerne kan ved særlig tilladelse give  

 adgang for ansøgere, som ikke har det adgangsgrundlag, der er nævnt i § 1,  

 men som skønnes at have de nødvendige forudsætninger for at gennemføre  

 jordemoderuddannelsen (jf. dog kapitel 3 om optagelse under  

 adgangsbegrænsning). Sådan tilladelse gælder kun adgang til den pågældende  

 afdeling.
 Stk. 2.  Tilladelse efter stk. 1 kan betinges af, at  

 ansøgeren før optagelsen - eller inden en vis tid efter - består en eller  

 flere supplerende prøver.
Optagelsesområder § 3.  Undervisningsministeren fastsætter hvert år  

 antallet af optagelsespladser på hver af jordemoderskolens afdelinger på  

 grundlag af dels udtalelser fra afdelingerne og det Faglige Landsudvalg for  

 Sundhedsuddannelserne, dels foreliggende arbejdsmarkedsprognoser for  

 langvarigt uddannede.
Der kan herudover fastsættes et antal optagelsespladser  

 inden for eller uden for optagelsestallene for specielle kategorier af  

 ansøgere, som efter sædvane optages på uddannelsens senere trin.
 Stk. 2.  Hver afdeling udgør eet optagelsesområde, men  

 optagelsesproceduren er fælles for de to afdelinger.
Særlige bestemmelser om optagelse under  

 adgangsbegrænsning § 4.  Hvis antallet af ansøgere, der kan optages efter  

 kapitel 1, et år overstiger antallet af optagelsespladser, opdeles pladserne  

 i 4 grupper efter ansøgerkategorier, jf. §§ 5, 6, 7 og 10.  

 Undervisningsministeren fastsætter hvert år gruppernes størrelse.
Stk. 2.  Hvis antallet af optagelsespladser i gruppe III  

 og IV ikke kan besættes fuldt ud med ansøgere i vedkommende ansøgerkategori,  

 flyttes de overskydende pladser til gruppe II.
Hvis optagelsespladserne i  

 gruppe II ikke kan besættes fuldt ud, flyttes de overskydende pladser til  

 gruppe I.
 § 5.  Optagelsespladserne i gruppe I tildeles efter  

 faldende optagelseskvotient ansøgere med adgangsgrundlag efter § 1, stk. 1,  

 nr. 1 og 4, der ikke har kandidateksamen eller magisterkonferens fra en  

 højere uddannelsesinstitution, jf. § 10.
 Om ansøgere, der ikke er danske statsborgere, henvises til § 11.
Stk. 2.  Optagelseskvotienten er gennemsnittet af de  

 karakterer, der medregnes ved afgørelsen af, om den adgangsgivende eksamen er  

 bestået.
For at eksamensgennemsnittet skal kunne anvendes som  

 optagelseskvotient, må der normalt ikke være overført mere end 3 fag fra  

 anden uddannelse på eksamensbeviset.
Gennemsnittet beregnes med 1 decimal.  

 Ansøgere med udenlandsk eksamen indplaceres i kvotientrækkefølgen efter en  

 vurdering af resultatet ved den adgangsgivende eksamen, jf. nærmere §§ 11 og  

 12.
 Stk. 3.  Hvis flere ansøgere har samme  

 optagelseskvotient, og de ikke alle kan optages inden for antallet af  

 optagelsespladser i gruppe I, optages en ældre ansøger før en yngre.
 § 6.  Optagelsespladserne i gruppe II tildeles ved  

 lodtrækning ansøgere, som har det adgangsgrundlag, der er nævnt i § 5, stk.  

 1, uden at være optaget gennem gruppe I, og som desuden har haft yderligere  

 mindst 9 måneders studierelevant erhvervsarbejde i overensstemmelse med § 9.
 § 7.  Optagelsespladserne i gruppe III tildeles ved  

 lodtrækning:
a.
Ansøgere med adgangsgrundlag efter § 1, stk. 1, nr. 2.
b.
Ansøgere med adgangsgrundlag efter § 1, stk. 1, nr. 3, jf. nr. 1 og 2.
 § 8.  Alment erhvervsarbejde, jf. § 1, stk. 1 og 2,  

 godkendes således:
a.
Erhvervsarbejde i mindst 30 timer om ugen godkendes med det antal  

 måneder, som erhvervsarbejdet har varet.
b.
Erhvervsarbejde fra 15 til 29 timer om ugen godkendes med halvdelen af  

 det antal måneder, som erhvervsarbejdet har varet under forudsætning af, at  

 der indgår en arbejdsperiode på mindst 12 sammenhængende måneder.
 Timetallet kan beregnes som et gennemsnit over en periode på indtil 4  

 uger.
 Stk. 2.  Erhvervsarbejdet skal i øvrigt opfylde følgende  

 betingelser:
 Stk. 3.  I erhvervsarbejde kan indgå:
 Stk. 4.  Erhvervsarbejde som led i et formaliseret  

 uddannelsesforløb kan ikke godkendes.
Stk. 5.  Ansøgere kan ikke få godkendt erhvervsarbejde,  

 som de har haft samtidig med, at de kvalificerede sig til den adgangsgivende  

 eksamen, medmindre de var fyldt 20 år på arbejdstidspunktet.
Dette gælder dog  

 ikke deltagere i aftenstudenterkurser, enkeltfagskurser til højere  

 forberedelseseksamen, handelsskolernes statskontrollerede enkeltfagskurser og  

 lignende.
 § 9.  Som studierelevant erhvervsarbejde, jf. § 6,  

 regnes arbejde, som har bestået i pleje af syge mennesker, ældre mennesker  

 eller små børn inden for social- og sundhedssektoren.
 Stk. 2.  Om studierelevant erhvervsarbejde gælder i  

 øvrigt bestemmelserne i § 8, stk. 1, 2, 4 og 5.
 § 10.  Optagelsespladserne i gruppe IV tildeles  

 følgende:
a.
Ansøgere, der har fået særlig tilladelse efter § 2 (dispensater).
b.
Ansøgere med adgangsgrundlag efter § 1, stk. 1, nr. 1, som også har  

 kandidateksamen eller magisterkonferens fra en højere uddannelsesinstitution.
c.
Ansøgere med udenlandsk eksamen efter § 1, stk. 1, nr. 3.
d.
Grønlandske eller færøske ansøgere, der ikke er optaget gennem gruppe  

 I, II eller III, men som har det krævede adgangsgrundlag som nævnt i  

 henholdsvis § 5, stk. 1, § 6 og § 7.
 Stk. 2.  Hvis antallet af ansøgere, der kan optages  

 efter stk. 1, overstiger antallet af optagelsespladser i gruppe IV, optages  

 der blandt ansøgerne efter afdelingernes bestemmelse og således, at de  

 ansøgere, der er nævnt i stk. 1, litra d, kan optages først.
 Stk. 3.  Selv om antallet af ansøgere, der kan optages  

 efter stk. 1, ikke overstiger antallet af optagelsespladser i gruppe IV,  

 optages de ansøgere, der er nævnt i stk. 1, litra b og c, efter afdelingernes  

 bestemmelse.
 § 11.  Ansøgere, der ikke er danske statsborgere, kan  

 kun optages, hvis de i henhold til traktat har ret til at blive optaget på  

 lige fod med danske statsborgere (visse EF-statsborgere under nærmere  

 betingelser) eller har en særlig tilknytning til Danmark (ud over eventuelt  

 ophold for at tage dansk adgangsgivende eksamen), jf. nærmere § 12. De  

 optages sådan:
1. Gruppe I-III: a.
Ansøgere med dansk eksamen efter §  

 1, stk. 1, nr. 1 og 2. b.
Ansøgere med udenlandsk eksamen efter § 1, stk. 1,  

 nr. 3 og 4, hvis deres lands statsborgere i henhold til traktat er  

 ligestillet med danske.
 Har ansøgerne også kandidateksamen eller magisterkonferens fra en højere  

 uddannelsesinstitution, optages de dog gennem gruppe IV.
 2. Gruppe IV: Øvrige adgangsberettigede ansøgere.
Stk. 2.  Selv om der er ubesatte optagelsespladser i  

 gruppe IV kan der under adgangsbegrænsning kun optages et samlet antal  

 ansøgere uden dansk statsborgerskab i grupperne I, II, III og IV, der ikke  

 overstiger 10 pct. af det samlede antal optagelsespladser ved  

 optagelsesområdet.
De ansøgere, der er nævnt i stk. 1, nr. 1, litra b (visse  

 EF-statsborgere) og ansøgere, som er omfattet af §§ 7 og 8 i udlændingeloven  

 (flygtninge), medregnes ikke i de 10 pct.
 § 12.  Bedømmelsen af sammenligneligheden af  

 udenlandske eksaminer efter § 1, stk. 1, nr. 3, indplacering af udenlandske  

 eksaminer i kvotientrækkefølgen for danske eksaminer og vurdering af  

 ikke-danske ansøgeres tilknytning til Danmark foretages af det nævn, der er  

 nedsat af institutionerne under den koordinerede tilmelding, jf. bl.a. § 14 i  

 bekendtgørelse om optagelse ved uddannelserne på Københavns, Aarhus og Odense  

 universiteter.
Fremgangsmåden ved ansøgning og optagelse § 13.  Der optages studerende ved de to afdelinger af  

 Danmarks Jordemoderskole een gang om året med studiestart henholdsvis pr. 1.  

 oktober og pr. 1. april.
Stk. 2.  Der foretages en koordinering af tilmeldings-  

 og optagelsesproceduren ved de to afdelinger af Danmarks Jordemoderskole og  

 andre videregående uddannelsesinstitutioner.
Direktoratet fastsætter særlige  

 regler herom.
Særlige ansøgnings- og svarfrister § 14.  Følgende ansøgere skal inden den 15. marts i  

 det år, hvor optagelse søges, indsende en foreløbig ansøgning til vedkommende  

 afdeling med redegørelse og dokumentation for deres kvalifikationer:
a.
Ansøgere, der søger om adgang til uddannelsen ved særlig tilladelse  

 efter § 2 (dispensater).
b.
Ansøgere med udenlandsk eksamen efter § 1, stk. 1, nr. 3 og 4.
c.
Ansøgere, som har dansk adgangsgrundlag efter § 1, stk. 1, nr. 1 eller  

 2, men som ikke har dansk statsborgerskab eller er ligestillede med danske  

 statsborgere, jf. § 11.
 Stk. 2.  Inden udgangen af maj giver afdelingerne  

 ansøgerne meddelelse om, enten at de ikke kan optages på det foreliggende  

 grundlag, eller at de anses for kvalificerede (har adgangsgrundlag) til  

 jordemoderuddannelsen, men at optagelse afhænger af de særlige regler, der  

 gælder om optagelse, når der er flere ansøgere end optagelsespladser, jf.  

 kapitel 3.
 Forhåndsgodkendelse af erhvervsarbejde m.v.
§ 15.  Ansøgere skal have erhvervsarbejde og eventuelt  

 højskoleophold m.v. godkendt, inden ansøgning om optagelse sendes til  

 Danmarks Jordemoderskole.
Ansøgning om godkendelse skal indsendes enten til  

 Københavns, Aarhus eller Odense Universitet eller til Aalborg  

 Universitetscenter.
Fristen for ansøgning om forhåndsgodkendelse er 1. juni,  

 men når der foreligger særlige forhold i forbindelse med en overskridelse af  

 fristen, kan godkendelsesinstitutionerne behandle en anmodning om godkendelse  

 efter denne frist.
Godkendelse gives ved en godkendelsesattest, der også  

 omfatter tidligere godkendt erhvervsarbejde og eventuelt højskoleophold m.v.  

 Institutionen afgiver svar senest den 22. juni.
Stk. 2.  Erhvervsarbejdet og eventuelt højskoleophold  

 m.v. skal dokumenteres over for universitetet/centret som angivet i § 8, stk.  

 2, nr. 3 og stk. 3, nr. 3. Eventuelle tidligere godkendelsesattester, jf.  

 stk. 1, vedlægges.
Godkendelse for arbejde m.v. i juni måned kan ske på  

 grundlag af en foreløbig dokumentation.
Endelig dokumentation kan kræves  

 fremlagt senere.
 Stk. 3.  Når erhvervsarbejde og eventuelt højskoleophold  

 m.v. een gang er godkendt, kan godkendelsesattesten anvendes ved ansøgning om  

 optagelse de følgende år ved institutioner under den koordinerede tilmelding.
Almindelig ansøgningsfrist § 16.  Ansøgere skal i det år, hvor optagelse søges -  

 uanset om de søger optagelse ved afdelingen i København eller afdelingen i  

 Aalborg eller begge afdelinger - indsende et særligt ansøgningsskema til  

 afdelingen i København.
Ansøgningsskemaet skal være afdelingen i København i  

 hænde inden den 1. juli kl. 12.00. Søges der optagelse ved begge afdelinger,  

 skal der angives en prioritering af ønskerne på ansøgningsskemaet.
Ansøgere,  

 der foruden ved den ene eller begge afdelinger søger optagelse ved en eller  

 flere andre uddannelsesinstitutioner under den koordinerede tilmelding, skal  

 indsende et ansøgningsskema såvel til afdelingen i København som til hver af  

 de pågældende andre uddannelsesinstitutioner.
Der skal på hvert  

 ansøgningsskema angives en prioritering af alle de ønskede institutioner og  

 optagelsesområder m.v.
Det højeste antal optagelsesområder m.v., der kan  

 søges af den enkelte ansøger, skal fremgå af skemaerne.
 Stk. 2.  Med ansøgningsskemaet indsendes dels  

 dokumentation for adgangsgrundlaget (særlig tilladelse efter § 2,  

 eksamensbeviser m.v.) dels et eksemplar af godkendelsesattesten efter § 15.  

 Der må kun medsendes een godkendelsesattest, jf. § 15, stk. 1.
Stk. 3.  Dokumentationen for adgangsgrundlaget indsendes  

 i kopi.
Hvis optagelse søges flere steder, skal dokumentationen sendes til  

 alle institutionerne.
Original dokumentation kan kræves forevist efter  

 optagelsen.
Stk. 4.  Sammen med ansøgningsskema og dokumentation  

 indsendes et særskilt prioriteringsskema til den højest prioriterede  

 uddannelsesinstitution.
Hvis jordemoderuddannelsen er højest prioriteret,  

 sendes prioriteringsskemaet - uanset hvilken afdeling der søges - til  

 afdelingen i København.
Prioriteringsskemaet skal indeholde samme oplysninger  

 om prioritering af de ønskede institutioner og optagelsesområder som  

 ansøgningsskemaet, jf. stk. 1. Prioriteringsskemaet skal indsendes, selv om  

 ansøgeren kun søger optagelse ved een uddannelsesinstitution eller eet  

 optagelsesområde.
 Stk. 5.  Ansøgningsskemaer, prioriteringsskemaer og  

 vejledningsmateriale udleveres af uddannelsesinstitutionerne.
Svarfrist § 17.  Senest den 28. juli giver afdelingerne  

 meddelelse til de ansøgere, der optages ved jordemoderuddannelsen, herunder  

 om, hvornår de kan begynde uddannelsen.
 Stk. 2.  Til de ansøgere, der ikke kan optages ved nogen  

 af de søgte optagelsesområder sender sekretariatet for den koordinerede  

 tilmelding (Tilmeldingssekretariatet) meddelelse herom.
 Sygeeksamen m.v.
§ 18.  Ansøgere, der skal til sygeeksamen, eller  

 ansøgere, der afslutter eksamen i eksamensterminen ved optagelsen, men som  

 ikke ved ansøgningsfristens udløb har modtaget deres endelige eksamensbevis,  

 skal indsende ansøgnings- og prioriteringsskemaer inden for fristen i § 16,  

 stk. 1, med en foreløbigt beregnet eksamenskvotient.
Sådanne ansøgere får  

 ikke svar inden for fristen i § 17, men skal snarest efter sygeeksamen m.v.  

 indsende eksamensbeviset til den eller de søgte institutioner.
Ansøgerne  

 optages derefter på det højest prioriterede optagelsesområde m.v., hvor  

 ansøgere med tilsvarende optagelseskvotient eller anden tilsvarende placering  

 i optagelsessystemet m.v. har kunnet optages.
Sådanne ansøgere kan optages  

 uden for det fastsatte antal optagelsespladser.
Optagelse på ledige pladser § 19.  Optagelsespladser, der er ledige pr. 28. juli,  

 kan søges indtil 15. august uanset ansøgningsfrister.
Afdelingerne er  

 berettiget til at lukke for yderligere optagelse efter 15. august.
Stk. 2.  Ansøgere optages i den rækkefølge, hvori  

 ansøgningerne modtages.
Dog betragtes alle ansøgninger, der er modtaget  

 senest 8. august, som modtaget samme dag.
 Stk. 3.  Kan ikke alle ansøgere optages, og er  

 ansøgningerne indkommet samme dag, optages en ældre ansøger før en yngre.
 Stk. 4.  Fra 15. august til 1. september kan  

 afdelingerne optage ansøgere på ledige pladser, hvis det er foreneligt med  

 den planlagte undervisning m.v.
 Stk. 5.  Efter 1. september bør afdelingerne kun optage  

 ansøgere på ledige pladser, hvis det skønnes, at ansøgeren kan følge  

 undervisningsplanen inden for normale tidsrammer.
 Klage, dispensation m.v.
§ 20.  Klager over afdelingernes afgørelser i henhold  

 til denne bekendtgørelse indgives til vedkommende afdeling.
Hvis en klage  

 ikke tages til følge, og klageren fastholder klagen, videresender afdelingen  

 klagen - bilagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
§ 21.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge en indstilling fra afdelingen, inden  

 der træffes afgørelse.
 Stk. 2.  Ansøgninger om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade afdelingerne at  

 dispensere fra bekendtgørelsens bestemmelser inden for nærmere angivne  

 rammer.
 § 22.  Direktoratet kan som led i forsøg fravige denne  

 bekendtgørelse.
 § 23.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 24.  Bekendtgørelsen træder i kraft ved  

 bekendtgørelsen i Lovtidende og har virkning fra sommeroptagelsen 1987.
 Stk. 2.  Bekendtgørelse nr. 379 af 29. juli 1983 om  

 optagelse ved jordemoderuddannelsen på Danmarks Jordemoderskole ophæves,  

 bortset fra § 3, stk. 3 og 4.
