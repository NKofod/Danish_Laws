Kendelse fra Pressenævnet i sag nr.  

 101/2002 Tidl. minister Ole Stavad, MF, har klaget til  

 Pressenævnet over to artikler bragt i Jyllands-Posten den 10. og 14.  

 oktober 2002, idet han mener, at god presseskik er tilsidesat.
 Artiklen den 10. oktober 2002 havde overskriften  

 "Tyrkiske tæpper i Skatteministeriet".
 I artiklen hed det:
"Har De nogensinde undret Dem over, hvad Deres mange  

 skattekroner egentlig bliver brugt til? JP Explorer kan her løfte sløret for, at en  

 del af dem   ifølge en tyrkisk tæppehandler   i hvert fald er  

 gået til mere end 50 tyrkisk vævede tæpper, som den  

 daværende socialdemokratiske skatteminister Ole Stavad i sin tid  

 hentede på markedet i den tyrkiske havneby Marmaris.
Det skulle  

 være foregået hos butikken The Goldenhorn Carpet Corporative.
Forleden gik vi ned ad havnepromenaden uanende om, hvilken  

 afsløring, der ventede os.
I første omgang afviste vi en  

 aggressiv tæppehandler, der forsøgte at prakke os et par  

 løbere på.
Da vi alligevel lugtede en god historie om, at  

 kvinderne knoklede med tæppeproduktionen, mens mændene bare sad i  

 hjørnet og drak te samtidig med at de spille brætspil   gik vi  

 ind.
 Så fik vi den virkelige afsløring hos  

 tæppehandleren.
 "Aha, I er danskere," sagde  

 tæppehandleren, mens vi tog en slurk af den varme æblete, som  

 tæppehandleren serverede for at få en eventuel handel til at  

 glide bedre ned.
"Jeres tidligere skatteminister er en af vores store  

 kunder," fortsatte tæppehandleren. "Han købte i 1999  

 50 tæpper her i forretningen for mere end en million kroner.
De skulle  

 bruges på hans kontorer." Vi må håbe for Ole Stavad, at han handlede en  

 del med tyrkerne om prisen på de mange tæpper til  

 Skatteministeriet.
For mens vi stod i forretningen blev et hollandsk par  

 tilbud et tæppe til 1900 kr. blot få øjeblikke, efter at  

 vi fik tilbudt samme tæppe for 1000 kr.
Nu var Ole Stavad som skatteminister naturligvis en  

 nærig mand, så mon ikke han fik handlet til en god pris.
Under  

 alle omstændigheder slap han for en del af regningen.
For ifølge  

 tæppehandleren glemte Ole Stavad og hans ministerium at betale omkring  

 30.000 kroner af regningen.
Godt for skatteyderne   men skidt for  

 tæppehandleren.
"Så han skylder os faktisk penge.
Men det skal  

 du ikke skrive noget om, for det er en sag mellem ham og mig," grinede  

 tæppehandleren, der absolut ikke så ud til at lide nogen  

 nød.
Det store spørgsmål er nu, hvor  

 tæpperne befinder sig.
Da vi i den store avisfusions hellige navn skal  

 lære at samarbejde skulle vi måske pudse vores nye kolleger fra  

 Ekstra Bladet på sagen.
Så kunne vi måske også  

 få at vide, om Stavad har tænkt sig at betale de 30.000 kr. til  

 tæppehandleren.
 Artiklerne kunne passende offentliggøres under  

 overskriften "Tæppeskandale i Skatteministeriet"   eller hvad  

 med "Tæpper fejet ind under gulvtæppet".
Vi hører på Explorer-holdet også meget  

 gerne fra Ole Stavad.
Han kan blot sende en mail til os.
Indtil da kan særligt interesserede gå ind  

 på hjemmesiden http://members.tripod.com/issi.kamill/index.htm og  

 få mere at vide om tyrkisk tæppekunst." Artiklen den 14. oktober 2002 havde overskriften  

 "Censur mod JP Explorer".
 I artiklen hed det bl.a.:
" Foruden at være nedtrykte over ytringsfrihedens  

 meget trange vilkår på Cypern, skal Explorer-holdet i  

 øvrigt udtrykke sin meget store skuffelse over, at folketingsmedlem,  

 tidligere skatteminister Ole Stavad (S) endnu ikke har givet os sin version  

 af den i fredags omtalte tæppesag fra Marmaris i Tyrkiet.
Her skal Ole Stavad ifølge en tæppehandler  

 angiveligt i 1999 have brugt over en million kroner på at  

 indkøbe ægte tæpper til Skatteministeriet.
Men også  

 ifølge ham have undladt at betale 30.000 kr. af regningen.
 Da vi endnu ikke har hørt fra Ole Stavad, skal der  

 lige til sidst her fra Explorer-holdet lyde en kraftig opfordring til Ole  

 Stavad om at sende os en mail med sin version af sagen.
"Skal den tyrkiske tæppehandler have 30.000  

 kr.?"" Den 22. oktober 2002 fik klager i bladet bragt et  

 indlæg under overskriften "Usande påstande".  

 Indlægget var sålydende:
"Af Ole Stavad, folketingsmedlem (S), tidligere  

 skatteminister og erhvervsminister UNDER overskriften "Tyrkiske tæpper i  

 Skatteministeriet" bragte Jyllands-Posten i artikelserien JP-EXPLORER  

 10/10 2002 en række usande påstande i sin reportage.
 Jyllands-Posten refererede en påstand fra en tyrkisk  

 tæppehandler om, at jeg som skatteminister i 1999 skulle have  

 købt mere end 50 tæpper til Skatteministeriet til en pris  

 på over én million kroner, som skulle være betalt af  

 danske skatteydere.
Jyllands-Posten har ikke på noget tidspunkt  

 forsøgt at indhente en kommentar fra mig til den groteske  

 påstand.
Alligevel efterlyser avisen i sin reportage 14/10 2002 en  

 kommentar fra mig, samtidig med at de usande påstande endnu engang  

 gentages i avisen.
Jeg har aldrig købt så meget som et eneste  

 tæppe til Skatteministeriet, hverken i Tyrkiet eller andre steder.  

 Derfor er der heller ikke anvendt en eneste krone af skatteydernes penge til  

 det angivne formål.
Det kunne Jyllands-Posten have forsikret sig om  

 ved, forinden historien var blevet trykt, at henvende sig til mig eller til  

 Skatteministeriet.
Tæpper for egne penge I de samme artikler påstås endvidere, at jeg  

 eller Skatteministeriet skulle skylde den pågældende tyrkiske  

 tæppehandler 30.000 kr.
Også denne påstand er uden hold i  

 virkeligheden og er grebet ud af den blå luft.
Jeg købte tilbage i 1999 og 2000 tæpper i  

 Tyrkiet for mine helt private og beskattede penge.
Hver en krone, de har  

 kostet, er betalt. Ønsker Jyllands-Posten dokumentation herfor,  

 stiller jeg den gerne til rådighed for avisen.
Det eneste,  

 Skatteministeriet har haft med sagen at gøre, er, at jeg sikrede mig,  

 at der var betalt lovmæssig told og moms af tæpperne, inden  

 regningen blev betalt til tæppehandleren.
 Også den dokumentation stiller jeg gerne til  

 rådighed, hvis det ønskes.
Jeg skal dybt beklage, at man som offentlig person er  

 fuldstændig værgeløs over for den form for usande  

 påstande.
Reglerne om offentlighed i forvaltningen giver alle  

 muligheder for, at Jyllands-Posten kunne få afkræftet den  

 tyrkiske tæppehandlers usande påstande, hvis man havde spurgt i  

 Skatteministeriet.
Det gjorde avisen ikke.
Den ønskede heller ikke min  

 kommentar, inden de usande påstande blev viderebragt til  

 Jyllands-Postens læsere.
Derfor bragte Jyllands-Posten denne forkerte  

 og ærekrænkende artikel.
 SVAR: Vi beklager det passerede.
Redaktionen" Klageren har anført, at bladet har fremsat  

 beskyldninger om, at han skulle have købt tæpper i Tyrkiet  

 tilbage i 1999 som skatteminister, og at han fortsat skulle skylde den  

 tyrkiske tæppehandler 30.000 kr.
Begge påstande er usande og  

 grebet ud af den blå luft.
 Klageren har i tilknytning hertil anført, at bladet  

 på intet tidspunkt har forsøgt at indhente en kommentar fra ham  

 om sagen.
 Bladet er enig med klager i, at der med  

 offentliggørelsen af JP-Explorers dagbogsnotater i de to artikler er  

 sket en tilsidesættelse af god presseskik, idet der ubegrundet og i  

 misforstået humoristisk øjemed fremsættes grove,  

 ærekrænkende sigtelser mod klageren.
 Bladet har oplyst, at man har givet klager en undskyldning  

 og bragt klagers genmæle på en fremtrædende plads sammen  

 med bladets svar, nemlig at man beklager det passerede.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Lene Sarup og  

 Kirsten Dyregaard.
 Pressenævnet udtaler:
Bladet har bragt urigtige oplysninger om klager i de to  

 artikler, hvilket også er erkendt af bladet.
Bladet har endvidere  

 undladt at indhente klagers kommentar til artiklernes oplysninger, der er  

 krænkende for klager.
Bladet har herved handlet i strid med god  

 presseskik, og nævnet udtaler sin kritik.
 Da klager kort tid efter offentliggørelsen af de to  

 artikler har fået lejlighed til at redegøre for sagen i bladet,  

 og da bladet i den forbindelse har beklaget det passerede, finder  

 nævnet ikke grundlag for at pålægge bladet at  

 offentliggøre nævnets kendelse.
 Afsagt den 11. december 2002.
