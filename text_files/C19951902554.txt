(Til de godkendte forsikringsselskaber  

 m.fl.) I brev af 23. december 1994 orienterede vi selskaberne om taksterne for  

 refusion af rejseudgifter m.v. efter § 22, stk. 2 og 3 i lov om forsikring  

 mod følger af arbejdsskade.
 Vi oplyste samtidig, at timelønnen pr. 1. april 1995 ikke forelå endnu,  

 men at den ville blive fremsendt når forslag til lov om ændring af lov om  

 forsikring mod følger af arbejdsskade (ændring af reguleringsbestemmelser  

 m.v.) var færdigbehandlet i folketinget.
 Lovforslaget blev vedtaget den 27. januar 1995.
 Dokumenteret tabt arbejdsfortjeneste på grund af fravær fra arbejde i  

 mindst to timer refunderes fra 1. april 1995 og indtil 31. december 1995 med  

 en timeløn på 156,33 kr.
 Efter lov om ændring af lov om forsikring mod følger af arbejdsskade  

 (ændring af reguleringsbestemmelser m.v.) skal regulering fremover finde sted  

 pr. 1. januar.
