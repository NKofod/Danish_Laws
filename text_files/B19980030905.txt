 I medfør af § 2, § 5, stk. 2, §§ 11 og 12, § 19, stk. 1, § 24, stk. 1, §  

 25, stk. 3, og § 27, stk. 3, i lov nr. 343 af 14. maj 1992 om kød (kødloven)  

 og §§ 3, 4, 5, 6, § 9, stk. 1, § 10, § 13, stk. 3, og § 15, stk. 2, i lov nr.  

 1106 af 21. december 1994 om zoonoser og efter bemyndigelse fra ministeren  

 for fødevarer, landbrug og fiskeri fastsættes:
§ 1.  De i medfør af kødloven autoriserede eller  

 godkendte virksomheder skal som led i den offentlige veterinærkontrol udtage  

 prøver til undersøgelse for Salmonella fra slagtesvin samt fra fersk kød af  

 kvæg og svin.
Endvidere skal virksomhederne føre lister med oplysning om  

 leverandører af dyr til slagtning, herunder antal leverede dyr m.v.  

 Oplysningerne skal i attesteret form løbende indsendes til Veterinær- og  

 Fødevaredirektoratet.
Attestationen af oplysningerne skal på de autoriserede  

 virksomheder være foretaget af embedsdyrlægen og på de godkendte virksomheder  

 af den kontrollerende levnedsmiddelkontrolenhed.
Listerne skal opbevares i  

 mindst 1 år og på forlangende forevises Veterinær- og Fødevaredirektoratet.
 Stk. 2.  Virksomhederne skal indsende prøverne til  

 undersøgelse på Statens Veterinære Serumlaboratorium eller på et  

 laboratorium, der er godkendt hertil af Veterinær- og Fødevaredirektoratet.
Stk. 3.  Serologiske undersøgelser for Salmonella  

 foretages på Statens Veterinære Serumlaboratorium eller på et af Veterinær-  

 og Fødevaredirektoratet hertil godkendt laboratorium.
Sero-, og evt.  

 fagtypning samt resistensbestemmelse af alle Salmonella-positive kulturer  

 skal foretages på Statens Veterinære Serumlaboratorium.
§ 2.  Alle resultater af de laboratoriemæssige  

 undersøgelser fra slagtesvin skal af laboratoriet indberettes til Veterinær-  

 og Fødevaredirektoratet.
Resultaterne skal opbevares på laboratoriet i mindst  

 1 år og på forlangende forevises Veterinær- og Fødevaredirektoratet.
 Stk. 2.  På grundlag af antal udtagne prøver, antal  

 positive prøver og den påviste antistofaktivitet i prøverne sammenholdt med  

 antal leverede svin fra den enkelte leverandørbesætning, placerer Veterinær-  

 og Fødevaredirektoratet besætningerne i niveau 1 til 3. Resultaterne af de  

 laboratoriemæssige undersøgelser samt niveautildelingen af besætningerne  

 meddeles virksomheden og den besætningsansvarlige.
Stk. 3.  Alle resultater af de laboratoriemæssige  

 undersøgelser fra fersk kød af kvæg og svin skal af laboratoriet meddeles til  

 virksomheden og tilsynsmyndigheden ved virksomheden.
Resultaterne skal  

 opbevares på laboratoriet i mindst 1 år og på forlangende forevises  

 Veterinær- og Fødevaredirektoratet.
 § 3.  Slagtesvin fra besætninger i niveau 3 skal  

 undergives særlig slagtemæssig behandling efter Veterinær- og  

 Fødevaredirektoratets anvisning.
 Stk. 2.  Fersk kød af kvæg og svin, hvori der påvises  

 Salmonella ved bakteriologisk undersøgelse jf. § 1, må kun anvendes efter  

 Veterinær- og Fødevaredirektoratets anvisning.
§ 4.  I avls- og opformeringsbesætninger med svin  

 udtages hver måned af de respektive avlsorganisationer blodprøver til  

 undersøgelse for Salmonella.
Der udtages 10 prøver i hver besætning.
Hvis  

 besætningen er opdelt i flere adskilte enheder eller annekser, udtages 10  

 prøver fra hver enhed.
Prøverne indsendes til Statens Veterinære  

 Serumlaboratorium til undersøgelse for indhold af antistoffer mod  

 salmonellabakterier.
Stk. 2.  På grundlag af resultaterne af undersøgelserne  

 i stk. 1 kan Veterinær- og Fødevaredirektoratet pålægge besætningerne stop  

 for salg af avlsdyr, dersom koncentrationen af antistoffer overstiger et af  

 Veterinær- og Fødevaredirektoratet fastlagt niveau.
Salgsstoppet vedvarer,  

 indtil koncentrationen igen er under det fastlagte niveau.
 § 5.  I de besætninger, der ifølge § 2, stk 2 er  

 tildelt niveau 2 eller 3, skal besætningsejeren eller den  

 besætningsansvarlige foranledige, at der udtages og indsendes stibundsprøver  

 og eventuelt blodprøver inden 35 dage efter meddelelse om niveautildeling.
Stk. 2.  Fra de besætninger, der er tildelt niveau 2  

 eller 3, skal besætningsejeren eller den besætningsansvarlige indenfor en af  

 Veterinær- og Fødevaredirektoratet angivet periode indberette om besætninger,  

 der fast leverer smågrise til besætningen.
Fra sådanne smågriseproducerende  

 besætninger kan Veterinær- og Fødevaredirektoratet påbyde udtaget og indsendt  

 stibundsprøver til bakteriologisk undersøgelse for Salmonella.
 Stk. 3.  På grundlag af resultaterne af undersøgelserne  

 i avls- og opformeringsbesætninger, jf. § 4, stk. 1, skal udtages og  

 indsendes stibundsprøver til bakteriologisk undersøgelse, dersom  

 koncentrationen af antistoffer i prøver fra en besætning overstiger et af  

 Veterinær- og Fødevaredirektoratet fastlagt niveau.
 Stk. 4.  Stibundsprøver og blodprøver jf. stk. 1-3 skal  

 udtages af en dyrlæge eller efter en dyrlæges anvisning og af dyrlægen  

 indsendes til undersøgelse på Statens Veterinære Serumlaboratorium eller et  

 af Veterinær- og Fødevaredirektoratet godkendt laboratorium.
 Stk. 5.  Når dyrlægen har modtaget meddelelse om  

 resultatet af undersøgelsen fra det i stk. 4 anførte laboratorium,  

 underretter dyrlægen den besætningsansvarlige om resultatet.
 Stk. 6.  Resultaterne af de laboratoriemæssige  

 undersøgelser af stibundsprøver og blodprøver skal opbevares på laboratoriet  

 i mindst 1 år og på forlangende forevises Veterinær- og Fødevaredirektoratet.
 § 6.  Føring af leverandørlister og indsendelse af  

 oplysninger, jf. § 1, stk. 1, samt udtagelse og indsendelse af prøver,  

 gennemførelse af laboratorieundersøgelser, registrering og indberetning af  

 resultater jf. §§ 1, 2, 4 og 5, stk. 1-3, skal ske efter Veterinær- og  

 Fødevaredirektoratets anvisning.
§ 7.  Veterinær- og Fødevaredirektoratet kan lade  

 udtage prøver fra svine- og kvægbesætninger til undersøgelse af udbredelsen  

 af infektion med salmonellabakterier i svine- og kvægpopulationer.
Prøverne  

 skal udtages af en dyrlæge eller efter en dyrlæges anvisninger og under  

 dennes ansvar, og de skal indsendes til undersøgelse på Statens Veterinære  

 Serumlaboratorium eller på et andet af Veterinær- og Fødevaredirektoratet  

 godkendt laboratorium.
 Stk. 2.  Veterinær- og Fødevaredirektoratet kan lade  

 blodprøver, udtaget som led i andre sygdomsbekæmpelsesprogrammer, undersøge  

 for Salmonella.
Stk. 3.  Resultaterne af de laboratoriemæssige  

 undersøgelser skal af laboratoriet indberettes til Veterinær- og  

 Fødevaredirektoratet.
Resultaterne skal opbevares på laboratoriet i mindst 1  

 år og på forlangende forevises for Veterinær- og Fødevaredirektoratet.
§ 8.  Hvis der ved undersøgelse af materiale fra kvæg-  

 eller svinebesætninger påvises multiresistente Salmonella Typhimurium DT 104,  

 kan besætningen sættes under offentligt tilsyn, og Veterinær- og  

 Fødevaredirektoratet kan pålægge ejeren eller den besætningsanvarlige at  

 overholde restriktioner, der kan omfatte Stk. 2.  Slagtedyr fra en besætning under offentligt  

 tilsyn kan påbydes underkastet særlig slagtemæssig behandling efter  

 Veterinær- og Fødevaredirektoratets anvisning, herunder også særlige  

 betingelser for indtransport til slagteri.
 Stk. 3.  Det offentlige tilsyn hæves, når der er  

 foretaget 2 efter Veterinær- og Fødevaredirektoratets vurdering  

 tilfredsstillende undersøgelser med mindst 45 dages mellemrum af materiale  

 fra besætningen, og foranstaltninger påbudt af Veterinær- og  

 Fødevaredirektoratet jf. stk. 1 er gennemført med et efter Veterinær- og  

 Fødevaredirektoratets vurdering tilfredsstillende resultat, eller besætningen  

 er slagtet eller slået ned og rensning og desinfektion er godkendt af  

 kredsdyrlægen.
 § 9.  Veterinær- og Fødevaredirektoratet kan påbyde  

 udtagelse, indsendelse og undersøgelse på Statens Veterinære  

 Serumlaboratorium eller på et andet af Veterinær- og Fødevaredirektoratet  

 godkendt laboratorium, af materiale fra besætninger, der er mistænkt for at  

 være inficeret med multiresistente Salmonella Typhimurium DT 104 på grund af  

 smittefarlig kontakt med dyr fra besætninger, hvori der er påvist  

 multiresistente Salmonella Typhimurium DT 104, eller på grund af anden  

 kontakt med sådanne besætninger.
§ 10.  Udgifter i forbindelse med føring af  

 leverandørlister og indsendelse af oplysninger og i forbindelse med  

 udtagning, indsendelse og bakteriologiske undersøgelser af prøver af fersk  

 kød af kvæg og svin afholdes af virksomhederne.
Udgifter til typebestemmelser  

 og resistensbestemmelser af salmonellaisolater i henhold til § 1, stk. 3  

 afholdes af staten.
 Stk. 2.  Udgifter i forbindelse med udtagning,  

 indsendelse og serologisk undersøgelse af prøver af slagtesvin afholdes inden  

 for de hertil givne bevillinger af staten.
Stk. 3.  Udgifter i forbindelse med udtagning,  

 indsendelse og serologisk undersøgelse af blodprøver fra svin, der udtages  

 som led i de månedlige undersøgelser af avls- og opformeringsbesætninger  

 gennemført i samarbejde med organisationerne, afholdes inden for de hertil  

 givne bevillinger af staten.
Udgifter i forbindelse med udtagning og  

 indsendelse til undersøgelse for Salmonella af blodprøver, der i anden  

 anledning er udtaget månedligt til sundhedskontrol, er staten uvedkommende.
Stk. 4.  Udgifter i forbindelse med udtagning,  

 indsendelse og undersøgelse af de i § 5 anførte stibundsprøver og blodprøver  

 er staten uvedkommende.
Veterinær- og Fødevaredirektoratet kan dog afholde  

 udgifterne til undersøgelse af blodprøverne og stibundsprøverne.
 Stk. 5.  Udgifter i forbindelse med §§ 7-9 er Veterinær-  

 og Fødevaredirektoratet uvedkommende.
§ 11.  Med bøde straffes den der Stk. 2.  For overtrædelser begået af virksomheder  

 autoriseret eller godkendt i henhold til kødloven, kan straffen stige til  

 hæfte eller fængsel i indtil 1 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er forvoldt skade på  

 menneskers sundhed, eller fremkaldt fare derfor eller opnået eller tilsigtet  

 en økonomisk fordel for den pågældende selv eller andre, herunder ved  

 besparelser Stk. 3.  Der kan pålægges selskaber m.v. (juridiske  

 personer) straffeansvar efter reglerne i straffelovens 5. kapitel.
 § 12.  Bekendtgørelsen træder i kraft den 4. juni  

 1998.
 Stk. 2.  Samtidig ophæves bekendtgørelse nr. 781 af 15.  

 oktober 1997.
Veterinær- og Fødevaredirektoratet, den  

 2. juni 1998 P.D.V.
