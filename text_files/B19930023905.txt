 I medfør af § 15, § 28, stk. 3, og § 30, stk. 2, i byggeloven, jf.  

 lovbekendtgørelse nr. 495 af 29. juni 1990, fastsættes:
Tilrettelæggelse af lovpligtigt  

 skorstensfejerarbejde § 1.  Kommunalbestyrelsen skal sørge for, at  

 lovpligtigt skorstensfejerarbejde tilbydes kommunens borgere.
Stk. 2.  Kommunalbestyrelsen træffer afgørelse om,  

 hvorledes pligten til at tilbyde borgerne det lovpligtige  

 skorstensfejerarbejde nærmere skal tilrettelægges.
Der kan herunder træffes  

 aftaler om samarbejde mellem flere kommuner.
 Stk. 3.  Lovpligtigt skorstensfejerarbejde skal udføres  

 af faglærte personer, der har bestået skorstensfejerfagets svendeprøve eller  

 mesterskole eller anden tilsvarende uddannelse.
 Rensning af skorstene m.v.
 § 2.  Skorstene tilsluttet oliefyrede anlæg med en  

 større indfyret effekt end 120 kW skal renses 2 gange årligt.
 Stk. 2.  Fejningsterminerne for skorstene tilsluttet  

 fueloliefyrede anlæg med en større indfyret effekt end 120 kW fastsættes af  

 skorstensfejeren efter forhandling med ejeren ud fra en konkret vurdering af  

 anlæggenes drifts- og vedligeholdelsestilstand, anvendelseshyppighed og  

 omfanget af de aflejrede sodmængder.
 § 3.  Skorstene tilsluttet oliefyrede anlæg med en  

 mindre indfyret effekt end 120 kW skal renses 1 gang årligt.
 § 4.  Skorstene tilsluttet pejse, brændeovne eller  

 lignende ildsteder for fast brændsel skal renses 1 gang årligt.
 Stk. 2.  Fejningsterminerne for skorstene tilsluttet  

 halm-, flis-, træspåns-, træforbrændings- eller lignende anlæg fastsættes af  

 skorstensfejeren efter forhandling med ejeren på grundlag af en konkret  

 vurdering af anlæggenes drifts- og vedligeholdelsestilstand,  

 anvendelseshyppigheden og omfanget af de aflejrede sodmængder.
 § 5.  Fritstående skorstene med en lysningsåbning på  

 indtil 75 cm skal renses efter de bestemmelser, der er gældende for den  

 pågældende anlægstype.
 § 6.  Røgrør og røgkanaler fra ildsteder skal renses  

 sammen med skorstenen og med samme fejningsterminer, som gælder for  

 skorstenen.
 § 7.  Skorstensfejeren skal fjerne den sod, der ved  

 skorstensrensningen samler sig i ildstedet eller andre steder.
 § 8.  Findes der i en skorsten glanssod, der ikke kan  

 fjernes uden brug af mekanisk værktøj, skal skorstensfejeren sørge for, at  

 skorstenen udfræses, inden laget af glanssod medfører brandrisiko.
 Stk. 2.  Skorstene, der er belagt med glanssod, som ikke  

 kan udfræses, må ikke benyttes.
§ 9.  Skorstensfejeren kan efter forhandling med  

 ejeren eller brugeren Brandpræventivt tilsyn § 10.  Bliver skorstensfejeren under fejningsarbejdet  

 som led i det brandpræventive tilsyn opmærksom på, at skorstene, ildsteder og  

 røgrørstykker er behæftet med mangler, der bevirker særlig brandfare, skal  

 der ske meddelelse herom til kommunalbestyrelsen.
 Stk. 2.  Bliver skorstensfejeren under arbejdet  

 opmærksom på ulovlige forhold i henhold til reglerne om ildsteder og  

 skorstene i bygningsreglementerne, skal der ske meddelelse herom til  

 kommunalbestyrelsen.
§ 11.  Ved skorstensbrand skal skorstensfejeren efter  

 anmodning fra ejer, bruger eller myndighed snarest give møde og foretage  

 rensning af skorstenen eller afgøre, hvorvidt der skal nedlægges forbud mod  

 fortsat brug af skorstenen.
Skorstensfejeren skal meddele politiet alle  

 oplysninger til brug for en eventuel efterforskning af sagen.
Forskellige bestemmelser § 12.  Skorstensfejeren har fri adgang til de steder,  

 hvor det er nødvendigt for at udføre lovpligtigt skorstensfejerarbejde.  

 Legitimation skal forevises på forlangende.
 § 13.  For militærets og civilforsvarets anlæg kan der  

 være truffet en særlig ordning, så skorstensfejere ikke skal foretage  

 rensning og brandpræventivt tilsyn.
§ 14.  Kommunalbestyrelsen kan beslutte, at husejerne  

 skal betale gebyr for lovpligtigt skorstensfejerarbejde.
Kommunalbestyrelsen  

 fastsætter beregningsmåden for gebyrerne, gebyrstørrelsen og forfaldstid.  

 Efter kommunalbestyrelsens beslutning kan gebyrerne opkræves sammen med de  

 kommunale ejendomsskatter.
Stk. 2.  Gebyrer, som kommunalbestyrelsen har udredet  

 forskudsvis, kan inddrives ved udpantning i den pågældende ejendom.
Gebyrerne  

 har samme fortrinsret i ejendommen som kommunale ejendomsskatter.  

 Fortrinsretten for beløb, der er udredet forskudsvis, skal tinglyses på  

 ejendommen.
Tinglysningen er dog uden betydning for fortrinsrettens  

 gyldighed.
 § 15.  Overtrædelse af bekendtgørelsen straffes med  

 bøde.
 § 16.  Bekendtgørelsen træder i kraft den 1. januar  

 1994.
 Stk. 2.  I medfør af § 4, stk. 2, i lov nr. 270 af 2.  

 maj 1990 om ændring af byggeloven, brandloven og kommuneplanloven bestemmes  

 tillige, at § 1, nr. 7, for så vidt angår indsættelse af et nyt kapitel 3 om  

 brandværnsforanstaltninger for skorstene og ildsteder, træder i kraft den 1.  

 januar 1994.
 Stk. 3.  Samtidig ophæves brandlovens kapitel 5 og § 33,  

 stk. 1-2 samt stk. 4-8, § 34 og § 35 i brandloven, jf. lovbekendtgørelse nr.  

 365 af 28. juli 1983, som ændret ved § 2 i lov nr. 270 af 2. maj 1990.
