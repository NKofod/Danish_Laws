 I medfør af § 82 og § 149, stk. 8, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 171 af 28. april 1985 om driftsforskrifter  

 for luftfart med danske luftfartøjer, følgende:
1. Referencedokumenter 1.1 BL 3-7, Anmeldelse og registrering af private flyvepladser, seneste  

 udgave, for tiden 1. udgave af 15. oktober 1978.
 1.2 BL 3-22, Flyvepladser godkendt til rundflyvning, seneste udgave, for  

 tiden 1. udgave af 1. juli 1987.
 1.3 BL 7-1, Lufttrafikregler, seneste udgave, for tiden 4. udgave af 20.  

 november 1986.
2. Anvendelsesområde 2.1 Denne BL gælder for start og landing med helikoptere inden for dansk  

 område uden for offentlige flyvepladser ved enhver form for luftfart undtagen  

 regelmæssig, offentlig lufttrafik.
 2.2 Denne BL gælder tillige for start og landing med helikoptere, som i  

 udlandet opererer i henhold til en dansk driftstilladelse, medmindre  

 vedkommende lands regler herfor er strengere.
 2.3 Denne BL gælder ikke for helikopterflyvepladser, som er placeret over  

 terræn, f.eks. på bygninger, konstruktioner og lignende.
3. Almindelige bestemmelser 3.1 Generelt 3.1.1 Ved start og landing med en helikopter uden for en offentlig  

 flyveplads kan luftfartøjschefen benytte et på forhånd udvalgt område til  

 start- og landingsplads, i det følgende benævnt selvvalgt  

 helikopterflyveplads, i overensstemmelse med bestemmelserne i denne BL.
 3.1.2 Hvis den selvvalgte helikopterflyveplads er beliggende nærmere end 5  

 km fra en offentlig flyveplads, skal flyvningen koordineres med ledelsen af  

 den pågældende flyveplads.
3.1.3 For luftfartsforetagender med koncession til charter-, taxa-  

 og/eller rundflyvning kan der i det omfang, hvori det er nødvendigt,  

 foretages ind- og udflyvning til selvvalgte helikopterflyvepladser, uden at  

 lufttrafikreglernes krav om minimumflyvehøjde, jf.
BL 7-1, pkt. 4.4 a), er  

 opfyldt.
 3.1.4 En selvvalgt helikopterflyveplads må til charter-, taxa- og  

 rundflyvning højst anvendes 4 dage inden for en periode af 30 dage af samme  

 luftfartsforetagende.
 3.1.5 Intet i denne BL fritager for forpligtelsen til anmeldelse og  

 registrering af private flyvepladser i henhold til BL 3-7.
3.2 Tilladelser Ejerens tilladelse skal foreligge, inden et område benyttes til start og  

 landing.
 3.3 Afstand til mennesker, dyr, bygninger m.v.
Under ind- og udflyvning, start og landing eller manøvrering i forbindelse  

 hermed må en helikopter ikke komme mennesker, græssende tamdyr, bygninger  

 eller køretøjer nærmere end 25 m.
Dette gælder dog ikke, hvis de pågældende  

 personers samtykke foreligger, eller hvis ejeren af dyr, køretøjer og  

 bygninger har givet tilladelse hertil.
I så fald kan afstanden nedsættes til  

 helikopterens rotordiameter.
3.4 Rekognoscering Før start og landing skal området være rekognosceret fra luften med  

 henblik på fastlæggelse af ind- og udflyvningsveje under hensyntagen til  

 hindringer, nødlandingsmuligheder, m.v.
3.5 Afmærkning Hvis området markeres, skal den anvendte markering være af en sådan  

 beskaffenhed og være således fastgjort, at den ikke udgør nogen risiko for  

 flyvningen eller for tredjemand.
4. Bestemmelser for charter, taxa- og rundflyvning 4.1 Ud over bestemmelserne i pkt. 3 skal følgende krav være opfyldt ved  

 benyttelse af en selvvalgt helikopterflyveplads.
4.2 Flyveplads 4.2.1 Start- og landingsområde Start- og landingsområdet skal mindst have følgende dimensioner: 1,5 A x  

 A, hvor A er den anvendte helikopters største længde.
I dette område må der  

 ikke være hindringer.
Overfladen skal være velegnet til nødlanding og have en  

 sådan beskaffenhed, at løse genstande ikke udgør nogen risiko for flyvningens  

 sikre gennemførelse.
4.2.2 Sætteområde Inden for start- og landingsområdet skal der være et område, sætteområdet,  

 som kan bære helikopterens vægt.
Dette område skal mindst have følgende  

 dimensioner: 2 B x 2 B, hvor B er hjulafstanden henholdsvis mede- eller  

 pontonafstanden for den anvendte helikopter.
4.2.3 Sikkerhedszone Uden om start- og landingsområdet skal der være en sikkerhedszone, hvis  

 bredde mindst skal være 10 m.
Inden for sikkerhedszonen må ingen hindring  

 være højere end 1 m.
Overfladen skal være velegnet til nødlanding.
4.3 Ind- og udflyvning 4.3.1 Ind- og udflyvning skal foregå ad sektorer, der så vidt muligt skal  

 være i lige forlængelse af start- henholdsvis landingsretningen.
Sektorerne  

 skal mindst have en bredde på A + 20 m, hvor A er helikopterens største  

 længde.
Sektorerne skal strække sig fra kanten af sikkerhedszonen og ud til  

 den lodrette projektion på jordoverfladen af skæringen mellem ind-  

 henholdsvis udflyvningsplanerne og den minimumsflyvehøjde, der i henhold til  

 lufttrafikreglerne er gældende for det pågældende område.
Sektorerne skal  

 være hindringsfrie i hele bredden og i en lodret afstand på mindst 35 FT  

 regnet fra ind-henholdsvis udflyvningsplanerne.
 4.3.2 Ind- og udflyvning skal udføres således, at nødlanding til enhver  

 tid kan gennemføres på et egnet nødlandingsområde, medmindre helikopteren med  

 en motor ude af drift vil være i stand til at holde en frigang på mindst 35  

 FT til enhver hindring i sektorerne.
4.3.2.1 Ved et egnet nødlandingsområde forstås et område, der har en sådan  

 udstrækning og beskaffenhed, at det i tilfælde af autorotation kan anvendes  

 uden risiko for personer eller ejendom og uden risiko for væsentlig  

 beskadigelse af helikopteren.
Parkeringspladser, der ikke er afspærrede, samt  

 offentlige veje betragtes ikke som egnede nødlandingsområder.
 4.3.3 Helikoptere, der i henhold til flyvehåndbogen ikke kan stige med en  

 motor ude af drift, skal, indtil en højde på 300 FT er nået med bedste  

 stigehastighed (best rate of climb, Vy), kunne nødlandes lige frem i  

 startretningen. helikoptere, som i henhold til flyvehåndbogen kan stige med  

 en motor ude af drift, skal kunne nødlandes lige frem i startretningen,  

 indtil det punkt (CDP), hvor helikopteren i tilfælde af fejl på en motor kan  

 fortsætte starten.
4.4 Rekognoscering Hvis en helikopterflyveplads er beliggende inden for bymæssig bebyggelse,  

 skal luftfartøjschefen eller en anden kompetent person have foretaget  

 rekognoscering fra jorden.
4.5 Afspærring Før et område benyttes til helikopterflyveplads, skal der være truffet  

 sådanne foranstaltninger, at området inden for sikkerhedszonens ydre  

 begrænsning er sikret mod uvedkommende ophold og færdsel.
4.6 Særligt om rundflyvning 4.6.1 I forbindelse med rundflyvning må en helikopterflyveplads ikke være  

 beliggende nærmere end 150 m fra tæt bebyggede områder, herunder  

 sommerhusområder og beboede campingpladser.
 4.6.2 Hvor rundflyvning med helikoptere indgår som en del af et samlet,  

 offentligt arrangement, f.eks. en sportsfest, byfest eller lignende, kan  

 afstanden fra tæt bebyggede områder, herunder sommerhusområder og beboede  

 campingpladser, dog nedsættes til 50 m.
4.7 Nødudstyr 4.7.1 På pladsen skal der forefindes mindst en 12 kg tydeligt markeret  

 pulverslukker anbragt således, at den kan anvendes hurtigt, hvis brand  

 opstår.
 4.7.1.1 Hvis der findes et tankningsanlæg, skal ildslukkeren anbringes ved  

 dette.
 4.7.2 På pladsen eller i umiddelbar nærhed af denne skal der forefindes:
 Anm.: Førstehjælpskasserne fra Arbejdstilsynet og Falcks Redningskorps A/S  

 er godkendt af Statens Luftfartsvæsen.
5. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
6. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
7. Straf Overtrædelse af bestemmelserne i pkt. 3.1.2, 3.1.4, 3.2, 3.3, 3.4, 3.5 og  

 afsnit 4 i denne BL straffes i medfør af luftfartslovens § 149, stk. 8, med  

 bøde, hæfte eller fængsel i indtil 2 år.
8. Ikrafttræden 8.1 Denne BL træder i kraft den 1. september 1987.
 8.2 Samtidig ophæves BL 5-20, 2. udgave af 1. december 1982.
