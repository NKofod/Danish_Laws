Betænkning afgivet af Udvalget for Udlændinge- og Integrationspolitik den 24. januar 2013 Betænkning over Forslag til folketingsbeslutning om at genindføre starthjælp og introduktionsydelse [af Martin Henriksen (DF) m.fl.]:
1. Udvalgsarbejdet Beslutningsforslaget blev fremsat den 14. november 2012 og var til 1. behandling den 13. december 2012. Beslutningsforslaget blev efter 1. behandling henvist til behandling i Udvalget for Udlændinge- og Integrationspolitik.
Møder Udvalget har behandlet beslutningsforslaget i 3 møder.
2. Indstillinger og politiske bemærkninger Et flertal i udvalget (S, RV, SF og EL) indstiller beslutningsforslaget til forkastelse.
 Et mindretal i udvalget (V, DF og KF) indstiller beslutningsforslaget til vedtagelse uændret.
Venstres og Det Konservative Folkepartis medlemmer af udvalget mener, at regeringen med afskaffelsen af starthjælpen, 225-timersreglen og kontanthjælpsloftet har mindsket incitamentet til at arbejde.
Det gælder ikke mindst for en stor gruppe indvandrere i Danmark med ringe uddannelsesmæssige forudsætninger.
Givet de nuværende kontanthjælpsregler støtter V og KF derfor beslutningsforslaget, da det vil gøre det mere attraktivt at skifte et liv på overførselsindkomst ud med et liv med job.
V og KF vil i lyset af resultatet af de bebudede forhandlinger om en kontanthjælpsreform vurdere, hvilke yderligere justeringer af ydelsessystemet der bør gennemføres, så det kan betale sig at gå fra overførselsindkomst til selvforsørgelse.
Dansk Folkepartis medlemmer af udvalget konstaterer med bekymring, at antallet af asylansøgere, der kommer til Danmark, steg markant i 2012. I december 2012 viste tal fra Udlændingestyrelsen, at 5.521 udlændinge søgte om asyl i de første 11 måneder af året.
Det er det højeste antal asylansøgere i 10 år.
Derudover viste tallene også, at 2.279 asylansøgere til og med november 2012 havde fået ja til deres ansøgning om asyl. 2012 blev dermed også året, hvor antallet af opholdstilladelser til asylansøgere nåede nye, alarmerende højder: Det højeste antal tilladelser i 9 år.
Denne foruroligende udvikling illustrerer ifølge DF med al tydelighed, hvor utrolig vigtigt det er bl.a. at genindføre starthjælpen og introduktionsydelsen.
Det kraftigt stigende antal asylansøgere viser jo, at Danmark beklageligvis er ved at udvikle sig til at blive en magnet for asylansøgere, som vælger Danmark frem for andre lande på grund af det nuværende høje niveau for sociale ydelser.
Ved at genindføre starthjælpen og introduktionsydelsen kan vi sætte en stopper for denne tilstrømning ved at signalere til menneskesmuglere og verdens flygtninge, at man ikke kan rejse til Danmark med forhåbninger om en tilværelse på passiv forsørgelse.
Det er DFs klare holdning, at de udlændinge, der kommer til Danmark, skal bidrage positivt til og blive en del af det danske samfund.
Det er naturligvis altafgørende at begrænse antallet, men det er også vigtigt at skabe den nødvendige incitamentsstruktur, som kan sikre, at flere udlændinge med opholdstilladelse gør en aktiv indsats for at blive selvforsørgende.
Som nævnt i beslutningsforslagets bemærkninger har undersøgelser fra Rockwool Fonden i 2007 og 2009 fastslået, at starthjælp og introduktionsydelse netop er den rigtige vej at gå, hvis man vil øge andelen af udlændinge i beskæftigelse.
 Alt i alt er dette beslutningsforslag dermed et solidt første skridt på vejen mod at normalisere asyl- og udlændingepolitikken.
 Et andet mindretal i udvalget (LA) vil stemme hverken for eller imod beslutningsforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Trine Bramsen (S) fmd.
Jacob Bjerregaard (S) Karen J.
Klint (S) Lennart Damsbo-Andersen (S) Maja Panduro (S) Ole Hækkerup (S) Sophie Hæstorp Andersen (S) Sofie Carsten Nielsen (RV) Liv Holm Andersen (RV) Nadeem Farooq (RV) Karina Lorentzen Dehnhardt (SF) Anne Baastrup (SF) Johanne Schmidt-Nielsen (EL) Pernille Skipper (EL) Jørgen Arbo-Bæhr (EL) Gitte Lillelund Bech (V) Peter Christensen (V) Karen Ellemann (V) Michael Aastrup Jensen (V) Fatma Øktem (V) Karen Jespersen (V) Karsten Lauritzen (V) Inger Støjberg (V) Martin Henriksen (DF) Peter Skaarup (DF) nfmd.
Christian Langballe (DF) Marie Krarup (DF) Simon Emil Ammitzbøll (LA) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 27 Bilagsnr.
