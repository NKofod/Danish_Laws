Formålet med registeret er at registrere klienter der er under tilsyn af kriminalforsorgens afdelinger og lokalkontorer, eller indsat i arresthuse, samt registrere klienter, for hvem kriminalforsorgen udfører personundersøgelse i medfør af retsplejeloven, således at klientkartoteket altid er ajourført.
Desuden tjener registeret det formål at beregne statistiske oplysninger, og at være kartotek for honorarbetalte medarbejdere, og arbejdssteder for samfundstjenestedømte.
Registerets oplysninger tjener administrative og statistiske formål.
Personkreds: Registeret må kun indeholde oplysninger om klienter for hvem en afdeling eller et lokalkontor udfærdiger personundersøgelse, klienter med hvem en afdeling eller et lokalkontor fører tilsyn, og klienter indsat i afdelingsområdets arresthuse, som afdelingen eller lokalkontoret udfører forsorgsmæssigt arbejde for, samt oplysninger om honorarlønnede medarbejdere og arbejdssteder for samfundstjenestedømte.
Registeret indeholder oplysninger om verserende og arkiverede sager.
 Ikrafttrædelsesdato: 01/10/1995.
