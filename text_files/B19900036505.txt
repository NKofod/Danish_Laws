I medfør af § 6 og § 23, stk. 3, i lov nr. 840 af 26. juni 1975 om foderstoffer samt § 24 og § 35, stk. 2, i lov nr. 814 af 21.
 december 1988 om husdyrsygdomme fastsættes:
 § 1.  Det er ikke tilladt at lade animalsk protein af  

 drøvtyggere indgå i foder til drøvtyggere.
 Stk. 2.  Uanset bestemmelserne i stk. 1 kan mælk,  

 bestanddele af mælk og produkter fremstillet af mælk indgå i foder til  

 drøvtyggere.
§ 2.  Producenter af animalsk protein til foderbrug  

 skal tydeligt mærke produkter, fremstillet helt eller delvis af animalsk  

 protein af drøvtyggere, med følgende påskrift: »Indeholder animalsk  

 protein af drøvtyggere.
Må ikke indgå i foder til drøvtyggere«.
Stk. 2.  Ved salg eller udlevering af foder med indhold  

 af animalsk protein, fremstillet helt eller delvis af animalsk protein af  

 drøvtyggere, skal foderet være tydeligt mærket med ordene: »Indeholder  

 animalsk protein af drøvtyggere.
Må ikke anvendes som foder til  

 drøvtyggere«.
 Stk. 3.  Uanset bestemmelserne i stk. 1 og 2 er særlig  

 mærkning ikke påkrævet for mælk, tørmælk, derivater af mælk, kasein og  

 kaseinater.
 § 3.  Foderstofvirksomheder, der fremstiller foder med  

 indhold af kød og benmel, skal føre en journal over produktionen.  

 Plantedirektoratet fastsætter nærmere bestemmelser herom.
§ 4.  Ved afgivelse til destruktion af kassater,  

 affald og uanvendelige dele af slagtedyr skal slagterier,  

 opskæringsvirksomheder og kødproduktvirksomheder forsyne material, som  

 indholder dele af drøvtyggere, med mærkeseddel med påtryk: »Indeholder  

 dele af drøvtyggere.
Må ikke anvendes til fremstilling af foder til  

 drøvtyggere«.
 Stk. 2.  Ved udlevering til autoriseret dyrefoderfabrik  

 af sunde dele af godkendte slagtedyr, skal slagterier, opskæringsvirksomheder  

 og kødproduktvirksomheder forsyne materiale, som indeholder dele af  

 drøvtyggere, med mærkeseddel med påtryk »Indeholder dele af drøvtyggere.  

 Må ikke anvendes til fremstilling af foder til drøvtyggere«.
 § 5.  Industri- og husholdningsaffald samt affald fra  

 storkøkkener, restauranter og lignende med indhold af animalske bestandele må  

 ikke anvendes til fremstilling af foder til drøvtyggere.
 § 6.  Indført foder eller foderdele må kun anvendes  

 som foder for drøvtyggere, såfremt der foreligger dokumentation for, at varen  

 ikke indeholder animalsk protein af drøvtyggere.
 Stk. 2.  Indført foder, for hvilken sådan dokumentation  

 ikke foreligger, må kun forhandles eller udleveres med påskrift som angivet i  

 § 2, stk. 2.
 Stk. 3.  Bestemmelserne i stk. 1 og 2 gælder ikke for  

 indført foder med indhold af animalsk protein udelukkende i form af mælk,  

 tørmælk, derivater af mælk, kasein og kaseinater.
§ 7.  Veterinærdirektoratet fører tilsyn med  

 overholdelse af denne bekendtgørelse.
Tilsyn med overholdelse af  

 bestemmelserne i § 2 og § 6 føres dog af Plantedirektoratet.
 § 8.  Veterinærdirektoratet kan meddele dispensation  

 fra bestemmelserne i denne bekendtgørelse.
 § 9.  Medmindre højere straf er forskyldt efter anden  

 lovgivning straffes med bøde overtrædelse af § 1, stk. 1, § 2, stk. 1 og 2, §  

 3 samt §§ 5 og 6.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 10.  Bekendtgørelsen træder i kraft den 12. juni  

 1990.
