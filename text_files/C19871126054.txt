 Ved Folketingets vedtagelse af lov nr. 947 af 23. december 1986 om ændring  

 af lov om dagpenge ved sygdom eller fødsel m.v. er der blandt andet sket  

 følgende ændringer:
 Arbejdsgiverperiodens længde:
 Arbejdsgiverperioden er nedsat fra 13 uger til 5 uger fra 1. april 1987.
 Ændring af reglen om nyansattes ret til dagpenge fra arbejdsgiveren.
 Nyansattes ret til dagpenge fra arbejdsgiveren indtræder efter 3 ugers  

 ansættelse. Ændringen fra 8 uger til 3 uger har virkning fra 1. april 1987.
 Der er med virkning fra 1. april 1987 fastsat følgende retningslinier  

 vedrørende anmeldelse af fravær for så vidt angår lønmodtagere, der får  

 anvist løn via SCL:
 1. Ansatte med fuld løn under sygdom.
a.
Anmeldelse af fravær skal ske til lønmodtagerens bopælskommune på  

 blanket DP 201. Blanketten skal være social- og sundhedsforvaltningen i hænde  

 senest  1 måned  efter arbejdsgiverperiodens udløb (det vil sige efter  

 5 ugers sammenhængende sygdomsperiode). Tjenestestedet rekvirerer blanketten  

 og udfylder side 1 med lønmodtagerens navn, adresse, cpr.nr. samt rubrik 1 og  

 3. Blanketten tilsendes direktoratets løn- og regnskabskontor, der udfylder  

 resten af side 1, hvorefter den returneres til tjenestestedet, der skal drage  

 omsorg for, at bagsiden udfyldes og underskrives af lønmodtageren og  

 tilsendes social- og sundhedsforvaltningen i den pågældende bopælskommune.
b.
Såfremt lønmodtageren fortsat er fraværende efter fremsendelse af  

 refusionskravet på DP 201, er det nødvendigt senere at søge refusion på  

 blanket DP 202. Anmeldelsen skal fremsendes tidligst 1 og senest 6 måneder  

 efter udløbet af arbejdsgiverperioden og fornyet anmeldelse på blanket DP 202  

 kan ikke fremsendes hyppigere end 1 gang månedligt.
Med hensyn til udfyldelse  

 anvendes tilsvarende fremgangsmåde, som anført under punkt a.
c.
Såfremt nyansatte bliver syge inden for de første 3 uger af  

 ansættelsesforholdet, skal der søges refusion fra 1. sygedag.
Anmeldelsen  

 skal ske senest 1 måned efter 1. fraværsdag.
d.
Ved fravær på grund af graviditet, barsel og adoption skal krav om  

 refusion være bopælskommunen i hænde senest 9 måneder efter fødslen eller  

 barnets modtagelse.
e.
Såfremt der er indgået aftale i medfør af dagpengelovens § 12, skal  

 blanket DP 201 anvendes til anmodning om refusion af dagpenge fra 1. sygedag.
 Der henvises til den under punkt c anførte frist for anmeldelse.
 2. Timelønnede med ret til sygedagpenge.
Efter arbejdsgiverperiodens udløb (5 uger) skal udbetaling af sygedagpenge  

 ske via social- og sundhedsforvaltningen i pågældendes bopælskommune.
Blanket  

 DP 200 A »Anmodning om dagpenge« side 1 udfyldes af tjenestestedet  

 med lønmodtagerens navn, adresse, cpr.nr. samt rubrik 1. Blanketten tilsendes  

 direktoratets løn- og regnskabskontor, der udfylder resten af side 1,  

 hvorefter den returneres til medarbejderen, der udfylder side 2 og  

 videresender den til social- og sundhedsforvaltningen inden 1 uge efter  

 arbejdsgiverperiodens udløb.
 Såfremt timelønnede bliver syge inden for de første 3 uger af ansættelsen,  

 skal udbetaling af sygedagpenge ske via social- og sundhedsforvaltningen fra  

 1. sygedag ved udfyldelse af DP 200 A, jfr. ovenstående.
 Blanketten rekvireres af tjenestestedet gennem social- og  

 sundhedsforvaltningen.
 Denne skrivelse gælder for sygdomstilfælde, der indtræder 1. april 1987  

 eller senere og træder i stedet for direktoratets skrivelse af 31. marts  

 1987, j.nr. 1.k. 11-106-82.
 E.B.
Margit Laub Kriminalforsorgens afdelinger, pensioner samt arrestinspektørerne.
