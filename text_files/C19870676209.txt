Almindelige bemærkninger Bemærkninger til de enkelte bestemmelser Overenskomst Kap. 1.Overenskomstens område Kap. 2. Løn Deltid Lønanciennitet Kap. 3. Lønberegning og lønfradrag Kap. 4. Udbetaling af løn Kap. 5. Tillæg Kap. 6. Arbejdstid mv.
Normal arbejdstid Deltid Overarbejde Kap. 7. Ferie Kap. 8. Ansættelsesvilkår Kap. 9. Tjenestefrihed Barns 1. sygedag Kap. 10. Udgiftsdækkende ydelser mv.
Befordringsgodtgørelse og time- og dagpenge Flyttegodtgørelse Kap. 11. Andre bestemmelser Diskretionspligt Uddannelse A-kasse Gruppelivsforsikring Løs arbejdskraft Kap. 12. Faglig strid Kap. 13. Opsigelse af overenskomsten Bilag 1: Overtidsordning ved rekvireret inspektion Bilag 2: Bestemmelser om tillidsrepræsentanter Bilag 3: Aftale om godtgørelse af kontrollørernes merudgifter ved tjenesterejser CIRKULÆRE 1. Finansministeriet og Dansk Funktionærforbund har  

 den 4. august 1987 indgået vedlagte overenskomst, der træder i stedet for  

 overenskomst af l8. april 1986.
I overenskomsten er der foretaget en sproglig revision af en række  

 bestemmelser, og bestemmelsernes rækkefølge er blevet ændret.
Derfor er  

 ændringer ikke markeret med streger i margenen.
Almindelige bemærkninger 2. Parterne er enige om, at der i forbindelse med  

 gennemførelse af strukturændringer i Statens Plantetilsyn (jfr.
Statens  

 Plantetilsyns strategiplan 1987-91) optages drøftelser mellem overenskomstens  

 parter om, hvorvidt ændringer i arbejdsopgaver og ansvarsområde er af så  

 væsentlig omfang, at der er grundlag for ændring af lønforholdene.
Bemærkninger til de enkelte bestemmelser Til kap. 5. Tillæg 3. til § 8 Tillægget (1.170,75 kr. i oktober 1984-niveau) procentreguleres som  

 tjenestemændenes særlige tillæg, jfr. finansministeriets lønoversigter, tabel  

 7.1. Pr. 1. april 1987 udgør tillægget 1.300 kr. pr. måned.
 Til kap. 6. Arbejdstid mv.
4. til §§ 12 og 13 overarbejde Den i Statens Plantetilsyns skrivelse af 25. juli 1975 fra 1. august 1975  

 etablerede særordning vedrørende rekvireret overtidsinspektion i forbindelse  

 med eksport og import med de i protokollat til overenskomsten af 26. maj 1982  

 aftalte ændringer er nu sammenskrevet til den i bilag 1 optagne aftale.  

 Opmærksomheden henledes på, at § 12 og den i bilag 1 optagne aftale kun er  

 gældende indtil 1. april 1988.
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet Lønnings- og Pensionsdepartementet Den 4. august l987 P.
M.
V.
E.
B.
Thorkild Rotenberg OVERENSKOMST Kap. 1. Overenskomstens område § 1.  Overenskomsten omfatter plantekontrollører ansat  

 ved Statens Plantetilsyn.
Kap. 2. Løn § 2.  Plantekontrollører aflønnes svarende til  

 nedennævnte skalatrin (stedtillægssats III) i den for perioden 1. april 1987  

 - 31. marts 1989 for statens tjenestemænd gældende lønjusteringsaftale:
 Stk. 2.  Nuværende ansatte, der pr. 1. april 1987 har  

 stået et år eller mere på skalatrin 27, oprykkes til skalatrin 28.
Deltid § 3.  For plantekontrollører med nedsat arbejdstid  

 reduceres lønnen i forhold til den nedsatte arbejdstid.
Lønanciennitet § 4.  Ancienniteten regnes fra ansættelsen som  

 plantekontrollør.
 Plantekontrollører, der har gennemgået uddannelsen som gartneritekniker,  

 landbrugstekniker eller skovtekniker, indplaceres ved ansættelsen direkte på  

 2. løntrin (skalatrin 17).
 I ganske særlige tilfælde vil der kunne optages forhandling mellem Dansk  

 Funktionærforbund og Finansministeriet om indplaceringen.
 Stk. 2.  Ved ansættelse på deltid med mindre end 15  

 arbejdstimer (løntimer) pr. uge træffes forud aftale mellem overenskomstens  

 parter om optjening af anciennitet.
 Ved ansættelse på deltid mellem 15-19 arbejdstimer pr. uge optjenes  

 anciennitet i forhold til den nedsatte tjenestetid.
 Ved ansættelse på deltid med mindst 20 arbejdstimer pr. uge optjenes fuld  

 anciennitet.
Kap. 3. Lønberegning og lønfradrag § 5.  De i § 2 nævnte lønninger er beregnet på  

 grundlag af en månedlig arbejdstid på 169 timer (pr. 1. september 1988:  

 164,67 timer og pr. 1. september 1990: 160,33 timer).
 § 6.  Ved til- og fratræden på andre tidspunkter end  

 ved en normal lønudbetalingsperiodes påbegyndelse eller afslutning beregnes  

 lønnen som 1/2028 (pr. 1. september 1988: 1/1976 og pr. 1. september 1990:
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 ovenfor.
Kap. 4. Udbetaling af løn § 7.  Lønnen udbetales månedsvis bagud.
Kap. 5. Tillæg § 8.  Til 9 koordinerende plantekontrollører ydes et  

 tillæg på 1.170,75 kr. pr. måned (oktober 1984-niveau).
Kap. 6. Arbejdstid Normal arbejdstid § 9.  Den månedlige arbejdstid er på 169 timer (pr. 1.  

 september 1988: 164,67 timer og pr. 1. september 1990: 160,33 timer).
Deltid § 10.  Plantekontrollører kan ansættes på deltid.
Overarbejde § 11.  Timer udover de i § 9 nævnte regnes som  

 overarbejde.
§ 12.  Overarbejde bør så vidt muligt undgås.
For  

 beordret og kontrollabelt overarbejde ydes de første 2 timer 1/169 (pr. 1.  

 september l988: 1/164,67 og pr. 1. september 1990: 1/160,33) af månedslønnen  

 med tillæg af 50 pct.
For overskydende timer samt for arbejde på søn- og  

 helligdage ydes 1/169 (pr. 1. september 1988: 1/164,67 og pr. 1. september  

 1990: 1/160,33) af månedslønnen med tillæg af 66 2/3 pct.
 Stk. 2.  Overarbejde skal dog så vidt muligt godtgøres  

 med fritid af samme varighed som det præsterede overarbejde med tillæg i  

 fritid svarende til de i stk. 1 nævnte brøkdele.
 Stk. 3.  For overarbejde i forbindelse med rekvireret  

 inspektion henvises til den i bilag 1 optagne aftale.
 § 13.  Med virkning fra 1. april 1988 ophæves § 12 og  

 den i bilag l optagne aftale.
 § 14.  Pr. 1. april 1988 er følgende gældende:
 For overarbejde på lørdage, søn- og helligdage ydes der betaling for  

 minimum 4 timer.
Kap. 7. Ferie § 15.  Der ydes ferie efter ferielovens regler.
Stk. 2.  Til ansatte, der holder ferie med løn, ydes en  

 særlig feriegodtgørelse på 1 1/2 pct., der træder i stedet for det i  

 ferielovens § 14, stk. 1, omhandlede ferietillæg på 1 pct.
Godtgørelsen  

 beregnes af samtlige de i optjeningsåret oppebårne indkomstskattepligtige  

 beløb for tjenstligt arbejde, idet der dog bortses fra udbetalt løn under  

 ferie og fra udbetalt feriegodtgørelse.
Kap. 8. Ansættelsesvilkår § 16.  De i funktionærloven omhandlede regler om  

 opsigelse, løn under fravær på grund af sygdom og fravær på grund af  

 svangerskab og fødsel, afskedigelse som følge af sygdom, indkaldelse til  

 militærtjeneste samt efterløn finder anvendelse på ansatte, der er omfattet  

 af denne overenskomst.
Kap. 9. Tjenestefrihed § 17.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november l986 om ret for tjenestemænd til  

 tjenestefrihed uden løn til nærmere afgrænsede formål.
 § 18.  Der kan gives plantekontrollører adgang til  

 ekstraordinær tjenestefrihed uden løn i tilfælde, hvor det ikke strider mod  

 institutionens interesse.
Stk. 2.  Tjenestefrihed uden løn kan gives i indtil 1 år  

 ad gangen, dog længst i 3 år, og det er ansættelsesmyndighedens ansvar, at  

 der er en stilling ledig til den pågældende på det pågældende tjenestested  

 inden for de første 6 måneder af tjenestefriheden.
Herefter tilsikres der  

 alene ansættelse ved Statens Plantetilsyn.
Barns 1. sygedag § 19.  Institutionen kan give den ansatte hel eller  

 delvis tjenestefrihed til pasning af sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jfr. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Kap. 10. Udgiftsdækkende ydelser Befordringsgodtgørelse og time- og dagpenge § 20.  Den ansatte har på tjenesterejser og ved  

 udstationering ret til befordringsgodtgørelse mv. efter de for tjenestemænd  

 gældende regler og satser.
Indtil 1. april 1988 får den ansatte time- og  

 dagpenge efter sats B, jfr. i øvrigt den som bilag 3 optagne aftale.
Flyttegodtgørelse § 21.  Såfremt en plantekontrollør forflyttes til et  

 andet tjenestested og i denne anledning er nødsaget til at foretage flytning  

 af husstand og bohave, tilstås der ham godtgørelse efter de for tjenestemænd  

 i staten, folkeskolen og folkekirken gældende regler, idet det supplerende  

 godtgørelsesbeløb, hvis grundbeløb udgør 1.750 kr. (niveau 1. oktober 1975),  

 reguleres og eventuelt forhøjes eller nedsættes som for tjenestemænd, jfr.  

 senest finansministeriets cirkulære af 27. marts 1985, LP. nr. 19/85.
Kap. 11. Andre bestemmelser Diskretionspligt § 22.  Plantekontrolløren skal iagttage tavshed med  

 hensyn til de forhold, som han i medfør af sin stilling bliver bekendt med,  

 og hvis hemmeligholdelse ifølge sagens natur er påkrævet eller bliver ham  

 foreskrevet af hans foresatte.
Tavshedspligten ophører ikke med udtrædelse af  

 statens tjeneste.
Uddannelse § 23.  Nyansatte kontrollører gennemgår i løbet af det  

 første ansættelsesår et 6 ugers introduktionsprogram.
 Stk. 2.  Tilsynet har pligt til ved såvel eksterne som  

 ved interne uddannelsesaktiviteter at sørge for løbende ajourføring af  

 kontrollørernes faglige kvalifikationer.
A-kasse § 24.  Statens Plantetilsyn er forpligtet til  

 fortrinsvis at ansætte medlemmer af en statsanerkendt arbejdsløshedskasse.
Gruppelivsforsikring § 25.  Der er ved aftale mellem Finansministeriet og  

 administrationsselskabet Forenede Gruppeliv etableret en gruppelivsforsikring  

 i henhold til nedenstående forudsætninger:
Løs arbejdskraft § 26.  På lokalkontorer, hvor det påtænkes at ansætte  

 løs arbejdskraft, drøftes dette med plantekontrollørerne.
Kap. 12. Faglig strid § 27.  Arbejdsstandsning kan ikke iværksættes, så  

 længe overenskomsten er gældende, medmindre der er hjemmel herfor i  

 »Norm for regler for behandling af faglig strid«.
 Stk. 2.  Med hensyn til varsling af lovlig  

 arbejdsstandsning (strejke, blokade, lockout eller boykot) gælder, at ingen  

 arbejdsstandsning kan lovligt iværksættes af forbundet, medmindre det er  

 vedtaget af forbundets kompetente forsamling og er varslet i overensstemmelse  

 med nedenfor anførte regler.
 Stk. 3.  At en af parterne agter at forelægge et  

 kompetent organ forslag om arbejdsstandsning, skal tilkendegives den anden  

 part ved særlig og anbefalet skrivelse mindst 14 dage, før  

 arbejdsstandsningen efter forslaget agtes iværksat, og der skal på samme måde  

 gives den anden part meddelelse om det kompetente organs beslutning mindst 7  

 dage, forinden arbejdsstandsningen agtes iværksat.
Kap. 13. Opsigelse af overenskomstens § 28.  Overenskomsten har virkning fra 1. april 1987  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde og placering mv. (§ 9 og § 14a) kan dog tidligst opsiges til 31. marts  

 1991.
 Stk. 3.  Selv om overenskomsten er opsagt, er parterne  

 dog forpligtede til at overholde dens bestemmelser, indtil anden overenskomst  

 træder i stedet, eller arbejdsstandsning er iværksat i overensstemmelse med  

 reglerne i § 27.
 Stk. 4.  Aflønningen af plantekontrollører sker - fra  

 det tidspunkt, da en opsigelse af overenskomsten får gyldighed, og indtil en  

 ny overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
K ø b e n h a v n, den 4. august 1987 DANSK FUNKTIONÆRFORBUND Toni Rytkønen Knud Erik Johansen FINANSMINISTERIET P.
M.
V.
E.
B.
Thorkild Rotenberg BILAG 1 STATENS PLANTETILSYN Overtidsordning i begrænset omfang for statens plantetilsyns kontrollører 1. Ordningen omfatter kun rekvirerede inspektioner i  

 forbindelse med eksport- og importkontrol.
2. Anmodning om inspektion i henhold til denne ordning  

 skal foretages til tilsynets distriktskontor i inspektionsområdet på en  

 hertil beregnet formular fra tilsynet, og som fås udleveret fra  

 distriktskontorerne.
Anmodningen skal være distriktskontoret i hænde senest  

 sidste hverdag forud for inspektionsdagen og inden tilsynets normale  

 lukketid, såfremt anmodningen skal efterkommes.
Undtagelsesvis kan tilsynet  

 godtage for sent indgivne anmodninger, og kun såfremt tilsynet har  

 disponibelt personale til at udføre inspektionen.
 3. Overtidsinspektion kan foretages på følgende tider:
Hverdage (mandag-fredag) .. kl. 16.00-19.00 Mandage og hverdage efter skæve helligdage .......... kl. 06.00-08.00 Lørdage og skæve helligdage kl. 08.00-12.00 Søndage ingen overtidsinspektion.
 Rent undtagelsesvis kan overtidsinspektion finde sted uden for de anførte  

 tidspunkter, når ganske særlige forhold gør sig gældende, og kun såfremt  

 kontrolløren indvilliger heri.
 4. Til kontrolløren ydes der for sådan overtid en  

 betaling, der fastsættes således:
 For hver påbegyndt time den beregnede timeløn på 7. løntrin i  

 kontrollørernes overenskomst med et tillæg, der på hverdage udgør 50 pct. og  

 på lørdage og skæve helligdage 100 pct.
Mindstebetaling på hverdage udgør betaling for 2 timer, dog kun den  

 faktiske tid, såfremt overtidsinspektionen foretages i umiddelbar tilknytning  

 til den normale arbejdstid.
Mindstebetaling på lørdage og skæve helligdage  

 udgør betaling for 4 timer.
 Antallet af timer beregnes fra afgang fra bopæl/tjenestested til hjemkomst  

 til tjenested/bopæl.
 5. For kørsel i eget motorkøretøj modtager  

 kontrolløren kørselsgodtgørelse efter de for tjenestemænd gældende regler.
 6. Ordningen gælder indtil l. april l988.
K ø b e n h a v n, den 4. august l987 DANSK FUNKTIONÆRFORBUND Toni Rytkønen Knud Erik Johansen FINANSMINISTERIET P.
M.
V.
E.
B.
Thorkild Rotenberg BILAG 2 B E S T E M M E L S E R om tillidsrepræsentanter § 1.  Plantekontrollørerne kan af deres midte vælge en  

 kollega til at være tillidsrepræsentant over for Statens Plantetilsyns  

 ledelse eller dennes repræsentant.
§ 2.  Hvem kan vælges til tillidsrepræsentant Plantekontrollører kan på lokalkontor, hvor er 6 eller flere ansatte, af  

 deres midte vælge en kollega til at være tillidsrepræsentant over for Statens  

 Plantetilsyns ledelse eller dennes repræsentant.
§ 3.  Valg af tillidsrepræsentant Valget af tillidsrepræsentant skal finde sted på en sådan måde, at alle  

 plantekontrollører, som er beskæftiget ved Statens Plantetilsyn på  

 valgtidspunktet, sikres mulighed for at kunne deltage i valget, der kun er  

 gyldigt, når flere end en trediedel af plantekontrollørerne har stemt for  

 vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Dansk Funktionærforbunds hovedbestyrelse og meddelt  

 ledelsen for Statens Plantetilsyn, der dog er berettiget til at føre  

 indsigelse mod valget over for forbundets hovedbestyrelse.
§ 4.  Stedfortræder for tillidsrepræsentant Hvor en tillidsrepræsentant er fraværende på grund af sygdom, ferie,  

 deltagelse i kursus eller lignende, kan der efter aftale med Statens  

 Plantetilsyn udpeges en stedfortræder for tillidsrepræsentanten.
En således  

 udpeget stedfortræder har i den periode, hvori vedkommende fungerer, den  

 samme beskyttelse som den valgte tillidsrepræsentant, såfremt pågældende  

 opfylder betingelserne for at blive valgt til tillidsrepræsentant i henhold  

 til § 2.
§ 5.  Samarbejde Det er tillidsrepræsentantens såvel som Statens Plantetilsyns pligt at  

 gøre sit bedste for at vedligeholde og fremme et godt samarbejde.
§ 6.  Klager og henstillinger Når en eller flere af tillidsrepræsentantens kolleger ønsker det, kan  

 tillidsrepræsentanten forebringe deres klager eller henstillinger for Statens  

 Plantetilsyns ledelse.
 Stk. 2.  Føler vedkommende sig ikke tilfredsstillet ved  

 ledelsens afgørelse, står det pågældende frit for at anmode sin organisation  

 om at tage sig af sagen, men det er pågældendes og pågældendes  

 arbejdskollegers pligt at fortsætte arbejdet uforstyrret, indtil anden  

 bestemmelse træffes af Dansk Funktionærforbunds hovedbestyrelse.
§ 7.  Funktion i arbejdstiden Tillidsrepræsentantens udførelse af det ham/hende påhvilende hverv skal  

 ske på en sådan måde, at det er til mindst mulig gene for hans/hendes  

 produktive arbejde.
 Stk. 2.  Dersom det er nødvendigt, at vedkommende for at  

 opfylde sine forpligtelser som tillidsrepræsentant må forlade sit arbejde i  

 arbejdstiden, skal pågældende forud herfor træffe aftale med arbejdsgiveren  

 eller dennes repræsentant.
§ 8.  Aflønning Hvis aftale i henhold til § 7, stk. 2, er truffet, eller hvis der på  

 ledelsens foranledning i øvrigt lægges beslag på tillidsrepræsentanten i  

 arbejdstiden i spørgsmål, som angår Statens Plantetilsyn og  

 plantekontrollørerne, skal han/hun for den tid, der medgår hertil, aflønnes  

 med sin sædvanlige løn, jfr. § 2 i overenskomsten.
§ 9.  Afskedigelse af en tillidsrepræsentant For en tillidsrepræsentant forlænges de sædvanlige opsigelsesvarsler med  

 yderligere 4 måneder.
Dog kan det samlede opsigelsesvarsel højst udgøre i alt  

 6 måneder.
Stk. 2.  Er afskedigelsen begrundet i arbejdsmangel  

 eller alvorlige forseeler, bortfalder varselspligten i henhold til stk. 1 BILAG 3 A F T A L E mellem Finansministeriet og Dansk Funktionærforbund om godtgørelse af  

 kontrollørernes merudgifter ved tjenesterejser inden for distriktet, der ikke  

 medfører overnatning.
 Under henvisning til de for tjenestemænd gældende regler, jfr. § 6 i  

 aftale af 28. april 1983 mellem Finansministeriet og statstjenestemændenes  

 centralorganisationer om godtgørelse af merudgifter ved tjenesterejser i  

 Danmark, fastsættes følgende:
 Under forudsætning af at fraværet medfører merudgifter, kan godtgørelse i  

 henhold til § 6 ydes tilsynets kontrollører med 12,50 kr. i grundbeløb pr.  

 dag under tjenesterejser inden for pågældendes respektive distrikt, såfremt  

 rejsen strækker sig ud over 8 km og medfører et fravær på mindst 5 timer.
 Aftalen har virkning fra 1. juni l983.
K ø b e n h a v n, den 25. januar 1984 DANSK FUNKTIONÆRFORBUND Karsten Skov / Laurids Grevesen FINANSMINISTERIET P.
M.
V.
E.
B.
