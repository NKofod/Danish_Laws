Registrering af varemærket  

 "Superisliga" strider ikke mod en rettighed til navnet  

 "Superliga", registreret i Erhvervs- og Selskabsstyrelsen År 1997, den 14. juli afsagde  

 Patentankenævnet (Hans Chr.
Thomsen, Steffen Gulmann, Finn Mikkelsen) følgende KENDELSE i sagen j.nr.
V 54/95:	Klage fra Foreningen af Divisionsklubber i Danmark, København, v/advokater Rydahl & Winther, Århus over Patentdirektoratets afgørelse af 29. juni 1995 vedrørende gyldigheden af varemærkeregi- strering nr.
VR 6443 1993 for Danmarks Ishockey Union, Brøndby.
 Den 30. juli 1993 indleverede Dansk Ishockey Union,  

 Brøndby, en ansøgning om registrering af varemærket  

 "Superisliga" for alle varer i klasse 41.
 Varemærket blev registreret den 10. september  

 1993.
 Den 13. oktober 1993 blev registreringen offentlig-  gjort  

 i Dansk Varemærketidende.
 Ved skrivelse af 10. december 1993 nedlagde klageren i  

 medfør af varemærkelovens ? 23 indsigelse mod registreringens gyldighed.
 Som begrundelse for indsigelsen anførtes:
"....registreringen strider imod min klients rettighed til  

 navnet "Superliga", registreret i Erhvervs- og Selskabsstyrelsen under  

 reg.nr.
FOR 1004802.
 Kopi af udskrift fra Erhvervs- og Selskabsstyrelsen  

 vedlægges.
 Det gøres således gældende, at der  

 imellem det ansøgte og registrerede varemærke "Superisliga"  

 foreligger så tæt identitet mellem min klients navn "Superliga"  

 og varemærket "Superisligaens" væsentligste bestanddele.
 Udover ovennævnte gøres det gældende,  

 at anvendelsen af "Superisliga" sammen med "Superliga" både  

 synsmæssigt og lydmæssigt må anses at være  

 sådan identiske og ligeartet, at de frembyder en nærliggende  

 risiko for forveksling.
 Herudover vil betegnelserne blive anvendt indenfor samme  

 branche, nemlig sport, hvor betegnelsen "Superliga" er stærkt  

 indarbejdet og velkendt indenfor sportsverdenen i en lang  

 årrække.
 Der henvises i sammenhæng hermed en utrykt  

 Østre Landsretsafgørelse, hvor Dansk Handicap Forbund (DHF) fik  

 medhold i, at dette kan forveksles med Dansk Handicap Idræts-Forbund  

 (DHIF), hvorfor førstnævnte må skifte navn.
Til dokumentation for anvendelsen af navnet "Superliga"  

 forud for registreringen 21.2. 1991 vil der snarest blive fremsendt materiale  

 herom.
I sammenhæng hermed ønsker jeg at anføre  

 yderligere til støtte for indsigelse mod registreringen." I skrivelse af 14. februar 1994 fremkom klageren med  

 følgende supplerende bemærkninger og bevisligheder:
"I begyndelsen af 1981 har Divisionsforeningen  

 påbegyndt overvejelser omkring omstrukturering af Danmarksturneringen,  

 hvor der i materialet til brug ved Divisionsforeningens regionsmøde i  

 1981 er fremkommet forslag om dannelse af Superligaen.
Materialet er dateret  

 9.5. 1981 og vedlægges.
 Herefter er der nedsat et udvalg for gennemgang af  

 strukturændringer i Danmarksturneringen, hvor der ved Dansk Boldspil  

 Unions særnummer november 1989 er offentliggjort det daværende  

 udvalgs status, jfr. side 7. På side 8 er fremhævet den nye  

 Danmarksturnering med strukturoversigt og opdeling med betegnelsen  

 Superliga.
 Ved pressemeddelelse af 17.1 1990 blev offentligheden  

 orienteret om Divisionsforeningens generalforsamling den 27. januar 1990,  

 hvor der tages stilling til den nye turneringsform, der er skitseret i  

 pressemeddelelsen side 2, og igen med præcisering af betegnelsen  

 Superliga.
 Ved skrivelse af 2. januar 1991 offentliggøres  

 Danmarksturneringen for 1991, hvor der afholdes pressemøde den 6.  

 januar 1991.
 Danmarksturneringen 1991 med spilletider fremgår af  

 Divisionsforeningens blad "Fodbold".
 Fra 2. januar 1991 er strukturændringen i  

 Danmarksturneringen i fodbold en realitet og har fuld opmærksomhed i  

 presse og medier, der har medvirket til fuldstændig  

 markedsføring af betegnelsen Superliga.
 Af årshæftet for Divisionsforeningen "Fodbold"  

 for 1991 side 120 fremgår entréfordelingen i foråret 1991  

 ligesom turneringstavlen for Superliga fremgår side 121.
 I 1992 og fremefter markedsføres Superligaen  

 yderligere såvel internt i Divisionsforeningens klubber som offentligt  

 via presse- og medieomtale.
 Superliga er herefter en betegnelse for det mest  

 attraktive for medlemmer, fodboldentusiaster samt mediernes bevågenhed  

 og omtale.
 Til underbygning af ovennævnte henvises til  

 følgende materiale:
-	Materiale til brug ved Divisionsforeningens  

 regionsmøde 1981 -	"Dansk Boldsport", særnummer november 1989 -	Pressemeddelelse af 17.1 ~990 -	Offentliggørelse af Danmarksturneringen  

 1991 -	"Fodbold", Danmarksturneringen 1991 med  

 spilletider -	"Fodbold" 1991 side 120 og 121 -	Årshæftet "Dansk Super Fodbold" '92 -	Årshæftet "Dansk Super Fodbold" '93 -	Divisionskort 1993 Som nævnt i forudgående skrivelse er Superliga  

 registreret i Erhvervs- og Selskabsstyrelsen, og der påberåbes  

 beskyttelse efter Varemærkelovens ? 14 stk. 1 nr. 4.
 Herudover gøres det gældende, at  

 Divisionsforeningen i medfør af Varemærkelovens ? 3 stk. 1 nr. 2 har opnået  

 varemærkeret, og der påberåbes beskyttelse i  

 overensstemmelse hermed.
Det gøres yderligere gældende, at Superliga  

 har det fornødne særpræg, jfr.
Varemærkelovens ? 3 stk. 3, idet betegnelsen er  

 stærkt indarbejdet og velkendt, jfr.
U 1987.230 "Koral Kondi"-sagen og  

 U 1992.704H "Fladder"-sagen.
For så vidt angår min tidligere  

 påberåbelse af identitet, jfr.
Varemærkelovens ? 4 stk. 1, henvises fra retspraksis til  

 U 1992.465H "Novasol" - "Novaso-Ferie", U 1992.319 "Globetrotter" - "Globe  

 Travel", U 1992.647 "Pikasol" - "Pufasol", U 1979.497H "Solram" - "Osram" og  

 U 1977.69H "Ipalco" - "Icopal".
 Ved tilladelse af Dansk Ishochey Unions anvendelse og  

 registrering af Superisliga vil der i medfør af Varemærkelovens  

? 4 stk. 1 nr. 2 være risiko  

 for forveksling, idet der er tale om registrering indenfor samme  

 varemærkegruppe.
Denne forveksling vil hovedsalig gøre sig  

 gældende via en udnyttelse af Divisionsforeningens renomme omkring  

 Superliga, jfr.
Varemærkelovens ? 4 stk. 2.
 Divisionsforeningens markedsføring af Superliga har  

 medvirket en sådan goodwill i befolkningen og på internationalt  

 plan, hvor en accept af Dansk Ishockey Unions anvendelse af Superisliga vil  

 indebære fare for, at omsætningskredsen forveksler  

 betegnelserne/mærkerne og derved bibringes den opfattelse, at  

 betegnelserne/mærket er garanti for samme kvalitet.
 På baggrund af det fremførte  

 påberåbes der særligt registreringshindringer for  

 Superisliga i medfør af Varemærkelovens ? 14 stk. 1 nr. 4, ? 15 stk. 4 nr. 2 og endelig ? 13 stk. 1.
 Afslutningsvis bemærkes at den ansøgte  

 registrering af Superisliga er sket med kendskab til registrering af  

 Superliga i Erhvervs- og Selskabsstyrelsen.
 Dansk Ishockey Union har således oprindelig  

 proklameret at anvende Superliga i deres Danmarksturnering, men har frafaldet  

 dette p.g.a. indsigelse fra Divisionsforeningen.
Da der imidlertid påny er opstået tvist om  

 Divisionsforeningens beskyttelse af Superliga, er der samtidig hermed angivet  

 ansøgning om formel registrering af varemærket i  

 Patentdirektoratet...." Mærkeindehaveren udtalte i skrivelse af 18. april  

 1994 følgende:
 "Dansk Ishockey Union skal herved tillade sig at  

 anføre, hvad vi betragter som lysende beviser for, at Foreningen af  

 Divisionsklubber ikke bør have medhold i nogen form for indsigelse  

 efter Varemærkelovens paragraf 23.
Tillad os i korthed at opridse situationen og baggrunden  

 for problematikken.
Vi er helt uenige i, at "Superliga" skulle have nogen  

 form for særpræg i henhold til Varemærkelovens paragraf 3  

 stk. 3.
 Vi finder betegnelsen helt på linie med begreber som  

 "1. Division", "Eliteserie" og "Danmarksserie", der bruges i flæng af  

 alle sportsgrene uden nogen form for beskyttelse.
 En registrering af "Superliga" i Erhvervs og  

 Selskabsstyrelsen kan på grund af det manglende særpræg  

 ikke have nogen beskyttelsesværdi - i så fald var der ingen grund  

 til at have et Patentdirektorat.
 At Divisionsforeningen i 1992 markedsfører begrebet  

 "Superliga" er ikke imponerende eller idérigt, eftersom Danmarks Motor  

 Union på det tidspunkt allerede i flere år har benyttet begrebet  

 "Superliga" i en anden sportsgren nemlig Speedway.
 Divisionsforeningen synes også at være kommet  

 til den erkendelse, idet foreningen nu her i 1994 p.t. søger om  

 beskyttelse af begrebet "Superliga" i Patentdirektoratet - altså  

 på et tidspunkt efter, at Dansk Ishockey Union i Patentdirektoratet har  

 fået registreret "Superliga". Påberåbelse af en sletning af  

 "Superisliga" i medfør af Varemærkelovens paragraf 23 stk. 3  

 bliver på denne måde helt uden logik.
 Den rettelige indehaver af begrebet "Superliga" er  

 altså Danmarks Motor Union - ud fra den helt enkle betragtning, at  

 unionen kom først og sikrede sig indarbejdelse af navnet i  

 sportskredse.
I brev fra Danmarks Motor Union af 15. januar 1994  

 fastslås, "at man intet har imod, at Dansk Ishockey Union anvender  

 navnet i fremtiden". Det anføres i brevet "Det kan kun gælde os, at I synes så godt om  

 for opfindelse, at I har lyst til at bruge den, og vi håber i må  

 få stor gælde heraf".
 Da Dansk Ishockey Union fremsatte den første  

 forespørgsel til Patentdirektoratet, gjorde vi opmærksom  

 på, at årsagen var et brev fra Divisionsforeningen omkring navnet  

 "Superliga".
Der blev derefter foretaget en  

 kollisionsundersøgelse af begrebet "Superisliga" om dette navn med sit  

 særpræg kunne ramle ind i andre varebetegnelser som for eksempel  

 i klasserne 28 og 41. Det blev også i Deres brev af 26. maj  

 undersøgt om det i Erhvervs- og Selskabsstyrelsens database fandtes  

 firmaer og navne, der som dominerende element indeholdt vort ønskede  

 varemærke.
Det viste sig ikke at være tilfældet.
 Dybest set mener vi ikke, at man overhovedet kan  

 registrere og beskytte begrebet "Superliga" (uden særpræg som  

 superliga i fodbold, superliga i speedway, superliga i ishockey). På  

 den måde danner det en mening eller måske endda superfodbold,  

 superspeedway og superishockey, men "superliga" kan passende sammenlignes med  

 superspeedway og superishockey, men "superliga" kan passende sammenlignes med  

 "superluft" der næppe heller vil kunne patenteres, hvor dejligt  

 begrebet end måtte være.
 Konklusion:
 Vi mener ikke Divisionforeningens indsigelse bør  

 tages til følge.
 Vi mener ikke Divisionsforeningens ønske om  

 patentering af "Superliga" bør accepteres.
Vi skal i givet fald alene, (evt. sammen med Danmarks  

 Motor Union) gøre opmærksom på, at vi i henhold til  

 Varemærkelovens paragraf 23 vil nedlægge indsigelse mod en  

 sådan registrerings gyldighed." I anledning heraf skrev klageren den 4. juli 1994 som  

 følger:
 "Det tidligere anførte i forudgående  

 korrespondance og indsigelser mod registrering af SUPERISLIGA fastholdes,  

 idet det særligt præciseres, at betegnelsen og navnet SUPERLIGA  

 er beskyttet i Foreningsregistret, henhørende under Erhvervs- og  

 Selskabstyrelsen, og at dette hindrer en registrering af betegnelsen  

 SUPERISLIGA.
 Iøvrigt gøres det gældende, at  

 SUPERLIGA og SUPERISLIGA kan forveksles.
 Dette underbygges netop af Patentdirektoratets egen  

 afgørelse af 18. maj 1994 under VA 01.292 1994/V2/JU (kopi  

 vedlægges), hvoraf netop fremgår, at Patentdirektoratet ved  

 vurderingen af forveksleligheden "navnlig har lagt vægt på, at  

 varemærkerne synsmæssigt og lydligt ligner hinanden".
 For så vidt angår henvisning til "1. division"  

 m.v., henvises der til, at der fra Divisionsforeningen netop er ønsket  

 at markedsføre sig anderledes, i form af strukturændringen og  

 anvendelsen af SUPERLIGA.
 For så vidt angår henvisningen til Danmarks  

 Motor Union gøres det gældende, at der ikke herfra er fremsat  

 indsigelser mod Divisionsforeningens anvendelse af betegnelsen SUPERLIGA,  

 hvor Danmarks Motor Union har været bekendt hermed siden  

 offentliggørelsen ultimo 1989.
 Danmarks Motor Union er alene involveret i sagen  

 således som fremgår af vedlagte skrivelse af 15. januar 1994 fra  

 Danmarks Motor Union, som er et svar på skrivelse af 21. december 1993  

 fra Dansk Ishockey Union, der tillige vedlægges.
 For så vidt angår Dansk Ishockey Unions  

 henvisning til kollisionsundersøgelser, henviser til reg.nr.  

 FOR1004802 og heraf følgende beskyttelse.
 I sin helhed afvises de af Dansk Ishockey Union  

 anførte støttepunkter.
Afslutningsvis anføres, at Divisionsforeningen ved  

 anvendelsen af navnet SUPERLIGA gennem stadig og vedvarende brug har  

 opnået en speciel status, og dermed i befolkningen fremkalder bestemte  

 associationer, hvilket berettiger til beskyttelse i overensstemmelse med det  

 tidligere anførte." I fortsættelse heraf præciserede klageren i  

 skrivelse af 6. juli 1994, at "....indsigelsen mod Dansk Ishockey Unions registrering af  

 betegnelsen SUPERISLIGA tillige støttes på, at Dansk Ishockey  

 Union ikke opfylder betingelserne i Varemærkelovens ?  3, stk. 1. nr. 2, jfr. stk. 3.
Det vil sige, at betegnelsen SUPERISLIGA hverken har det  

 fornødne særpræg eller iøvrigt opnået  

 beskyttelse ved ibrugtagningen, der betinges af en vedvarende anvendelse og  

 en markedsføringsmæssig aktivitet modsat betegnelsen SUPERLIGA  

 for Divisionsforeningen." I skrivelse af 1. august 1994 anførte  

 mærkeindehaveren følgende:
 "Vi kan ikke acceptere henvisningerne til  

 Varemærkelovens paragraf 3 stk 1 nr. 2 jvfr. stk. 3. Betegnelsen  

 Superisliga er i Danmark kun brugt af Dansk Ishockey Union og brugt efter  

 nøje anvisning fra Patentdirektoratet med deraf følgende  

 ansøgning om patentering efter en kollisionsundersøgelse.
 Vi fastholder vores indsigelse mod Divisionsforeningens  

 ansøgning om patentering af begrebet Superliga til  

 Divisionsforeningen.
Netop superliga, der efter vores mening er en lige  

 så flygtig betegnelse som "hellig luft" i Israel, er indarbejdet og  

 brugt flittigt af Danmarks Motor Union længe før  

 Divisionsforeningen startede." Patentdirektoratet meddelte den 21. november 1994 i en  

 foreløbig vurdering af sagen følgende til  

 mærkeindehaveren:
 "....Ved vurderingen af den foreliggende indsigelse  

 må der indledningsvis tages stilling til, om betegnelsen SUPERISLIGA  

 har tilstrækkeligt særpræg til at kunne registreres som  

 varemærke for tjenesteydelser i klasse 41. I den forbindelse må  

 også ordet SUPERLIGA vurderes i så henseende.
At et ord har varemærkemæssigt  

 særpræg indebærer, at ordet er egnet til at adskille  

 én virksomheds produkter fra en anden virksomheds, således at  

 betegnelsen fungerer som et særligt kendetegn for en bestemt  

 virksomhed.
Der kan herved henvises til varemærkelovens ? 13, jf. ? 2. Ifølge denne bestemmelse skal et  

 varemærke være i besiddelse af særpræg for at kunne  

 registreres.
Varemærker, som udelukkende består af tegn eller  

 angivelser, der kan tjene til at betegne bl.a. en tjenesteydelses art, er  

 ifølge bestemmelsen udelukket fra registrering.
Hverken ordet SUPERISLIGA eller ordet SUPERLIGA ses i  

 direktoratets opslagsværker.
Ordet LIGA ses derimod i betydningen  

 forbund, alliance, forening, kreds og klub, og ordet SUPER angiver  

 ifølge disse opslagsværker, "noget som stående over, som  

 bedre end". Sammensætningen af ordene SUPER og LIGA til ordet SUPERLIGA  

 er efter direktoratets opfattelse udtryk for en ordsammensætning efter  

 sædvanlige normer for orddannelser med henblik på dannelse af et  

 ord, der skal betegne et forbund/en division af de bedste.
Af det materiale,  

 som indsigers advokat har indsendt, fremgår i overensstemmelse hermed,  

 at ordet i praksis benyttes i denne betydning, nemlig for de bedste  

 fodboldhold i Danmarksturneringen, placeret i forhold til hold, der spiller i  

 1. og 2. division.
Dette må dog også anses for almindeligt kendt.  

 Ordet SUPERLIGA findes således beskrivende for virksomhed, der  

 består i etablering og organisering af sportsaktiviteter, herunder  

 sportsarrangementer, og har dermed ikke særpræg i henhold til  

 varemærkeloven for denne form for virksomhed.
Ordet SUPERISLIGA er sammensat af tre ord, henholdsvis  

 SUPER, IS og LIGA.
Sammensætningen af disse tre ord findes derimod ikke  

 at være udtryk for en ordsammensætning efter sædvanlige  

 normer for orddannelser, idet placeringen af elementet IS midt i ordet er  

 usædvanlig.
Ordet SUPERISLIGA er således et kunstord, og dette  

 har som følge af den usædvanlige konstruktion karakter af et  

 ordspil.
 Indsigelsen nedlagt under henvisning til  

 varemærkelovens ? 13 om  

 manglende særpræg vil således ikke kunne tages til  

 følge.
Det må herefter vurderes, om indsiger gennem intens  

 brug har erhvervet en tidligere ret til betegnelsen SUPERLIGA, og i givet  

 fald om en sådan ret er til hinder for den foreliggende registrering  

 på grund af risiko for forveksling.
Der kan i den forbindelse henvises  

 til varemærkelovens ? 3, stk.  

 1, nr. 2, samt stk. 2 og 3 og ? 15,  

 stk. 4, nr. 2, jf. ? 4.
Betegnelsen SUPERLIGA, som indsiger har benyttet, har  

 direktoratet som nævnt fundet beskrivende for virksomhed, der  

 består i etablering og organisering af sportsaktiviteter.
En  

 sådan beskrivende betegnelse kan dog opnå kendetegnsfunktion og  

 dermed varemærkemæssigt særpræg ved, at virksomheden  

 har brugt kendetegnet så intenst, at det inden for kundekredsen  

 opfattes som et kendetegn for netop denne virksomheds produkter/aktiviteter.  

 Varemærkelovens ? 3, stk. 3  

 omhandler dette forhold.
Af det indsendte materiale fremgår, at indsiger  

 siden 1991 har benyttet betegnelsen SUPERLIGA for den bedste division i  

 Danmarksturneringen.
Efter direktoratets opfattelse har denne betegnelse  

 været benyttet i forbindelse med indsigers virksomhed i et sådant  

 omfang siden 1991, at betegnelsen indenfor fodboldsport må opfattes som  

 et kendetegn for indsigeres virksomhed.
Mærkeindehaver har under sagen oplyst, at Danmarks  

 Motor Union har benyttet betegnelsen SUPERLIGA for speedway-sport forud for  

 indsiger, og dette er ikke bestridt af indsiger.
Direktoratet finder  

 imidlertid ikke, at Danmarks Motor Unions brug af betegnelsen SUPERLIGA  

 hindrer, at denne betegnelse for så vidt angår fodboldsport har  

 opnået kendetegnsfunktion for Foreningen af Divisionsklubber i Danmark.  

 Man har herved lagt vægt på, dels at der er tale om to vidt  

 forskellige sportsgrene, dels at betegnelsen SUPERLIGA er benyttet  

 særdeles intenst for indsigeres virksomhed.
Det må herefter vurderes, om indsigers ret til  

 betegnelsen SUPERLIGA for sportsaktiviteter i relation til fodbold kolliderer  

 med det registrerede varemærke SUPERISLIGA.
Varemærkelovens ? 15, stk. 4, nr. 2, jf. ? 4 omhandler dette forhold.
I henhold hertil er  

 et varemærke udelukket fra registrering, hvis der på  

 ansøgningstidspunktet ved brug er erhvervet ret til et lignende  

 mærke eller forretningskendetegn for produkter af samme eller lignende  

 art, og såfremt dette også har været anvendt vedvarende  

 efter ibrugtagelsen.
Den foreliggende registrering omfatter samtlige  

 tjenesteydelser i klasse 41, hvilket bl.a. indbefatter etablering og  

 organisering af sportsaktiviteter.
Parternes varemærkerettigheder  

 omfatter således sammenfaldende tjenesteydelser.
Det er endvidere  

 direktoratets opfattelse, at ordene SUPERLIGA og SUPERISLIGA ligner hinanden,  

 idet ordene alene adskiller sig fra hinanden som følge af det  

 indføjede element IS.
Mærkerne SUPERLIGA og SUPERISLIGA findes  

 således forvekslelige.
Den foreliggende registrering må derfor  

 begrænses til alene at angå sådanne tjenesteydelser i  

 klasse 41, der ikke kolliderer med de tjenesteydelser, der er omfattet af  

 indsigers ret til betegnelsen SUPERLIGA.
Denne ret omfatter efter  

 direktoratets opfattelse virksomhed, der består i etablering og  

 organisering af sportsaktiviteter, herunder sportsarrangementer, i relation  

 til fodbold...." I skrivelse af 26. januar 1995 til mærkeindehaver  

 bekræftede Patentdirektoratet en telefonisk aftalt begrænsning af  

 registreringen til alene at angå følgende tjenesteydelser i  

 klasse 41:
 etablering og organisering af sportsaktiviteter, herunder  

 sportsarrangementer, alt i relation til ishockey.
 Dette medddelte Patentdirektoratet samme dag klageren og  

 forespurgte, om indsigelsen efter denne begrænsning af registreringen  

 ville blive taget tilbage.
 Den 5. april 1995 svarede klageren herpå  

 følgende:
 "Med henvisning til Deres skrivelse af 26. januar  

 d.å. suppleret med skrivelse af 24. ds. skal jeg herved meddele, at min  

 klient ikke ønsker at tilbagekalde den fremsendte indsigelse  

 mod registrering af SUPERISLIGA.
 Idet der i øvrigt henvises til det tidligere  

 overfor direktoratet anførte fastholder indsiger således, at  

 varemærkeretten for betegnelsen SUPERLIGA er opnået generelt  

 indenfor sportsarrangementer og ikke alene indenfor fodbold.
 Til brug for direktoratets endelige afgørelse  

 bemærkes følgende.
 Omfanget af den varemærkeret, der tilkommer indsiger  

 Foreningen af Divisionsklubber i Danmark anføres i Deres skrivelse af  

 21. november 1994 som omfattende "virksomhed, der består i etablering  

 og organisering af sportsaktiviteter, herunder sportsarrangementer i relation  

 til fodbold".
 Min principale indsigelse relaterer sig til  

 Varemærkeloven, herefter benævnt VML, (lov nr. 341 af 6. juni  

 1991) ? 4, stk. 1, idet det  

 indledningsvis bemærkes at Patentdirektoratet i ovennævnte  

 skrivelse har anerkendt, at de omstridte varemærker SUPERLIGA og  

 SUPERISLIGA er forvekslelige, jfr. ? 4, stk. 1 nr. 2.
 Indholdet af den indsiger tilhørende  

 varemærkeret medfører herefter, at indsiger kan forbyde Dansk  

 Ishockey Unions brug af varemærket SUPERISLIGA vedr. tjenesteydelser,  

 der er af samme eller lignende art, som de tjenesteydelser, der er omfattet  

 indsigers varemærkeret.
 Tilsvarende vil indsigers varemærkeret udelukke  

 mulighed for registrering af varemærket SUPERISLIGA i klasse 41, alt i  

 relation til sportsarrangementer, jfr. ? 15, stk. 4 nr. 2 (jfr. bl.a. kommenteret  

 Varemærkelov af Mogens Koktvedgaard og Knud Wallberg side 117, pkt.  

 15.1. og bemærkninger i Karnov).
 Dette kan særligt begrundes med, at uanset indsiger  

 alene anvender varemærket SUPERLIGA i relation til fodbold, vil en  

 anden forenings brug af et forveksleligt varemærke i relation til  

 sportsarrangementer indenfor en anden sportsgren virke  

 konkurrencemæssigt skadende for indsiger.
 Se hertil kommenteret Varemærkelov side 58, pkt.  

 4.5, hvor der anføres, at når der som i dette tilfælde er  

 stor grad af lighed mellem mærkerne, stilles der ikke regoristiske krav  

 til ligheden mellem de områder, inden for hvilke de nævnte  

 mærker anvendes.
 Til belysning af de nævnte skadevirkninger kan bl.a.  

 anføres følgende sammenhænge, hvor indsiger deltager i  

 konkurrence med øvrige sportsgrene, herunder ishockey sporten, og om  

 publikum og sponsoreres interesse:
-	pressedækning i sportsblade, henholdsvis de  

 landsdækkende avisers sportssektioner og de lokale avisers  

 sportssider, -	anden mediebevågenhed såsom TV  

 dækning på DR, TV2 og lokalstationer, -	salg af spil og lotterier, såsom Tips og  

 Oddset, der alle bliver udbudt fra samme spillesteder.
Se til illustration heraf vedlagte sportssektioner, som  

 udkommer hver uge sammen med de landsdækkende aviser.
Det fremgår  

 af de markerede steder, at SUPERLIGA-begrebet anvendes intenst overfor  

 sportspublikummet, som en indarbejdet del af pressedækningen.
 En begrænsning af Dansk Ishockey Unions  

 varemærkeret til at omfatte sportsaktiviteter, herunder  

 sportsarrangementer i relation til ishockey i sammenhæng med  

 ovennævnte, vil naturligvis ikke bringe varemærket SUPERISLIGA  

 udenfor indsigers beskyttelse indenfor ? 4, stk. 1.
 Dansk Ishockey Unions brug af det forvekslelige  

 varemærke SUPERISLIGA vil fortsat vedrøre tjenesteydelser af  

 samme eller lignende art, som de der er omfattet af indsigers  

 varemærkeret og vil derfor være konkurrencemæssigt skadende  

 for indsiger.
 Dette skyldes ikke mindst ligheden mellem de af de to  

 foreninger udøvede aktiviteter i henseende til formål, idet  

 begge foreningers arrangerer sportsaktiviteter med henblik på at  

 opnå det sportsinteresserede publikums interesse.
 Skulle Patentdirektoratet mod forventning finde, at VML  

? 15, stk. 4 nr. 2, jfr. ? 4, stk. 1 ikke forhindrer registrering  

 af SUPERISLIGA tillige med den nævnte begrænsning "i relation til  

 ishockey", ønsker jeg sekundært at præcisere nedenfor  

 anførte anbringender for indsigelsen:
 Det er udelukket efter ? 15, stk. 4 nr. 2 at registrere varemærket  

 SUPERISLIGA, idet indsiger i henhold til ? 4, stk. 2, oprindeligt kaldet kodakoktrinen jfr.  

 VML af 1959 ? 6, stk. 2 nr. 1,  

 retteligt kan forbyde Dansk Ishockey Unions brug af dette  

 varemærke.
Varemærket SUPERLIGA, som indsiger har erhvervet  

 varemærkeret til ved intens brug må uden tvivl siges at  

 være velkendt her i landet.
Se hertil de som bilag vedlagte  

 avis-sektioner, der igen refererer til TV-udsendelser.
Dansk Ishockey Unions brug af SUPERISLIGA vil  

 medføre en utilbørlig udnyttelse af det indsiger tilkommende  

 varemærkes særpræg og renommé. Dette skyldes  

 især, at de to varemærker optræder side om side i de  

 ovennævnte konkurrencesituationer såsom aviser, TV, blade,  

 kiosker og øvrige spillesteder.
Forveksleligheden vil i disse  

 situationer medføre, at SUPERISLIGA "snylter" på den af  

 SUPERLIGA oparbejdede goodwill hos sportspublikummet, herunder sponsorer.
 Varemærkeligheden grænser i det foreliggende  

 tilfælde til identitet, idet mærkerne for 9/11 = 82% vedkommende  

 består af fuldstændig identiske bogstavskombinationer.
Det er således denne indsigelses hovedsynspunkt, at  

 indholdet af den indsiger tilhørende varemærkeret er udvidet,  

 jfr.
VML ? 4, stk. 2 i forhold til  

 det af Patentdirektoratet i skrivelsen af 21. november 1994 anførte,  

 således at denne også omfatter alle de sportsaktiviteter,  

 herunder ishochey, hvormed Foreningen af Divisionsklubber i Danmark faktisk  

 konkurrerer.
 Idet "markedet" for sportsarrangementer, som nævnt i  

 klasse 41 består af ét publikum (og ikke ét for fodbold  

 og ét for ishockey) for så vidt angår elitesporten,  

 må benyttelsen af varemærket SUPERLIGA eller hermed forvekslelige  

 varemærker forbeholdes indsiger vedr. alle sportsarrangementer.  

 Indsiger opnåede som den første ret til varemærket via sin  

 intense markedsføring af begrebet, og bør ikke tåle at  

 blive generet af en anden sportgrens uretmæssige benyttelse af et  

 forveksleligt varemærke.
 Det var jo netop intentionen med indarbejdelsen af  

 SUPERLIGA-begrebet, at sportspublikummet som en helhed skulle associere dette  

 begreb med fodboldsportens elitedivision, herunder alt hvad dette  

 indebærere af kvalitet, professionalisme og goodwill oparbejdet gennem  

 mange år.
 En parallel anvendelse i andre sportsgrene af  

 SUPERLIGA-begrebet vil udvande dette og formindske dets værdi for  

 indsiger.
 I sammenhæng hermed henvises til VML ? 15, stk. 4 nr. 1 og fortolkning og praksis, der  

 er opstået under denne regel sammenholdt med formuleringen i VML ? 4, stk. 2.
 Slutteligt skal jeg trods Patentdirektoratets afvisning  

 heraf fastholde, at VML ? 14, nr. 4  

 er til hinder for registrering af varemærket SUPERISLIGA.  

 Varemærket indeholder for 9/11 = 82% vedkommende bogstavskombinationer,  

 de er identiske med foreningsnavnet SUPERLIGA, registreret i Erhvervs- og  

 Selskabstyrelsen under FOR1004802. Varemærket SUPERISLIGA indeholder  

 således uhjemlet bestanddele, hvortil en anden har lovlig adkomst.
 Af varemærket SUPERISLIGA må navnet SUPERLIGA  

 siges at udgøre en dominerende del, og ? 14 nr. 4 kan derfor finde anvendelse, jfr.  

 kommenteret VML side 107, pkt. 14.9.
 I kommenteret VML, side 110 anføres det, at  

 "Udgangspunktet er, at det ansøgte varemærke skal være  

 identisk eller  næsten identisk med firmadominanten, og at denne  

 firmadominant skal have adskillelsesevne.
Det skal således indledningsvis afgøres  

 vedrørende foreningsnavnet SUPERLIGA, hvad firmadominanten er.
Det  

 erindres herved, at ordet SUPERLIGA i sin helhed bærer foreningens  

 navn, og at også hele ordet har opnået særpræg ved  

 brug, jfr.
VML ? 3 (3).  

 Firmadominanten er derfor alle 9 bogstaver i den bestemte konstellation, at  

 ordene SUPER og LIGA fastholdes i deres helhed og formes til et sammensat  

 ord.
At denne firmadominant har adskillelsesevne følger allerede af,  

 at navnet som nævnt har særpræg i henhold til  

 Varemærkeloven.
 Det ansøgte varemærke er som nævnt for  

 82% vedkommende identisk med firmadominanten, og der foreligger således  

 identitet grænsende til fuldstændighed.
 Om dette forhold anføres det i kommenteret  

 Varemærkelov side 110 i.f. "Er varemærket identisk eller  

 næsten identisk med firmadominanten, og har denne adskillelsesevne, er  

 udgangspunktet, og virksomhedsnavnet anses for at udgøre en  

 registreringshindring, uanset hvilke varer eller tjenesteydelser  

 varemærket er ansøgt for ".
Det er således vores vedholdende opfattelse, at den  

 forannævnte registrering i foreningsregisteret af navnet SUPERLIGA  

 udgør en registreringshindring vedr. varemærket SUPERISLIGA,  

 jfr.
VML ? 14 nr. 4.
Med ovennævnte supplerende bemærkninger til  

 Patentdirektoratets tilkendegivelser og korrespondance med Dansk Ishockey  

 Union ønskes der meddelt afgørelse i sagen, som ønskes  

 påklaget til Patentankenævnet for så vidt den nedlagte  

 indsigelse ikke imødekommes." Patentdirektoratet traf afgørelse i sagen den 29.  

 juni 1995 og afviste indsigelsen med følgende begrundelse:
 "Lovgrundlaget for Kodak-beskyttelse af ibrugtagne  

 varemærker er varemærkelovens ? 15, stk. 4, nr. 2 sammenholdt med ? 4, jfr. principperne i ? 15, stk. 4, nr. 1. Betingelserne for en  

 sådan udvidet beskyttelse er, at det ansøgte varemærke  

 skal ligne det ældre varemærke, det ældre mærke skal  

 være velkendt her i landet, og brugen af det yngre mærke skal  

 medføre en utilbørlig udnyttelse af det ældre  

 mærkes særpræg eller renommé.
Direktoratet har fundet, at betegnelsen SUPERLIGA er  

 beskrivende for indsigers virksomhed og dermed uden  

 varemærkemæssigt særpræg.
Man har samtidig fundet, at  

 betegnelsen SUPERLIGA har været benyttet i forbindelse med indsigers  

 virksomhed i et sådant omfang siden 1991, at betegnelsen for  

 fodboldsport må opfattes som et kendetegn for indsigers virksomhed.  

 Indsiger har således opnået en varemærkeret til betegnelsen  

 SUPERLIGA for indsigers virksomhed.
Dette er i direktoratets brev af 21 nov. 1994 beskrevet  

 således: "virksomhed, der består i etablering og organisering af  

 sportsaktiviteter, herunder sportsarrangementer, i relation til fodbold."  

 (Direktoratet har efterfølgende konstateret, at denne formulering har  

 givet anledning til misforståelser.
Forholdet er mere klart,  

 såfremt ordet "alt" indføjes foran ordene "i relation til  

 ").
Det er således direktoratets opfattelse, at indsiger  

 ved intens brug har opnået varemærkeret til en ikke  

 særpræget betegnelse.
Det forhold, at indsigers varemærke  

 har overskredet grænsen mellem manglende særpræg og  

 særpræg gennem indarbejdelse indebærer ikke, at betegnelsen  

 herved har fået Kodak-status.
Hertil skal føjes, at brugen af  

 det foreliggende mærke ikke findes at medføre en  

 utilbørlig udnyttelse af eller skade på indsigers mærkes  

 særpræg eller renommé. Det har i den relation betydning,  

 at indsigers mærke er beskrivende for sportsaktiviteter.
Idet der henvises til direktoratets tilkendegivelse af 21  

 nov. 1994, hvorved det foreliggende mærke findes forveksleligt med  

 indsigers mærke, og idet den foreliggende registrerings opfattelse ikke  

 foreligger kollision med indsigers varemærkeret, kan indsigelsen  

 på det nu foreliggende grundlag ikke tages til følge...." Denne afgørelse har klageren ved skrivelse af 24.  

 august 1995 indbragt for Patentankenævnet.
 I ankebegrundelsen anføres  

 følgende:
 "Anken begrundes deri, at det i den forudgående  

 korrespondance anførte til støtte for indsigelsen fastholdes,  

 idet det særligt præciseres, at indsiger gør  

 gældende, at denne har opnået Kodak-beskyttelse, idet  

 betingelserne herfor er opfyldt.
 Divisionsforeningen har netop indarbejdet betegnelsen  

 SUPERLIGA som et kendetegn for indsigers virksomhed.
 At dette kendetegn er velkendt her i landet og generelt  

 indenfor sportsarrangementer underbygges af den omfangsrige medieomtale, dels  

 i TV (flere kanaler) og dels i aviser og blade, der er sket i løbet af  

 sommeren, hvor der vedrørende SUPERLIGAN blev indgået  

 sponsoraftale med Coca-Cola-koncernen for flere millioner kroner.
 Netop i denne sammenhæng påberåbte  

 medierne sig retten til at fastholde SUPERLIG-begrebet, der indenfor hele  

 sportsverdenen er et kendetegn ikke bare for elitefodbold, men også for  

 professionel sportsudøvelse.
 Såfremt SUPERISLIGA tillades lanceret indenfor  

 ishockey parallelt med SUPERLIGAEN, vil dette klart medføre en  

 utilbørlig udnyttelse af SUPERLIGAENS særpræg og  

 renommé.
Det gøres således gældende, at  

 sportsarrangementer ikke kan opdeles som uafhængige elementer dels i  

 forhold til ishockeysport og dels i forhold til fodboldsport.
De tilskuere og  

 sponsorer, som f.eks.
Coca-Cola, Carlsberg, Tuborg og lignende, har klart  

 noteret sig, hvad SUPERLIGA står for og dette som et kendetegn for den  

 popularitet, som netop dette sportsarrangement har forud for øvrige  

 sportsarrangementer, det være sig ishockey, dans, atletik,  

 håndbold og lignende.
 Indsigelsen imod registreringen af SUPERISLIGA fastholdes  

 således i sin helhed.
For så vidt angår direktoratets begrundelse  

 for afgørelsen stiller jeg mig uforstående overfor direktoratets  

 bemærkning, side 3, 1. afsnit, 4.-5. linie, hvor det tillægges  

 betydning, at indsigers mærke efter direktoratets opfattelse er  

 beskrivende for sportsaktiviteter, og dette understøtter, at der ikke  

 kan opnåes Kodax-status.
Direktoratet har omvendt fundet, at  

 betegnelsen SUPERLIGA opfattes som et  kendetegn vor indsigers  

 virksomhed, dog anført som indenfor fodboldsport." Mærkeindehaveren har i skrivelse af 5. december 1995  

 imødegået klagen og anført følgende:
 "Danmarks Ishockey Union ønsker at fastholde det  

 erhvervede navn Superisligaen, der har været igennem enhver  

 tænkelig proces i Patentdirektoratet.
Med andre ord: der er intet ændret i sagen til  

 fordel for påklager.
Tværtimod er det en yderligere erkendelse af  

 begrebet Superligas manglende særpræg, at det nu skal være  

 en sponsoraftale Coca-Cola Superligaen, der nu skal føre betegnelsen  

 igennem.
 Vi skal i denne forbindelse gøre opmærksom  

 på at en omfangsrig medieomtale ikke i sig selv på noget  

 tidspunkt kan berettige til en eneret gennem flittigt brug.
Danmarks Ishockey Union skal her gentage, at navnets  

 virkelige indehaver (som brugte det først, nemlig Danmarks Motor  

 Union) jr. brev af 15. januar 1994 intet har at indvende mod vort brug af  

 navnet Superliga.
Alligevel har vi af hensyn til sagens karakter taget  

 initiativet til at skabe betegnelsen Superisliga for at øge  

 særpræget (Ishockey spilles på is, fodbold på  

 græs). Danmarks Motor Union har selv brugt det flittigt i forbindelse  

 med store TV-transmissioner fra speedway, der er en helt tredje form for  

 sport.
Argumentet om at medierne påberåbte sig retten  

 til at fastholde Superliga-begrebet giver heller ikke i sig selv nogen ret  

 til påklagers anke.
Det skete udelukkende ud fra ønsket fra  

 medierne om at blive fritaget for at bruge Coca-Cola foran betegnelsen af  

 frygt for at blive spændt foran en kommerciel reklame for sporten.
Betegnelsen Superisliga er netop betegnende for Danmarks  

 Ishockey Unions virksomhed, da den kun kan foregå på is.
Det er  

 noget fundamentalt for hele sagen.
Hvis indsigers påklage tages til  

 følge vælter al argumentation fra Patentdirektoratets side om  

 opdeling og klassificering med kendetegn i de forskellige  

 idrætsgrene.
Det skal i denne forbindelse bemærkes, at Danmarks  

 Ishockey Union ikke har nogen indvendinger mod betegnelsen Coca-Cola  

 Superliga, der netop opfylder betingelsen for en  

 varemærkeregistrering." I anledning af klagen har Direktoratet ved skrivelse af 8.  

 juli 1996 afgivet følgende udtalelse:
 "I klageskrivelsen af 24 aug. 1995 har klager  

 vedrørende direktoratets begrundelse for afgørelsen  

 anført, at klageren stiller sig uforstående over for  

 direktoratets bemærkning, hvorefter det tillægges betydning, at  

 indsigers mærke, efter direktoratets opfattelse, er beskrivende for  

 sportsaktiviteter, og dette understøtter, at der ikke kan opnås  

 kodak-status, når direktoratet omvendt har fundet, at betegnelsen  

 SUPERLIGA opfattes som et kendetegn for indsigers virksomhed, dog  

 anført som inden for fodboldsport.
Det kan oplyses, at Patentdirektoratet som udgangspunkt er  

 af den opfattelse, at betegnelsen SUPERLIGA i sig selv ikke er i besiddelse  

 af det fornødne særpræg til registrering som  

 varemærke for tjenesteydelser inden for sport, da det angiver, at der  

 er tale om en turnering med deltagere på et højt niveau.
I denne  

 betydning har ordet været benyttet af Danmarks Motor Union i  

 forbindelse med speedway-sport.
Varemærkelovens ? 3, stk. 2 fastslår, at der ikke ved brug  

 stiftes rettigheder til et varemærke, der efter sin beskaffenhed er  

 udelukket fra registrering.
Ifølge ? 3, stk. 3 stiftes der først  

 varemærkeret til et mærke, der ved ibrugtagning mangler det  

 fornødne særpræg, når og for så vidt der  

 skabes særpræg gennem mærkets anvendelse.
 Betegnelsen SUPERLIGA, som navn på den danske  

 fodboldsturnerings fineste række, skønnes at være benyttet  

 i et sådant omfang, at den må anses for indarbejdet for  

 arrangementer inden for fodboldsport.
 Derfor har direktoratet fundet, at betegnelsen opfattes  

 som et kendetegn for klagerens virksomhed, som er udøvet inden for  

 fodbold.
Ifølge varemærkelovens ? 15, stk. 1, nr. 2 er et varemærke  

 udelukket fra registrering, hvis der er risiko for forveksling, herunder at  

 det antages, at der er en forbindelse med det ældre varemærke,  

 fordi det yngre mærke er identisk med eller ligner det ældre  

 varemærke og varerne eller tjenesteydelserne er af samme eller lignende  

 art.
Endvidere er et varemærke ifølge ? 15, stk. 4 udelukket fra registrering, hvis  

 varemærket er identisk med eller ligner et ældre dansk  

 varemærke efter stk. 2, og det søges registreret for varer eller  

 tjenesteydelser af anden art end dem, for hvilke det ældre mærke  

 er registreret, når det ældre varemærke er velkendt her i  

 landet, og brugen af det yngre varemærke ville medføre en  

 utilbørlig udnyttelse af det ældre varemærkes  

 særpræg eller renommé eller sådan brug vil skade  

 dette særpræg eller renommé.
 Sidstnævnte bestemmelse, den såkaldte  

 Kodak-doktrin, er en bestemmelse, der efter direktoratets opfattelse  

 bør anvendes med tilbageholdenhed, når der ikke er tale om  

 identiske mærker, og som også kun undtagelsesvis kan tages i brug  

 for mærker, der alene har opnået særpræg gennem  

 indarbejdelse for en bestemt varegruppe eller tjenesteydelse.
 Betegnelsen SUPERISLIGA er både visuelt, auditivt og  

 begrebsmæssigt som følge af indskydelsen af ordet IS så  

 forskelligt fra ordet SUPERLIGA og så fjernt fra sammenhæng med  

 fodbold, at der efter direktoratets opfattelse ikke med brugen kan være  

 tale om en utilbørlig udnyttelse af renomméet for navnet  

 SUPERLIGA eller tale om, at brugen vil skade dette mærkes  

 renommé.
Det henstilles derfor, at Patentankenævnet  

 stadfæster den af Patentdirektoratet ved skrivelse af 29 jun. 1995  

 trufne afgørelse, hvorefter indsigelsen ikke er taget til  

 følge." Ankenævnet har behandlet sagen på sit  

 møde den 27. maj 1997.
 For klageren (indsiger) mødte advokat Thorkild  

 Rydahl sammen med direktør Claus Rode Jensen.
 Indklagede (mærkeindehaver) gav ikke  

 møde.
 Advokat Thorkild Rydahl procerede sagen i det  

 væsentlige under henvisning til de til Patentdirektoratet og  

 Ankenævnet afgivne skriftlige indlæg, som nærmere blev  

 uddybet og kommenteret.
 Ankenævnet skal udtale:
Af de af Patentdirektoratet anførte grunde og idet  

 det over for Ankenævnet anførte ikke findes at kunne føre  

 til andet resultat bestemmes:
 Den påklagede afgørelse stadfæstes.
