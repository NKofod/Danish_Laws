Nr LSF 30 Forslag til Lov om ændring af lov om erstatning til besættelsestidens ofre  

 (Ændring af indtægtsopgørelsen og klagefrister) Fremsat af socialministeren (Karen Jespersen) den 2. november 1994 Vedtaget ved tredjebehandling den 9. december 1994 Lov nr. 1125 af 21/12/1994 § 1 I lov om erstatning til besættelsestidens ofre, jf. lovbekendtgørelse nr.  

 244 af 1. april 1992, som senest ændret ved lov nr. 449 af 30. juni 1993,  

 foretages følgende ændringer:
 1. § 6, stk. 3, affattes således:
»Stk. 3. Klage efter stk. 1 og 2 skal indgives inden 4 uger  

 efter, at klageren har modtaget afgørelsen.
Opholder klageren sig på  

 afgørelsestidspunktet på Færøerne eller i det øvrige Europa uden for Danmark,  

 er fristen 6 uger.
Opholder klageren sig uden for Europa, er fristen 3  

 måneder.« 2. § 24 affattes således:
» § 24. Hvis renten efter §§ 20 eller 22 sammenlagt med  

 modtagerens øvrige faktiske indtægt, jf. stk. 2 og 3, overstiger det dobbelte  

 af det maksimale rentebeløb, nedsættes renten med det overskydende beløb.
Det  

 maksimale rentebeløb beregnes på grundlag af den højeste årsløn efter § 31,  

 stk. 2, og, for så vidt angår invaliditetserstatninger, på grundlag af  

 fuldstændigt tab af erhvervsevnen.
 Stk. 2. Indtægtsgrundlaget opgøres således:
 1) Personlig indkomst med tillæg af positiv kapitalindkomst, der anvendes  

 til beregning af indkomstskat efter personskattelovens § 7, dog før de deri  

 nævnte bundfradrag og fradrag for grundbeløb, samt aktieindkomst, der  

 beskattes efter personskattelovens § 8 a, stk. 2.
 2) Ved opgørelsen ses der bort fra det særlige pensionstillæg, der er  

 fastsat i § 4, stk. 2, i lov nr. 497 af 30. juni 1993 om ændring af lov om  

 social pension m.v. (Ændringer som følge af skatteomlægning, ændret  

 satsregulering m.v.).
 3) Ved opgørelsen ses der bort fra andre ydelser i henhold til nærværende  

 lov.
 4) Ved reguleringen af renten pr. 1. april, jf. stk. 4, benyttes  

 indtægtsgrundlaget i kalenderåret 2 år før reguleringstidspunktet.
 5) Ved opgørelsen af indtægtsgrundlaget efter nr. 1-4 reguleres den  

 personlige indkomst, der indgår i indtægtsgrundlaget, med  

 satsreguleringsprocenten gældende pr. 1. januar i kalenderåret efter  

 indkomståret, jf. lov om en satsreguleringsprocent.
 Stk. 3. Indtægter, der ikke er skattepligtige her i landet,  

 opgøres på samme måde som indtægter og fradrag i stk. 2 og indgår i  

 indtægtsgrundlaget efter stk. 2.
 Stk. 4. Regulering af renterne og anvendelse af et nyt  

 indtægtsgrundlag sker hvert år pr. 1. april.
 Stk. 5. Renten omregnes i løbet af året, hvis indtægtsgrundlaget  

 mere end rent midlertidigt ændres betydeligt.
 Stk. 6. Den første beregning af renten sker på grundlag af den  

 forventede fremtidige indtægt opgjort efter stk. 2, nr. 1-3, og stk. 3.
Stk. 7. Udbetales der en tilskadekommen eller de efterladte  

 erstatning fra en fremmed stat i anledning af skaden eller dødsfaldet,  

 nedsættes erstatningen i henhold til nærværende afsnit med et beløb svarende  

 til den fra udlandet udbetalte erstatningsydelse.« 3. Efter § 24 indsættes:
» § 24 a.
Bestemmelserne i § 24 omfatter også rentemodtagere  

 bosat på Færøerne og i udlandet.« 4. § 26, stk. 4, sidste pkt., ophæves.
§ 2 Stk. 1. Loven træder i kraft den 1. januar 1995.
 Stk. 2. § 24, stk. 2, nr. 2, som affattet ved denne lovs § 1, nr.  

 2, har virkning fra den 1. januar 1994.
Oprindeligt fremsat forslag §1 I lov om erstatning til besættelsestidens ofre, jf. lovbekendtgørelse nr.  

 244 af 1. april 1992, som senest ændret ved lov nr. 449 af 30. juni 1993,  

 foretages følgende ændringer:
 1. § 6, stk. 3, affattes således:
» Stk. 3. Klage efter stk. 1 og 2 skal indgives inden 4 uger  

 efter, at klageren har modtaget afgørelsen.
Opholder klageren sig på  

 afgørelsestidspunktet på Færøerne eller i det øvrige Europa uden for Danmark,  

 er fristen 6 uger.
Opholder klageren sig uden for Europa, er fristen 3  

 måneder.«.
 2. § 24 affattes således:
 » § 24. Rentemodtagerens indtægtsgrundlag, jf. stk. 2 og 3, må  

 ikke overstige det dobbelte af det højeste rentebeløb, der ville kunne  

 tillægges efter loven, såfremt renten beregnes på grundlag af den højeste  

 årsløn i henhold til § 31, stk. 2, og for så vidt angår  

 invaliditetserstatning, beregnes som ved fuldstændig tab af erhvervsevne.
 Stk. 2. Indtægtsgrundlaget opgøres således:
 1) Personlig indkomst med tillæg af positiv kapitalindkomst, der anvendes  

 til beregning af indkomstskat efter personskattelovens § 7, dog før de deri  

 nævnte bundfradrag og fradrag for grundbeløb, samt aktieindkomst der  

 beskattes efter personskattelovens § 8a, stk. 2.
 2) Ved opgørelsen ses der bort fra det særlige pensionstillæg, der er  

 fastsat i § 4, stk. 2, i lov nr. 497 af 30. juni 1993, om ændring af lov om  

 social pension m.v.
 3) Ved opgørelsen ses der bort fra andre ydelser i henhold til nærværende  

 lov.
 4) Ved reguleringen af renten pr. 1. april, jf. stk. 4, benyttes  

 indtægtsgrundlaget i kalenderåret 2 år før reguleringstidspunktet.
 5) Ved opgørelsen af indtægtsgrundlaget efter nr. 1-4 reguleres den  

 personlige indkomst, der indgår i indtægtsgrundlaget, med  

 satsreguleringsprocenten, gældende pr. 1. januar i kalenderåret efter  

 indkomståret, jf. lov om en satsreguleringsprocent.
 Stk. 3. Indtægter, der ikke er skattepligtige her i landet,  

 opgøres på samme måde som indtægter og fradrag i stk. 2 og indgår i  

 indtægtsgrundlaget efter stk. 2.
 Stk. 4. Regulering af renterne og anvendelse af et nyt  

 indtægtsgrundlag sker hvert år pr. 1. april.
 Stk. 5. Renten omregnes i løbet af året, hvis indtægtsgrundlaget  

 mere end rent midlertidigt ændres betydeligt.
 Stk. 6. Den første beregning af renten sker på grundlag af den  

 forventede fremtidige indtægt opgjort efter stk. 2, nr. 1-3, og stk. 3.
 Stk. 7. Udbetales der en tilskadekommen eller de efterladte  

 erstatning fra en fremmed stat i anledning af skaden eller dødsfaldet,  

 nedsættes erstatningen i henhold til nærværende afsnit med et beløb, svarende  

 til den fra udlandet udbetalte erstatningsydelse.«.
 3. Efter § 24 indsættes:
» § 24a.
Bestemmelserne i § 24 omfatter også rentemodtagere  

 bosat på Færøerne og i udlandet.«.
 4. § 26, stk. 4, sidste pkt., ophæves.
§ 2 Loven træder i kraft den 1. januar 1995.
 Stk. 2. § 24, stk. 2, nr. 2, som affattet ved denne lovs § 1, nr.  

 2, har virkning fra den 1. januar 1994.
Bemærkninger til lovforslaget Det foreslås at ændre lov om erstatning til besættelsestidens ofre,  

 således at rentemodtagere ikke oplever en utilsigtet nedsættelse af renten  

 som følge af skatte- og pensionsomlægningen pr. 1. januar 1994. Dette sker  

 ved at det særlige pensionstillæg, der ydes til reelt enlige pensionister,  

ikke medtages i indkomstgrundlaget for rentemodtageres udmåling af  

 rente, jf. nærmere nedenfor.
 Det foreslås ligeledes, at der indføres et moderniseret indtægtsbegreb til  

 brug for fastsættelse og indtægtsregulering af ydelser efter loven.
 Endelig foreslås en forbedring af lovens ankefrister, så de kommer til at  

 svare til ankefristerne i lov om forsikring mod følger af arbejdsskade.
 I relation til forslaget om at bortse fra det særlige pensionstillæg  

 bemærkes, at der i forbindelse med skatte- og pensionsomlægningen pr. 1.  

 januar 1994 indførtes et særligt pensionstillæg til reelt enlige  

 pensionister, jf. lov nr. 497 af 30. juni 1993. Formålet med det særlige  

 pensionstillæg var at tilpasse pensionsydelserne til de samtidig gennemførte  

 ændringer i skattesystemet samt ændringer i satsreguleringen, hvorved de  

 enlige pensionister blevet kompenseret for den nedgang i disponibel indtægt,  

 der ellers ville opstå bl.a. som følge af afskaffelsen af de særlige  

 personfradrag for pensionister.
Ifølge § 24, stk. 1, i lov om erstatning til besættelsestidens ofre må den  

 årlige rente sammenlagt med øvrige faktiske indtægter hos modtageren ikke  

 overstige det dobbelte af den maksimale erstatning.
Hvis den samlede indtægt  

 overstiger maksimumsbeløbet, reduceres den udbetalte rente med det  

 overskydende beløb.
Det særlige pensionstillæg vil - medmindre reglerne ændres - få den  

 utilsigtede virkning, at et antal rentemodtagere som følge af forhøjelsen af  

 deres pension skal have deres rente nedsat tilsvarende.
Problemet vil være  

 aktuelt for de rentemodtagere (ca. 700 enker og ca. 50 invalider), der har en  

 samlet indkomst, der ligger omkring årslønsmaksimum efter lov om erstatning  

 til besættelsestidens ofre.
 Efter praksis regulerer Arbejdsskadestyrelsen normalt renteerstatningerne  

 den 1. april på grundlag af indtægtsopgørelsen for det foregående kalenderår.  

 Indførelsen af det særlige pensionstillæg vil derfor først få afgørende  

 betydning for renteerstatninger, der udbetales i 1995 og fremover.
 For nytilkendte erstatninger i 1994 og for de rentemodtagere, der oplyser  

 Arbejdsskadestyrelsen om ændrede indtægtsforhold, har Styrelsens hidtidige  

 praksis været at regulere renten på grundlag af de aktuelle indtægtsforhold.  

 For at undgå den utilsigtede virkning for 1994 og for at skabe  

 bevillingsmæssig hjemmel til en ændret praksis i Arbejdsskadestyrelsen, har  

 Socialministeriet den 16. august 1994 fået Folketingets Finansudvalgs  

 tilslutning til at bortse fra det særlige pensionstillæg for 1994.
Administrative og økonomiske konsekvenser af lovforslaget Idet der henvises til de almindelige bemærkninger bemærkes det, at der for  

 tiden er ca. 800 rentemodtagere, der får nedsat rente som følge af høje  

 indtægter.
Af disse er godt 700 enker og knapt 100 invalider og af  

 invaliderne skønnes halvdelen at være reelt enlige.
Det betyder, at ca. 750  

 rentemodtagere, vil blive ramt af de nye skatte- og pensionsregler.
Uden lovændring ville disse personers rente blive nedsat med tillæggets  

 beløb på 24.468,- kr. årligt.
Nogle af rentemodtagerne får i øjeblikket  

 mindre end 24.468,- kr. årligt, og deres rente ville derfor helt bortfalde.  

 Andre modtager for tiden fuld rente, men ville med den højere folkepension  

 komme ind under indtægtsgrænsereglerne og derved få nedsat rente.
 Ved budgetteringen af udgifterne til erstatninger til besættelsestidens  

 ofre på finansloven for 1994 og finanslovsforslaget for 1995 er der ikke  

 taget højde for den utilsigtede virkning af skatte- og pensionsreformen, så  

 forslaget vil ikke indebære nogen egentlig merudgift i forhold til det  

 budgetterede, men forslaget betyder naturligvis en merudgift i forhold til en  

 situation, hvor man indregner det særlige pensionstillæg i indtægten.
Finansudvalget gav den 16. august 1994 tilslutning til, at  

 Arbejdsskadestyrelsen ikke medtager det særlige pensionstillæg ved  

 indtægtsreguleringen i 1994 for nytilkendte erstatninger og for de få  

 rentemodtagere, der selv har oplyst Styrelsen om deres ændrede  

 indkomstforhold.
Udgiften herved skønnes til 0,4 mio.
Kr.
I 1994 (PL-1994).
Denne del af lovforslaget skønnes at ville medføre en offentlig merudgift  

 på 18,3 mio. kr. i 1995, 16,1 mio. kr. i 1996, 13,1 mio. kr. i 1997, 9,3 mio.  

 kr. i 1998 og 4,8 mil. kr. i 1999 (PL-1994). Det særlige pensionstillæg  

 bortfalder med udgangen af 1998. Beregningen af renter sker efter gældende  

 regler efter indtægten i det foregående år.
Efter forslagets § 24, stk. 2,  

 nr. 4 vil virkningerne først helt forsvinde i år 2000.
Indførelsen af et moderniseret indtægtsgrundlag antages kun at have helt  

 minimale økonomiske konsekvenser.
Som det fremgår af bemærkningerne til  

 lovforslagets enkelte bestemmelser, vil der være rentemodtagere, der med det  

 nye indtægtsbegreb vil få udbetalt en lidt højere rente og andre, der må  

 antages at få udbetalt en lidt lavere rente.
Samlet forventes  

 renteudbetalingerne imidlertid at forblive på et nogenlunde uændret niveau.
 Indtil Arbejdsskadestyrelsen får tilrettet sit edb-system således, at det  

 bliver muligt at trække indtægtsoplysningerne direkte fra  

 skatteforvaltningerne (dette forventes at ske med virkning fra 1996), må det  

 antages, at forslaget vil indebære beskedne merudgifter til renter i  

 størrelsesordenen 0,2 mio. kr. i 1995 (PL-1994).
 I forbindelse med etableringen af en edb-løsning hvorefter  

 indtægtsoplysningerne trækkes direkte fra skatteforvaltningernes registre,  

 vil forslaget kræve en mindre øget ressourceindsats i Arbejdsskadestyrelsen.  

 Dette skyldes, at der må udvikles et edb-system, der automatisk kan foretage  

 beregningen i forbindelse med indtægtsreguleringen.
Bemærkninger til lovforslagets enkelte bestemmelser § 1 Til nr. 1.
Efter at lov om erstatning til besættelsestidens ofre er blevet udvidet  

 til også at omfatte færøske fiskere, jf. lov nr. 502 af 24. juni 1992, har  

 det vist sig, at den almindelige ankefrist på 4 uger er for kort.
Det  

 foreslås derfor i denne lov at indføre de samme generelle ankefrister, som  

 gælder efter § 55, stk. 2, i lov om forsikring mod følger af arbejdsskade.  

 Herefter er ankefristen 4 uger for personer, der opholder sig i Danmark, 6  

 uger for personer der opholder sig på Færøerne eller i det øvrige Europa uden  

 for Danmark, og 3 måneder for personer der opholder sig uden for Europa.
 Til nr. 2.
 Der foreslås en ny affattelse af gældende lovs § 24.
 Hovedformålet er at undgå en utilsigtet virkning af gennemførelsen af  

 skatte- og pensionsomlægningen pr. 1. januar 1994, hvorefter reelt enlige  

 pensionister modtager et særligt pensionstillæg, jf. nærmere under de  

 almindelige bemærkninger.
 Herudover foreslås en modernisering af reglerne om indtægtsopgørelse med  

 henblik på at opnå et indtægtsgrundlg, som er sikrere og lettere at  

 administrere.
 Ad forslagets § 24, stk. 1.
 Den indtægt, der nævnes i gældende lovs § 24, stk. 1, er ikke nærmere  

 defineret, ligesom det heller ikke af bestemmelsen fremgår, hvilket  

 indtægtsår, der skal benyttes.
 Det foreslås derfor at modernisere ordlyden af § 24, stk. 1. Der er ikke  

 tilsigtet nogen generel ændring i omfanget af indtægtsgrundlaget.
 Ad forslagets § 24, stk. 2, nr. 1 og 4.
Der indføres et indtægtsgrundlag, som er sikrere og lettere at  

 administrere.
Dette sker ved at anvende bestemmelser svarende til § 28, stk.  

 1, nr. 1 og 2, i lov om social pension som et nyt § 24, stk. 2, nr. 1 og 4.
Hensigten med den foreslåede metode til opgørelse af indtægtsgrundlaget er  

 at indføre en beregningsmåde, der er i overensstemmelse med tilsvarende nyere  

 lovgivning.
Det er tilstræbt at vælge et indkomstbegreb, der opgøres i  

 forvejen, og som vil kunne indhentes automatisk ved træk i  

 skatteforvaltningerne.
Da det samtidig ikke har været ønsket, at der  

 foretages nogen ændring i renteudbetalingen, har det været hensigtsmæssigt at  

 vælge det nævnte indtægtsbegreb, som allerede anvendes i  

 pensionslovgivningen, og som kun minimalt afviger fra det nuværende  

 indtægtsbegreb.
I indtægtsbegrebet indgår hovedsagelig to indtægtstyper: Personlig  

 indkomst og positiv kapitalindkomst.
Personlig indkomst omfatter  

 arbejdsindkomst, pensionsindkomst m.v.
Kapitalindkomst opgøres som summen af  

 positive kapitalindkomster (renteindtægt og lignende) minus negative  

 kapitalindkomster (renteudgifter og lignende). Hvis den således opgjorte  

 netto-kapitalindkomst er positiv tillægges den til den personlige indkomst,  

 hvorimod negativ netto-kapitalindkomst ikke fratrækkes i den personlige  

 indkomst ved beregningen af indtægtsgrundlaget.
 Indtægtsgrundlaget vil, så snart Arbejdsskadestyrelsens edb-system er  

 indrettet herpå, blive indhentet ved direkte træk i skatteforvaltningernes  

 edb-registre.
 Det nye indtægtsgrundlag antages ikke at medføre ændringer i den samlede  

 renteudbetaling.
Det nye indtægtsgrundlag vil dog formentlig indebære, at nogle få  

 rentemodtagere vil få en mindre ændring af renten i forhold til de hidtidige  

 regler.
Dette gælder for nogle af de rentemodtagere, hvis indtægter efter  

 gældende § 24, stk. 1, ligger over eller lidt under den fastsatte  

 indtægtsgrænse.
For rentemodtagere, der både har renteindtægter og renteudgifter, medfører  

 det nye indtægtsgrundlag således, at der vil blive udbetalt en lidt højere  

 rente end hidtil.
Det skyldes, at der i det tidligere indtægtsgrundlag  

 normalt ikke er blevet taget hensyn til renteudgifter, hvorimod  

 renteindtægter blev indregnet i indtægten.
Typisk må det imidlertid antages,  

 at rentemodtageren kun har oplyst en evt. nettorenteindtægt, ligesom der i  

 visse situationer er taget hensyn til renteudgifter, så ændringen skønnes kun  

 at få en minimal betydning.
Omvendt vil den påtænkte overgang til indhentelse af indtægtsoplysninger  

 direkte fra skatteforvaltningernes edb-registre sandsynligvis medføre, at  

 indtægtsgrundlagene bliver sat lidt højere, fordi det ikke kan påregnes, at  

 rentemodtageren efter de hidtidige regler altid har opgjort sine indtægter  

 helt præcist.
Dette vil i så fald medføre, at renteudbetalingerne bliver  

 mindre.
 Ad forslagets § 24, stk. 2, nr. 2.
 Det foreslås som en ny § 24, stk. 2, nr. 2, at der ved beregningen af  

 indtægtsgrundlaget ses bort fra det særlige pensionstillæg til enlige  

 pensionister, jf. lov nr. 497 af 30. juni 1993. Hermed undgås en utilsigtet  

 virkning af skatte- og pensionsomlægningen, jf. de almindelige bemærkninger.
 Ad forslagets § 24, stk. 2, nr. 3.
I overensstemmelse med gældende lovs § 24, stk. 1, foreslås det i den ny §  

 24, stk. 2, nr. 3, at der ved beregningen af indtægtsgrundlaget fortsat ses  

 bort fra andre ydelser i henhold til nærværende lov.
Det drejer sig om  

 hædersgaver efter lovens § 37 og § 37a.
Hædersgavebeløbet er skattefrit og er  

 som følge heraf ikke en del af den personlige indkomst allerede efter  

 forslagets § 24, stk. 2, nr. 1. Med bestemmelsen ønskes det derfor blot  

 tydeliggjort, at der ved indførelsen af det moderniserede indtægtsbegreb ikke  

 sker nogen realitetsændring.
 Ad forslagets § 24, stk. 2, nr. 5.
 Der foreslås indført en regulering af den personlige indkomst efter lov om  

 en satsregulering i forbindelse med opgørelsen af indtægtsgrundlaget.  

 Herefter reguleres den personlige indkomst med satsreguleringsprocenten  

 gældende pr. 1. januar i kalenderåret efter indkomståret.
 Ad forslagets § 24, stk. 3.
Som ny § 24, stk. 3 foreslås indført en bestemmelse om at indtægter fra  

 udlandet, der ikke er skattepligtige her i landet, opgøres på samme måde som  

 indtægter og fradrag efter stk. 2 og indgår i indtægtsgrundlaget efter stk.  

 2. Den foreslåede bestemmelse svarer til § 20 i bekendtgørelse nr. 522 af 16.  

 juni 1994 om social pension.
Bestemmelsen er en kodificering af  

 Arbejdsskadestyrelsens hidtidige praksis.
 Ad forslagets § 24, stk. 4 og 5.
Som nyt stk. 4 og 5 foreslås indført bestemmelser om, at renten normalt  

 kun indtægtsreguleres pr. 1. april, samtidig med reguleringen af  

 tjenestemandsordningerne, der igen danner grundlag for reguleringen af  

 renterne, jf. lovens § 33. Væsentlige indtægtsændringer som ophør af arbejde,  

 overgang til pension vil dog som efter den hidtidige praksis kunne medføre  

 ændring af renten.
Der henvises iøvrigt til bemærkningerne til forslagets §  

 24, stk. 2, nr. 1 og 4.
 Ad forslagets § 24, stk. 6.
 Som ny § 24, stk. 6 foreslås indført en bestemmelse om, at den første  

 beregning af rentens størrelse sker på grundlag af den forventede fremtidige  

 indtægt opgjort efter stk. 2, nr. 1-3 og stk. 3. Bestemmelsen er en  

 kodificering af Arbejdsskadestyrelsens hidtidige praksis.
 Ad forslagets § 24, stk. 7.
 Bestemmelsen er en videreførelse af nugældende § 24, stk. 2.
 Til nr. 3.
Den foreslåede ny § 24a skal alene præcisere, at bestemmelserne også  

 omfatter rentemodtagere bosat på Færøerne og i udlandet.
Bestemmelsen  

 indebærer ingen realitetsændring.
 Til nr. 4.
 Gældende § 26, stk. 4, sidste punktum foreslås ophævet, idet bestemmelsen  

 erstattes af bestemmelsen i den foreslåede § 24, stk. 4. Herefter sikres en  

 mere kontinuerlig regulering af renterne efter loven, idet der efter  

 forslaget bliver tale om en løbende årlig regulering af indtægtsgrundlag og  

 renter.
§ 2 Det foreslås, at loven træder i kraft den 1. januar 1995, dog således, at  

 § 24, stk. 2, nr. 2 - hvor der ved beregningen af indtægtsgrundlaget ses bort  

 fra det særlige pensionstillæg - har virkning fra 1. januar 1994.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. § 6, stk. 3, affattes således:
» Stk. 3. Klage efter stk. 1 og 2 skal indgives inden 4 uger  

 efter, at klageren har modtaget afgørelsen.
Opholder klageren sig på  

 afgørelsestidspunktet på Færøerne eller i det øvrige Europa uden for Danmark,  

 er fristen 6 uger.
Opholder klageren sig uden for Europa, er fristen 3  

 måneder.«.
§ 6. Arbejdsskadestyrelsens afgørelser i medfør af § 5, stk. 1,  

 nr. 1, kan bortset fra afgørelser vedrørende § 1c indbringes for  

 Erstatningsrådet.
Erstatningsrådets afgørelser kan ikke indbringes for anden  

 administrativ myndighed.
 Stk. 2. Alle øvrige af Arbejdsskadestyrelsen i medfør af dette  

 afsnit trufne afgørelser kan indbringes for Den Sociale Ankestyrelse.
 Stk. 3. Klagen indgives inden 4 uger efter, at klageren har fået  

 meddelelse om afgørelsen.
Stk. 4. Erstatningsrådet og Ankestyrelsen kan se bort fra  

 overskridelse af klagefristen, når der er særlig grund hertil.
Ankestyrelsens  

 afgørelse herom træffes af chefen for Ankestyrelsen.
 2. § 24 affattes således:
 » § 24. Rentemodtagerens indtægtsgrundlag, jf. stk. 2 og 3, må  

 ikke overstige det dobbelte af det højeste rentebeløb, der ville kunne  

 tillægges efter loven, såfremt renten beregnes på grundlag af den højeste  

 årsløn i henhold til § 31, stk. 2, og for så vidt angår  

 invaliditetserstatning, beregnes som ved fuldstændig tab af erhvervsevne.
 Stk. 2. Indtægtsgrundlaget opgøres således:
 1) Personlig indkomst med tillæg af positiv kapitalindkomst, der anvendes  

 til beregning af indkomstskat efter personskattelovens § 7, dog før de deri  

 nævnte bundfradrag og fradrag for grundbeløb, samt aktieindkomst der  

 beskattes efter personskattelovens § 8a, stk. 2.
 2) Ved opgørelsen ses der bort fra det særlige pensionstillæg, der er  

 fastsat i § 4, stk. 2, i lov nr. 497 af 30. juni 1993, om ændring af lov om  

 social pension m.v.
 3) Ved opgørelsen ses der bort fra andre ydelser i henhold til nærværende  

 lov.
 4) Ved reguleringen af renten pr. 1. april, jf. stk. 4, benyttes  

 indtægtsgrundlaget i kalenderåret 2 år før reguleringstidspunktet.
 5) Ved opgørelsen af indtægtsgrundlaget efter nr. 1-4 reguleres den  

 personlige indkomst, der indgår i indtægtsgrundlaget, med  

 satsreguleringsprocenten, gældende pr. 1. januar i kalenderåret efter  

 indkomståret, jf. lov om en satsreguleringsprocent.
 Stk. 3. Indtægter, der ikke er skattepligtige her i landet,  

 opgøres på samme måde som indtægter og fradrag i stk. 2 og indgår i  

 indtægtsgrundlaget efter stk. 2.
 Stk. 4. Regulering af renterne og anvendelse af et nyt  

 indtægtsgrundlag sker hvert år pr. 1. april.
 Stk. 5. Renten omregnes i løbet af året, hvis indtægtsgrundlaget  

 mere end rent midlertidigt ændres betydeligt.
 Stk. 6. Den første beregning af renten sker på grundlag af den  

 forventede fremtidige indtægt opgjort efter stk. 2, nr. 1-3, og stk. 3.
 Stk. 7. Udbetales der en tilskadekommen eller de efterladte  

 erstatning fra en fremmed stat i anledning af skaden eller dødsfaldet,  

 nedsættes erstatningen i henhold til nærværende afsnit med et beløb, svarende  

 til den fra udlandet udbetalte erstatningsydelse.«.
 § 24. Renten kan alene tillægges med så stort et beløb, at renten  

 i forbindelse med pågældendes øvrige faktiske indtægt - bortset fra andre  

 ydelser i henhold til nærværende lov - på tidspunktet for rentens  

 fastsættelse ikke overstiger det dobbelte af det højeste rentebeløb, der vil  

 kunne tillægges, såfremt renten beregnes på grundlag af den højeste årsløn i  

 henhold til § 31, stk. 2, og, for så vidt angår invaliditetserstatning,  

 beregnes som ved fuldstændigt tab af erhvervsevnen.
 Stk. 2. Udbetales der en tilskadekommen eller de efterladte  

 erstatning fra en fremmed stat i anledning af skaden eller dødsfaldet,  

 nedsættes erstatningen i henhold til nærværende afsnit med et beløb, svarende  

 til den fra udlandet udbetalte erstatningsydelse.
 3. Efter § 24 indsættes:
» § 24a.
Bestemmelserne i § 24 omfatter også rentemodtagere  

 bosat på Færøerne og i udlandet.«.
 4. § 26, stk. 4, sidste pkt., ophæves.
 § 26. Stk. 1, 2 og 3 udelades.
Stk. 4. Skønner Arbejdsskadestyrelsen, at de omstændigheder, der  

 har været bestemmende for fastsættelsen af renten, har forandret sig i  

 væsentlig grad, bliver renten at forhøje, nedsætte eller inddrage under  

 hensyn til de indtrufne forandringer.
Sådanne forandringer i renten, som  

 skyldes ændringer af pågældendes erhvervsevne, kan dog ikke finde sted, når  

 der er forløbet mere end 5 år efter rentens første fastsættelse.
Det påhviler  

 Arbejdsskadestyrelsen hvert 3. år efter rentens første fastsættelse at  

 undersøge, om der har fundet sådanne forandringer sted i pågældendes  

 økonomiske forhold, som kan begrunde en ændring i rentens størrelse efter  

 bestemmelserne i §§ 24 og 25.
Efter 2. behandling den 8. decembe 1994 § 1 I lov om erstatning til besættelsestidens ofre, jf. lovbekendtgørelse nr.  

 244 af 1. april 1992, som senest ændret ved lov nr. 449 af 30. juni 1993,  

 foretages følgende ændringer:
 1. § 6, stk. 3, affattes således:
»Stk. 3. Klage efter stk. 1 og 2 skal indgives inden 4 uger  

 efter, at klageren har modtaget afgørelsen.
Opholder klageren sig på  

 afgørelsestidspunktet på Færøerne eller i det øvrige Europa uden for Danmark,  

 er fristen 6 uger.
Opholder klageren sig uden for Europa, er fristen 3  

 måneder.« 2. § 24 affattes således:
» § 24. Hvis renten efter §§ 20 eller 22 sammenlagt med  

 modtagerens øvrige faktiske indtægt, jf. stk. 2 og 3, overstiger det dobbelte  

 af det maksimale rentebeløb, nedsættes renten med det overskydende beløb.
Det  

 maksimale rentebeløb beregnes på grundlag af den højeste årsløn efter § 31,  

 stk. 2, og, for så vidt angår invaliditetserstatninger, på grundlag af  

 fuldstændigt tab af erhvervsevnen.
 Stk. 2. Indtægtsgrundlaget opgøres således:
 1) Personlig indkomst med tillæg af positiv kapitalindkomst, der anvendes  

 til beregning af indkomstskat efter personskattelovens § 7, dog før de deri  

 nævnte bundfradrag og fradrag for grundbeløb, samt aktieindkomst, der  

 beskattes efter personskattelovens § 8 a, stk. 2.
 2) Ved opgørelsen ses der bort fra det særlige pensionstillæg, der er  

 fastsat i § 4, stk. 2, i lov nr. 497 af 30. juni 1993 om ændring af lov om  

 social pension m.v. (Ændringer som følge af skatteomlægning, ændret  

 satsregulering m.v.).
 3) Ved opgørelsen ses der bort fra andre ydelser i henhold til nærværende  

 lov.
 4) Ved reguleringen af renten pr. 1. april, jf. stk. 4, benyttes  

 indtægtsgrundlaget i kalenderåret 2 år før reguleringstidspunktet.
 5) Ved opgørelsen af indtægtsgrundlaget efter nr. 1-4 reguleres den  

 personlige indkomst, der indgår i indtægtsgrundlaget, med  

 satsreguleringsprocenten gældende pr. 1. januar i kalenderåret efter  

 indkomståret, jf. lov om en satsreguleringsprocent.
 Stk. 3. Indtægter, der ikke er skattepligtige her i landet,  

 opgøres på samme måde som indtægter og fradrag i stk. 2 og indgår i  

 indtægtsgrundlaget efter stk. 2.
 Stk. 4. Regulering af renterne og anvendelse af et nyt  

 indtægtsgrundlag sker hvert år pr. 1. april.
 Stk. 5. Renten omregnes i løbet af året, hvis indtægtsgrundlaget  

 mere end rent midlertidigt ændres betydeligt.
 Stk. 6. Den første beregning af renten sker på grundlag af den  

 forventede fremtidige indtægt opgjort efter stk. 2, nr. 1-3, og stk. 3.
Stk. 7. Udbetales der en tilskadekommen eller de efterladte  

 erstatning fra en fremmed stat i anledning af skaden eller dødsfaldet,  

 nedsættes erstatningen i henhold til nærværende afsnit med et beløb svarende  

 til den fra udlandet udbetalte erstatningsydelse.« 3. Efter § 24 indsættes:
» § 24 a.
Bestemmelserne i § 24 omfatter også rentemodtagere  

 bosat på Færøerne og i udlandet.« 4. § 26, stk. 4, sidste pkt., ophæves.
§ 2 Stk. 1. Loven træder i kraft den 1. januar 1995.
 Stk. 2. § 24, stk. 2, nr. 2, som affattet ved denne lovs § 1, nr.  

 2, har virkning fra den 1. januar 1994.
