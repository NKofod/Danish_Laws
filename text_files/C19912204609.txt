(Til alle amtsråd og  

 komunalbestyrelser) Hermed følger Undervisningsministeriets cirkulære af 24. april 1991 om  

 ændring af cirkulære af 22. juni 1976 om tjenestefrihed og nedsat tjenestetid  

 for folkeskolens tjenestemænd m.fl.
 Når Undervisningsministeriet udsender et ændringscirkulære på nuværende  

 tidspunkt uden at afvente den igangværende revision af cirkulære af 22. juni  

 1976, skyldes det ønsket om at lade delegation af kompetencen i sager om  

 tjenestefrihed uden løn også udover 3 år få virkning allerede nu.
Vi vil senere udsende en bekendtgørelse om tjenestefrihed og nedsat  

 tjenestetid til folkeskolens tjenestemænd mfl.
Udover revision og  

 sammenskrivning af cirkulæret af 22. juni 1976 med senere ændringscirkulærer  

 vil Undervisningsministeriets bekendtgørelse komme til at indeholde de nye  

 udvidede regler om ret til tjenestefrihed til nærmere afgrænsede formål, som  

 følger af aftaleresultatet 1991. Disse regler vil bl.a. medføre, at lærere  

 ved Europaskolerne, der hidtil har været omfattet af § 1, stk. 1, litra b, i  

 Finansministeriets bekendtgørelse af 28. november 1986 om ret for  

 tjenestemænd til tjenestefrihed uden løn til nærmere afgrænsede formål og  

 dermed har ret til tjenestefrihed i 5 år, fremover vil have ret til  

 tjenestefrihed i hele den periode - for tiden 9 år - hvori de kan være ansat  

 ved Europaskolerne.
Det henstilles allerede nu at være opmærksom herpå i de  

 tilfælde, hvor en ansættelsesmyndighed har ydet tjenestefrihed til en lærer  

 ansat ved en Europaskole.
 Undervisningsministeriets ændringscirkulære af 24. april 1991 indebærer,  

 at ansættelsesmyndigheden med virkning for ansøgninger om tjenestefrihed, der  

 indgives den 1. maj 1991 og fremover, er tillagt kompetencen til at behandle  

 ansøgninger om tjenestefrihed også udover 3 år uden forelæggelse for  

 Undervisningsministeriet.
 Efter de senest gennemførte ændringer fremstår §§ 1 og 18 således:
»§ 1.  Såfremt det er foreneligt med tjenestens  

 tarv, kan en tjenestemand opnå tjenestefrihed uden løn i en på forhånd  

 fastsat periode af mindst 1 måneds varighed.
Perioden fradrages ved beregning  

 af lønanciennitet og pensionsalder, jf. dog stk. 2 og 3.
Stk. 2.  Såfremt tjenestemanden har udført  

 undervisningsvirksomhed eller lignende eller deltaget i  

 videreuddannelseskurser, kan tjenestefrihedsperioden medregnes i  

 lønancienniteten i samme omfang, som den kunne have været medregnet ved  

 første ansættelse eller genansættelse som tjenestemand, jf. kap. 2, 3 og 4 i  

 Undervisningsministeriets cirkulære af 5. december 1989 om lønanciennitet for  

 folkeskolens tjenestemænd.
I øvrigt vil under ganske særlige omstændigheder  

 en periode med tjenestefrihed uden løn kunne tillades medregnet i  

 lønancienniteten i henhold til tjenestemandslovens § 58, stk. 4.
 Stk. 3.  Under ganske særlige omstændigheder vil en  

 tjenestefrihedsperiode uden løn kunne tillades medregnet i pensionsalderen i  

 henhold til tjenestemandspensionslovens § 4, stk. 5.
§ 18.  Tilladelse til tjenestefrihed og nedsat  

 tjenestetid meddeles af kommunalbestyrelsen, for tjenestemænd ved  

 amtskommunens skolevæsen af amtsrådet.« Med venlig hilsen Anne Birgitte Dittmer fuldmægtig Cirkulære om ændring af cirkulære om tjenestefrihed og nedsat tjenestetid  

 for folkeskolens tjenestemænd m.fl.
(Til alle amtsråd og kommunalbestyrelser) § 1 I Undervisningsministeriets cirkulære nr. 138 af 22. juni 1976 om  

 tjenestefrihed og nedsat tjenestetid for folkeskolens tjenestemænd m.fl.  

 foretages følgende ændringer:
