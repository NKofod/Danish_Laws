 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 632 af 2. september 1991, som ændret ved lov nr. 927 af  

 27. december 1991 og lov nr. 164 af 13. marts 1992, foretages følgende  

 ændringer:
 1. Efter § 20 a indsættes:
»§ 20 b.  Arbejdsformidlingen bistår med  

 formidling af arbejdskraft til ledige orlovsstillinger, jf. bestemmelserne om  

 uddannelse og jobrotation for privat ansatte i lov om  

 voksenuddannelsesstøtte, lov om forældreorlovsydelse og lov om orlovsydelse  

 til uddannelse.
Arbejdsformidlingen påser, at arbejdsgiveren ansætter den  

 arbejdskraft, der er en betingelse for refusionens udbetaling, samt at  

 medarbejderens deltagelse i uddannelse dokumenteres.
 Stk. 2.  Den ledige, der ansættes i orlovsstillingen,  

 skal være dagpengeberettiget og kan ikke samtidig ansættes med  

 genoptræningsydelse efter lov om arbejdstilbud til ledige eller med tilskud  

 efter lov om kommunal beskæftigelsesindsats eller med tilskud efter lov om  

 social bistand § 43, stk. 8.
Stk. 3.  Såfremt ansættelsesforholdet ophører inden  

 orlovsperiodens udløb, skal stillingen straks genbesættes med en anden  

 dagpengeberettiget ledig.
Denne genbesættelse skal dokumenteres af  

 arbejdsgiveren over for arbejdsformidlingen.
Stk. 4.  Arbejdsministeren kan fastsætte nærmere regler  

 om bestemmelserne i stk. 1-3.« 2. I § 51, stk. 1, 2. pkt., indsættes efter  

 »dagpengeberegning«: », eller hvis fortjenesten i perioden fra  

 1. juli 1992 til og med 31. januar 1993 hidrører fra et arbejdstilbud til  

 ledige under 25 år efter lov om arbejdstilbud til ledige § 1, stk. 2, 2. og  

 3. pkt.« 3. I § 57, stk. 1, 1. pkt., indsættes efter »jf. dog  

 kapitel 11 b«: »og afsnit III a.« 4. Overskriften til afsnit III a ændres til:
 »Midlertidige aktiveringsordninger for ledige«.
 5. Efter § 97 indsættes i afsnit III a i kapitel 15 a:
 » § 97 a.  For et medlem, der er beskæftiget i  

 henhold til lov om aktiveringsordning ved hjemmehjælp og dagpasning af børn,  

 overfører Direktoratet for Arbejdsløshedsforsikringen det beløb, der svarer  

 til medlemmets dagpenge beregnet efter de almindelige regler, jf. dog stk. 2,  

 og efter de herom nærmere fastsatte bestemmelser.
Stk. 2.  Reglerne for fradrag i dagpenge finder  

 anvendelse.
Der skal dog ikke ske fradrag for arbejde og indtægt for de  

 første 7 timer ugentlig.
 Stk. 3.  Har et medlem givet kassen urigtige oplysninger  

 eller fortiet omstændigheder, der er af betydning for retten til dagpenge,  

 eller i øvrigt mod bedre vidende været årsag til, at der uberettiget er  

 overført beløb efter stk. 1, skal beløbet tilbagebetales af medlemmet efter  

 reglerne i § 86.
 Stk. 4.  I tilfælde, hvor der er overført beløb efter  

 stk. 1 med urette, har kassen ikke krav på refusion fra statskassen efter §  

 79 for et beløb svarende til det med urette overførte beløb, medmindre den  

 fejlagtige overførsel skyldes medlemmets svigagtige forhold eller kommunen. §  

 86, stk. 4, 2. pkt., og stk. 5, finder anvendelse på udbetalinger efter stk.  

 1.
 § 97 b.  Et medlem, der er beskæftiget i henhold til  

 lov om aktiveringsordning ved hjemmehjælp og dagpasning af børn, skal i hele  

 forløbet stå til rådighed for formidlet andet arbejde.
 Stk. 2.  Beskæftigelse i aktiveringsordningen medregnes  

 ikke i arbejdsperioderne efter § 55.
§ 97 c.  Direktøren for Arbejdsløshedsforsikringen  

 fastsætter nærmere regler om kassernes forpligtelser i forbindelse med  

 administrationen af lov om aktiveringsordning ved hjemmehjælp og dagpasning  

 af børn.« 6. Efter § 97 og i kapitel 15 b indsættes:
 »§ 97 d.  Et medlem, der er beskæftiget hos en  

 privat arbejdsgiver i henhold til lov om aktiveringsordning for ledige på  

 Bornholm, er berettiget til i en periode på maksimalt 5 måneder fortsat at  

 modtage dagpenge.
Stk. 2.  Reglerne for fradrag i dagpenge finder  

 anvendelse.
Der skal dog ikke ske fradrag ved arbejde og indtægt for op til 7  

 timer ugentlig for fuldtidsforsikrede og op til 4 timer ugentlig for  

 deltidsforsikrede.
 Stk. 3.  Perioder, hvor et medlem er beskæftiget i  

 henhold til stk. 1, medregnes ikke i arbejdsperioderne efter §§ 55 og 72, men  

 de i §§ 55 og 72 angivne perioder, inden for hvilke arbejdskravet skal være  

 opfyldt, forlænges, hvis perioden har en varighed på over 4 uger.
 Stk. 4.  Et medlem, der er beskæftiget i henhold til lov  

 om aktiveringsordning for ledige på Bornholm, skal i hele forløbet være  

 aktivt arbejdssøgende og skal kunne påtage sig andet arbejde.
 Stk. 5.  Et medlem, der er omfattet af stk. 1, kan ikke  

 samtidig modtage andre ydelser fra kassen.
§ 97 e.  Et fuldtidsbeskæftiget medlem, der i henhold  

 til lov om forældreorlovsydelse har indgået en aftale med arbejdsgiveren om  

 forældreorlov, er i orlovsperioden berettiget til en forældreorlovsydelse på  

 80 pct. af dagpengenes højeste beløb.
Et deltidsbeskæftiget medlem er  

 berettiget til en ydelse, der udgør 1/37 af ydelsen i medfør af 1. pkt. for  

 hver time, lønmodtageren i de sidste 10 uger før orloven gennemsnitlig  

 ugentlig har arbejdet for arbejdsgiveren.
 Stk. 2.  Perioder, hvor et medlem har orlov efter stk.  

 1, medregnes ikke i arbejdsperioderne efter § 55 og § 72, men de i § 55 og §  

 72 angivne perioder, inden for hvilke arbejdskravet skal være opfyldt,  

 forlænges.
 Stk. 3.  Reglerne for fradrag i dagpenge finder  

 anvendelse.
§ 97 f.  Et fuldtidsbeskæftiget medlem, der i henhold  

 til lov om orlovsydelse til uddannelse har indgået en aftale med  

 arbejdsgiveren om uddannelsesorlov, er i orlovsperioden berettiget til en  

 orlovsydelse på 80 pct. af dagpengenes højeste beløb.
Et deltidsbeskæftiget  

 medlem er berettiget til en ydelse, der udgør 1/37 af ydelsen i medfør af 1.  

 pkt. for hver time, lønmodtageren i de sidste 10 uger før orloven  

 gennemsnitlig ugentlig har arbejdet for arbejdsgiveren.
 Stk. 2.  Perioder, hvor et medlem har orlov efter stk.  

 1, medregnes ikke i arbejdsperioderne efter § 55 og § 72, men de i § 55 og §  

 72 angivne perioder, inden for hvilke arbejdskravet skal være opfyldt,  

 forlænges, hvis den enkelte periode er over 4 uger.
 Stk. 3.  Reglerne for fradrag i dagpenge finder  

 anvendelse.
 § 97 g.  Kassernes udbetalinger efter §§ 97 d-97 f er  

 omfattet af reglerne i § 79.
§ 97 h.  §§ 86 og 87 finder anvendelse på  

 forældreorlovsydelse efter § 97 e og orlovsydelse til uddannelse efter § 97  

 f.
I tilfælde, hvor der er udbetalt beløb efter §§ 97 e og 97 f med urette,  

 har kassen ikke krav på refusion fra statskassen, medmindre den fejlagtige  

 udbetaling skyldes arbejdsformidlingen.
§ 97 i.  En kasses afgørelser i spørgsmål om  

 aktiveringsordning ved hjemmehjælp og dagpasning af børn efter §§ 97 a-97 c,  

 forældreorlovsydelse efter § 97 e og orlovsydelse til uddannelse efter § 97 f  

 er omfattet af reglerne i § 98, stk. 2 og stk. 5.« § 2 Stk. 1.  Loven træder i kraft den 1. juli 1992. §§ 97  

 a-97 c træder dog først i kraft den 1. september 1992, og § 97 d træder først  

 i kraft samtidig med lov om aktiveringsordning for ledige på Bornholm.
Stk. 2.  Loven er gældende indtil 1. januar 1994.  

 Bestemmelserne i § 20 b, § 97 e og § 97 f har dog virkning indtil udløbet af  

 orlovsperioder påbegyndt senest den 30. september 1993.' § 3 Ledighedsperioder før lovens ikrafttræden medregnes ved opgørelsen af  

 ledighedskravene.
Givet på Christiansborg Slot, den 24.  

 juni 1992 Under Vor Kongelige Hånd og Segl I Dronningens Navn:
