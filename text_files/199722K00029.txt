Nr LSF 29 Forslag til Lov om ændring af lov om Banestyrelsen m.v. og lov om  

 styrelsen af DSB m.v. samt om ophævelse af lov om DSB Rederi A/S Fremsat af trafikministeren (Sonja Mikkelsen) den 26. marts 1998 Vedtaget ved tredjebehandling den 7. maj 1998 Lov nr. 291 af 18/05/1998 § 1 I lov nr. 1230 af 27. december 1996 om Banestyrelsen m.v. foretages  

 følgende ændring:
 1. Efter § 2 indsættes:
» § 2 a . Staten ved Banestyrelsen udbyder besejlingen af  

 overfarterne Kalundborg-Samsø og Bøjden-Fynshav.
Staten kan yde betaling for  

 driften af overfarterne.
Stk. 2. Banestyrelsen kan udbyde besejlingen af andre overfarter  

 efter trafikministerens bestemmelse.
Staten kan yde betaling for driften af  

 overfarterne.« § 2 I lov nr. 230 af 4. april 1995 om styrelsen af DSB m.v., som ændret ved §  

 8 i lov nr. 1230 af 27. december 1996, foretages følgende ændring:
 1. I § 3 indsættes som stk. 3-5:
 »Stk. 3. De tjenestemænd, som er ansat i DSB, og som på  

 frivillig basis udlånes til Scandlines A/S efter etableringen af Scandlines  

 AG, deltager på lige fod med medarbejdere i Scandlines A/S ved valg af  

 medarbejderrepræsentanter til Scandlines A/S's bestyrelse og er på  

 tilsvarende måde valgbare til denne, jf. aktieselskabslovens bestemmelser  

 herom.
 Stk. 4. Udlånte tjenestemænd, som vælger at lade sig ansætte på  

 særlige vilkår i Scandlines A/S eller i et af selskabet ejet datterselskab,  

 samt de af Scandlines A/S's medarbejdere, der som følge af  

 organisationsændringer bliver ansat i et af selskabet ejet datterselskab, er  

 valgbare til de respektive bestyrelser, uanset at de ikke opfylder  

 aktieselskabslovgivningens krav om ansættelse i vedkommende selskab i de  

 sidste 12 måneder før, valget finder sted.
Stk. 5. De af Scandlines A/S's medarbejdere, der som følge af  

 organisationsændringer bliver udlånt til et af selskabet ejet datterselskab,  

 har valgret og er valgbare til vedkommende selskabs bestyrelse.
Det samme  

 gælder udlånte tjenestemænd fra DSB, som lader sig udlåne til et af  

 Scandlines A/S ejet datterselskab.« § 3 Lov nr. 231 af 4. april 1995 om DSB Rederi A/S ophæves.
§ 4 Tidspunktet for lovens ikrafttræden fastsættes af trafikministeren.
Oprindeligt fremsat forslag § 1 I lov nr. 1230 af 27. december 1996 om Banestyrelsen foretages følgende  

 ændring:
 1. Efter § 2 indsættes:
» § 2a . Staten ved Banestyrelsen udbyder besejlingen af  

 overfarterne Kalundborg-Samsø og Bøjden-Fynshav.
Staten kan yde betaling for  

 driften af overfarterne.
Stk. 2. Banestyrelsen kan udbyde besejlingen af andre overfarter  

 efter trafikministerens bestemmelse.
Staten kan yde betaling for driften af  

 overfarterne.« § 2 I lov nr. 230 af 4. april 1995 om styrelsen af DSB m.v. foretages følgende  

 ændring:
 1. I § 3 indsættes som stk. 3-5 :
 » Stk. 3. De tjenestemænd, som er ansat i DSB, og som på  

 frivillig basis udlånes til Scandlines A/S efter etableringen af Scandlines  

 AG, deltager på lige fod med medarbejdere i Scandlines A/S ved valg af  

 medarbejderrepræsentanter til Scandlines A/S's bestyrelse og er på  

 tilsvarende måde valgbare til denne, jf. aktieselskabslovens bestemmelser  

 herom.
 Stk. 4. Udlånte tjenestemænd, som vælger at lade sig ansætte på  

 særlige vilkår i Scandlines A/S eller i et af selskabet ejet datterselskab,  

 samt de af Scandlines A/S's medarbejdere, der som følge af  

 organisationsændringer bliver ansat i et af selskabet ejet datterselskab, er  

 valgbare til de respektive bestyrelser, uanset at de ikke opfylder  

 aktieselskabslovgivningens krav om ansættelse i vedkommende selskab i de  

 sidste 12 måneder før, valget finder sted.
Stk. 5. De af Scandlines A/S's medarbejdere, der som følge af  

 organisationsændringer bliver udlånt til et af selskabet ejet datterselskab,  

 har valgret og er valgbare til vedkommende selskabs bestyrelse.
Det samme  

 gælder udlånte tjenestemænd fra DSB, som lader sig udlåne til et af  

 Scandlines A/S ejet datterselskab.« § 3 Lov nr. 231 af 4. april 1995 om DSB Rederi A/S ophæves.
§ 4 Tidspunktet for lovens ikrafttræden fastsættes af trafikministeren.
Bemærkninger til lovforslaget Almindelige bemærkninger A.
Baggrunden for lovforslaget Lovforslaget er en genfremsættelse af lovforslag nr.
L 156, som blev  

 fremsat den 18. december 1997 af trafikministeren, og 1. behandlet af  

 Folketinget den 29. januar 1998. Den foretagne høring over dette lovforslag  

 har resulteret i, at der med nærværende lovforslag, foruden en ændring af lov  

 nr. 1230 af 27. december 1996 om Banestyrelsen samt ophævelse af lov nr. 231  

 af 4. april 1995 om DSB Rederi A/S, tillige foreslås en ændring af lov nr.  

 230 af 4. april 1995 om styrelsen af DSB m.v.
 Forslaget om ændring af lov om styrelsen af DSB m.v. har - ved indsættelse  

 af relevante bestemmelser herom og som nærmere omtalt i det efterfølgende -  

 til formål at skabe så fleksible rammer som muligt for medarbejderne,  

 herunder udlånte tjenestemænd fra DSB, med hensyn til valgbarhed og valgret  

 til bestyrelsen i henholdsvis Scandlines A/S og dettes danske datterselskaber  

 i forbindelse med de organisationsændringer, som forventes foretaget som led  

 i sammemlægningen af Scandlines A/S og Deutsche Fæhrgesellschaft Ostsee GmbH.  

 Derudover er der foretaget enkelte ændringer af sproglig karakter i  

 lovforslaget.
Baggrunden for lovforslaget er, at der mellem den danske stat ved  

 Trafikministeriet som eneaktionær i Scandlines A/S og Deutsche Bahn AG  

 (herefter DB AG), som eneaktionær i rederiet Deutsche Fæhrgesellschaft Ostsee  

 GmbH (herefter DFO), er opnået enighed om en sammenlægning af de to rederier  

 til eet selskab, Scandlines AG.
Enigheden er udmøntet i en  

 aktionæroverenskomst, som er tiltrådt fra dansk side med forbehold af  

 Folketingets godkendelse af nærværende lovforslag og Folketingets  

 Finansudvalgs godkendelse af de hertil svarende økonomiske dispositioner.  

 Endvidere er der mellem staten og Scandlines A/S blevet indgået en aftale om  

 de pensionsmæssige forhold, jf. nedenfor.
Aftalen om en sammenlægning af Scandlines A/S og DFO har til formål på  

 sigt at sikre arbejdspladser og at styrke mulighederne for en udvikling af  

 selskabet for derved at give det en solid markedsmæssig forankring i  

 Østersøen efter etableringen af de faste forbindelser over Storebælt og  

 Øresund.
En sammenlægning vil placere rederiet blandt de større færgerederier  

 i Nordeuropa og generelt forøge virksomhedens konkurrenceevne, så den kan  

 klare sig bedre i en situation med to nye faste forbindelser samt en skærpet  

 konkurrence fra andre rederier.
Det kan således antages, at Scandlines A/S og  

 dets medarbejdere vil være bedre stillet fremover ved denne sammenlægning.
En sammenlægning mellem Scandlines A/S og DFO forudsætter en ophævelse af  

 lov om DSB Rederi A/S.
Til Finansudvalget er fremsendt et aktstykke af  

 trafikministeren og et aktstykke af finansministeren om henholdsvis de  

 økonomiske og de pensionsmæssige forhold i forbindelse med sammenlægningen.  

 Finansudvalget har tiltrådt de to nævnte aktstykker, jf. i øvrigt nedenfor  

 under pkt.
C.
 Der sigtes mod, at sammenlægningen kan ske i løbet af 1. halvår 1998 og  

 med regnskabsmæssig virkning fra den 1. januar 1998. Trafikministeren  

 bemyndiges til at fastsætte tidspunktet for lovens ikrafttræden.
Lovforslaget indebærer endvidere, at bestemmelsen i lov om DSB Rederi A/S  

 § 5, stk. 4, bortfalder ved ophævelse af loven.
Statens forpligtelse i  

 henhold til denne bestemmelse til at udbyde overfarterne Bøjden-Fynshav og  

 Samsø-Kalundborg indsættes i stedet som en selvstændig paragraf i lov om  

 Banestyrelsen.
Ved ophævelse af lov om DSB Rederi A/S bortfalder tillige bestemmelsen i  

 lovens § 6, stk. 6, hvorefter udlånte tjenestemænd fra DSB til Scandlines A/S  

 ligestilles med selskabets ansatte med hensyn til aktiselskabslovens  

 bestemmelser om medarbejderrepræsentation.
Denne bestemmelse videreføres i  

 lov om styrelsen af DSB m.v., idet det foreslås, at der i denne lov endvidere  

 gives hjemmel til, at aktieselskabslovens bestemmelser om  

 medarbejderrepræsentation med hensyn til valgret og valgbarhed (§ 49, jf. §  

 177) fraviges dels for udlånte tjenestemænd, som vælger at lade sig ansætte i  

 Scandlines A/S eller lader sig ansætte i eller udlåne til et af selskabets  

 danske datterselskaber, dels for medarbejdere, der som følge af  

 organisationsændringer ansættes i eller udlånes til et af Scandlines A/S ejet  

 dansk datterselskab.
Formålet hermed er, som nævnt, at skabe så fleksible  

 rammer som muligt for medarbejderne i forbindelse med de  

 organisationsændringer, som foretages som led i sammenlægningen af de to  

 rederier.
B.
De gældende bestemmelser DSBs rederivirksomhed blev udskilt fra DSB ved lov nr. 231 af 4. april  

 1995 om DSB Rederi A/S (nu Scandlines A/S). Baggrunden for loven var den  

 rammeaftale, som den daværende regering indgik i november 1994 med Venstre og  

 Det Konservative Folkeparti om DSB for perioden 1995-98. Formålet med loven  

 var at sikre en klar adskillelse mellem DSBs og DSB Rederi A/S' økonomi,  

 således at rederiet kunne konkurrere på lige vilkår med private  

 rederivirksomheder og blive i stand til, om ønskeligt, på forretningsmæssigt  

 grundlag at igangsætte nye aktiviteter.
Af afgørende betydning for lovens  

 gennemførelse var den kraftige omstillingsproces, som DSBs rederivirksomhed  

 stod overfor i takt med ibrugtagningen af de faste forbindelser over  

 Storebælt og Øresund.
Loven fastlagde omfanget og karakteren af statens apportindskud i DSB  

 Rederi A/S og definerede desuden rammerne for de medarbejdere, som på  

 omdannelsestidspunktet var ansat som tjenestemænd.
Hovedprincippet var, at  

 den enkelte tjenestemand inden for en 2-årig periode skulle vælge mellem  

 overenskomstansættelse som selskabstjenestemand eller en fortsat ansættelse  

 som tjenestemand i DSB, men udlånt til DSB Rederi A/S.
Med baggrund i den politiske aftale af 14. maj 1996 om ændring af lov om  

 DSB Rederi A/S blev loven ændret ved lov nr. 1231 af 27. december 1996 for at  

 muliggøre rederiets navneændring til Scandlines A/S og for at overføre  

 statens aktiepost fra DSB til Trafikministeriets departement.
I lovforslagets  

 bemærkninger anførtes det, at det var hensigten at søge op til 25 pct. af  

 rederiets aktiekapital afhændet senest i 1998.
C. Økonomiske og administrative konsekvenser for det offentlige Trafikministeriet har med et aktstykke anmodet Folketingets Finansudvalg  

 om tilslutning til at overdrage statens nuværende aktiebeholdning i  

 Scandlines A/S til Scandlines AG mod overtagelse af 50 pct. af aktierne i det  

 nye selskab og en kontant udlodning på godt 500 mill.kr.
Aktstykket til  

 Finansudvalget indeholder nærmere oplysninger om vilkårene for overdragelsen  

 af statens aktier.
Finansudvalget har tiltrådt dette aktstykke, nr. 117, den  

 28. januar 1998 med forbehold for Folketingets vedtagelse af det tilhørende  

 lovforslag.
Finansudvalget har tillige tiltrådt et af Finansministeriet særskilt  

 fremsendt aktstykke, nr. 118, den 4. februar 1998, om aftale mellem staten og  

 Scandlines A/S, hvorefter selskabet i henhold til indgået aftale med  

 Finansministeriet fortsat har forpligtelsen til at betale løbende  

 pensionsbidrag og eventuel rådighedsløn m.v. for såvel frivilligt udlånte  

 tjenestemænd som tidligere tjenestemænd, der er overgået til ansættelse i  

 selskabet på særlige vilkår.
Aftalen indebærer en aktuarmæssig opgjort  

 indbetaling fra Scandlines A/S til staten af pensionsbidrag og kapitalbeløb  

 ved ledelsesbesluttet afsked i lighed med de aftaler, der blev indgået med  

 GiroBank A/S og Københavns Lufthavne A/S.
De pågældende medarbejdere bevarer  

 ret til pension efter tjenestemandspensionsloven og kan fortsætte  

 pensionsoptjeningen efter denne lov.
 Til udlånte tjenestemænd udbetaler staten som hidtil lønninger m.v.  

 Scandlines A/S har over for Trafikministeriet bekræftet, at man er forpligtet  

 til at beskæftige de fra DSB udlånte tjenestemænd, jf. § 6, stk. 1, i lov om  

 DSB Rederi A/S samt er forpligtet til at refundere til staten de lønninger  

 m.v., der udbetales til de udlånte tjenestemænd, jf. lov om DSB Rederi A/S, §  

 6, stk. 4.
Udlånte tjenestemænd fra DSB, som afskediges på grund af arbejdsmangel el.  

 lign., behandles i overensstemmelse med retningslinier, som er fastsat i den  

 mellem Scandlines A/S og staten v/Finansministeriet føromtalte indgåede  

 aftale (pkt. 3.4), jf.
Finansministeriets aktstykke nr. 118. Aftalen var  

 vedlagt som bilag til aktstykket.
 Vedrørende de personalemæssige forhold i øvrigt, herunder tjenestemændenes  

 situation, henvises til bemærkningerne til § 3, pkt. 2.
 Forslaget har i øvrigt ingen administrative konsekvenser.
D.
Forholdet til EU-retten Sammenlægningen af to rederier til et stort, nyt rederi med en betydelig  

 konkurrencemæssig indflydelse på markedet indebærer, at der i medfør af  

 Rådets forordning om kontrol med fusioner og virksomhedsoverdragelser skal  

 ske notifikation til EU-Kommissionen af aktionæroverenskomsten mellem den  

 danske stat og DB AG.
EU-Kommissionen har ved brev af 29. januar 1998  

 meddelt, at Kommissionen har besluttet ikke at ville modsætte sig den  

 notificerede sammenlægning og at erklære denne forenelig med fællesmarkedet  

 og EØS-aftalen.
Beslutningen er taget i medfør af artikel 6(1)(b) i Rådets  

 forordning nr. 4064/89.
E.
Høring Lovforslaget har været sendt til høring hos Statsministeriet,  

 Justitsministeriet, Finansministeriet, Erhvervsministeriet, Skatteministeriet  

 og Udenrigsministeriet.
Det er samtidig med fremsættelsen sendt til berørte  

 organisationer, hvis udtalelser vil blive oversendt til Folketingets  

 Trafikudvalg ledsaget af de kommentarer, som udtalelserne måtte give  

 anledning til.
F.
Miljømæssige konsekvenser Lovforslagets vedtagelse har ingen miljømæssige virkninger.
G. Økonomiske og administrative konsekvenser for erhvervslivet Økonomiske konsekvenser:
 Sammenlægningen af Scandlines A/S og DFO indebærer muligheder for øget  

 effektivitet med det formål på sigt at sikre arbejdspladser i et marked, hvor  

 den kommende Storebæltsforbindelse og muligvis nye færgeoperatører vil påføre  

 selskabet øget konkurrence.
 Administrative konsekvenser:
 Forslaget har ingen administrative konsekvenser.
Bemærkninger til de enkelte bestemmelser Til § 1 Som konsekvens af ophævelsen af lov om DSB Rederi A/S bortfalder  

 bestemmelsen i lovens § 5, stk. 4, som vedrører statens forpligtelser i  

 forhold til de 2 samfundsbegrundede overfarter Samsø-Kalundborg og  

 Bøjden-Fynshav.
Ved ændring af lov om DSB Rederi A/S i 1996 (lov nr. 1231 af 27. december  

 1996), bortfaldt rederiets forpligtelse til at drive overfarterne Kalundborg-  

 Samsø og Bøjden-Fynshav.
Ruterne blev efterfølgende udbudt i EU-licitation,  

 hvoraf DSB Rederi A/S, nu Scandlines A/S, vandt licitationen på den ene af  

 ruterne, nemlig Bøjden-Fynshav.
Det er fortsat hensigten, at de pågældende ruter skal drives som  

 samfundsbegrundede ruter.
For at opretholde denne forpligtelse, også efter  

 ophævelse af lov om DSB Rederi A/S, foreslåes bestemmelsen derfor indsat i  

 lov nr. 1230 af 27. december 1996 om Banestyrelsen m.v.
 Baggrunden for forslaget om at overføre § 5, stk. 4, netop til lov om  

 Banestyrelsen er, at det af aktstykke nr. 321 af 9. september 1997 til lov om  

 Banestyrelsen m.v. fremgår, at ansvaret for de samfundsbegrundede overfarter  

 overføres fra DSB til Banestyrelsen.
Til stk. 2 Ved bestemmelsen sikres, at Banestyrelsen, dersom trafikministeren finder  

 samfundsmæssigt behov herfor, kan udbyde andre færgeoverfarter som  

 samfundsbegrundede overfarter under iagttagelse af gældende udbudsregler og  

 efter forelæggelse for de bevilgende myndigheder.
Til § 2 Som konsekvens af ophævelsen af lov om DSB Rederi A/S bortfalder endvidere  

 bestemmelsen i lovens § 6, stk. 6, om, at de tjenestemænd, som er ansat i  

 DSB, men som er udlånt til Scandlines A/S, ligestilles med selskabets ansatte  

 medarbejdere med hensyn til aktieselskabslovens bestemmelser om  

 medarbejderrepræsentation.
 De udlånte tjenestemænd fra DSB til Scandlines A/S vil ved ophævelse af  

 lov om DSB Rederi A/S ikke længere være forpligtet til at gøre tjeneste i  

 Scandlines A/S, men de vil, efter behov, kunne fortsætte som frivilligt  

 udlånte tjenestemænd.
Udlånte tjenestemænd, som Scandlines A/S tilbyder at fortsætte i rederiet,  

 og som accepterer tilbuddet, vil reelt være medarbejdere i selskabet, der  

 også i alle praktiske henseender, bortset fra det formelle  

 ansættelsesforhold, er de pågældendes arbejdsgiver.
Under hensyntagen hertil  

 synes det rimeligt fortsat at give dem indflydelse på ledelsen af deres  

 arbejdsplads på lige fod med de medarbejdere, som er ansat i selskabet.
Eftersom de pågældende medarbejdere er udlånt fra DSB foreslås indsat en  

 bestemmelse i lov nr. 230 af 4. april 1995 om styrelsen af DSB m.v. om, at  

 udlånte tjenestemænd til Scandlines A/S på lige fod med selskabets ansatte  

 har ret til at vælge medarbejderrepræsentanter til selskabets bestyrelse og  

 er valgbare til denne.
Der er tale om en videreførsel af den nugældende  

 bestemmelse i lov om DSB Rederi A/S, § 6, stk. 6.
 Hvad angår udlånte tjenestemænd fra DSB, der lader sig ansætte i  

 Scandlines A/S, foreslås det, at disse medarbejdere straks er valgbare til  

 Scandlines A/S's bestyrelse, uanset at aktieselskabslovgivningens krav om  

 ansættelse i selskabet i de sidste 12 måneder før valget finder sted, ikke er  

 opfyldt.
I tilknytning til sammenlægningen mellem Scandlines A/S og DFO forventes  

 det, at aktiviteterne vedrørende Scandlines A/S's ørutenet vil blive samlet i  

 det af selskabet ejede datterselskab Sydfyenske Dampskibsselskab A/S  

 (herefter SFDS). En række medarbejdere overgår i den forbindelse fra  

 ansættelse i Scandlines A/S til ansættelse i SFDS eller udlånes fra  

 Scandlines A/S til dette selskab.
Det kan endvidere komme på tale, at udlånte  

 tjenestemænd fra DSB frivilligt overføres til ansættelse i datterselskaber  

 som f.eks.
SFDS eller udlånes dertil.
Med henblik på at give medarbejderne,  

 uanset hvor i Scandlines A/S, de er beskæftigede, indflydelse på ledelsen af  

 deres arbejdsplads, foreslås det, at medarbejdere, herunder udlånte  

 tjenestemænd, der ansættes i SFDS eller et andet af Scandlines A/S's  

 datterselskaber, straks er valgbare til vedkommende selskabs bestyrelse,  

 uanset at de ikke opfylder aktieselskabslovgivningens krav om ansættelse i  

 selskabet i 12 måneder, før valget finder sted.
Tillige foreslås det, at  

 medarbejdere, herunder udlånte tjenestemænd fra DSB, som udlånes fra  

 Scandlines A/S til SFDS eller et andet af Scandlines A/S's datterselskaber,  

 har valgret og er valgbare til vedkommende selskabs bestyrelse, uanset at de  

 pågældende medarbejdere ikke er ansatte i vedkommende selskab.
Til § 3 1. Selskabets etablering Ved sammenlægningen af Scandlines A/S og DFO opnår Trafikministeriet og  

 Deutsche Bahn AG hver 50 pct. af ejerindflydelsen.
Det nye rederis navn vil  

 være Scandlines AG.
 Det nye rederi etableres ved, at Trafikministeriet og DB AG indskyder  

 deres aktier i de to nuværende rederier i det nye rederi, Scandlines AG, hvis  

 aktiekapital herefter tilfalder de to ejere med halvdelen til hver.
Der vil ske en kontant udlodning til den danske stat, som ved  

 sammenlægningen får udbetalt godt 500 mill.kr., medens den tyske ejer, DB AG,  

 får knap 800 mill.kr.
Beløbene afspejler, at det tyske rederi har en større  

 egenkapital end det danske.
 Den danske stat og DB AG bliver berettiget til udlodningen, når aktierne i  

 de nuværende selskaber overdrages til det nye selskab.
De to nuværende rederier vil blive videreført som datterselskaber med egne  

 direktioner og bestyrelser med sædvanlig medarbejderrepræsentation, men  

 rederiet vil i overordnet ledelsesmæssig forstand, med 1998 som overgangsår,  

 blive ledet og drevet som eet selskab.
Medarbejderne vil forblive ansat i de  

 to datterselskaber, ligesom indtjeningen i skattemæssig henseende finder sted  

 i disse.
Det nye selskab, Scandlines AG, skal have hovedkontor i Rostock.
 Selv om det nye rederis hovedkontor vil blive placeret i Rostock, er der  

 mellem Scandlines A/S og DFO ingen aktuelle planer om rent geografisk at  

 flytte driftsenheder fra de eksisterende lokaliseringer.
Aktiviteten i det nye rederi vil blive koncentreret omkring en række  

 driftscentre, der allerede eksisterer i dag.
I Danmark drejer det sig om  

 Rødby, Spodsbjerg og Helsingør.
Det forventes, at aktiviteterne vedrørende  

 selskabets danske ørutenet som hidtil vil være forankret i Scandlines A/S's  

 datterselskab, Sydfyenske Dampskibsselskab A/S.
 Der er åbnet mulighed for, at det nye selskab, Scandlines AG, efter  

 forhandling kan opnå mulighed for at inddrage det svenske selskab SweFerry AB  

 i sammenlægningen, enten ved at ejerne indskyder SweFerry AB i Scandlines AG,  

 eller ved at Scandlines AG køber virksomheden af ejeren, de svenske  

 jernbaner, SJ.
Dersom SweFerry AB ikke erhverves ved køb inden udgangen af 1998,  

 indeholder aktionæroverenskomsten en bestemmelse om, at der i 1999 kan blive  

 udloddet yderligere et beløb til ejerne, d.v.s. den danske stat  

 v/Trafikministeriet og DB AG.
Beløbet forventes at blive knap 300 mill.kr.  

 til hver.
Aktionæroverenskomsten indeholder endvidere en hensigtserklæring om at  

 søge det nye selskab børsnoteret inden for 3-5 år fra overenskomstens  

 indgåelse.
Et eventuelt aktiesalg til den tid vil skulle forelægges  

 Folketingets Finansudvalg til godkendelse.
Bestyrelsen i det nye selskab vil bestå af 6 medlemmer.
Ejerne udpeger  

 hver 2 medlemmer, og medarbejderne udpeger ligeledes 2 medlemmer, et fra  

 medarbejdergrupperne i hver af de to datterselskaber.
Danmark besætter  

 næstformandsposten i bestyrelsen.
I direktionen, som ved etableringen består  

 af højst 4 medlemmer, får Danmark 2 pladser.
2. Personaleforhold Sammenlægningen vil ikke have nogen selvstændig betydning for antallet af  

 medarbejdere på skibene.
Hensigten er, at bemandingen af skibene på ruterne  

 mellem Danmark og Tyskland skal være ligelig fra begge lande, mens de  

 indenlandske overfarter som hovedregel skal bemandes med medarbejdere fra det  

 pågældende land.
Det administrative personale må samlet set forventes  

 reduceret.
Nogle få overtallige ledere fra de nuværende rederier vil få  

 aftrædelsesvilkår som i tilsvarende selskaber.
Hvad de ansættelsesretlige forhold angår, sker der ikke ændringer i de  

 nuværende medarbejderes rettigheder og forpligtelser ved overdragelsen af  

 aktierne i Scandlines A/S til det nye selskab, Scandlines AG.
Konstruktionen  

 indebærer dog en ændring set i forhold til de tjenestemandsansatte  

 medarbejdere, idet Scandlines A/S overgår fra at være 100 pct. ejet af den  

 danske stat til at være ejet af et nyt selskab, hvori den danske stat ejer 50  

 pct. af aktierne.
Konstruktionen indebærer endvidere, at aktionærerne efter 1  

 år har mulighed for sælge deres aktier til tredjemand, idet dog køber vil  

 være forpligtet til at indtræde i aktionæroverenskomsten.
På denne baggrund  

 må det antages, at der ikke vil være mulighed for at forpligte  

 tjenestemændene til at gøre tjeneste i selskabet.
De pågældende medarbejdere  

 vil dog fortsat kunne være udlånt til selskabet på frivillig basis.
 Som nævnt i Finansministeriets aktstykke nr. 118, var der 844 udlånte  

 tjenestemænd i Scandlines A/S pr. 1. januar 1998. Efter indstillingen af  

 bilfærgerne på Storebælt medio 1998 forventes antallet af udlånte  

 tjenestemænd at være reduceret til ca. 200, hvis ansættelse i Scandlines A/S  

 herefter vil være frivillig.
Forud for sammenlægningen har Scandlines A/S ved henvendelse til  

 medarbejderne dannet sig et overblik over, hvor mange der ønsker at fortsætte  

 i selskabet på frivillig basis.
Selskabet vil indtræde i allerede  

 eksisterende rettigheder og forpligtelser for disse medarbejdere.
 De tjenestemænd, der ikke ønsker sig frivilligt udlånt til selskabet, vil  

 kunne kræve sig afskediget med rådighedsløn, hvis der ikke kan tilbydes dem  

 anden passende stilling i staten.
 3. Esbjerg-Fanø overfarten.
Med virkning fra 1. januar 1996 overtog DSB Rederi A/S driften af  

 overfarten på ruten Esbjerg-Fanø. Baggrunden herfor var en forventning om, at  

 ruten driftsøkonomisk kunne hvile i sig selv, og at behovet for statslig  

 støtte derfor ikke længere var til stede.
Ruten drives i dag af Scandlines  

 A/S som en kommerciel rute.
Det fremgår imidlertid af lovbemærkningerne til § 5, stk. 5, i lov om DSB  

 Rederi A/S, at vilkårene for driften fastsættes under hensyntagen til de  

 lokale interesser.
For at fastholde det lokale samarbejde, er det hensigten  

 at indgå en aftale direkte mellem staten og Scandlines A/S med henblik på at  

 sikre, at det lokale samarbejde videreføres uændret.
Til § 4 Trafikministeren bemyndiges til at fastsætte tidspunktet for lovens  

 ikrafttræden, idet det forventes, at loven kan træde i kraft pr. 15. juni  

 1998. Forinden denne dato skal det tilsikres, at alle praktiske forhold  

 vedrørende sammenlægningen er endeligt afklaret, herunder med hensyn til  

 indgåelse af kreditaftale på det internationale kreditmarked bl.a. til  

 finansiering af den i bemærkningerne til § 3, pkt. 1, omtalte udlodning til  

 ejerne.
Skriftlig fremsættelse (26. marts 1998) Trafikministeren (Sonja Mikkelsen):
 Hermed tillader jeg mig for det høje Ting at fremsætte:
 Forslag til lov om ændring af lov om Banestyrelsen og lov om styrelsen  

 af DSB m.v. samt om ophævelse af lov om DSB Rederi A/S.
(Lovforslag nr.
L 29).
Dette lovforslag er en genfremsættelse af lovforslag nr.
L 156 af 18.  

 december 1997, idet den foretagne høring over dette lovforslag har resulteret  

 i, at der med nærværende lovforslag - foruden den i L 156 foreslåede ændring  

 af lov nr. 1230 af 27. december 1996 om Banestyrelsen samt ophævelse af lov  

 nr. 231 af 4. april 1995 om DSB Rederi A/S - tillige foreslås en ændring af  

 lov nr. 230 af 4. april 1995 om styrelsen af DSB m.v.
 Forslaget om ændring af lov om styrelsen af DSB m.v. har - ved indsættelse  

 af relevante bestemmelser herom og som nærmere omtalt nedenfor - til formål  

 at skabe så fleksible rammer som muligt for medarbejderne, herunder udlånte  

 tjenestemænd fra DSB, med hensyn til valgbarhed og valgret til bestyrelsen i  

 henholdsvis Scandlines A/S og dettes danske datterselskaber i forbindelse med  

 de organisationsændringer, som forventes foretaget som led i sammenlægningen  

 af Scandlines A/S og Deutsche Fæhrgesellschaft Ostsee GmbH (DFO).
 Derudover er der i den nu foreliggende udgave af lovforslaget foretaget  

 enkelte ændringer af sproglig karakter.
 Lovforslaget har først og fremmest til formål, gennem en ophævelse af lov  

 om DSB Rederi A/S at muliggøre en sammenlægning af det af staten ejede rederi  

 Scandlines A/S og rederiet DFO GmbH, som ejes af de tyske jernbaner, Deutsche  

 Bahn AG.
Desuden skal lovforslaget muliggøre en overførsel af en bestemmelse i lov  

 om DSB Rederi A/S til lov om Banestyrelsen.
Ifølge den pågældende bestemmelse  

 har staten forpligtelse til udbud af 2 samfundsbegrundede ruter  

 (Kalundborg-Samsø og Bøjden-Fynshav). Forslaget indebærer tillige, at  

 Banestyrelsen, efter trafikministerens bestemmelse, kan udbyde andre ruter,  

 såfremt der måtte opstå samfundsmæssigt behov herfor.
Endelig skal lovforslaget muliggøre, at tjenestemænd, der er udlånte fra  

 DSB til Scandlines A/S, og som fortsætter i rederiet som udlånte  

 tjenestemænd, bevarer retten til - på lige fod med selskabets ansatte - at  

 deltage i valg af medarbejderrepræsentanter til Scandlines A/S's bestyrelse  

 og til at være valgbare til denne.
Eftersom de pågældende er udlånte  

 tjenestemænd fra DSB, foreslås en bestemmelse herom indsat i lov om styrelsen  

 af DSB m.v.
Bestemmelsen svarer til den nugældende bestemmelse i lov om DSB  

 Rederi A/S, § 6, stk. 6.
Tillige foreslås der indsat bestemmelser i lov om styrelsen af DSB m.v.,  

 der skal sikre medarbejderne indflydelse på ledelsen af deres arbejdsplads,  

 uanset hvor i Scandlines A/S, de er beskæftigede.
Medarbejdere, herunder  

 udlånte tjenestemænd, der ansættes i Scandlines A/S eller i et af selskabets  

 danske datterselskaber, er straks valgbare til vedkommende selskabs  

 bestyrelse, uanset at de ikke opfylder aktieselskabslovgivningens krav om  

 ansættelse i 12 måneder før, valget finder sted.
Tillige foreslås det, at  

 medarbejdere, herunder udlånte tjenestemænd fra DSB, som udlånes til et af  

 Scandlines A/S's danske datterselskaber, har valgret og er valgbare til  

 vedkommende selskabs bestyrelse, uanset at de pågældende medarbejdere ikke er  

 ansatte i vedkommende selskab.
Formålet hermed er, som nævnt, at skabe så fleksible rammer som muligt for  

 medarbejderne i forbindelse med de organisationsændringer, som foretages i  

 Danmark som led i sammenlægningen af de to rederier.
Det forventes således,  

 at aktiviteterne vedrørende Scandlines A/S's ørutenet vil blive samlet i det  

 af selskabet ejede datterselskab, Sydfyenske Dampskibsselskab A/S.
 I øvrigt kan jeg kort resumere baggrunden for sammenlægningen af de to  

 rederier, Scandlines A/S og DFO:
 Sammenlægningen vil føre til etablering af et nyt stort rederi, Scandlines  

 AG, som er ejet med halvdelen hver af den danske stat v/Trafikministeriet og  

 Deutsche Bahn AG.
Scandlines AG bliver organiseret som et fælles tysk holdingselskab med en  

 række datterselskaber under sig, herunder de nuværende rederier Scandlines  

 A/S og DFO GmbH.
Det nye selskab bliver dannet ved, at aktierne i de to  

 rederier overføres til det nye holdingselskab, men Scandlines A/S og DFO vil  

 fortsat være registreret i Danmark henholdsvis i Tyskland med egne  

 bestyrelser og direktioner.
Medarbejderne forbliver ansatte i de to  

 datterselskaber.
Det nye rederi vil være under ledelse af en bestyrelse, bestående af 6  

 medlemmer: ejerne udpeger hver 2 medlemmer, i alt 4, og medarbejderne 2  

 medlemmer.
Det nye selskab skal have hovedkontor i Rostock.
 En sammenlægning af Scandlines A/S og DFO forventes at indebære betydelige  

 fordele for de to rederier, idet sammenlægningen vil give mulighed for  

 opnåelse af driftsmæssige fordele i kraft af fælles markedsføring og fælles  

 billetsystemer samt omkostningsbesparelser, bl.a. gennem fælles  

 indkøbspolitik.
 Hermed er det vurderingen, at Scandlines og dets medarbejdere vil være  

 bedre stillet på sigt, end hvis Scandlines A/S havde fortsat alene.
Endelig skal jeg nævne, at forslaget om en sammenlægning af de to rederier  

 har været drøftet med partierne bag den politiske aftale af 14. maj 1996 om  

 ændring af lov om DSB Rederi A/S.
Foruden regeringspartierne drejer det sig  

 om CD, Venstre og Det Konservative Folkeparti.
Også SF har været inddraget i  

 drøftelserne.
 Jeg henviser desuden til de to aktstykker, som er fremsendt til  

 Finansudvalget: et om de økonomiske virkninger for staten af sammenlægningen  

 og et aktstykke - fra finansministeren - om Scandlines A/S's forpligtelse til  

 indbetaling til staten af pensionsbidrag for tjenestemænd, som frivilligt er  

 udlånt til selskabet, og for tidligere tjenestemænd, som er overgået til  

 ansættelse i selskabet på særlige vilkår.
 Finansudvalget har tiltrådt de to aktstykker henholdsvis den 28. januar  

 1998 (aktstykke nr. 117 om de økonomiske virkninger for staten) og den 4.  

 februar 1998 (aktstykke nr. 118 om aftale mellem Scandlines A/S og  

 Finansministeriet om indbetaling af pensionsbidrag).
Endvidere kan jeg oplyse, at den indgåede aktionæroverenskomst mellem den  

 danske stat og Deutsche Bahn AG, som danner grundlag for sammenlægningen af  

 de to rederier, har været notificeret for EU-Kommissionen.
EU-Kommissionen  

 har ved brev af den 29. januar 1998 godkendt sammenlægningen.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til Tingets hurtige og velvillige  

 behandling.
