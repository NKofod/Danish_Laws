Betænkning afgivet af Erhvervs-, Vækst- og Eksportudvalget den 10. maj 2012 Betænkning over Forslag til lov om ændring af lov om Vækstfonden (Vækstfondens mulighed for at optage lån til finansiering af sine aktiviteter) [af erhvervs- og vækstministeren (Ole Sohn)] 1. Ændringsforslag Erhvervs- og vækstministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 28. marts 2012 og var til 1. behandling den 19. april 2012. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 12. marts 2012 dette udkast til udvalget, jf.
ERU alm. del  bilag 205. Den 28. marts 2012 sendte erhvervs- og vækstministeren de indkomne høringssvar og et notat herom til udvalget.
Spørgsmål Udvalget har stillet 5 spørgsmål til erhvervs- og vækstministeren til skriftlig besvarelse, som denne har besvaret.
 1 af udvalgets spørgsmål og ministerens svar herpå er optrykt som bilag 2 til betænkningen.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med det stillede ændringsforslag.
 Venstres medlemmer af udvalget udtaler, at på foranledning af Edmund Joensen, Sambandsflokkurin, Færøerne, har Kim Andersen, Venstre, med erhvervs- og vækstministeren drøftet muligheden for, at Færøerne kunne blive omfattet af Vækstfondens lånemuligheder.
 Under henvisning til disse drøftelser og erhvervs- og vækstministerens svar på spørgsmål 4 er Venstre glad for, at ministeren har tilkendegivet, at han er indstillet på en drøftelse af mulighederne for, at færøske virksomheder kan være omfattet af Vækstfondens lånemuligheder, såfremt det færøske landstyre rejser spørgsmålet.
 Ifølge det oplyste planlægger erhvervs- og vækstministeren at besøge Færøerne i september 2012, hvor der således vil være lejlighed til at drøfte mulighederne og en eventuel efterfølgende lovændring.
 For Venstre har det været nyttigt, at Færøernes deltagelse i Vækstfondens ordninger blev taget op til en reel drøftelse.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme hverken for eller imod det stillede ændringsforslag.
4. Ændringsforslag med bemærkninger Ændringsforslag Til § 2 Af erhvervs- og vækstministeren, tiltrådt af et flertal (udvalget med undtagelse af EL):
 1) Datoen »18. maj« ændres til: »1. juni«.
[Ændret ikrafttrædelsesdato] Bemærkninger Til nr. 1 Af hensyn til de implicerede parters mulighed for at tilpasse sig den nye lov og Folketingets behandling af lovforslaget ændres ikrafttrædelsesdatoen fra den 18. maj 2012 til den 1. juni 2012.
 Inuit Ataqatigiit, Siumut og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Benny Engelbrecht (S) Jacob Bjerregaard (S) Jan Johansen (S) Aksel V.
Johannesen (JF) Karin Gaardsted (S) fmd.
Trine Bramsen (S) Simon Kollerup (S) Andreas Steenberg (RV) Nadeem Farooq (RV) Camilla Hersom (RV) Hans Vestager (RV) Annette Vilhelmsen (SF) Steen Gade (SF) Frank Aaen (EL) Henning Hyllested (EL) Kim Andersen (V) Gitte Lillelund Bech (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Mads Rørvig (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Ole Birk Olesen (LA) Brian Mikkelsen (KF) Inuit Ataqatigiit, Siumut og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 126 Oversigt over spørgsmål og svar vedrørende L 126 Bilag 2 Et af udvalgets spørgsmål til erhvervs- og vækstministeren og dennes svar herpå Spørgsmålet og erhvervs- og vækstministerens svar herpå er optrykt efter ønske fra V.
 Spørgsmål 4:
Vil ministeren tage initiativ til at lade undersøge, om man fra færøsk side af er interesseret i, at Vækstfondens lånemuligheder også gælder færøske virksomheder? Svar:
 I første omgang synes jeg, at vi skal koncentrere os om at få vedtaget lovforslaget, som vil gavne danske virksomheder, der har behov for finansiering til forretningsudvikling.
 Såfremt det færøske landstyre igen rejser spørgsmålet, er jeg selvfølgelig indstillet på at tage en drøftelse herom med Landstyret.
