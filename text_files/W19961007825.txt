 Selvom den nedlagte indsigelse var trukket tilbage, stadfæstede  

 Patentankenævnet Patentdirektoratets afgørelse, hvorefter det ansøgte patent  

 blev afslået på grund af manglende opfindelseshøjde.
År 1996, den 10. januar afsagde Patentankenævnet (Grønning-Nielsen, Hans Chr.
Thomsen, Grønbæk, Herborg, Laubst) følgende Den 27. maj 1991 fremlagdes under nr. 161110 B en den 12. juni 1984  

 indleveret ansøgning om patent på fremgangsmåde til kvalitetskontrol af  

 fiske-, kvæg-, svine- og fjerkræprodukter ved fluorescensmåling.
 De fremlagte krav lød således:
 »1. Fremgangsmåde til kvalitetskontrol af fiske-, kvæg-, svine- og  

 fjerkræprodukter, f.eks. til at styre en proces til behandling eller  

 håndtering af sådanne produkter, kendetegnet ved, at produktet, som er  

 genstand for kvalitetskontrol, eller en prøve deraf, udsættes for  

 elektromagnetisk stråling i området ca. 325 - 360 nm, fortrinsvis omkring 340  

 nm, at en hvilken som helst fluorescerende stråling, som emitteres af  

 produktet som resultat af denne bestråling, analyseres til identificering af  

 karakteristisk fluorescens fra biologiske komponenter i produktet eller en  

 prøve deraf, idet tilstedeværelsen af sådanne biologiske komponenter  

 bestemmer produktets kvalitet, og at nævnte kvalitetskontrol udføres i  

 afhængighed af analyseresultatet.
 2. Fremgangsmåde ifølge krav 1 til kvalitativ kontrol af fiskeprodukter,  

kendetegnet ved, at emissionen i et bølgelængdeområde på ca. 365 -  

 450 nm analyseres for identifikation af karakteristisk fluorescens fra  

 fiskeben.
 3. Fremgangsmåde ifølge krav 2, kendetegnet ved, at emissionen ved  

 390 nm analyseres.
 4. Fremgangsmåde ifølge krav 1 til kvalitetskontrol af kødprodukter fra  

 kvæg, svin og fjerkræ, kendetegnet ved, at emissionen i  

 bølgelængdeområdet på ca. 375 - 490nm analyseres til identifikation af  

 karakteristisk fluorescens fra ben, brusk, sener og/eller fedt.
 5. Fremgangsmåde ifølge krav 4, kendetegnet ved, at emissionen ved  

 390 nm og/eller 455 nm analyseres til identifikation af karakteristisk  

 fluorescens fra ben, brusk og/eller sener.
 6. Fremgangsmåde ifølge krav 4, kendetegnet ved, at emissionen ved  

 390 nm og/eller 475 nm analyseres til identifikation af karakteristisk  

 fluorescens fra fedt.
 7. Fremgangsmåde ifølge ethvert af kravene 4 - 6, kendetegnet ved,  

 at analysen omfatter en kvantitetsbestemmelse af ben, brusk, bindevæv under  

 et og/eller af fedt og - via disse kvantitetsbestemmelser - af kød, og at  

 kvantitetsbestemmelsen udføres ved hjælp af fluorescensbilledanalyse eller  

 spektrofluorometri eller ved hjælp af en fotodetektor på hele eller hakkede  

 produkter.
8. Fremgangsmåde ifølge krav 7, hvor produkterne, som er genstand for  

 kvalitetskontrol, føres på et transportbånd forbi et  

 kvalitetsbestemmelsesinstrument, kendetegnet ved, at analyseresultatet  

 anvendes til at styre en mekanisme til at fjerne kvalitativt uacceptable  

 produkter fra transportbåndet.« Ved skrivelse af 27. august 1991 nedlagde Slagteriernes  

 Forskningsinstitut, Roskilde, indsigelse mod udstedelse af patent under  

 henvisning til, at »....ansøgningen synes ikke at opfylde patentlovens betingelser for  

 udstedelse af patent, da den omhandlede fremgangsmåde bl.a. mangler nyhed,  

 hvilket uddybes nedenfor.
Krav 1 Formålet med fremgangsmåden ifølge ansøgningen, er (jf.  

 fremlæggelsesskriftet s.2, 1. 20-23) på hurtig og pålidelig vis at detektere  

 ben i fiskeprodukter, eller brusk, sener, fedt eller kød i kødprodukter,  

 inklusive fjerkræprodukter, for at kunne udføre en kvalitetskontrol, der  

 ifølge krav 1's indledende del, fx kan anvendes til at styre en proces til  

 behandling eller håndtering af produkterne.
 Dette formål opfyldes ifølge den kendetegnende del af krav 1 ved at  

 udsætte produktet eller en prøve deraf for elektromagnetisk stråling i  

 området 325-360 nm og at analysere den resulterende karakteriske fluorescens  

 for biologiske komponenter i produktet.
 I det følgende henvises til disse bilag:
Såvel formålet som løsningen af den beskrevne problemstilling er kendt fra  

 hvert enkelt af bilagene 1, 2 og 3, hvilket fremgår af kravanalysen og  

 sammenligningstabellen (bilag 4), som kommenteres i det følgende.
Bogstaverne  

 A-E henviser til opdelingen i kravanalysen.
 Ad bilag 1:
 DK patent 106.165 angår en »Fremgangsmåde til bestemmelse af  

 forholdet mellem kød og fedt i en portion af kødemner af  

 småkødsstørrelse«.
 A Der er således tale om en fremgangsmåde til kvalitetskontrol, ganske som  

 eksemplificeret i DK fremlæggelsesskrift nr. 161.110 på s. 4, 1. 5-10.  

 Fremgangsmåden anvendes til styring af en proces til behandling eller  

 håndtering af produktet, nemlig til at regulere forholdet mellem fedt og kød  

 i en portion trimmings ved produktion af fx farsvarer (se især første spalte  

 1. 1-7 i beskrivelsen, samt 2. spalte 1. 16-25).
 B Det angives flere steder, at produktet bestråles med lys, der kan ligge  

 i det ultraviolette bølgelængde-område (s. 1, 2. spalte, andet fulde afsnit,  

 samt s. 2, 2. spalte 1. 7-8).
 C Strålingen, der emitteres af produktet, måles ved hjælp af  

 fotoelektriske midler, og et mål for forholdet mellem kød og fedt  

 tilvejebringes herudfra (krav 1's kendetegnende del).
D Tilstedeværelsen af biologiske komponenter (kød og fedt) bestemmer  

 produktets kvalitet (her dets egnethed til anvendelse i en farsvare med et  

 bestemt kød/fedt-indhold) E Kvalitetskontrollen (her fx styring af kød/fedt-indholdet i en fars)  

 udføres i afhængighed af analyseresultatet (se især s. 1, 2. spalte 1.  

 30-35).
 Samtlige punkter i krav 1 synes således at være beskrevet i bilag 1, som  

 det også angives i sammenligningstabellen.
 Ad bilag 2:
 »Handbuch der Lebensmittelchemie« omhandler kvalitetsanalyse af  

 fødevarer, specielt omtales fluorescensanalyse af kød- og fiskeprodukter  

 (side 436-437), ligesom der specifikt omtales en række filtre til brug ved  

 exitation i bølgelængdeområdet 325-360 nm (s. 434, fig. 1, specielt UG2, UG4,  

 UG5 og UG11).
 Som angivet i sammenligningstabellen i bilag 4 fremgår kravanalysens  

 punkter A-E af bilag 2. Det bemærkes i forbindelse med punkt E, at det må  

 ligge implicit i ønsket om at udføre en analyse, af fx et produkts  

 sammensætning eller friskhed (se s. 437, specielt 2., 4. og 6. afsnit), at  

 man tillige ønsker et udføre en form for kvalitetskontrol på baggrund af  

 denne.
 Ad bilag 3:
 DK-patent 154.667 angår en »Fremgangsmåde til detektering af ornelugt  

 hos individuelle dyrekroppe, fortrinsvis slagtekroppe eller dele deraf«.
 Der er således tale om en fremgangsmåde til kvalitetskontrol af  

 svineprodukter, fx til at styre en proces til håndtering af produktet, ved  

 hvilken fremgangsmåde en prøve af produktet (slagtekroppen) udsættes for  

 elektromagnetisk stråling i området 325-360 nm (se specielt krav 4, og s. 4,  

 1. 18-20), emissionen analyseres til identificering af karakteristisk  

 fluorescens fra biologiske komponenter, som er bestemmende for produktets  

 kvalitet (herunder forbindelser, der er karakteristiske for ornelugt - se  

 især krav 1's kendetegnende del), og der udføres en kvalitetskontrol i  

 afhængighed af analyseresultatet (sortering af slagtekroppene i lugtende og  

 ikke-lugtende - se s. 12, 1. 17-26).
 Også bilag 3 synes således at foregribe alle punkterne A-E.
Konklusion Vi kan herefter ikke se rettere end, at den angivne fremgangsmåde mangler  

 nyhed i forhold til hvert enkelt af bilagene 1, 2 og 3.
 Krav 2-8 synes heller ikke at omhandle noget, der giver grundlag for en  

 patenterbar opfindelse.
Vi anmoder direktoratet om at afslå ansøgningen, samt om at få lejlighed  

 til at uddybe vort synspunkt, eventuelt ved mundtlig forhandling, såfremt  

 direktoratet skulle finde det foreliggende grundlag utilstrækkeligt.' Ansøgeren indsendte med skrivelse af 28. februar 1992 et nyt krav 1:
»1. Fremgangsmåde til kvalitetskontrol af fiske-, kvæg-, svine- og  

 fjerkræprodukter, f.eks. til at styre en proces til behandling eller  

 håndtering af sådanne produkter, kendetegnet ved, at produktet, som er  

 genstand for kvalitetskontrol, eller en prøve deraf, udsættes for  

 elektromagnetisk stråling i området ca. 325 - 360 nm, fortrinsvis omkring 340  

 nm, at en hvilken som helst fluorescerende stråling, som emitteres af  

 produktet som resultat af denne bestråling, analyseres til identificering af  

 karakteristisk fluorescens fra biologiske komponenter i produktet eller en  

 prøve deraf, idet tilstedeværelsen af sådanne biologiske komponenter  

 bestemmer produktets kvalitet, og at nævnte kvalitetskontrol udføres i  

 afhængighed af analyseresultatet....« I skrivelsen anførte ansøger som følger:
 »...I anledning af den Slagteriernes Forskningsinstitut mod dansk  

 patentansøgning nr. 2875/84, fremlagt under nr. 161 110 B, nedlagte  

 indsigelse skal vi hermed på ansøgerens vegne fremsætte følgende  

 bemærkninger:
 Indsigeren baserer sin argumentation på følgende materiale:
 samt et bilag 4, der ikke kan betegnes som egentligt materiale, idet det  

 kun omfatter indsigerens subjektive kravanalyse og sammenligningstabel  

 vedrørende krav 1 i fremlæggelsesskriftet.
Bilag 1, DK patent nr. 106 165 angår en fremgangsmåde til bestemmelse af  

 forholdet mellem kød og fedt i en portion trimmings.
Til dette formål bliver  

 øjebliksværdien af reflekteret lys fra en bestrålet zone målt (side 1 venstre  

 spalte, linie 4-5 fra neden). Der er ikke angivet noget bestemt  

 bølgelængdeområde, men bilag 1 drejer sig klart om anvendelse af synligt lys,  

 selv om det nogle steder er angivet, at det er muligt at anvende ultraviolet  

 lys (side 2, højre spalte, linie 7-8). Denne anvendelse vedrører, ligesom  

 hele bilag 1 kun reflektion af lys.
I modsætning til bilag 1 gør den foreliggende opfindelse ifølge krav 1  

 ikke brug af reflektion af lys.
Den gør derimod brug af excitationsstråling i  

 bølgelængdeområdet ca. 325-360 nm ved en fremgangsmåde til kvalitetskontrol  

 af produkter fra fisk, kød, kvæg, svin og fjerkræ.
Bilag 2 angiver på side 434 en oversigt over spektralområder af  

 strålingsemission fra en Hg ultraviolet lampe Q 81 og af  

 strålingstransmission gennem visse filtre.
Der er intet i bilag 2, der  

 forbinder denne oversigt med siderne 436 og 437 »Verwendung der  

 Lumineschenz zu Vorproben und qualitativen Feststellungen«.
Her er  

 Eigenfluorescenzen, Fluorscenzreaktionen, Anfarben mit  

 »Fluorochromen« omtalt i almindelighed (side 436, sidste afsnit).
Ifølge fremlæggelsesskriftets krav 1 kræves der ingen generel beskyttelse  

 for anvendelsen af UV lys til analyseformål.
Der er ingen tvivl om, at der  

 før patentansøgningens indlevering fandtes filtre for gennemgang af UV  

 spektrets 325-260 nm.
Ifølge krav 1 søges der imidlertid kun beskyttelse for  

 anvendelsen af 325-360 nm med henblik på at løse problemet ifølge  

 opfindelsen.
DK patent nr. 154 667, som er angivet som bilag 3, angår en fremgangsmåde  

 til detektering af ornelugt hos individuelle dyrekroppe, fortrinsvis  

 slagtekroppe eller dele derfra.
Imidlertid vedrører dette bilag 3 målingen af  

 fluorescens på kødekstrakter, d.v.s. kød, som er blevet behandlet med særlige  

 kemiske midler, som er egnet til at frembringe fluorescens, som er  

 karakteristisk for ornelugt.
Bilag 3 angår således detektering af sekundær fluorescens, som bliver  

 fremstillet på kunstig (kemisk) måde.
Dette bilag 3 angår ikke detektering af  

 biologiske komponenter, men af kemiske komponenter.
Det nævnes ikke med et  

 enkelt ord i dette bilag 3 at biologiske komponenter, såsom ben, brusk, sener  

 og/eller fedt, kan identificeres , når de bestråles med en stråling i området  

 325-360 nm.
Vi vedlægger en artikel fra avisen »Børsen«.
Denne er en  

 redegørelse for indsigerens, Slageriernes Forskningsinstitut, nye teknik til  

 detektering af ornelugt.
Vi citerer herfra:
»SFI har siden 70'erne forsket i hvilke stoffer, der kunne være skyld  

 i det ildelugtende kød fra ornerne.
Men ved opdagelsen af stoffet skatol, som  

 en at årsagerne til det ildelugtende ornekød, kom der skred i tingene.  

 Terorien blev afprøvet på et smagspanel.
Og her blev sammenhængen mellem et  

 højt skatol- indhold og det ildelugtende kød tydeligt bekræftet.
Konceptet for udstyret bygger derfor på at finde hangrise med højt indhold  

 af skatol i kødet.
En spækprøve udtaget i de slagtede hangrise analyseres for  

 skatolindholdet i automatisk laboratorium«.
Stoffet skatol (3-methyl-indol) findes i kød og også i fedt, men ikke i  

 ben.
Ifølge den foreliggende patentansøgning opnås der ikke fluorescens fra  

 kød (side 6, linie 15-17), men fra fedt og ben.
Det kan derfor ikke være  

 skatol, som detekteres ved excitationen, som udføres ifølge opfindelsen  

 imrådet 325-360 nm.
 Fremgangsmåden i det nye krav 1 til kvalitetskontrol beror på kapaciteten  

 af biologiske komponenter (krav 1, linie 11) d.v.s. ben, brusk, sener og  

 fedt, for primær fluorescens, uden kemisk eller anden destruktion eller  

 ændring af de biologiske komponenter.
I fremgangsmåden ifølge opfindelsen er den primære fluorescens  

 øjeblikkelig efter bestråling.
I fremgangsmåden ifølge DK patent nr. 154 667  

 kræver den kemiske destruktion og behandling for opnåelse af fluorescens fra  

 et kemisk stof (skatol) 10-20 min., se side 4, linie 24 i DK 154 667. Bortset  

 fra det ovenfor anførte findes der ikke ornelugt i fisk, fjerkræ eller kvæg,  

 eller i ben, inklusiv svineben.
Fagfolk vil derfor bestemt ikke tage bilag 3  

 i betragtning ved kvalitetskontrol af fisk, kød, kvæg, svin og fjerkræ med  

 hensyn til biologiske komponenter.
Ifølge den foreliggende patentbeskrivelse søges ingen generel beskyttelse  

 for anvendelsen af UV lys til analyseformål.
Lys i området 325-360 nm kan i  

 og for sig have været anvendt tidligere til analyseformål som sådan, men ikke  

 til at løse det problem, som den foreliggende opfindelse er baseret på.
 Detektering af ornelugt og lysreflektion har intet med problemet ifølge  

 opfindelsen at gøre, og giver ikke fagmanden nogen anvisninger på at løse  

 dette problem på den i det nye krav 1 angivne måde.
 Eftersom nyheden i krav 1 ikke er foregrebet af det af indsigeren anførte  

 materiale, og det i krav 1 anførte ikke er nærliggende for en fagmand, skulle  

 det ikke være nødvendigt at omtale underkravene i lyset af dette materiale.
Endelige kan vi anføre, at der også har været nedlagt indsigelse imod  

 ansøgerens tilsvarende europapatent, men at indsigelsen blev afslået af EPO  

 og EP patentet nr. 0 128 889 B2 blev opretholdt.
Vi vedlægger kopi af sider  

 fra det ændrede EP patent nr. 0 128 889 B2. Det fremgår af forsiden, at det  

 samme materiale som i indsigelsen i Danmark var fremdraget i EPO. (DK-A-398  

 831 = DK 154 667, bilag 1), (GB-A-1 113 615, bilag 3) og bilag 2 er ligeledes  

 nævnt på forsiden....' Hertil bemærkede indsiger i skrivelse af 4. maj 1992:
 »Bemærkningerne baseres på det præciserede krav 1, ifølge hvilket de  

 biologiske komponenter skal være ben, brusk, sener og/eller fedt.
 Bilag 1 (DK-patent 106.165):
 Efter vor mening må det i kravet omhandlede stadig anses for at være kendt  

 fra dette patentskrift.
 Patentet drejer sig om en metode til kvalitetskontrol af kødprodukter,  

 idet man bestemmer forholdet mellem kød og fedt i en portion småkød.  

 Produktet, der skal undersøges, udsættes for elektromagnetisk stråling i form  

 af lys, idet der kan være tale om såvel synligt lys som ultraviolet lys.  

 Strålingen, som emitteres af produktet som et resultat af bestrålingen, dvs.  

 reflekteres eller tilbagekastes af produktet, analyseres derefter til  

 identificering af de biologiske komponenter, idet strålingens intensitet  

 måles ved hjælp af fotoelektriske midler, såsom fotoceller, for at finde  

 forholdet mellem kød og fedt i produktet.
 Ordet »fluorescens« er ikke nævnt i patentskriftet, men for  

 fagmanden vil »ultraviolet lys« og »fluorescens« være så  

 godt som synonyme i denne sammenhæng, idet der ifølge patentskriftet anvendes  

 fotoceller og disse sædvanligvis er følsomme i det synlige område.
Det er en trivialopgave at finde det mest egnede bølgelængdeområde for det  

 ultraviolette lys.
Vi vedlægger forsiden af en fortroligt mærket rapport  

 vedrørende forsøg med den i patentskriftet angivne fremgangsmåde (bilag 1A).
 Forskellige bølgelængdeområder er undersøgt, men UV-lys med en bølgelængde  

 omkring 350 nm viste sig bedst egnet (sidste afsnit linie 3-5). Ved forsøgene  

 blev det tilbagekastede lys (fluorescensen) målt ved hjælp af fotoceller, der  

 er følsomme over for synligt lys.
 Bilag 2 (Handbuch der Lebensmittelshemie):
 Det mest interessante er her s. 437, første afsnit: Kødmuskler er røde  

 under en UV-lampe, mens brusk og sener adskiller sig fra musklerne ved, at  

 det lyser stærkt blåligt.
 Bilag 3 (DK-patent 154.667):
Ansøgeren forveksler tilsyneladende den i dette patent omhandlede  

 fluorescensmetode til påvisning af ornelugt med en farvereagensmetode, som er  

 udviklet på samme tidspunkt af instituttet og implementeret i branchen som et  

 såkaldt »hangrise- udstyr«.
Det er kun den omhandlede  

 fluorescensmetode, der har interesse som modholdsmateriale.
Hele patentet  

 vedrører flourescensmetoden bortset fra følgende afsnit, der vedrører  

 farvereagensmetoden:
s. 11 1. 17 til s. 12 1. 16 s. 16 1. 10 til s. 17 1. 33 s. 20 krav 16 og 17 Vi vil også mene, at »Børsen« (ansøgerens henvisning) næppe  

 indeholder noget interessant i foreliggende sammenhæng.
Patentets krav 1 angiver, at der skal bestemmes spektroflourometriske data  

 for de undersøgte slagtekroppe.
Disse data opnås på grundlag af flourescensen  

 fra kroppens egne »biologiske komponenter« (det ansøgeren kalder  

 »primær fluorescens«). I den omhandlede metode sker der ikke nogen  

 omsætning med fremmede stoffer, som kunstigt frembringer en  

 flourescensvirkning.
Patentet indeholder heller ikke noget krav om kemisk  

 destruktion og behandling for opnåelse af fluorescens fra en biologisk  

 komponent, der har sammenhæng med ornelugt, således som ansøgeren påstår,  

 jvf. svarskrivelsen, s. 4, femte afsnit.
 Europæisk patent:
 I forlængelse af ansøgerens bemærkning om det tilsvarende europæiske  

 patent, kan vi oplyse, at indsigelsen ikke blev afslået, men at indsigeren  

 (Slagteriernes Forskningsinstitut) frivilligt tilbagetog indsigelsen,  

 hvorefter det europæiske patentdirektorat ikke så grund til at forfølge  

 sagen, men vedtog at opretholde patentet med de ændrede krav.
 Som det vil ses, er der ikke overensstemmelse mellem de danske og  

 europæiske krav.
Det nuværende krav 1 synes således ikke at kunne danne basis for  

 meddelelse af patent.
Hvis direktoratet agter at meddele patent, håber vi det  

 bliver i en form, hvor ansøgningen er præciseret mere end det nu er  

 tilfældet.' I skrivelse af 5. august 1992 udtalte ansøger herefter:
 »Det er rigtigt, at indsigelsen imod det tilsvarende europæiske  

 patent ikke blev afslået, juridisk set, og at indsigelsen blev tilbagetaget  

 frivilligt.
 Teknisk set er sagstilstanden dog anderledes, eftersom EPO prøvede  

 indsigelsen før sin beslutning under en mundtlig forhandling, hvor hverken  

 ansøgeren eller indsigeren var repræsenterede.
 Vi vedlægger kopi af EPO's beslutning, hvoraf det fremgår, at EPO i  

 detaljer prøvede indsigelsesmaterialet og indsigerens argumenter.
DK-106 165 giver ingen som helst antydning om opfindelsen ifølge det  

 gældende krav 1. Det er rigtigt, at tryk- skriftet omtaler eventuel  

 anvendelse af UV-lys i stedet for synligt lys, men allerede den kendsgerning,  

 at synligt lys anvendes i den beskrevne fortrukne udførelsesform taler for,  

 at man ikke ser noget specielt i at anvende UV-lys.
At UV-bestråling  

 (UV-området er 1-400 microm) ikke automatisk giver analyserbar fluorescens  

 vises også af tegningens figurer i fremlæggelsesskriftet.
DK-106 165 er ude  

 efter refleksion, og refleksionsmålinger kan meget vel udføres ved hjælp af  

 UV-lys udenfor området ifølge det gældende krav 1. Derudover viser dette  

 trykskrift ikke, at ben, brusk og sener kan detekteres med nævnte UV-område.
Vi vedlægger uddrag af Georg G.
Guilbault, »Fluorescence, Theory,  

 Instrumentation and Practice« Marcel Dekker, Inc., New York (1967), som  

 er en autoritativt værk på fluorescensområdet og hvor følgende udtalelse  

 fremgår af side 38:
Blandt det enorme antal kendte organiske forbindelser frembyder kun en  

 ringe brøkdel intens fluorescens.
Derfor kan allerede den kendsgerning, at et  

 molekyle fluorescerer i sig selv tilvejebringe væsentlig information om dets  

 strukturelle egenskaber.
 Således: Den kendsgerning, at ikke-næringsværdige komponenter (ben, brusk,  

 sener og fedt) i fiske- og kødprodukter i det hele taget udviser intensiv  

 fluorescens, kunne ikke forudses og er overraskende.
 Det med indsigerens replik af 4. maj 1992 vedlagte bilag 1A, som er omtalt  

 i nævnte replik, er en »fortroligt« mærket rapport, som naturligvis  

 er irrelevant som et nyhedsskadeligt materiale.
Hvad angår Handbuch der Lebensmittelschemie beskriver denne ikke klart  

 excationsbestråling og heller ikke, at den emitterede stråling analyseres for  

 identificering af karakteristisk fluorescens fra ben, brusk, sener og/eller  

 fedt.
Opfindelsens bestrålingsbølgelængdeområde angives ikke.
For fagmanden,  

 som ved opfindelsens fremkomst stod overfor problemet, som angives i  

 beskrivelsens tredje afsnit, gav denne håndbog ikke løsningen ifølge det  

 gældende krav 1.
De tidligere fremførte argumenter imod DK-154 667 fastholdes.
En uddybning  

 af disse argumenter er overflødig, fordi det gældende krav 1 angår  

 detektering af ben, brusk, sener og fedt, ikke af ornelugt.
Som tidligere  

 nævnt findes ingen orneluft i fisk, fjerkræ, kreaturer eller i ben.
Det er  

 med andre ord ikke ornelugt, der giver anledning til den karakteristiske  

 fluorescens ifølge opfindelsen.
 Vi kan meddele, at ansøgeren er villig til at bringe patentkravene i fuld  

 overensstemmelse med EPO-kravene, hvis Patentdirektoratet måtte ønske dette  

 for en patentudstedelse.
Tilsvarende patenter er udstedt i USA (4 631 413 ), Sverige (8 303 327-4,  

 8 304 288-7), Norge (161 148), Canada (1 221 848) og Australien (566 669) med  

 patentkrav, som i det væsentlige svarer til de oprindelige danske krav (ingen  

 indsigelser)....' Patentdirektoratet afslog den 14. august 1992 ansøgningen med følgende  

 begrundelse:
»1. Indsigeren har tidligere fremført, at ansøgningen af nærmere  

 angivne grunde ikke bør kunne imødekommes.
Også efter vor opfattelse er nogle  

 af disse grunde til hinder for, at ansøgningen kan imødekommes, og vi har  

 derfor afslået den under henvisning til patentlovens § 16. Den nærmere  

 begrundelse følger nedenfor.
 I den af Dem fremsendte kopi af grundlaget for EP's afvisning af  

 indsigelsesbegrundelsen angives i næstsidste afsnit side 4, at den af  

 indsigeren fremdragne Handbuch der Lebensmittelchemie ikke angiver, at der i  

 1. afsnit af side 437 er tale om »excitationsstråling«, og at det  

 ikke fremgår klart af det pågældende afsnit side 437, at den i Deres  

 patentansøgnings krav 1 beskrevne karakteristiske fluorescens er  

 identificeret, og lignende betragtninger er fremført sidste afsnit side 2 i  

 Deres ovennævnte brev.
 Af de grunde, vi har anført nedenfor, er vi uenige i ovennævnte  

 fortolkning af indholdet af den fremdragne publikation.
 Af det nævnte afsnit side 437 fremgår klart, at brusk og sener fremtræder  

 med en kraftig blå farve på baggrund af det rødfarvede kød, når en kødprøve  

 lægges under den omhandlede lysgiver, og at dette fænomen anvendes ved  

 undersøgelse af pølser for de nævnte uønskede bestanddele.
 Den omhandlede lysgiver er beskrevet side 433, sidste afsnit under  

 henvisning til fig. 1, side 434. Heraf fremgår, at der er tale om en  

 ultraviolet lysgiver, som f.eks. kan have det bølgelængdeområde, der i fig. 1  

 er vist for kombinationen af kviksølv-kvartslampen »Qu 81« og  

 filteret »UG 11 2mm«.
 Dette bølgelængdeområde svarer nøje til det i Deres krav 1 angivne  

 interval på 325-360 nm, og den ifølge krav 1 foretrukne værdi på 340 nm  

 svarer nøje til maksimalværdien i den i nævnte del af fig. 1, side 434 viste  

 kurve for lysintensiteten.
 At der ifølge den fremdragne publikation er tale om fluorescens, fremgår  

 af den omstændighed, at der er tale om udsendelse af synligt blåt,  

 henholdsvis rødt lys som følge af UV-bestrålingen, og at denne lysudsendelse  

 kun finder sted, når kødprøven anbringes under lampen, jfr. definitionen af  

 fluorescens side 433, 2. afsnit.
 At der i den fremdragne publikation er tale om netop den ifølge Deres krav  

 1 karakteristiske fluorescens, fremgår af ovennævnte sammenfald m.h.t.  

 lysgiverens bølgelængdeområde i forbindelse med, at publikationen beskriver  

 den iagttagne farve som stærk blå, svarende til Deres angivelse side 3, linie  

 30 - side 4, linie 4 i fremlæggelsesskrift nr. 161.110.
 I modsætning til EPO mener vi derfor, at den i Deres ansøgning omhandlede  

 fremgangsmåde til fluorometrisk detektering af sener og brusk i alle detaljer  

 er kendt fra ovennævnte publikation.
 Det nye ifølge ansøgningen består derfor alene i den omhandlede anvendelse  

 af den i sig selv kendte metode til tillige at detektere knogler og fedt i  

 kødprøven.
 Hvis knogler og fedt giver anledning til fluorescens, vil dette imidlertid  

 vise sig ved ovennævnte kendte anvendelse af fremgangsmåden, og iagttagelsen  

 heraf og udnyttelsen af denne iagttagelse til også at bestemme knogler og  

 fedt vil herefter være nærliggende for en fagmand, som følger de i den  

 fremdragne håndbog givne instruktioner til detektering af sener og brusk.
 Vi mener derfor, at denne del af Deres opfindelse, der ikke er direkte  

 omtalt i ovennævnte håndbog, ikke adskiller sig væsentligt fra den beskrevne  

 kendte teknik.
 2. Af de grunde, vi har anført nedenfor, mener vi derimod, at de øvrige af  

 indsigeren fremdragne publikationer er uden betydning for bedømmelsen af  

 Deres opfindelses patenterbarhed.
Dansk patent nr. 106.165 omhandler udelukkende anvendelse af reflekteret  

 lys ved den pågældende fedtbestemmelse.
Dette må ifølge sagens natur  

 indebære, at lysmålingen i princippet foretages ved samme bølgelængde som  

 lysudsendelsen, eftersom lys ikke ændrer bølgelængde ved reflektion.
Vi kan  

 derfor ikke acceptere indsigernes bemærkning om, at »ultraviolet  

 lys« og »fluorescens« i den foreliggende sammenhæng skulle  

 kunne anses for synonymer.
 Indholdet af den med indsigerens brev af 04 maj 1992 fremsendte  

 forsøgsrapport, som er mærket »fortroligt« er ikke omfattet af den  

 kendte teknik, der ifølge patentlovens § 2, stk. 1 skal tages i betragtning  

 ved behandlingen af patentansøgninger.
Dansk fremlæggelsesskrift nr. 154.667, der i modsætning til Deres  

 ansøgning er begrænset til undersøgelse af ornekød, omhandler detektering af  

 kødbestanddele (nemlig skatol og lignende), der er væsensforskellige fra dem,  

 der skal bestemmes ifølge Deres opfindelse, og fremlæggelsesskriftets  

 oplysning om, at andre kødbestanddele end knogler, brusk og sener er  

 fluorescerende, kan ikke give en fagmand impuls til at anvende flurometri til  

 detektering af knogler m.m., - måske snarere tværtimod, eftersom  

 tilstedeværelsen af andre fluorescerende bestanddele end dem, der ønskes  

 bestemt, kan frygtes at give falske positive resultater.
Diskussionen om,  

 hvorvidt fremlæggelsesskrift nr. 154.677 foreskriver forbehandling af  

 kødprøven ved ekstraktion m.m., er herefter uden betydning for nærværende  

 ansøgnings behandling....' Denne afgørelse har klageren i denne sag, De Forenede Bryggerier A/S  

 v/Hofman-Bang & Boutard A/S, ved skrivelse af 22. december 1992 indbragt  

 for Patentankenævnet med påstand om, at direktoratets afgørelse omgøres.
 I ankebegrundelse af 26. februar 1993 har klager bl.a. anført:
 »Den foreliggende opfindelse angår en fremgangsmåde til  

 kvalitetskontrol af fiskeprodukter, især fiskefilet under behandling eller  

 håndtering af sådanne produkter.
 Fremgangsmåden ifølge opfindelsen er ejendommelig ved, at fiskeproduktet,  

 som er genstand for kvalitetskontrol, eller en prøve deraf udsættes for  

 elektromagnetisk stråling i området ca. 325-360 nm, fortrinsvis omkring 340  

 nm, at en hvilken som helst fluorescerende stråling, som emitteres af  

 produktet som resultat af denne bestråling i et bølgelængdeområde på ca.  

 365-450 nm analyseres for identifikation af karakteristisk fluorescens fra  

 fiskeben.
 Herved opnås at der tilvejebringes en nøjagtig fremgangsmåde til  

 detektering af indholdet af fiskeben i fiskefileter hvormed det er muligt i  

 stor målestok at styre automatiske ren- skæringsapparater til optimal  

 anvendelse af det værdifulde kød i udskårne dele som er vanskelig at skære  

 manuelt på en kostbesparende måde.
 I Direktoratets afslagsskrivelse af 14. august 1992 anføres bla.:
 At det nye ved ansøgningen alene består i at den omhandlede anvendelse af  

 den i sig selv kendte metode til at detektere knogler og fedt i kødprøver set  

 på baggrund af fortolkningen af indholdet af den fremdragne publikation  

 »Handbuch der Lebensmittelchemie«.
Vi er således enige med Dem heri men at denne anvendelse efterfølgende  

 skulle være nærliggende for en fagmand må på enhver anvises.
Intet af det ved  

 nyhedsundersøgelsen fremdragne materiale ej heller anden kendt teknik  

 beskriver fremgangsmåder til kvalitetskontrol af fiskeprodukter såsom  

 fiskefilet hvor der sammenhængende gives anvisninger om at fiskeproduktet  

 skal udsættes for en elektromagnetisk stråling i området ca. 325-360 nm og at  

 efterfølgende den fluorescerende stråling som emitteres i et  

 bølgelængdeområde på ca. 265-450 nm analyseres for identifikation af  

 karakteristisk fluorescens fra fiskeben med henblik på at fiskefileter, som  

 indeholder en ønsket stor mængde ben efterfølgende kasseres eller renskæres  

 ud fra forudbestemte kriterier.
Endelig beskriver nævnte fremdraget materiale  

 slet ikke de problemer som løses i forbindelse hermed nemlig at opnå en  

 effektiv maskinel behandling af fiskeprodukterne følgelig undgå en  

 tidskrævende manuel håndtering.
At det derfor skulle være nærliggende for en fagmand inden for området med  

 fremstilling af fiskeprodukter at for det første kunne få kendskab til nævnte  

 fremdraget materiale og efterfølgende kunne frembringe fremgangsmåden ifølge  

 den foreliggende opfindelse kan derfor slet ikke imødekommes.
Der har længe  

 eksisteret et anerkendt problem inden for området med fremstilling af  

 fiskeprodukter idet der altid har været nødvendigt at afslutte borttagningen  

 af fiskeben ved manuel håndtering for at fjerne eventuelle tilbageværende  

 fiskeben som kan ses eller føles.
Sådanne manuelle detekteringsmetoder er  

 meget langsomme og upålidelige hvilket betyder at fiskeprodukter ofte  

 forlader denne kontrol med tilbageværende udetekteret fiskeben.
Mange  

 fiskeprodukter som er blevet udbenet afleveres i frossen tilstand i store  

 pakker til grossister eller konserverindustri som også selv vil udføre den  

 ovenfor beskrevne manuelle kontrol på stikprøvebasis for en lille del af  

 emballagen for at bedømme emballagens indhold af tilbageværende fiskeben.  

 Hvis det under denne kontrol viser sig at indholdet af fiskeben overstiger en  

 forudbestemt værdi kasseres hele emballagen hvilket betyder et væsentligt  

 økonomisk tab for leverandøren.
På trods af at problemet længe har været  

 anerkendt er det først blevet løst ved den foreliggende opfindelse.
Vor principielle påstand er derfor at sagen godkendes på grundlag af de  

 nye principale krav af 26. februar 1993. De principale krav adskiller sig fra  

 de fremlagte krav af 27. maj 1991 ved at krav 1's indledning er blevet  

 præciseret således at det tydeligt fremgår at det udelukkende drejer sig om  

 en fremgangsmåde til kvalitetskontrol af fiskeprodukter.
Opfindelsens  

 beskyttelsesomfang er blevet yderligere reduceret ved at krav 2 er blevet  

 optaget i krav 1. De nye krav 2-4 svarer ti de gamle krav 3, 7 og 8 på  

 tilrettet form.
Vor subsidiære påstand er at sagens behandling genoptages på grundlag af  

 de vedlagte nye subsidiære krav.
De subsidiære krav adskiller sig fra de  

 principale krav ved at krav 1's indledning er blevet yderligere præciseret  

 således at fremgangsmåden udelukkende angår kvalitetsortering af fiskefilet.  

 Det nye krav 2 svarer til det gamle krav 3 og de nye krav 3 og 4 er  

 udarbejdet på basis af de gamle krav 7 og 8. Det skal desuden nævnes at  

 beskrivelsen er tilrettet i overensstemmmelse med det nye krav og er  

 tydeliggjort ved angår opfindelsens udgangspunkt.
Desuden er tegningen rettet  

 i overensstemmelse med begrænsningen af opfindelsens beskyttelsesomfang.
Hvis Patentankenævnet umiddelbart ikke kan godkende formuleringen af de  

 principale eller de subsidiære krav vil vi subsidiært nedlægge påstand om at  

 sagen sendes tilbage til Patentdirektoratet til fortsat behandling med  

 henblik på at nå frem til en kravformulering der kan godtages.' Ankebegrundelsen var vedlagt følgende subsidiære patentkrav:
 »1. Fremgangsmåde til kvalitetssortering af fiskefileter,  

kendetegnet  ved, at fiskefileterne udsættes for elektromagnetisk  

 stråling i området 325-365 nm, fortrinsvis omkring 340 nm, at en hvilken som  

 helst fluorescerende stråling i bølgelængdeområdet 365-450 nm, som emitteres  

 af fileten som resultat af denne bestråling, analyseres til identificering og  

 kvatificering af karakteristisk fluorescens fra ben i fileten og at hvis  

 fiskefileten indeholder en uønsket stor mængde ben eller et uønsket område  

 med ben eller et uønsket område med ben kasseres fileten eller det uønskede  

 område bortskæres.
 2. Fremgangsmåde ifølge krav 1, kendetegnet ved, at  

 kvantificeringen udføres ved hjælp af fluorescensbilledanalyse eller  

 spektrofluorometri eller ved hjælp af en fotodetektor.
 3. Fremgangsmåde ifølge ethvert af kravene 4-6, kendetegnet ved, at  

 kvantificeringen udføres ved hjælp af fluorescensbilledanalyse eller  

 spektrofluorometri eller ved hjælp af en fotodetektor.
4. Fremgangsmåde ifølge krav 3, kendetegnet ved, at bestrålingen og  

 analysen udføres på fiskefileter som på et transportbånd føres forbi et  

 bestrålings- og analyseinstrument, og at analyseresultatet anvendes til at  

 styre en mekanisme til at udføre nævnte kassering eller bortskæring.« Indsiger trak ved skrivelse af 19. maj 1993 indsigelsen tilbage og  

 udtalte:
 »Ansøgeren har begrænset patentkravene således, at den patentansøgte  

 fremgangsmåde nu alene angår fiskeprodukter.
Vi kan derfor meddele Dem, at vi ikke har nogen indvendinger mod, at der  

 udstedes patent på grundlag af de foreliggende principale eller subsidiære  

 krav.« Patentankenævnet har behandlet sagen på sit møde den 7. november 1995.
 Ingen gav møde.
 Ankenævnet skal udtale:
 Det tiltrædes, at ansøgningen er afslået, som den forelå for direktoratet.
 Uanset at indsigelsen er frafaldet, findes det nærliggende at anvende det  

 ansøgte også i forhold til kvalitetskontrol af fiskeprodukter, hvorfor de nye  

 principale og subsidiære krav ikke kan føre til en ændret afgørelse.
