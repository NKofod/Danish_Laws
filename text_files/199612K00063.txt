Nr LSF 63 Forslag til Lov om ændring af forskellige skattelove (Forenkling af  

 virksomhedsordningen, afskaffelse af 25 pct.s tillægget m.v.) Fremsat af skatteministeren (Carsten Koch) den 7. november 1996 Vedtaget ved tredjebehandling den 20. december 1996 Lov nr. 1217 af 27/12/1996 § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 659 af 28. juli 1995, som  

 ændret ved § 3 i lov nr. 488 af 12. juni 1996, foretages følgende ændringer:
 1. § 1, stk. 3, 6. pkt., ophæves.
 2. § 2, stk. 4, ophæves.
 Stk. 5-7 bliver herefter stk. 4-6.
 3. § 4 a, stk. 4, affattes således:
»Stk. 4. Driftsomkostninger, som den skattepligtige har  

 afholdt af private mider, kan bogføres på mellemregningskontoen.« 4. I § 4 a indsættes som stk. 5:
»Stk. 5. Beløb, der overføres til beskatning hos en  

 medarbejdende ægtefælle, jf. § 12, kan hensættes på mellemregningskontoen med  

 virkning fra indkomstårets begyndelse.« 5. I § 10, stk. 3, ophæves 3. og 4. pkt., og  

 i stedet indsættes som nyt punktum:
»Virksomhedsskat, der ikke kan rummes i årets slutskat m.v.,  

 udbetales kontant.« 6. § 11 affattes således:
» § 11. Er saldoen på indskudskontoen negativ på det  

 tidspunkt, hvor anvendelsen af virksomhedsordningen påbegyndes, eller for  

 efterfølgende indkomstår ved indkomstårets begyndelse, eller er saldoen på  

 indskudskontoen negativ ved indkomstårets udløb, beregnes rentekorrektion.  

 Rentekorrektionen beregnes med et beløb, der svarer til afkastsatsen efter §  

 9 ganget med den talmæssigt største negative saldo på indskudskontoen på  

 tidspunktet, hvor anvendelsen af virksomhedsordningen påbegyndes, eller, for  

 efterfølgende indkomstår, ved indkomstårets begyndelse henholdsvis ved  

 indkomstårets udløb.
Beløbet kan dog højst udgøre afkastsatsen efter § 9  

 ganget med det talmæssigt største negative afkastgrundlag på tidspunktet,  

 hvor anvendelsen af virksomhedsordningen påbegyndes, eller for efterfølgende  

 indkomstår ved indkomstårets begyndelse henholdsvis ved indkomstårets udløb.  

 Beløbet kan endvidere højst udgøre virksomhedens nettorenteudgifter forhøjet  

 med kurstab og nedsat med kursgevinster, der er skattepligtige efter  

 kursgevinstloven.
Stk. 2. Overføres værdier til den skattepligtige efter § 5, og  

 foretages i samme indkomstår indskud efter § 3, stk. 1, beregnes  

 rentekorrektion.
Rentekorrektionen beregnes med et beløb, der svarer til  

 kapitalafkastsatsen efter § 9 ganget med værdier overført efter § 5, stk. 1,  

 nr. 5, og stk. 2. Beløbet kan dog højst udgøre afkastsatsen ganget med  

 indskuddet efter § 3, stk. 1.
Stk. 3. Det samlede rentekorrektionsbeløb efter stk. 1 og 2  

 medregnes i den personlige indkomst og fradrages i kapitalindkomsten for det  

 pågældende indkomstår.« 7. § 13 affattes således:
» § 13. Underskud i virksomhedsordningen modregnes i eventuelt  

 opsparet overskud, der med tillæg af den hertil svarende virksomhedsskat  

 medregnes ved opgørelsen af virksomhedsindkomsten.
Indestående på konto for  

 opsparet overskud reduceres med et beløb svarende til 66 pct. af  

 underskuddet.
Den hertil svarende virksomhedsskat fradrages i den  

 skattepligtiges slutskat m.v. eller udbetales kontant efter reglen i § 10,  

 stk. 3.
Stk. 2. Underskud, der ikke kan rummes i opsparet overskud,  

 fradrages i positiv kapitalindkomst.
Er den skattepligtige gift og samlevende  

 med ægtefællen ved indkomstårets udløb, fradrages underskuddet med et beløb  

 svarende til ægtefællernes samlede positive kapitalindkomst, uanset om den  

 skattepligtiges kapitalindkomst herefter bliver negativ.
 Stk. 3. Underskud, der ikke kan rummes i indkomst som nævnt i stk.  

 2, fradrages i den skattepligtiges personlige indkomst, uanset om denne  

 herefter bliver negativ.
Stk. 4. Beløb, der modregnes i kapitalindkomst og personlig  

 indkomst efter stk. 2 og 3, fradrages tillige i den skattepligtige indkomst.  

 Dette gælder, uanset om den skattepligtige indkomst herefter bliver  

 negativ.« 8. I § 15 a, stk. 2, indsættes som 3.-5. pkt.:
»Ved overførsel af den forholdsmæssige del af det opsparede overskud  

 finder den i § 5 nævnte rækkefølge ikke anvendelse.
Overføres et beløb til  

 mellemregningskontoen efter stk. 1, kan der for samme indkomstår højst  

 opspares et beløb svarende til virksomhedens skattepligtige overskud med  

 fradrag af en forholdsmæssig del heraf. 2. pkt. finder tilsvarende  

 anvendelse.«.
 9. § 16, 2. pkt., ophæves.
 10. § 16 a, stk. 3, 3. pkt., ophæves.
 11. I § 22 a, stk. 1, ændres »stk. 4 og stk. 7«  

 til: »og stk. 6«.
 12. I § 22 b, stk. 5, ophæves 2. og 3. pkt.,  

 og i stedet indsættes som nyt punktum:
»Konjunkturudligningsskat, der ikke kan rummes i årets slutskat m.v.,  

 udbetales kontant.« 13. I § 22 b, stk. 7, ophæves 5. og 6. pkt.,  

 og i stedet indsættes:
»Såfremt den skattepligtige ophører med at være skattepligtig her i  

 landet efter kildeskattelovens § 1 eller den skattepligtige bliver  

 hjemmehørende i en fremmed stat, Færøerne eller Grønland efter bestemmelserne  

 i en dobbeltbeskatningsaftale, skal henlæggelserne medregnes til den  

 personlige indkomst for det indkomstår, hvor skattepligten ophører.
Dette  

 gælder dog ikke, i det omfang den skattepligtige fortsat er skattepligtig  

 efter kildeskattelovens §§ 1 eller 2 med hensyn til virksomhed med fast  

 driftssted her i landet.
Ophører skattepligten efter kildeskattelovens § 2  

 med hensyn til virksomhedsdriften, anvendes bestemmelsen i 5. pkt.« § 2 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som ændret ved lov nr. 966 af 15. november 1996 og § 1 i lov  

 nr. 988 af 22. november 1996, foretages følgende ændringer:
 1. I § 10, stk. 2, ophæves 3. pkt., og 4.  

 pkt., der bliver 3. pkt., affattes således:
»Stk. 1, 2. og 3. pkt., finder tilsvarende anvendelse.« § 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som ændret bl.  

 a. ved § 3 i lov nr. 1104 af 20. december 1995 og som senest ændret ved § 3 i  

 lov nr. 487 af 12. juni 1996, foretages følgende ændringer:
 1. I § 29, stk. 1, ophæves 4. og 5. pkt., og  

6. pkt., der bliver 4. pkt., affattes således:
»Afdødes negative skat af aktieindkomst kan overføres til den  

 længstlevende ægtefælle efter personskattelovens § 8 a, stk. 5.« 2. I § 31, stk. 1, 1. pkt., udgår »og  

 virksomhedsskatteloven«.
 3. I § 31, stk. 1, ophæves 3. og 4. pkt., og  

5. pkt., der bliver 3. pkt., affattes således:
»Afdødes negative skat af aktieindkomst kan fradrages i boets skatter  

 efter personskattelovens § 8 a, stk. 5.« 4. § 31, stk. 2, 2. pkt., ophæves.
 5. I § 32, stk. 2, 1. pkt., udgår »og  

 virksomhedsskattelovens«.
 6. I § 32, stk. 2, 5. pkt., ændres »§ 31, stk. 1,  

 3.-5. pkt.,» til: »§ 31, stk. 1, 3. pkt.,».
 7. I § 32, stk. 3, 4. pkt., ændres »§ 31, stk. 1,  

 3.-5. pkt.,» til: »§ 31, stk. 1, 3. pkt.,».
 8. § 60, stk. 1, litra f, affattes således:
»f) Beløb efter virksomhedsskattelovens § 10, stk. 3, 2. pkt., § 13,  

 stk. 1, 3. pkt., og § 22 b, stk. 5.« § 4 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 793 af 1. september 1996, foretages følgende  

 ændringer:
 1. § 4, stk. 1, nr. 8, affattes således:
 »8) rentekorrektion efter virksomhedsskattelovens § 11, stk.  

 3,».
 2. I § 13, stk. 2, indsættes efter 2. pkt.:
»Modregning sker, før ægtefællens egne uudnyttede underskud fra  

 tidligere indkomstår fremføres efter 4.-6. pkt.« 3. I § 13, stk. 2, indsættes efter 4. pkt., der bliver 5.  

 pkt.:
»Hvis ægtefællen ligeledes har uudnyttet underskud vedrørende  

 tidligere indkomstår, modregnes det ældste af underskuddene først, uanset  

 hvilken ægtefælle underskuddet vedrører.« 4. I § 13, stk. 4, indsættes efter 3. pkt.:
»Modregning sker, før ægtefællens egne uudnyttede underskud fra  

 tidligere indkomstår fremføres efter 5.-8. pkt.« 5. I § 13, stk. 4, indsættes efter 6. pkt., der bliver 7.  

 pkt.:
»Hvis ægtefællen ligeledes har uudnyttet underskud vedrørende  

 tidligere indkomstår, modregnes det ældste af underskuddene først, uanset  

 hvilken ægtefælle underskuddet vedrører.« 6. § 13 a, stk. 1, 3. pkt., ophæves.
7. I § 13 a, stk. 1, 5. pkt., der bliver 4. pkt., ændres  

 »1-3. pkt.« til: »1. og 2. pkt.« 8. I § 13 a, stk. 2, udgår »og efter  

 virksomhedsskattelovens § 13, stk. 7,».
§ 5 I lov nr. 217 af 10. april 1991 om ændring af forskellige skattelove.  

 (Skatteomlægninger) foretages følgende ændring:
 1. § 15, stk. 1, 3. og 4. pkt., affattes således:
»Ved modregning af underskud i virksomhedens opsparede overskud efter  

 virksomhedsskattelovens § 13, stk. 1, medregnes overskud opsparet før  

 indkomståret 1991 først.
Indestående på konto for opsparet overskud reduceres  

 med et beløb svarende til halvdelen af underskuddet.« § 6 I lov nr. 344 af 14. maj 1992 om ændring af forskellige skattelove.  

 (Nedsættelse af virksomhedsskatteprocenten m.v.), som ændret ved § 3 i lov  

 nr. 1030 af 19. december 1992, foretages følgende ændring:
 1. § 5, stk. 1, 4. og 5. pkt., affattes således:
»Ved modregning af underskud i virksomhedens opsparede overskud efter  

 virksomhedsskattelovens § 13, stk. 1, medregnes overskud opsparet for  

 indkomståret 1991 forud for overskud opsparet for indkomståret 1992 eller  

 senere.
Indestående på konto for opsparet overskud reduceres med et beløb  

 svarende til 62 pct. af underskuddet.« § 7 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1997, jf. dog  

 stk. 3. Skattepligtige, hvis indkomstår 1997 er påbegyndt den 7. november  

 1996, kan vælge først fra og med indkomståret 1998 at anvende bestemmelserne  

 i § 10, stk. 3, § 11 og § 13 i virksomhedsskatteloven som ændret henholdsvis  

 affattet ved denne lovs § 1, nr. 5-7, § 10, stk. 2, i lov om  

 arbejdsmarkedsfonde som ændret ved denne lovs § 2, § 29, stk. 1, § 31, stk. 1  

 og 2, § 32, stk. 2 og 3, og § 60, stk. 1, litra f, i kildeskatteloven som  

 ændret henholdsvis affattet ved denne lovs § 3, § 13, stk. 2, og § 13 a, stk.  

 1 og 2, i personskatteloven som ændret ved denne lovs § 4, nr. 2, 3, 6, 7 og  

 8, § 15, stk. 1, 3. og 4. pkt., i lov nr. 217 af 10. april 1991 om ændring af  

 forskellige skattelove. (Skatteomlægninger) som affattet ved denne lovs § 5  

 og § 5, stk. 1, 4. og 5. pkt., i lov nr. 344 af 14. maj 1992 om ændring af  

 forskellige skattelove. (Nedsættelse af virksomhedsskatteprocenten m.v.) som  

 affattet ved denne lovs § 6.
 Stk. 3. § 16 og § 16 a, stk. 3, i virksomhedsskatteloven som  

 ændret ved denne lovs § 1, nr. 9 og 10, har virkning for omdannelser, der  

 foretages med åbningsstatus den første dag i indkomståret 1997 eller senere.
 Stk. 4. Uudnyttet underskud fra virksomheden for indkomstår forud  

 for indkomståret 1997 henholdsvis indkomståret 1998, jf. § 13, stk. 4, i  

 virksomhedsskatteloven, jf. lovbekendtgørelse nr. 659 af 28. juli 1995 som  

 ændret ved § 3 i lov nr. 488 af 12. juni 1996, fremføres til modregning i den  

 skattepligtige og den personlige indkomst for indkomståret 1997 henholdsvis  

 indkomståret 1998 efter reglerne i personskattelovens § 13.
 Stk. 5. Virksomhedsskat, der ved udløbet af indkomståret 1996  

 henholdsvis 1997 skal fremføres til modregning i slutskatten, jf. § 10, stk.  

 3, i virksomhedsskatteloven, jf. lovbekendtgørelse nr. 659 af 28. juli 1995  

 som ændret ved § 3 i lov nr. 488 af 12. juni 1996, kan udbetales som  

 overskydende skat for indkomståret 1997 henholdsvis indkomståret 1998.
 Stk. 6. Konjunkturudligningsskat, der ved udløbet af indkomståret  

 1996 skal fremføres til modregning i slutskatten, jf. § 22 b, stk. 5, i  

 virksomhedsskatteloven, jf. lovbekendtgørelse nr. 659 af 28. juli 1995, kan  

 udbetales som overskydende skat for indkomståret 1997.
Oprindeligt fremsat forslag § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 659 af 28. juli 1995 som  

 ændret ved § 3 i lov nr. 488 af 12. juni 1996, foretages følgende ændringer:
 1. § 1, stk. 3, 6. pkt., ophæves.
 2. § 2, stk. 4, ophæves.
 Stk. 5-7 bliver herefter stk. 4-6.
 3. § 4 a, stk. 4, affattes således:
 »Stk. 4. Driftsomkostninger, som den skattepligtige har  

 afholdt af private mider, kan bogføres på mellemregningskontoen.«.
 4. I § 4 a indsættes som stk. 5:
 » Stk. 5. Beløb, der overføres til beskatning hos en  

 medarbejdende ægtefælle, jf. § 12, kan hensættes på mellemregningskontoen med  

 virkning fra indkomstårets begyndelse.«.
 5. I § 10, stk. 3, ophæves 3. og 4. pkt. og i stedet  

 indsættes som nyt pkt.:
 »Virksomhedsskat, der ikke kan rummes i årets slutskat m.v.,  

 udbetales kontant.«.
 6. § 11 affattes således:
» § 11. Er saldoen på indskudskontoen negativ på det  

 tidspunkt, hvor anvendelsen af virksomhedsordningen påbegyndes, eller, for  

 efterfølgende indkomstår, ved indkomstårets begyndelse, eller er saldoen på  

 indskudskontoen negativ ved indkomstårets udløb, beregnes rentekorrektion.  

 Rentekorrektionen beregnes med et beløb, der svarer til afkastsatsen efter §  

 9 ganget med den talmæssigt største negative saldo på indskudskontoen på  

 tidspunktet, hvor anvendelsen af virksomhedsordningen påbegyndes, eller, for  

 efterfølgende indkomstår, ved indkomstårets begyndelse henholdsvis ved  

 indkomstårets udløb.
Beløbet kan dog højst udgøre afkastsatsen efter § 9  

 ganget med det talmæssigt største negative afkastgrundlag på tidspunktet,  

 hvor anvendelsen af virksomhedsordningen påbegyndes, eller, for efterfølgende  

 indkomstår, ved indkomstårets begyndelse henholdsvis ved indkomstårets udløb.  

 Beløbet kan endvidere højst udgøre virksomhedens nettorenteudgifter forhøjet  

 med kurstab og nedsat med kursgevinster, der er skattepligtige efter  

 kursgevinstloven.
Stk. 2. Overføres værdier til den skattepligtige efter § 5, og  

 foretages i samme indkomstår indskud efter § 3, stk. 1, beregnes  

 rentekorrektion.
Rentekorrektionen beregnes med et beløb, der svarer til  

 kapitalafkastsatsen efter § 9 ganget med værdier overført efter § 5, stk. 1,  

 nr. 5, og stk. 2. Beløbet kan dog højst udgøre afkastsatsen ganget med  

 indskuddet efter § 3, stk. 1.
 Stk. 3. Det samlede rentekorrektionsbeløb efter stk. 1 og 2  

 medregnes i den personlige indkomst og fradrages i kapitalindkomsten for det  

 pågældende indkomstår.«.
 7. § 13 affattes således:
» § 13. Underskud i virksomhedsordningen modregnes i eventuelt  

 opsparet overskud, der med tillæg af den hertil svarende virksomhedsskat  

 medregnes ved opgørelsen af virksomhedsindkomsten.
Indestående på konto for  

 opsparet overskud reduceres med et beløb svarende til 66 pct. af  

 underskuddet.
Den hertil svarende virksomhedsskat fradrages i den  

 skattepligtiges slutskat m.v. eller udbetales kontant efter reglen i § 10,  

 stk. 3.
Stk. 2. Underskud, der ikke kan rummes i opsparet overskud,  

 fradrages i positiv kapitalindkomst.
Er den skattepligtige gift og samlevende  

 med ægtefællen ved indkomstårets udløb, fradrages underskuddet med et beløb  

 svarende til ægtefællernes samlede positive kapitalindkomst, uanset om den  

 skattepligtiges kapitalindkomst herefter bliver negativ.
 Stk. 3. Underskud, der ikke kan rummes i indkomst som nævnt i stk.  

 2, fradrages i den skattepligtiges personlige indkomst, uanset om denne  

 herefter bliver negativ.
 Stk. 4. Beløb, der modregnes i kapitalindkomst og personlig  

 indkomst efter stk. 2 og 3, fradrages tillige i den skattepligtige indkomst.  

 Dette gælder uanset, om den skattepligtige indkomst herefter bliver negativ.
 8. I § 15 a, stk. 2, indsættes som 3.-5. pkt.:
»Ved overførsel af den forholdsmæssige del af det opsparede overskud  

 finder den § 5 nævnte rækkefølge ikke anvendelse.
Overføres et beløb til  

 mellemregningskontoen efter stk. 1, kan der for samme indkomstår højst  

 opspares et beløb svarende til virksomhedens skattepligtige overskud med  

 fradrag af en forholdsmæssig del heraf. 2. pkt. finder tilsvarende  

 anvendelse.«.
 9. § 16, 2. pkt., ophæves.
 10. § 16 a, stk. 3, 3. pkt., ophæves.
 11. I §22 a, stk. 1, ændres »stk. 4 og stk. 7«  

 til: »og stk. 6«.
 12. I § 22 b, stk. 5, ophæves 2. og 3. pkt. og i  

 stedet indsættes som nyt pkt.:
 »Konjunkturudligningsskat, der ikke kan rummes i årets slutskat m.v.,  

 udbetales kontant.«.
 13. I §22 b, stk. 7, ophæves 5. og 6. pkt., og i  

 stedet indsættes:
»Såfremt den skattepligtige ophører med at være skattepligtig her i  

 landet efter kildeskattelovens § 1, eller den skattepligtige bliver  

 hjemmehørende i en fremmed stat, Færøerne eller Grønland efter bestemmelserne  

 i en dobbeltbeskatningsaftale, skal henlæggelserne medregnes til den  

 personlige indkomst for det indkomstår, hvor skattepligten ophører.
Dette  

 gælder dog ikke, i det omfang den skattepligtig fortsat er skattepligtig  

 efter kildeskattelovens §§ 1 eller 2 med hensyn til virksomhed med fast  

 driftssted her i landet.
Ophører skattepligten efter kildeskattelovens § 2  

 med hensyn til virksomhedsdriften, anvendes bestemmelsen i 5. pkt.«.
§ 2 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som ændret ved § 3 i lov nr 344 af 6. maj 1996, foretages  

 følgende ændringer:
 1. I § 10, stk. 2, ophæves 3. pkt., og 4.  

 pkt., der bliver 3. pkt., affattes således:
 »Stk. 1, 2. og 3. pkt., finder tilsvarende anvendelse.«.
§ 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som ændret bl.  

 a. ved § 3 i lov nr. 1104 af 20. december 1995 og som senest ændret ved § 3  

 og § 8 i lov nr. 487 af 12. juni 1996, foretages følgende ændringer:
 1. I § 29, stk. 1, ophæves 4. og 5. pkt., og 6.  

 pkt., der bliver 4. pkt., affattes således:
 »Afdødes negative skat af aktieindkomst kan overføres til den  

 længstlevende ægtefælle efter personskattelovens § 8 a, stk. 5.«.
 2. I § 31, stk. 1, 1. pkt., udgår: »og  

 virksomhedsskatteloven«.
 3. I § 31, stk. 1, ophæves 3. og 4. pkt., og 5.  

 pkt., der bliver 3. pkt., affattes således:
 »Afdødes negative skat af aktieindkomst kan overføres til den  

 længstlevende ægtefælle efter personskattelovens § 8 a, stk. 5.«.
 4. § 31, stk. 2, 2. pkt., ophæves.
 5. I § 32, stk. 2, 1. pkt., udgår: »og  

 virksomhedsskattelovens«.
 6. I § 32, stk. 2, 5. pkt., ændres »§ 31, stk. 1,  

 3.-5. pkt.,» til: »§ 31, stk. 1, 3. pkt.,».
 7. I § 32, stk. 3, 4. pkt., ændres »§ 31, stk. 1,  

 3.-5. pkt.,» til: »§ 31, stk. 1, 3. pkt.,».
 8. § 60, stk. 1, litra f, affattes således:
 »f) Beløb efter virksomhedsskattelovens § 10, stk. 3, 2. pkt., § 13,  

 stk. 1, 3. pkt., og § 22 b, stk. 5.«.
§ 4 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 793 af 1. september 1996, foretages følgende  

 ændringer:
 1. § 4, stk. 1, nr. 8, affattes således:
 »8) rentekorrektion efter virksomhedsskattelovens § 11, stk.  

 3,».
 2. I § 13, stk. 2, indsættes efter 2. pkt.:
 »Modregning sker, før ægtefællens egne uudnyttede underskud fra  

 tidligere indkomstår fremføres efter 4.-6. pkt.«.
 3. I § 13, stk. 2, indsættes efter 4. pkt., der  

 bliver 5. pkt.:
 »Hvis ægtefællen ligeledes har uudnyttet underskud vedrørende  

 tidligere indkomstår, modregnes det ældste af underskuddene først, uanset  

 hvilken ægtefælle underskuddet vedrører.«.
 4. I § 13, stk. 4, indsættes efter 3. pkt.:
 »Modregning sker, før ægtefællens egne uudnyttede underskud fra  

 tidligere indkomstår fremføres efter 5.-8. pkt.«.
 5. I § 13, stk. 4, indsættes efter 6. pkt., der  

 bliver 7. pkt.:
 »Hvis ægtefællen ligeledes har uudnyttet underskud vedrørende  

 tidligere indkomstår, modregnes det ældste af underskuddene først, uanset  

 hvilken ægtefælle underskuddet vedrører.«.
 6. § 13 a, stk. 1, 3. pkt., ophæves.
 7. I § 13 a, stk. 1, 5. pkt., der bliver 4. pkt., ændres  

 »1-3. pkt.« til: »1. og 2. pkt.«.
 8. I § 13 a, stk. 2, udgår » og efter  

 virksomhedsskattelovens § 13, stk. 7,».
§ 5 I lov nr. 217 af 10. april 1991 om ændring af forskellige skattelove  

 (Skatteomlægninger) foretages følgende ændring:
 1. § 15, stk. 1, 3. og 4. pkt., affattes således:
»Ved modregning af underskud i virksomhedens opsparede overskud efter  

 virksomhedsskattelovens § 13, stk. 1, medregnes overskud opsparet før  

 indkomståret 1991 først.
Indestående på konto for opsparet overskud reduceres  

 med et beløb svarende til halvdelen af underskuddet.«.
§ 6 I lov nr. 344 af 14. maj 1992 om ændring af forskellige skattelove  

 (Nedsættelse af virksomhedsskatteprocenten m.v.) som ændret ved § 3 i lov nr.  

 1030 af 19. december 1992 foretages følgende ændring:
 1. § 5, stk. 1, 4. og 5. pkt., affattes således:
»Ved modregning af underskud i virksomhedens opsparede overskud efter  

 virksomhedsskattelovens § 13, stk. 1, medregnes overskud opsparet for  

 indkomståret 1991 forud for overskud opsparet for indkomståret 1992 eller  

 senere.
Indestående på konto for opsparet overskud reduceres med et beløb  

 svarende til 62 pct. af underskuddet.«.
§ 7 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1997, jf. dog  

 stk. 3. Skattepligtige, hvis indkomstår 1997 er påbegyndt den 7. november  

 1996 kan vælge først fra og med indkomståret 1998 at anvende bestemmelserne i  

 § 10, stk. 3, § 11og § 13 i virksomhedsskatteloven som affattet ved denne  

 lovs § 1, nr. 5, 6 og 7, § 10, stk. 2, i lov om arbejdsmarkedsfonde som  

 affattet ved denne lovs § 2, § 29, stk. 1, § 31, stk. 1 og 2, § 32, stk. 2 og  

 3, og § 60, stk. 1, litra f, i kildeskatteloven som affattet ved denne lovs §  

 3, § 13, stk. 2, og § 13 a, stk. 1 og 2, i personskatteloven som affattet ved  

 denne lovs § 4, nr. 2, 3, 6, 7 og 8, § 15, stk. 1, 3. og 4. pkt., i lov nr.  

 217 af 10. april 1991 om forskellige skattelove (Skatteomlægninger) som  

 affattet ved denne lovs § 5 og § 5, stk. 1, 4. og 5. pkt., i lov nr. 344 af  

 14. maj 1992 om ændring af forskellige skattelove (Nedsættelse af  

 virksomhedsskatteprocenten m.v.) som affattet ved denne lovs § 6.
 Stk. 3. § 16 og § 16 a, stk. 3, i virksomhedsskatteloven som  

 affattet ved denne lovs § 1, nr. 9 og 10, har virkning for omdannelser, der  

 foretages med åbningsstatus den 1. dag i indkomståret 1997 eller senere.
 Stk. 4. Uudnyttet underskud fra virksomheden for indkomstår forud  

 for indkomståret 1997 henholdsvis indkomståret 1998, jf. § 13, stk. 4, i  

 virksomhedsskatteloven, jf. lovbekendtgørelse nr. 659 af 28. juli 1995 som  

 ændret ved § 3 i lov nr. 488 af 12. juni 1996, fremføres til modregning i den  

 skattepligtige og den personlige indkomst for indkomståret 1997 henholdsvis  

 indkomståret 1998 efter reglerne i personskattelovens § 13.
 Stk. 5. Virksomhedsskat, der ved udløbet af indkomståret 1996  

 henholdsvis 1997 skal fremføres til modregning i slutskatten, jf. § 10, stk.  

 3, i virksomhedsskatteloven, jf. lovbekendtgørelse nr. 659 af 28. juli 1995  

 som ændret ved § 3 i lov nr. 488 af 12. juni 1996, kan udbetales som  

 overskydende skat for indkomståret 1997 henholdsvis indkomståret 1998.
 Stk. 6. Konjunkturudligningsskat, der ved udløbet af indkomståret  

 1996 skal fremføres til modregning i slutskatten, jf. § 22 b, stk. 5, i  

 virksomhedsskatteloven, lovbekendtgørelse nr. 659 af 28. juli 1995, kan  

 udbetales som overskydende skat for indkomståret 1997.
Bemærkninger til lovforslaget Almindelige bemærkninger Indledning Formålet med lovforslaget er at gennemføre forenklinger af  

 virksomhedsskattelovens regler, navnlig virksomhedsordningens reglerne om - hæverækkefølge - rentekorrektion - underskudsfremførsel.
Formålet med lovforslaget er endvidere at afskaffe 25 pct.-tillægget ved  

 skattefri omdannelse af virksomheder i virksomhedsordningen.
Samtidig  

 foretages præciseringer af lovteksten og berigtigelse af fejl m.v.
 Virksomhedsskatteloven blev vedtaget som led i skattereformaftalen af 19.  

 juni 1985.
Som led i regelforenklingsarbejdet på skatteområdet blev der i 1988 i  

 Skatteministeriet nedsat en overvågningsgruppe vedrørende  

 virksomhedsordningen, hvis forslag på en række punkter er gennemført  

 tidligere.
Forslagene om forenkling af hæverækkefølgen, forenkling af  

 reglerne om rentekorrektion og forenkling af reglerne om modregning af  

 underskud m.v. er ligeledes baseret på overvågningsgruppens overvejelser.
Lovforslaget er et led i de løbende overvejelser om i så vidt omfang som  

 muligt at forenkle skattereglerne og lempe virksomhedernes administrative  

 byrder.
Lovforslaget har været forelagt en række praktikere og organisationer  

 i Skatteministeriets sædvanlige høringsproces, samt Erhvervsministeriets  

 testpanel.
Der har været bred enighed om lovforslagets forenklende effekt.
Gældende regler Anvendelse af virksomhedsordningen forudsætter en regnskabsmæssig  

 adskillelse af virksomhedens økonomi og den skattepligtiges private økonomi.
Ved virksomhedens start opgøres en indskudskonto, der udtrykker den  

 samlede nettoværdi af de aktiver og passiver, den skattepligtige har skudt  

 ind i virksomheden.
I virksomheden indgår alle erhvervsmæssige aktiver og  

 passiver.
Har virksomheden overskud, fordeles dette overskud i et beregnet  

 kapitalafkast og et resterende overskud.
Kapitalafkast beskattes som  

 kapitalindkomst.
Det resterende overskud beskattes som personlig indkomst,  

 når det hæves i virksomheden.
Den skattepligtige kan vælge helt eller delvist at lade det resterende  

 overskud og den del af kapitalafkastet, der ikke vedrører finansielle  

 aktiver, blive stående i virksomheden mod en foreløbig virksomhedsskat på pt.  

 34 pct.
Det opsparede overskud med fradrag af den foreløbige virksomhedsskat  

 posteres på konto for opsparet overskud.
Beløb, der overføres fra konto for  

 opsparet overskud til privatøkonomien, medregnes med tillæg af den hertil  

 svarende virksomhedsskat ved opgørelsen af den personlige indkomst.
Den  

 foreløbige virksomhedsskat kan modregnes i den skattepligtiges og en eventuel  

 ægtefælles skat for det pågældende år og de 5 efterfølgende år, men kan ikke  

 udbetales kontant.
Overførsel af værdier fra privatøkonomien til virksomheden anses for  

 indskud i virksomheden.
Den skattepligtige kan dog i stedet for at foretage  

 indskud i virksomheden overføre kontante beløb fra privatøkonomien til  

 virksomheden, der bogføres på en uforrentet mellemregningskonto.
Overførsel af værdier fra virksomheden til privatøkonomien anses for at  

 være foretaget i en bestemt rækkefølge »hæverækkefølgen«.  

 Beløb eller værdier, der overføres fra mellemregningskontoen til  

 privatøkonomien, anses ikke for overførsel i hæverækkefølgen.
Men såfremt  

 indeståendet på mellemregningskontoen bliver negativ skal beløbet udlignes  

 ved en overførsel i hæverækkefølgen.
Ved negativ indskudskonto ultimo et indkomstår og ved hævning og indskud i  

 samme indkomstår kan opnås fuldt skattefradrag for private renteudgifter.
For  

 at modvirke dette beregnes en såkaldt rentekorrektion.
Virksomhedens  

 indkomst forhøjes med rentekorrektionsbeløbet.
Et tilsvarende beløb anses for  

 overført til den skattepligtige efter kapitalafkast, dvs. som personlig  

 indkomst.
Den skattepligtiges kapitalindkomst nedsættes med et tilsvarende  

 beløb.
Giver virksomheden underskud modregnes dette i eventuelt opsparet  

 virksomhedsoverskud og - efter en særlig rækkefølge - i den skattepligtiges  

 og en eventuel ægtefælles øvrige indkomster eller fremføres.
Modregning af  

 underskud i opsparet virksomhedsoverskud sker ikke i virksomhedens regnskab,  

 men ved den skattepligtiges opgørelse af den personlige indkomst.
Dette  

 medfører, at der fra konto for opsparet overskud skal hæves et beløb svarende  

 til 66 pct. af årets underskud.
Overførslen af beløbet sker i  

 hæverækkefølgen.
Lovforslaget Forenkling af hæverækkefølgen I forbindelse med forslaget om forenkling af reglerne om rentekorrektion,  

 jf. nedenfor, foreslås bl. a., at rentekorrektion ikke længere skal  

 indgå i virksomhedens overskud, og derfor ikke længere skal anses for hævet.
Herudover foreslås, at beløb, der overføres til medarbejdende  

 ægtefælle, kan tages ud af hæverækkefølgen.
Beløbet, der efter de  

 gældende regler kan hæves uden beskatning hos den skattepligtige, kan i  

 stedet, hvis reglerne om den særlige mellemregningskonto anvendes, bogføres  

 på mellemregningskontoen, hvorfra det kan overføres til den medarbejdende  

 ægtefælle.
 Gældende regler, mellemregningskonto anvendes ikke:
 * Virksomhedsskatten udgør 34 pct af overskuddet efter fradrag af  

 overførslerne i hæverækkefølgen vedrørende refusioner, medarbejdende  

 ægtefælle, kapitalafkast og rentekorrektion, 333.333 kr., eller 113.333 kr.
 Lovforslaget, mellemregningskonto anvendes:
Forenkling af reglerne om rentekorrektion Det foreslås at foretage rentekorrektionen direkte hos den skattepligtige  

 uden at lade dette berøre overskudsdisponeringen i virksomheden.
Dette skal  

 ske ved at forhøje den skattepligtiges personlige indkomst med  

 rentekorrektionsbeløbet og fradrage et tilsvarende beløb i kapitalindkomsten.
 Samtidig opnås der en forenkling ved, at rentekorrektionsbeløbet tages ud  

 af hæverækkefølgen.
Rentekorrektion kan efter de gældende regler være kapitalindkomst, hvis  

 virksomhedens overskud er mindre end det beregnede kapitalafkast.
I disse  

 tilfælde vil de ændrede regler indebære en skærpelse.
Til gengæld kan  

 rentekorrektion efter de gældende regler bevirke, at indskudskontoen bliver  

 yderligere negativ, således at grundlaget for beregning af rentekorrektion i  

 det efterfølgende år vokser.
I disse tilfælde vil de ændrede regler indebære  

 en lempelse.
Efter de gældende regler beregnes rentekorrektionen på grundlag af den  

 negative saldo på indskudskontoen ved indkomstårets udløb.
Dette kan medføre,  

 at der kan opnås fuld fradragsret for renter af privat gæld.
I hidtidig  

 praksis er visse overførsler af gældsposter frem og tilbage mellem  

 virksomheden og privatøkonomien blevet imødegået med ligningsmæssige  

 korrektioner baseret på, at transaktionerne måtte anses som  

 proformatransaktioner.
For at undgå ligningsmæssige korrektioner, der volder administrative  

 vanskeligheder foreslås i stedet, at rentekorrektionen beregnes på grundlag  

 af den talmæssigt største negative saldo på indskudskontoen på tidspunktet,  

 hvor anvendelsen af virksomhedsordningen påbegyndes, eller, for efterfølgende  

 indkomstår, ved begyndelsen af indkomståret eller ved udløbet af  

 indkomståret.
Rentekorrektionsbeløbet kan dog ikke overstige afkastsatsen  

 ganget med det talmæssigt største negative afkastgrundlag.
Forenkling af reglerne om modregning af underskud Det foreslås, at virksomhedsunderskud, der ikke kan modregnes i opsparet  

 overskud fra tidligere år, modregnes i kapitalindkomst og personlige indkomst  

 efter de almindelige regler i personskatteloven, dvs. uden for  

 virksomhedsordningen.
Underskuddet berører således ikke virksomhedsejerens  

 skattemæssige forhold i privatøkonomien, fordi der ikke som efter de gældende  

 regler skal foretages en tvangshævning.
 De foreslåede regler indebærer, at der bliver et underskud mindre at holde  

 styr på.
De foreslåede regler betyder også, at der ikke kan ske fremførsel af  

 underskud inden for virksomhedsordningen.
De foreslåede regler kan i visse  

 tilfælde medføre forøget topskat, fordi underskuddet først skal modregnes i  

 senere års positive kapitalindkomst stedet for senere års  

 virksomhedsoverskud.
 Den virksomhedsskat, der er betalt vedrørende den modregnede opsparing,  

 skal efter forslaget refunderes af skattemyndighederne ved, at beløbet  

 modregnes i den skattepligtiges slutskat eller udbetales kontant.
Afskaffelse af 25 pct.-tillægget Ved skattefri omdannelse af en virksomhed i virksomhedsordningen kan den  

 skattepligtige vælge at lade indestående på konto for opsparet overskud indgå  

 i omdannelsen.I så fald nedsættes anskaffelsessummen for de aktier, som  

 vedkommende modtager i forbindelse med omdannelsen, med et beløb svarende til  

 indeståendet med et tillæg på 25 pct.
Det vil sige, at fortjenesten ved et  

 senere salg af aktierne bliver tilsvarende større.
Med en virksomhedsskat på 34 pct. og med 25 pct.-tillægget udgør den  

 samlede beskatning af opsparet overskud, der indgår i virksomhedsomdannelsen,  

 67 pct.
Afskaffes 25 pct.-tillægget bliver beskatningen på 60, 4 pct.
Denne  

 beskatning skal sammenlignes med højeste marginalskat for personlig indkomst  

 incl. arbejdsmarkedsbidrag, der for indskomståret 1996 er på 65,3 pct, for  

 indkomståret 1997 på 63, 8 pct. og for indkomståret 1998 på 62,0 pct.
Det  

 foreslås på denne bagrund at afskaffe 25 pct.-tillæget med virkning for  

 omdannelser, der finder sted med åbningsstatus den 1. dag i indkomståret 1997  

 eller senere.
Andre forenklinger Det foreslås at afskaffe Ligningsrådets bemyndigelse til at tillade, at  

 andre aktiver end faste ejendomme og biler, der anvendes både privat og  

 erhvervsmæssigt, indgår i virksomhedsordningen.
Der har ikke vist sig behov  

 for bestemmelsen.
Det foreslås at afskaffe reglen om, at hvis ægtefæller driver hver sin  

 virksomhed, skal begge anvende virksomhedsskattelovens regler.
Reglen er et  

 værn mod spekulation i formueskatteloftet, og den er overflødig efter  

 formueskattens afskaffelse.
Ændring af reglerne om hævning af opsparet overskud ved  

 delafståelse Ved afståelse af en del af en erhvervsvirksomhed kan den skattepligtige  

 vælge at overføre et beløb, der højst svarer til det kontante nettovederlag  

 fra indskudskontoen til mellemregningskontoen.
Overførslen sker uden om  

 hæverækkefølgen.
I så fald skal der for samme inkomstår ske beskatning som  

 personlig indkomst af en forholdsmæssig del af det opsparede overskud.  

 Spørgsmålet, hvorvidt denne hævning af opsparet overskud sker i  

 hæverækkefølgen, har givet anledning til fortolkningsspørgsmål.
Bl.a. på  

 baggrund heraf foreslås reglerne ændret, således at hævning af opsparet  

 overskud ved delafståelse ikke skal ske i hæverækkefølge.
Samtidig foreslås,  

 at der ikke kan foretages opsparing af den del af overskuddet i salgsåret,  

 der forholdsmæssigt kan henføres til den afståede virksomhed.
Forenkling af kapitalafkastordningen Det foreslås, at det skal være muligt at foretage kontant udbetaling af  

 resterende konjunkturudligningsskat.
Forslaget er parallelt med forslaget om  

 kontant udbetaling af resterende virksomhedsskat.
En gennemførelse af  

 forslaget vil indebære en forenkling, idet der ikke bliver nogen resterende  

 konjunkturudligningsskat at holde styr på.
Provenumæssige konsekvenser Forslaget om, at rentekorrektion direkte skal ske i ejerens økonomi,  

 indebærer, at beløbet altid vil blive beskattet som personlig indkomst, mens  

 det i dag beskattes som kapitalindkomst, når virksomhedens overskud er mindre  

 end det beregnede kapitalafkast.
Herved fremkommer der et begrænset  

 merprovenu.
Det er ikke muligt at skønne nærmere herover.
Endvidere fremkommer der et merprovenu som følge af forslaget om, at  

 uudnyttede underskud ikke længere skal fremføres indenfor virksomhedsdelen,  

 men efter personskattelovens regler, idet den personlige indkomst forøges,  

 når underskuddet først skal modregnes i positiv nettokapitalindkomst i stedet  

 for i virksomhedsoverskud.Dette indebærer endvidere, at  

 arbejdsmarkedsbidragsgrundlaget forøges.
Til gengæld øges muligheden for at  

 foretage virksomhedsopsparing til 34 pct.s beskatning.
Der er ikke  

 holdepunkter for en nærmere angivelse af merprovenuets størrelse.
Den foreslåede ophævelse af reglen om, at modregning af virksomhedsskat  

 skal ske i slutskat, vil medføre, at et beløb på skønsmæssigt 10 - 15 mill.  

 kr. årligt, som efter gældende regler fremføres til modregning i senere år,  

 fremover vil blive udbetalt løbende fra med indkomståret 1997. Hertil kommer,  

 at virksomhedsskat fra tidligere år, som endnu ikke er modregnet i slutskat,  

 vil blive udbetalt i 1998 i forbindelse med årsopgørelsen for 1997. Det  

 drejer sig formentlig ligeledes om et beløb i størrelsesordenen 10 - 15 mill.  

 kr.
Den fremrykkede udbetaling vil medføre et likviditets- og rentetab for  

 det offentlige.
Kun i de sjældne tilfælde, hvor der ikke ville kunne ske  

 modregning i slutskat indenfor 5 års fristen, indebærer forslaget et  

 egentligt provenutab.
Afskaffelsen af 25 pct.s tillægget til konto for opsparet overskud ved  

 skattefri virksomhedsomdannelse vil på længere sigt medføre et provenutab i  

 takt med, at de modtagne aktier afstås.
Det er ikke muligt at skønne nærmere  

 over størrelsen heraf.
Forslaget har virkning fra og med indkomståret 1997, men vil først have  

 betydning for skattebetalingerne fra og med finansåret 1998. Alt i alt  

 skønnes forslaget på kort sigt at medføre et begrænset merprovenu, mens det  

 på længere sigt skønnes at være nogenlunde provenuneutralt.
I finansåret 1998  

 vil der desuden skulle ske en engangsudbetaling af størrelsesordenen 10 - 15  

 mill. kr. af overskydende virksomhedsskat fra tidligere år.
Erhvervsøkonomiske konsekvenser Forslaget vil medføre en likviditetslettelse for selvstændige med  

 underskud i kraft af forslaget om udbetaling af overskydende virksomhedsskat,  

 mens det for andre selvstændige vil medføre en mindre skatteforøgelse.
Lovforslaget har været forelagt Erhvervsministeriets testpanel.
De  

 virksomheder, der berøres af lovændringen, vurderer, at lovforslaget vil føre  

 til en mindre reduktion af virksomhedernes administrative byrder eller  

 udgifter til revisorassistance.
Flere virksomheder fremhæver dog, at loven  

 kan medføre engangsomkostninger i forbindelse med implementeringen.
Det har  

 ikke været muligt for virksomhederne at kvantificere virkningernes størrelse.
Administrative konsekvenser Lovforslaget skønnes at medføre engangsudgifter på 7 mill. kr. i 1997 til  

 edb-udvikling.
Derudover skønnes lovforslaget ikke at have nævneværdige  

 administrative konsekvenser for hverken staten eller kommunerne.
Miljømæssige og EU-retlige aspekter Lovforslaget skønnes ikke at have miljømæssige eller EU-retlige aspekter.
Bemærkninger til de enkelte betemmelser Til § 1 Til nr. 1 Ifølge virksomhedsskattelovens § 1, stk. 3, kan aktiver, der benyttes både  

 til erhvervsmæssige og private formål - når bortses fra visse faste ejendomme  

 og biler - ikke indgå i den selvstændige erhvervsvirksomhed, der anvender  

 virksomhedsordningen.
Ligningsrådet kan tillade, at andre aktiver, der  

 benyttes både til erhvervsmæssige og private formål, indgår i den  

 selvstændige erhvervsvirksomhed.
 Efter forslaget ophæves bestemmelsen om, at Ligningsrådet kan tillade, at  

 andre aktiver (end fast ejendom og biler), der benyttes både til  

 erhvervsmæssige og private formål, indgår i den selvstændige virksomhed, idet  

 der ikke har vist sig behov for bestemmelsen.Der har siden  

 virksomhedsskattelovens ikrafttræden kun været 4 ansøgninger til  

 Ligningsrådet, hvoraf kun en er imødekommet.
Til nr. 2 Efter forslaget ophæves reglen om, at ægtefæller, der driver hver sin  

 virksomhed, begge skal anvende virksomhedsskattelovens regler.
Reglen er  

 indsat for at imødegå spekulation i reglerne om et formueskatteloft.
Disse  

 regler ophæves fra og med indkomståret 1997 ved formueskattens afskaffelse.
 Herefter kan ægtefæller, der driver hver sin virksomhed, frit og uafhængig  

 af hinanden vælge, om de vil anvende virksomhedsskattelovens regler, det vil  

 sige virksomhedsordningen eller kapitalafkastordningen, eller  

 personskattelovens regler.
Til nr. 3 Efter praksis overføres beløb til dækning af driftsomkostninger, som den  

 skattepligtige har afholdt for virksomheden, og refusion af beløb, som den  

 skattepligtige har lagt ud for virksomheden, til den skattepligtige i den  

 »udvidede« hæverækkefølge.
Anvendes reglerne om  

 mellemregningskonto, overføres beløb til dækning af driftsomkostninger og  

 refusioner uden om hæverækkefølgen.
Denne valgfrihed er i overensstemmelse med bemærkningerne til  

 virksomhedsskattelovens § 4 a, stk. 4, men fremgår ikke af den gældende  

 affattelse af lovteksten.
Det foreslås derfor at ændre lovteksten således, at  

 valgfriheden kommer til at fremgå heraf.
Til nr. 4 I forbindelse med forslaget om forenkling af hæverækkefølgen foreslås det,  

 at beløb, der overføres til medarbejdende ægtefælle, kan tages ud af  

 hæverækkefølgen.
Beløbet, der efter de gældende regler kan hæves uden  

 beskatning hos den skattepligtige, kan i stedet, hvis reglerne om  

 mellemregningskonto anvendes, bogføres på mellemregningskontoen, hvorfra det  

 kan overføres til den medarbejdende ægtefælle.
 Beløb, der overføres til beskatning hos en medarbejdende ægtefælle,  

 posteres på mellemregningskontoen i forbindelse med udarbejdelsen af  

 regnskabet for det pågældende indkomstår, men posteringen har virkning fra  

 indkomstårets begyndelse.Såfremt indestående på mellemregningskontoen på  

 noget tidspunkt bliver negativ, skal beløbet udlignes ved en overførsel i  

 hæverækkefølgen, jf. virksomhedsskattelovens § 4 a, stk. 3. Der skal alene  

 skal ske udligning ved en overførsel i hæverækkefølgen, såfremt  

 mellemregningskontoen er negativ efter reguleringer med virkning fra  

 indkomstårets begyndelse, der foretages i forbindelse med  

 regnskabsafslutningen for det pågældende indkomstår.
Til nr. 5 Det beløb, der opspares af overskuddet med fradrag af virksomhedsskatten,  

 indgår på konto for opsparet overskud, jf. virksomhedsskattelovens § 10, stk.  

 2. Indestående på konto for opsparet overskud er således et nettobeløb.
Når  

 den skattepligtige senere hæver det opsparede overskud, skal bruttobeløbet,  

 dvs. både beløbet, der fragår på kontoen, og det tilsvarende beløb, der  

 tidligere er betalt i virksomhedsskat, medregnes til den skattepligtiges  

 personlige indkomst.
I det indkomstår, hvor et opsparet overskudsbeløb hæves  

 og dermed medregnes til den skattepligtiges personlige indkomst, fragår  

 virksomhedsskatten i den beregnede slutskat, jf. virksomhedsskattelovens §  

 10, stk. 3, 1. og 2. pkt.
Den endelige beskatning af et opsparet overskud  

 sker således først i det indkomstår, hvor beløbet overføres fra virksomheden  

 til den skattepligtige.
Virksomhedsskatten af overført opsparet overskud kan overstige årets  

 slutskat med tillæg af eventuelt overført restskat m.v.
Efter forslaget  

 udbetales forskelsbeløbet kontant - i modsætning til de gældende regler,  

 hvorefter beløbet fradrages i en eventuel ægtefælles slutskat m.v. og  

 derefter fremføres til fradrag i den beregnede slutskat m.v. for de nærmest  

 efterfølgende 5 indkomstår, men ikke kan udbetales kontant.
Herved opnås en  

 forenkling.
I det omfang den skattepligtige har foretaget opsparing i virksomheden,  

 vil forslaget have samme virkning som carry-back.
Hvis f.eks. et  

 virksomhedsoverskud på 100.000 kr. er blevet sparet op i år 1 mod betaling af  

 en virksomhedsskat på 34.000 kr., vil et underskud på 100.000 kr. i det  

 efterfølgende år bevirke, at den skattepligtige får tilbagebetalt  

 virksomhedsskatten kontant, hvis beløbet ikke kan modregnes i andre  

 personlige skatter.
Til nr. 6 Stk. 1 Det foreslås at ændre rentekorrektionsreglerne, således at selve  

 lovteksten forhindrer spekulation ved overførsel af privat gæld mellem  

 virksomheden og privatøkonomien.
Dette kan f.eks. være tilfældet ved overførsel af gæld fra privatøkonomien  

 til virksomheden (hævning) lige før indkomstårets udløb og tilbageførsel af  

 gælden (indskud) lige inden udløbet af det efterfølgende år.
For det første  

 indkomstår begrænses rentekorrektionen til de faktiske renteudgifter, dvs. 0  

 kr. vedrørende den flyttede gæld, fordi gælden anses for overført med  

 virkning fra indkomstårets udløb.
For det andet indkomstår opstår heller  

 ingen rentekorrektion, fordi rentekorrektionen beregnes på grundlag af  

 indestående på indskudskontoen ved indkomstårets udløb, uanset at der  

 umiddelbar forinden kan være foretaget et indskud (tilbageførsel af gælden  

 til privatøkonomien), der reducerer eller fjerner et negativt indestående.
Et  

 tilsvarende resultat kan opnås ved påbegyndelse af virksomhedsordningen med  

 en negativ indskudskonto, når gælden overføres til privatøkonomien inden  

 indkomstårets udløb.
Transaktionerne er ikke omfattet af værnsreglen i den  

 gældende § 11, stk. 2, om rentekorrektion ved hævning og indskud af lige  

 store beløb, fordi bestemmelsen kun omfatter hævning og indskud foretaget i  

samme indkomstår.
De gældende regler kan medføre, at der kan opnås fuld fradragsret for  

 renter af privat gæld.
I hidtidig praksis er sådanne transaktioner blevet  

 imødegået med ligningsmæssige korrektioner baseret på, at overførslerne af  

 gældsposterne frem og tilbage mellem virksomheden og privatøkonomien måtte  

 anses som proformatransaktioner.
For at undgå ligningsmæssige korrektioner, der volder administrative  

 vanskeligheder foreslås i stedet, at rentekorrektionen beregnes på grundlag  

 af den talmæssigt største negative saldo på indskudskontoen på tidspunktet,  

 hvor anvendelsen af virksomhedsordningen påbegyndes, eller for efterfølgende  

 indkomstår, ved begyndelsen af indkomståret eller udløbet af indkomståret.  

 Rentekorrektionsbeløbet kan dog ikke overstige afkastsatsen ganget med det  

 talmæssigt største negative afkastgrundlag.
Rentekorrektionsbeløbet kan  

 fortsat ikke overstige virksomhedens samlede faktiske  

 nettofinansieringsudgifterr.
Forslaget vil bevirke, at ligningsmyndighederne ikke behøver at foretage  

 en vurdering af de gældsposter, der indgår i virksomheden, bortset fra de  

 tilfælde hvor den skattepligtige anmoder om nulstilling af indskudskontoen Stk. 2 Bestemmelsen svarer til den gældende bestemmelse i § 11, stk. 2.
Stk. 3 Det foreslås, at rentekorrektionen tages ud af virksomhedens  

 indkomstopgørelse, overskudsdisponering og hæverækkefølge.
Efter de gældende regler forhøjes virksomhedens skattepligtige indkomst  

 med rentekorrektionsbeløbet, der anses for overført til den skattepligtige  

 efter kapitalafkast, jf. de gældende regler i § 11, stk. 3. Et tilsvarende  

 beløb fradrages herefter i kapitalindkomsten.
Dette indebærer, at  

 virksomhedens indkomst og overskudsdisponering skal foretages to gange, hvis  

 der skal foretages rentekorrektion.
Det foreslås derfor, at rentekorrektionen  

 foretages i privatøkonomien uden at lade dette berøre overskudsdisponeringen.  

 Dette kan ske ved direkte at forhøje den personlige indkomst med  

 rentekorrektionsbeløbet og fradrage tilsvarende beløb i kapitalindkomsten.
Rentekorrektion kan efter de gældende regler være kapitalindkomst, hvis  

 virksomhedens overskud er mindre end det beregnede kapitalafkast.
I disse  

 tilfælde vil de ændrede regler indebære en skærpelse.
Til gengæld kan  

 rentekorrektion efter de gældende regler bevirke, at indskudskontoen bliver  

 yderligere negativ, således at grundlaget for beregning af rentekorrektion i  

 det efterfølgende år vokser.
I disse tilfælde vil de ændrede regler indebære  

 en lempelse.
Til nr. 7 Efter forslaget forenkles reglerne om underskud.
 Efter de gældende regler modregnes underskud i virksomheden i denne  

 rækkefølge:
 1) Personlig indkomst, der stammer fra overført opsparet overskud.
 2) Positiv kapitalindkomst (netto) - er den skattepligtige gift, da i  

 ægtefællernes samlede positive kapitalindkomst.
3) Personlig indkomst fra andre indkomstkilder.
Underskud, der ikke kan  

 rummes i den skattepligtiges personlige indkomst, overføres til fradrag i en  

 eventuel ægtefælles personlige indkomst.
4) Resterende underskud fremføres til fradrag i virksomhedsoverskud inden  

 for de efterfølgende 5 indkomstår.
Underskud kan kun fremføres til et senere  

 indkomstår, hvis det ikke kan rummes i årets virksomhedsindkomst eller i  

 indkomst som nævnt under pkt. 2 og 3.
Når et underskud efter gældende regler skal modregnes i et opsparet  

 overskud, sker det ikke i virksomhedens regnskab, men ved opgørelsen af den  

 skattepligtiges personlige indkomst uden for virksomhedsordningen.
Der  

 overføres et beløb, der i hæverækkefølgen hæves på konto for opsparet  

 overskud svarende til 66 pct. af årets underskud.
Dette beløb samt den dertil  

 hørende virksomhedsskat overføres til beskatning som personlig indkomst.  

 Årets underskud modregnes i denne personlige indkomst.
Der er således tale om  

 en tvungen overførsel af opsparet overskud.
Er beløbet ikke faktisk overført,  

 anses beløbet for hensat til senere hævning.
Stk. 1 Efter forslaget forenkles underskudsmodregningen ved, at indkomstårets  

 underskud modregnes inden for virksomhedsordningen, hvis der er opsparet  

 overskud fra tidligere indkomstår.
Dette sker ved, at opsparet overskud med  

 tillæg af den hertil svarende virksomhedsskat medregnes ved opgørelsen af  

 virksomhedsindkomsten således, at det samlede beløb modsvarer indkomstårets  

 underskud.
 Den virksomhedsskat, der er betalt af det indtægtsførte opsparede overskud  

 fra tidligere indkomstår, refunderes fra skattemyndighederne ved modregning i  

 den skattepligtiges slutskatter eller ved kontant udbetaling.
Stk. 2 Efter forslaget skal resterende underskud, der ikke kan modregnes i  

 opsparet overskud, modregnes i den skattepligtiges kapitalindkomst.
Er den  

 skattepligtige gift og samlevende med ægtefællen ved indkomstårets udløb,  

 fradrages underskuddet med et beløb svarende til ægtefællernes samlede  

 kapitalindkomst.
Dette gælder i modsætning til de nugældende regler også,  

 selv om den skattepligtiges kapitalindkomst herved bliver negativ.
Herved  

 opnås, at der kan foretages en samlet opgørelse af den skattepligtiges  

 indkosmtforhold som følge af virksomhedsordningen inden der skal foretages  

 overførsel af underskud til en ægtefælle.
Et eventuel underskud i  

 kapitalindkomsten kan udlignes ved overførsel til ægtefællen efter de  

 almindelige regler i personskatteloven.
Stk. 3 Et resterende underskud, der ikke modregnes i den skattepligtiges  

 kapitalindkomst, modregnes i den skattepligtiges personlige indkomst.
Dette  

 gælder også selv om den personlige indkomst herved bliver negetiv.
Herefter  

 overføres underskuddet til en eventuel samlevende ægtefælle eller fremføres  

 til senere indkomstår uden for virksomhedsordningen efter personskattelovens  

 almindelige regler, dvs. først i kapitalindkomst og herefter i personlig  

 indkomst.
Der vil således ikke kunne ske fremførsel inden for  

 virksomhedsordningen.
Forslaget medfører herved, at der bliver et underskud  

 mindre at holde styr på.
 Forslaget indebærer endvidere, at der ikke ved akkord skal foretages  

 særskilt reduktion af fremførselsberettiget virksomhedsunderskud fra  

 tidligere indkomstår, jf. reglerne i virksomhedsskattelovens § 13, stk. 7-8.
 De foreslåede regler betyder, at virksomhedens underskud skal modregnes på  

 følgende måde og i denne rækkefølge:
 1) Opsparet overskud med tillæg af den dertil hørende virksomhedsskat.  

 Modregningen sker i virksomhedens regnskab.
 2) Positiv kapitalindkomst (netto) - er den skattepligtige gift, da i  

 ægtefællernes samlede positive kapitalindkomst, selv om den skattepligtiges  

 kapitalindkomst herved bliver negativ.
 3) Personlig indkomst fra andre indkomstkilder, uanset om den personlige  

 indkomst herved bliver negativ - er den skattepligtige gift, overføres  

 underskuddet til modregning i ægtefællens personlige indkomst.
 4) Resterende underskud fremføres til modregning uden for  

 virksomhedsordningen inden for de efterfølgende 5 indkomstår efter  

 personskattelovens almindelige regler, dvs. først i kapitalindkomst og  

 herefter i personlig indkomst.
Forslaget kan i visse tilfælde medføre forøget topskat, fordi underskuddet  

 først skal modregnes i senere års positive kapitalindkomst i stedet for  

 senere års virksomhedsoverskud.
På den anden side vil den skattepligtige  

 kunne vælge at opspare efterfølgende års virksomhedsoverskud og samtidig  

 fremføre underskuddet udenfor virksomhedsordningen til modregning i  

 lønindkomst eller overføre underskuddet til ægtefællen.
Stk. 4 I forslaget præciseres det, at når der efter virksomhedsskatteloven  

 overføres underskud til modregning i kapitalindkomst eller personlig indkomst  

 uden for virksomhedsordningen, modregnes samtidig et tilsvarende beløb i den  

 skattepligtige indkomst.
Efter personskatteloven opgøres indkomstarterne  

 særskilt, og kapitalindkomst og personlig indkomst har alene betydning for  

 mellemskat og topskat.
Modregningen af virksomhedsunderskud har tillige  

 virkning for bundskat og de kommunale skatter.
Til nr. 8 Virksomhedsskattelovens regler om beskatning ved hel eller delvis  

 afståelse af en virksomhed fik deres nuværende affattelse ved lov nr. 1030 af  

 19. december 1992.
Efter de gældende regler behandles - hvis den skattepligtige driver flere  

 virksomheder - samtlige virksomheder som en virksomhed ved anvendelsen af  

 virksomhedsordningen.
Der er således kun en indskudskonto, en konto for  

 opsparet overskud, en hæverækkefølge for samtlige virksomheder.
Den skattepligtige, der afstår sin virksomhed/alle sine virksomheder skal  

 medregne indestående på konto for opsparet overskud til den personlige  

 indkomst i afståelsesåret.
Hvis den regnskabsmæssige opdeling af den samlede  

 økonomi i en virksomhedsøkonomi og en privatøkonomi opretholdes i hele det  

 indkomstår, hvori afståelsen finder sted, kan virksomhedsordningen anvendes  

 til og med udløbet af indkomståret.
I så fald indgår salgssummen i  

 virksomhedsordningen.
Indestående på konto for opsparet overskud medregnes  

 til den personlige indkomst i det efterfølgende indkomstår.
Den  

 skattepligtige kan således vælge, at konto for opsparet overskud først skal  

 beskattes det efterfølgende indkomstår, men kan i så fald ikke få  

 virksomhedens midler frigjort til privatområdet uden om hæverækkefølgen.
Ved afståelse af en af flere virksomheder, en virksomhed, der er udskilt  

 fra den bestående virksomhed, eller en ideel andel af en virksomhed, indgår  

 salgssummen i virksomhedsordningen.
Opgørelsen af overskud og overførsler  

 sker under et for hele indkomståret for både den afståede virksomhed og den  

 resterende virksomhed. (§ 15, stk. 3,) Den skattepligtige kan i disse tilfælde med virkning fra begyndelsen af  

 salgsåret vælge at overføre et beløb, der højst svarer til det kontante  

 nettovederlag fra indskudskontoen til mellemregningskontoen.
Overførslen sker  

 uden om hæverækkefølgen. (§ 15 a, stk. 1,) Hvis den skattepligtige overfører et beløb til mellemregningskontoen, skal  

 der for samme indkomstår ske beskatning som personlig indkomst af en  

 forholdsmæssig del af det opsparede overskud.
Hævningen af den  

 forholdsmæssige del af det opsparede overskud sker i hæverækkefølgen.(§ 15 a,  

 stk. 2,) Reglerne i § 15 a, stk. 1 og 2, sikrer ifølge bemærkningerne (L 96,  

 Folketinget 1992-93), at den skattepligtige ved delafståelse på skematisk vis  

 får frigjort egenkapitalen i den afståede virksomhed uden om hæverækkefølgen  

 uden at hele det opsparede overskud fra samtlige virksomheder først skal  

 hæves og beskattes som personlig indkomst.
Dette svarer ifølge bemærkningerne  

 nogenlunde til de gældende regler, hvor den skattepligtige ved salg af en af  

 flere virksomheder alene bliver beskattet af konto for opsparet overskud i  

 denne virksomhed.
 Spørgsmålet, hvorvidt hævning af opsparet overskud i medfør af  

 virksomhedsskattelovens § 15 a, stk. 2, er en hævning i hæverækkefølgen, har  

 givet anledning til fortolkningsspørgsmål.
Bl. a. på denne baggrund foreslås § 15a, stk. 2, ændret således, at  

 hævningen af den forholdsmæssige del af det opsparede overskud ikke længere  

 skal ske i hæverækkefølgen, men forud for hæverækkefølgen.
Samtidig foreslås  

 indført en bestemmelse om, at der ikke kan ske opsparing i afståelsesåret af  

 den del af overskuddet, der forholdsmæssigt vedrører den afståede virksomhed.  

 Der kan højst opspares et beløb svarende til virksomhedens skattepligtige  

 overskud (før fradrag af kapitalafkast) med fradrag af en forholdsmæssig del  

 heraf.
Den forholdsmæssige del beregnes på samme måde som den forholdsmæssige  

 del af det opsparede overskud.
Det vil sige efter forholdet mellem det  

 overførte beløb og kapitalafkastgrundlaget ved udløbet af indkomståret forud  

 for salgsåret.
Det beløb, der herefter højst kan opspares, er yderligere  

 begrænset dels af de faktiske hævninger, dels af reglen i § 4, hvorefter  

 kapitalafkast af finansielle aktiver, bortset fra fordringer erhvervet ved  

 varesalg og tjenesteydelser i forbindelse hermed, ikke kan opspares.
 Med forslaget kommer reglerne på skematisk vis så tæt som muligt på de  

 regler, der var gældende før lovændringen i 1992 samtidig med, at reglerne  

 kommer så tæt som muligt på de regler, der gælder ved salg af hele  

 virksomheden.
Til nr. 9 og 10 Ved skattefri omdannelse efter lov om skattefri virksomhedsomdannelse af  

 en virksomhed i virksomhedsordningen kan den skattepligtige vælge at lade  

 indestående på konto for opsparet overskud indgå i omdannelsen.
Vælger dette  

 nedsættes anskaffelsessummen for de aktier, som vedkommende modtager i  

 forbindelse med omdannelsen, med et beløb svarende til indeståendet med et  

 tillæg på 25 pct.
Dvs. at fortjenesten ved et senere salg af aktierne bliver  

 tilsvarende større.
Vælger den skattepligtige ikke at lade indestående på  

 opsparingskontoen indgå i omdannelsen, beskattes indeståendet med tillæg af  

 den hertil svarende virksomhedsskat som personlig indkomst i omdannelsesåret.
Ved en skattefri virksomhedsomdannelse, hvor ikke alle aktiver og passiver  

 i virksomhedsordningen overføres til selskabet, nedsættes aktiernes  

 anskaffelsessum med en forholdsmæssig del af det opsparede overskud med et  

 tillæg på 25 pct.
Nedsættes aktiernes anskaffelsessum ikke, medregnes den  

 forholdsmæssige andel af indestående på konto for opsparet overskud med  

 tillæg af den hertil svarende virksomhedsskat til den personlige indkomst i  

 omdannelsesåret.
 Tillægget på 25 pct. blev indført ved lov nr. 344 af 14. maj 1992 for at  

 sikre, at beskatningen af det opsparede overskud ved salg af aktier var  

 rimelig også efter at virksomhedsskatten blev nedsat fra 50 pct. til 34 pct.
 Spørgsmålet om hvorvidt forudsætningerne for 25 pct.-reglen - bl.a. de  

 tidligere hovedaktionærregler, hvor beskatningen kunne gå ned til 25 pct. -  

 var ændrede på grund af skattereformens ændringer af aktieavancebeskatningen  

 og nedsættelser af marginalbeskatningsprocenterne har været fremme flere  

 gange.
 I skatteministerens svar fra februar 1996 på spørgsmål S 1488 er der givet  

 tilsagn om, at 25.-procenttillægget vil blive søgt ophævet med virkning enten  

 fra indkomståret 1996 eller indkomståret 1997. Forslaget indfrier dette  

 tilsagn.
Beskatningen af opsparet overskud, der indgår i virksomhedsomdannelsen, er  

 med 25 pct.-tillægget på 67 pct.
Med forslaget bliver beskatningen på 60, 4  

 pct.
Denne beskatning skal sammenlignes med højeste marginalskat for  

 personlig indkomst incl. arbejdsmarkedsbidrag, der for indkomståret 1996 er  

 på 65,3 pct, for indkomståret 1997 på 63, 8 pct. og for indkomståret 1998 på  

 62,0 pct.
Det vil sige, at differencen er på hhv. 4,9 pct. , 3,4 pct. og 1,6  

 pct.
 Det foreslås, at afskaffelsen af 25 pct.-tillægget skal have virkning for  

 omdannelser, der foretages med åbningsstatus den 1. dag i indkomståret 1997  

 eller senere.
Til nr. 11 Forslaget er en konsekvens af forslaget i nr. 2 om at ophæve  

 ægtefællereglen i virksomhedsskattelovens § 2, stk. 4.
Til nr. 12 Det beløb, der henlægges til konjunkturudligning med fradrag af  

 konjunkturudligningsskatten, indsættes på en bunden konto i et pengeinstitut,  

 jf, virksomhedsskattelovens § 22 b, stk. 3. Indskuddet er således et  

 nettobeløb.
Når den skattepligtige senere hæver indskuddet, skal  

 bruttobeløbet, d.v.s. indskuddet og det tilsvarende beløb, der tidligere er  

 betalt i konjunkturudligningsskat, medregnes til den skattepligtiges  

 personlige indkomst.
I det indkomstår, hvor en henlæggelse til  

 konjunkturudligning hæves og dermed medregnes til den skattepligtiges  

 personlige indkomst, fragår konjunkturudligningsskatten i den beregnede  

 slutskat, jf. virksomhedsskattelovens § 22 b, stk. 5. Den endelige beskatning  

 af beløb, der henlægges til konjunkturudligning, sker således først i det  

 indkomstår, hvor henlæggelsen hæves.
Konjunkturudligningsskatten af den hævede henlæggelse kan overstige årets  

 slutskat med tillæg af eventuel overført restskat m.v.
Efter forslaget  

 udbetales forskelsbeløbet kontant - i modsætning til de gældende regler, hvor  

 beløbet fradrages i en eventuel ægtefælles slutskat m.v. og derefter  

 fremføres til fradrag i den beregnede slutskat m.v. i de nærmest  

 efterfølgende 5 indkomstår.
Herved opnås en forenkling.
Forslaget er  

 parallelt med forslaget i nr. 5 om kontant udbetaling af resterende  

 virksomhedsskat.
I det omfang den skattepligtige har foretaget henlæggelse til  

 konjunkturudligning, vil forslaget have samme virkning som carry-back.
Hvis  

 der f.eks. i år 1 er foretaget en henlæggelse på 100.000 kr. mod betaling af  

 en konjunkturudligningsskat på 34.000 kr., vil et underskud på 100.000 kr.  

 det efterfølgende år bevirke, at den skattepligtige får tilbagebetalt  

 konjunkturudligningsskatten kontant, hvis beløbet ikke kan modregnes i andre  

 skatter.
Til nr. 13 Efter de gældende regler i virksomhedsskattelovens § 22 b kan såvel fuldt  

 som begrænset skattepligtige personer, der driver selvstændig  

 erhvervsvirksomhed, foretage henlæggelse til konjunkturudligning.
Efter § 22  

 b, stk. 7, 5. og 6. pkt., indebærer ophør af fuld skattepligt imidlertid  

 genbeskatning af henlæggelsen, uanset om den skattepligtige efter ophøret af  

 den fulde skattepligtig fortsætter med at være begrænset skattepligtig  

 selvstændig erhvervsdrivende.
Bestemmelsen foreslås derfor ændret, således at der ikke skal ske  

 ophørsbeskatning, når den skattepligtige ved ophør af fuld skattepligt  

 fortsætter som begrænset skattepligtig selvstændig erhvervsdrivende.
I disse  

 tilfælde skal der først ske ophørsbeskatning, når den begrænsede skattepligt  

 vedrørende virksomheden ophører.
Efter virksomhedsskattelovens § 15 c gælder  

 samme princip for personer, der driver selvstændig erhvervsvirksomhed i  

 virksomhedsordningen.
Til § 2 Der er tale om en konsekvensændring som følge af den i lovforslagets § 1,  

 nr. 7, foreslåede ændring af virksomhedsskattelovens § 13. Den foreslåede nye  

 affattelse af arbejdsmarkedsbidragslovens § 10, stk. 2, 4. pkt., der bliver  

 3. pkt., indebærer, at bestemmelsen i lovens § 10, stk. 1, 2. pkt. vedrørende  

 fremførsel af negativ personlig indkomst, når den erhvervsdrivende ikke  

 anvender virksomhedsordningen, finder tilsvarende anvendelse, når den  

 erhvervsdrivende anvender virksomhedsordningen.Hermed ligestilles  

 erhvervsdrivende, der anvender virksomhedsordningen, med erhvervsdrivende,  

 der ikke anvender virksomhedsordningen.
Til § 3 Til nr. 1, 3, 4, 6 og 7 Der er tale om konsekvensændringer som følge af den i lovforslagets § 1,  

 nr. 5, foreslåede ændring af virksomhedsskattelovens § 10, stk. 3, og den i  

 lovforslagets § 1, nr. 12, foreslåede ændring af virksomhedsskattelovens § 22  

 b, stk. 5.
Til nr. 2 og 5 Der er tale om konsekvensændringer som følge af den i lovforslagets § 1,  

 nr. 7, foreslåede ændring af virksomhedsskattelovens § 13.
Til nr. 8 Der er tale om konsekvensændringer som følge af den i lovforslagets § 1,  

 nr. 5, foreslåede ændring af virksomhedsskattelovens § 10, stk. 3, den i  

 lovforslagets § 1, nr. 7, foreslåede ændring af virksomhedsskattelovens § 13,  

 stk. 1, og den i lovforslagets § 1, nr. 12, foreslåede ændring af  

 virksomhedsskattelovens § 22 b, stk. 5.
Til § 4 Til nr. 1 Der er tale dels om berigtigelse af en fejl, idet dagældende § 11, stk. 4,  

 ved lov nr. 244 af 18. maj 1992 blev til § 11, stk. 3, dels om en redaktionel  

 ændring i forbindelse med den i lovforslagets § 1, nr.6, foretagne  

 nyaffattelse af virksomhedsskattelovens § 11.
Til nr. 2-5 Personskattelovens § 13, stk. 2, indeholder regler for anvendelsen af en  

 gift persons underskud i skattepligtig indkomst herunder adgangen til  

 modregne underskud i ægtefællens indkomst og skatter.
 Efter bestemmelsen skal ægtefæller, som er samlevende ved indkomstårets  

 udløb, overføre underskud, som ikke kan modregnes i egen skattepligtig  

 indkomst eller skatter, til modregning i ægtefællens skattepligtige indkomst  

 og skatter.
Skattemyndighederne fortolkede bestemmelsen således, at indkomstårets  

 underskud modregnes mellem ægtefællerne inden uudnyttet underskud vedrørende  

 tidligere indkomstår fremføres.
Ved fremførsel af uudnyttet underskud  

 vedrørende tidligere indkomstår blev det ældste underskud modregnet først,  

 uanset hvilken ægtefælle underskuddet vedrørte.
Landsskatteretten har ved en kendelse af 11. maj 1995 underkendt denne  

 praksis i et tilfælde, hvor en skatteyder med positiv skattepligtig indkomst  

 skulle modregne ægtefællens underskud i det aktuelle indkomstår, før  

 skatteyderen kunne udnytte egne fremførselsberettigede underskud vedrørende  

 tidligere indkomstår.
Landsskatteretten fandt, at skatteyderen skulle opgøre  

 indkomsten som en enlig og fremføre egne underskud vedrørende tidligere  

 indkomstår til modregning, før der skulle ske overførsel af ægtefællens  

 underskud i det aktuelle indkomstår.
Derved opnåede skatteyderen, at  

 underskud vedrørende tidligere indkomstår kunne udnyttes inden fristen på 5  

 år, jf. personskattelovens § 13.
I det konkrete tilfælde var Landsskatterettens princip om, at alle  

 tidligere års underskud i egen skattepligtig indkomst skal modregnes, inden  

 underskud overføres fra ægtefællen, til gunst for skatteyderen i forhold til  

 den hidtidige praksis.
Princippet kan imidlertid også være til ulempe for  

 skatteyderen.
Det gælder eksempelvis, hvis begge ægtefæller har positiv  

 skattepligtig indkomst, og begge har uudnyttet underskud vedrørende tidligere  

 indkomstår.
I så fald ville den tidligere praksis være fordelagtig, idet det  

 ældste underskud skulle fremføres først, uanset hvilken ægtefælle det  

 vedrørte.
 En konsekvent gennemførelse af princippet i Landsskatterettens kendelse  

 kan således både være til fordel og ulempe for skatteyder, men det er ikke  

 muligt at afgøre, om princippet generelt er mere fordelagtigt end den  

 hidtidige praksis.
Landsskatterettens kendelse vedrørte kun underskud i skattepligtig  

 indkomst.
Når der er tale om fremførsel af underskud i personlig  

 indkomst, skal det fremførte underskud først modregnes i ægtefællernes  

 samlede positive kapitalindkomst, før der modregnes i egen positiv personlig  

 indkomst.
Tilsvarende skal ægtefællen med underskud i indkomståret først  

 modregne i personlig indkomst hos den anden ægtefælle, før der kan modregnes  

 i egen positiv kapitalindkomst.
I modsætning til underskud i skattepligtig indkomst er rækkefølgen for  

 anvendelse af underskud i personlig indkomst hos indehaveren af underskuddet  

 således afhængig af, om vedkommende er gift eller ugift.
Derfor kan  

 princippet om, at hver ægtefælle skal opgøre sin indkomst efter samme regler  

 som ugifte, inden overførsel af underskud mellem ægtefællerne skal finde  

 sted, ikke anvendes på underskud i personlig indkomst.
 Med Landsskatterettens kendelse er der opstået en forskel mellem underskud  

 i skattepligtig almindelig indkomst på den ene side og underskud i personlig  

 indkomst på den anden side, for så vidt angår prioriteringen mellem egne  

 uudnyttede underskud vedrørende tidligere indkomstår og ægtefællens underskud  

 i det aktuelle indkomstår.
Landsskatterettens kendelse medfører endvidere, at det vil have betydning,  

 hos hvem af ægtefællerne kapitalindkomsten placeres.
Der brydes derved med  

 princippet om, at der skal være neutralitet i beskatningen af ægtefællers  

 kapitalindkomst.
På den baggrund foreslås det, at personskattelovens § 13, stk. 2, ændres,  

 så den praksis, som skattemyndighederne anvendte før Landsskatterettens  

 kendelse bliver gældende.
Det vil sige, at ved modregning af underskud i  

 skattepligtig indkomst mellem ægtefæller, skal underskud i indkomståret  

 anvendes først.
Derefter modregnes det ældste underskud vedrørende tidligere  

 indkomstår, uanset hvilken ægtefælle underskuddet vedrører.
 Der foreslås endvidere en præcisering af personskattelovens § 13, stk. 4,  

 så det fremgår direkte af lovteksten, at indkomstårets underskud i personlig  

 indkomst modregnes før anvendelse af tidligere års uudnyttede underskud i  

 personlig indkomst.
Til nr. 6, 7 og 8 Der er tale om konsekvensændringer som følge af den i lovforslagets § 1,  

 nr. 7, foretagne forenkling af reglerne om modregning af  

 virksomhedsunderskud.
Til § 5 og § 6 Der er tale om konsekvensændringer som følge af den i lovforslagets § 1,  

 nr. 7, foretagne ændring af virksomhedsskattelovens § 13, stk. 1.
Efter overgangsbestemmelsen i § 15 i lov nr. 217 af 10. april 1991 skal  

 opsparet overskud fra før indkomståret 1991 hensættes på en særskilt konto  

 for opsparet overskud.
Ved modregning af underskud i virksomhedens opsparede  

 overskud efter virksomhedsskattelovens § 13, stk. 1, anses overskud opsparet  

 før indkomståret 1991 for hævet først.
Der hæves et beløb på kontoen svarende  

 til halvdelen af underskuddet.
Tilsvarende bestemmes i overgangsbestemmelsen i § 5 i lov nr. 344 af 14.  

 maj 1992, at opsparet overskud for indkomståret 1991 skal hensættes på en  

 særskilt konto for opsparet overskud.
Ved modregning af underskud i  

 virksomhedens opsparede overskud efter virksomhedsskattelovens § 13, stk. 1,  

 anses overskud opsparet for indkomståret 1991 for hævet forud for overskud  

 opsparet for indkomståret 1992 eller senere.
Der hæves et beløb på kontoen  

 svarende til 62 pct. af underskuddet.
Til § 7 Det foreslås, at loven som hovedregel skal have virkning fra og med  

 indkomståret 1997. Skattepligtige, hvis indkomstår 1997 er påbegyndt på  

 fremsættelsesdagen, kan dog vælge først at anvende de nye regler om  

 rentekorrektion og underskudsfremførsel fra og med indkomståret 1998.
Det foreslås, at ophævelsen af 25 pct.-tillægget ved skattefri omdannelse  

 af virksomheder i virksomhedsordningen skal have virkning for omdannelser,  

 der foretages med åbningsstatus den 1. dag i indkomståret 1997 eller senere.  

 Dette gøres for at sikre, at skattepligtige med bagudforskudt regnskabsår,  

 kalenderårsregnskab og fremadforskudt regnskabsår ligestilles med hensyn til  

 regnskabsår, hvor ændringen har virkning.
Omdannelse kan kun finde sted ved  

 begyndelsen af et regnskabsår.
 Efter lovforslagets § 1, nr. 7, skal underskud i virksomheden, der ikke  

 kan rummes i opsparet overskud med tillæg af den hertil svarende  

 virksomhedsskat, eller i indkomst uden for virksomhedsordningen, fremføres  

 uden for virksomhedsordningen efter personskattelovens almindelige  

 regler.Virksomhedsunderskud, der ved udløbet af indkomståret 1996 - eller,  

 hvor den skattepligtige vælger, at de foreslåede regler om rentekorrektion og  

 underskud først skal have virkning fra og med indkomståret 1998, ved udløbet  

 af indkomståret 1997 - skulle fremføres i virksomhedsordningen efter de  

 hidtidige regler, fremføres derfor i den skattepligtige og den personlige  

 indkomst efter personskattelovens regler.
Efter lovforslagets § 1, nr. 5, skal refunderet virksomhedsskat, der ikke  

 kan rummes i slutskatten, udbetales kontant i stedet for som efter de  

 hidtidige regler at blive fremført til modregning i slutskatten for de  

 følgende 5 indkomstår.
Ved opgørelsen af slutskatten for indkomståret 1997 -  

 eller, hvor den skattepligtige vælger, at de foreslåede regler om  

 rentekorrektion og underskud først skal have virkning fra og med indkomståret  

 1998, ved opgørelsen af slutskatten for indkomståret 1998 - vil  

 fremførselsberettiget virksomhedsskat efter de hidtidige regler blive  

 modregnet i slutskatten og et eventuelt overskydende beløb vil blive udbetalt  

 som overskydende skat efter reglerne herom.
Efter lovforslagets § 1, nr. 12, skal refunderet konjunkturudligningsskat,  

 der ikke kan rummes i slutskatten, udbetales kontant i stedet for som efter  

 de hidtidige regler at blive fremført til modregning i slutskatten for de  

 følgende 5 indkomstår.
Ved opgørelsen af slutskatten for indkomståret 1997  

 vil fremførselsberettiget konjunkturudligningsskat efter de hidtidige regler  

 blive modregnet i slutskatten og et eventuelt overskydende beløb vil blive  

 udbetalt som overskydende skat efter reglerne herom.
Skriftlig fremsættelse Skatteministeren (Carsten Koch):
 Jeg skal hermed tillade mig at fremsætte:
 Forslag til lov om ændring af forskellige skattelove. (Forenkling af  

 virksomhedsordningen, afskaffelse af 25 pct.-tillægget m.v.).
(Lovforslag nr.
L 63).
Lovforslaget er et led i de løbende overvejelser om i så vidt omfang som  

 muligt at forenkle skattereglerne og lempe virksomhedernes administrative  

 byrder.
Lovforslaget går ud på at gennemføre forenklinger af reglerne i  

 virksomhedsskatteloven, navnlig reglerne i virksomhedsordningen om  

 hæverækkefølge, rentekorrektion og underskudsfremførsel.
Det foreslås således, at foretage rentekorrektion direkte hos den  

 skattepligtige uden at lade dette berøre overskudsdisponeringen.
Dette sker  

 ved at forhøje den skattepligtiges personlige indkomst med  

 rentekorrektionsbeløbet og fradrage et tilsvarende beløb i kapitalindkomsten.  

 Samtidig opnås der en forenkling ved, at rentekorrektionsbeløbet tages ud af  

 hæverækkefølgen.
Det foreslås, at underskud modregnes inden for virksomhedsordningen,  

 såfremt der er et opsparet overskud fra tidligere år.
Underskud, der ikke kan  

 modregnes i opsparet overskud fra tidligere år, skal modregnes efter de  

 almindelige regler i personskatteloven, dvs. uden for virksomhedsordningen.  

 De foreslåede regler betyder, at der ikke kan ske fremførsel af underskud  

 inden for virksomhedsordningen.
Der bliver således et underskud mindre at  

 holde styr på.
 Det foreslås, at resterende virksomhedsskat kan tilbagebetales kontant.  

 Der bliver herved ikke nogen resterende virksomhedsskat at holde styr på,  

 ligesom forslaget indeholder en form for »carry back«.
Det foreslås ligeledes, at resterende konjunkturudligningsskat kan  

 tilbagebetales kontant.
Der bliver herved ikke nogen overskydende  

 konjunkturudligningsskat at holde styr på.
Lovforslaget går endvidere ud på at afskaffe 25 pct.-tillægget ved  

 skattefri virksomhedsomdannelse af virksomheder i virksomhedsordningen og på  

 at ændre reglerne for beskatning af opsparet overskud ved delafståelse af en  

 virksomhed i virksomhedsordningen.
Samtidig foretages præciseringer af  

 lovteksten og berigtigelse af fejl m.v.
 Idet jeg iøvrigt skal henvise til bemærkningerne til lovforslaget, skal  

 jeg anbefale lovforslaget til folketingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 659 af 28. juli 1995 som  

 ændret ved § 3 i lov nr. 488 af 12. juni 1996, foretages følgende ændringer:
 1. § 1, stk. 3, 6. pkt., ophæves.
§ 1. - - - Stk. 3 . Aktiver, der benyttes både til erhvervsmæssige og private  

 formål, indgår ikke i den selvstændige erhvervsvirksomhed.
Dog indgår i  

 virksomheden den erhvervsmæssige del af en ejendom, hvor der foretages en  

 fordeling af ejendomsværdien på den del, der tjener til bolig for den  

 skattepligtige, og på den øvrige ejendom.
Ejendomme, hvor der beregnes  

 lejeværdi efter ligningslovens § 15 C, indgår i virksomheden med den del af  

 ejendommen, som ikke tjener til bolig for ejere.
Anskaffelsessummen for  

 ombygning, forbedringer m.v. af den erhvervsmæssige del af sådanne ejendomme  

 indgår ligeledes i virksomheden.
Biler, der benyttes både erhvervsmæssigt og  

 privat, kan indgå i virksomheden.
Endvidere kan Ligningsrådet tillade, at  

 andre aktiver, der benyttes både til erhvervsmæssige og private formål,  

 indgår i den selvstændige erhvervsvirksomhed.
Ved fastsættelse af værdien af  

 privat benyttelse af aktiver, der indgår i virksomheden, finder  

 ligningslovens § 16 tilsvarende anvendelse.
 2. § 2, stk. 4, ophæves.
 Stk. 5-7 bliver herefter stk. 4-6.
§ 2. - - - Stk. 4. Er den skattepligtige gift og samlevende med ægtefællen  

 ved udgangen af det pågældende indkomstår, og driver ægtefællerne hver sin  

 virksomhed, skal ægtefællen anvende reglerne i denne lov.
- - - 3. § 4 a, stk. 4, affattes således:
 » Stk. 4 . Driftsomkostninger, som den skattepligtige har  

 afholdt af private midler, kan bogføres på mellemregningskontoen.«.
§ 4 a. - - - Stk. 4. Driftsomkostninger, som den skattepligtige har afholdt af  

 private midler, bogføres på mellemregningskontoen.
 4. I § 4 a indsættes som stk. 5:
 » Stk. 5. Beløb, der overføres til beskatning hos en  

 medarbejdende ægtefælle, jf. § 12, kan hensættes på mellemregningskontoen med  

 virkning fra indkomstårets begyndelse.«.
 5. I § 10, stk. 3, ophæves 3.og 4. pkt. og i stedet  

 indsættes som nyt pkt.:
 »Virksomhedsskat, der ikke kan rummes i årets slutskat m.v.,  

 udbetales kontant.«.
§ 10. - - - Stk. 3. Beløb, der overføres fra virksomhedens konto for opsparet  

 overskud, medregnes med tillæg af den hertil svarende virksomhedsskat til den  

 skattepligtiges personlige indkomst.
Ved skatteberegningen for det  

 indkomstår, hvor beløb overføres fra konto for opsparet overskud, fradrages  

 den hertil svarende virksomhedsskat i den skattepligtiges slutskat med tillæg  

 af eventuel overført restskat m.v.
Er den skattepligtige gift og samlevende  

 med ægtefællen ved udgangen af den pågældende indkomstår, skal en resterende  

 virksomhedsskat fradrages i ægtefællens slutskat m.v.
Virksomhedsskat, der  

 ikke kan rummes i årets slutskat m.v., fremføres til fradrag i den beregnede  

 slutskat m.v. i de nærmest efterfølgende 5 indkomstår.
 6. § 11 affattes således:
» § 11. Er saldoen på indskudskontoen negativ på det  

 tidspunkt, hvor anvendelsen af virksomhedsordningen påbegyndes, eller, for  

 efterfølgende indkomstår, ved indkomstårets begyndelse, eller er saldoen på  

 indskudskontoen negativ ved indkomstårets udløb, beregnes rentekorrektion.  

 Rentekorrektionen beregnes med et beløb, der svarer til afkastsatsen efter §  

 9 ganget med den talmæssigt største negative saldo på indskudskontoen på  

 tidspunktet, hvor anvendelsen af virksomhedsordningen påbegyndes, eller, for  

 efterfølgende indkomstår, ved indkomstårets begyndelse henholdsvis ved  

 indkomstårets udløb.
Beløbet kan dog højst udgøre afkastsatsen efter § 9  

 ganget med det talmæssigt største negative afkastgrundlag på tidspunktet,  

 hvor anvendelsen af virksomhedsordningen påbegyndes, eller, for efterfølgende  

 indkomstår, ved indkomstårets begyndelse henholdsvis ved indkomstårets udløb.  

 Beløbet kan endvidere højst udgøre virksomhedens nettorenteudgifter forhøjet  

 med kurstab og nedsat med kursgevinster, der er skattepligtige efter  

 kursgevinstloven.
Stk. 2. Overføres værdier til den skattepligtige efter § 5, og  

 foretages i samme indkomstår indskud efter § 3, stk. 1, beregnes  

 rentekorrektion.
Rentekorrektionen beregnes med et beløb, der svarer til  

 kapitalafkastsatsen efter § 9 ganget med værdier overført efter § 5, stk. 1,  

 nr. 5, og stk. 2. Beløbet kan dog højst udgøre afkastsatsen ganget med  

 indskuddet efter § 3, stk. 1.
 Stk. 3. Det samlede rentekorrektionsbeløb efter stk. 1 og 2  

 medregnes i den personlige indkomst og fradrages i kapitalindkomsten for det  

 pågældende indkomstår.«.
§ 11. Er saldoen på indskudskontoen efter § 3 negativ, medregnes  

 til virksomhedens indkomst for det pågældende indkomstår et beløb, der svarer  

 til den negative saldo ganget med afkastsatsen efter § 9. Beløbet kan dog  

 højst udgøre afkastsatsen ganget med det negative afkastgrundlag ved udgangen  

 af indkomståret.
Der skal endvidere højst medregnes et beløb svarende til  

 virksomhedens nettorenteudgifter med tillæg af kursgevinster og fradrag af  

 kurstab, der er skattepligtige efter kursgevinstloven.
Stk. 2. Overføres værdier til den skattepligtige efter § 5, og  

 foretages i samme indkomstår indskud efter § 3, stk. 1, medregnes et beløb  

 til virksomhedens indkomst for det pågældende indkomstår.
Beløbet udgør  

 kapitalafkastsatsen efter § 9 ganget med værdier overført efter § 5, stk. 1,  

 nr. 5, og stk. 2. Beløbet kan dog højst udgøre afkastsatsen ganget med  

 indskuddet efter § 3, stk. 1.
Stk. 3. Beløb, der er opgjort efter stk. 1 og 2, anses for  

 overført fra virksomheden til den skattepligtige efter overførsel af årets  

 kapitalafkast, jf. § 5, stk. 1, nr. 3, litra a.
Den skattepligtiges  

 kapitalindkomst for det pågældende indkomstår nedsættes med beløbene.
 7. § 13 affattes således:
» § 13. Underskud i virksomhedsordningen modregnes i eventuelt  

 opsparet overskud, der med tillæg af den hertil svarende virksomhedsskat  

 medregnes ved opgørelsen af virksomhedsindkomsten.
Indestående på konto for  

 opsparet overskud reduceres med et beløb svarende til 66 pct. af  

 underskuddet.
Den hertil svarende virksomhedsskat fradrages i den  

 skattepligtiges slutskat m.v. eller udbetales kontant efter reglen i § 10,  

 stk. 3.
Stk. 2. Underskud, der ikke kan rummes i opsparet overskud,  

 fradrages i positiv kapitalindkomst.
Er den skattepligtige gift og samlevende  

 med ægtefællen ved indkomstårets udløb, fradrages underskuddet med et beløb  

 svarende til ægtefællernes samlede positive kapitalindkomst, uanset om den  

 skattepligtiges kapitalindkomst herefter bliver negativ.
 Stk. 3. Underskud, der ikke kan rummes i indkomst som nævnt i stk.  

 2, fradrages i den skattepligtiges personlige indkomst, uanset om denne  

 herefter bliver negativ.
 Stk. 4. Beløb, der modregnes i kapitalindkomst og personlig  

 indkomst efter stk. 2 og 3, fradrages tillige i den skattepligtige indkomst.  

 Dette gælder uanset, om den skattepligtige indkomst herefter bliver negativ.
§ 13. Virksomhedens underskud i et indkomstår skal modregnes i  

 personlig indkomst ved hævning af et eventuelt opsparet overskud.
På konto  

 for opsparet overskud skal hæves et beløb svarende til 66 pct. af  

 underskuddet.
Den til det hævede beløb svarende virksomhedsskat fradrages i  

 den skattepligtiges slutskat med tillæg af eventuel overført restskat m.v.
En  

 eventuel resterende virksomhedsskat overføres til ægtefællen, eller fremføres  

 til følgende indkomstår efter reglen i § 10, stk. 3.
Stk. 2. Underskud, der ikke kan rummes i opsparet overskud, skal  

 fradrages i positiv kapitalindkomst.
Er den skattepligtige gift og samlevende  

 med ægtefællen ved udgangen af det pågældende indkomstår, skal underskud  

 fradrages i ægtefællernes samlede positive kapitalindkomst.
Stk. 3. Underskud, der ikke kan rummes i indkomst som nævnt i stk.  

 2, skal fradrages i personlig indkomst.
Er den skattepligtige gift og  

 samlevende med ægtefællen ved udgangen af det pågældende indkomstår, skal  

 underskud, der ikke kan rummes i den skattepligtiges personlige indkomst,  

 fradrages i ægtefællens personlige indkomst.
Stk. 4. Et resterende underskud fremføres til fradrag i  

 virksomhedsoverskud før beregning af kapitalafkast i de nærmest efterfølgende  

 5 indkomstår.
Underskud kan dog kun fremføres til et senere indkomstår, hvis  

 det ikke kan rummes i et tidligere års almindelige indkomst.
Reglerne i stk.  

 2-3 finder tilsvarende anvendelse i denne periode.
 Stk. 5. Den skattepligtige kan i stedet for at fremføre et  

 resterende underskud til de følgende indkomstår efter reglerne i stk. 4  

 fradrage underskuddet i sin og derefter i en eventuel ægtefælles  

 aktieindkomst for samme indkomstår, jf. personskattelovens § 8 a, stk. 2 og  

 4. Et herefter resterende underskud fremføres efter reglerne i stk. 4.
 Skt. 6. Virksomhedsunderskud, der er konstateret i et indkomstår,  

 hvor virksomhedsordningen har været anvendt, skal fremføres efter reglerne i  

 stk. 2-4, uanset den skattepligtige ikke anvender virksomhedsordningen i hele  

 eller en del af 5 års perioden.
Stk. 7. Hvis en skattepligtig i et indkomstår opnår en  

 tvangsakkord eller en gældssanering, nedsættes uudnyttede,  

 fradragsberettigede underskud i virksomhedsindkomsten fra det pågældende og  

 tidligere indkomstår med det beløb, hvormed gælden er nedsat.  

 Nedsættelsesbeløbet formindskes med den del af skyldnerens indkomst, der  

 hidrører fra hans frigørelse for gældsforpligtelser.
Nedsættelsen sker med  

 virkning for det indkomstår, hvori tvangsakkord stadfæstes, eller kendelse om  

 gældssanering afsiges, og for senere indkomstår.
Hvis underskud fra flere  

 indkomstår skal nedsættes efter 1.-2. pkt., nedsættes tidligere års underskud  

 før senere års underskud.
 Stk. 8. Reglerne i stk. 7 finder tilsvarende anvendelse på aftaler  

 om en samlet ordning mellem en skyldner og dennes kreditorer om bortfald  

 eller nedsættelse af skyldnerens gæld (frivillig akkord).
 8. I § 15 a, stk. 2, indsættes som 3.-5. pkt.:
»Ved overførsel af den forholdsmæssige del af det opsparede overskud  

 finder den § 5 nævnte rækkefølge ikke anvendelse.
Overføres et beløb til  

 mellemregningskontoen efter stk. 1, kan der for samme indkomstår højst  

 opspares et beløb svarende til virksomhedens skattepligtige overskud med  

 fradrag af en forholdsmæssig del heraf. 2. pkt. finder tilsvarende  

 anvendelse.«.
§ 15 a. - - - Stk. 2. Overføres beløb til mellemregningskontoen efter stk. 1,  

 skal den skattepligtige i samme indkomstår medregne en forholdsmæssig del af  

 indestående på konto for opsparet overskud ved udløbet af indkomståret forud  

 for salgsåret med tillæg af den hertil svarende virksomhedsskat til den  

 personlige indkomst, jf. § 10, stk. 3. Den forholdsmæssige del af det  

 opsparede overskud beregnes efter forholdet mellem det overførte beløb og  

 kapitalafkastgrundlaget ved udløbet af indkomståret forud for salgsåret.
- - - 9. § 16, 2. pkt., ophæves.
§ 16. Ved omdannelse af virksomheden til selskab efter lov om  

 skattefri virksomhedsomdannelse kan indestående på konto for opsparet  

 overskud nedsætte den skattemæssige værdi af aktiver og passiver ved  

 opgørelsen efter § 4 i virksomhedsomdannelsesloven.
Værdien nedsættes med det  

 opsparede overskud med et tillæg på 25 pct.
Nedsættes aktiernes  

 anskaffelsessum, bliver virksomhedsskatten endelig.
Nedsættes aktiernes  

 anskaffelsessum ikke, medregnes indestående på konto for opsparet overskud  

 med tillæg til den dertil svarende virksomhedsskat til den personlige  

 indkomst, jf. § 10, stk. 3, i omdannelsesåret.
 10. § 16 a, stk. 3, 3. pkt., ophæves.
§ 16 a. - - - Stk. 3. Aktiernes anskaffelsessum kan nedsættes med en andel af  

 indestående på konto for opsparet overskud ved udløbet af indkomståret forud  

 for omdannelsesåret.
Denne andel beregnes som forholdet mellem det efter stk.  

 2 overførte beløb og kapitalafkastgrundlaget ved udløbet af indkomståret  

 forud for omdannelsesåret.
Denne andel forøges ved nedsættelsen med et tillæg  

 på 25 pct.
Nedsættes aktiernes anskaffelsessum ikke, medregnes den nævnte  

 andel af indestående på konto for opsparet overskud med tillæg af den hertil  

 svarende virksomhedsskat til den personlige indkomst, jf. § 10, stk. 3, i  

 omdannelsesåret.
 11. I § 22 a, stk. 1, ændres » stk. 4 og stk. 7  

 » til: » og stk. 6 ».
§ 22 a.
Skattepligtige personer, der driver selvstændig  

 erhvervsvirksomhed, kan i stedet for at anvende virksomhedsordningen efter  

 afsnit I vælge at beregne et kapitalafkast af de erhvervsmæssige aktiver  

 efter reglerne i dette afsnit.
Kapitalafkastet fragår i den personlige  

 indkomst og lægges til kapitalindkomsten. § 2, stk. 2, 1.-3. pkt., stk. 4 og  

 stk. 7, finder tilsvarende anvendelse.
- - - 12. I § 22 b, stk. 5, ophæves 2. og 3. pkt. og i  

 stedet indsættes som nyt pkt.:
 »Konjunkturudligningsskat, der ikke kan rummes i årets slutskat m.v.,  

 udbetales kontant.«.
 13. I § 22 b, stk. 7, ophæves 5. og 6. pkt., og i  

 stedet indsættes:
»Såfremt den skattepligtige ophører med at være skattepligtig her i  

 landet efter kildeskattelovens § 1, eller den skattepligtige bliver  

 hjemmehørende i en fremmed stat, Færøerne eller Grønland efter bestemmelserne  

 i en dobbeltbeskatningsaftale, skal henlæggelserne medregnes til den  

 personlige indkomst for det indkomstår, hvor skattepligten ophører.
Dette  

 gælder dog ikke, i det omfang den skattepligtig fortsat er skattepligtig  

 efter kildeskattelovens §§ 1 eller 2 med hensyn til virksomhed med fast  

 driftssted her i landet.
Ophører skattepligten efter kildeskattelovens § 2  

 med hensyn til virksomhedsdriften, anvendes bestemmelsen i 5. pkt.«.
§ 22 b. - - - Stk. 5. Ved skatteberegningen for det indkomstår, hvor  

 henlæggelsen indtægtsføres, fradrages den til hævningen svarende  

 konjunkturudligningsskat i den skattepligtiges slutskat med tillæg af  

 eventuel overført restskat m.v.
Er den skattepligtige gift og samlevende med  

 ægtefællen ved udgangen af det pågældende indkomstår, skal en resterende  

 konjunkturudligningsskat fradrages i ægtefællens slutskat m.v.  

 Konjunkturudligningsskat, der ikke kan rummes i årets slutskat m.v.,  

 fremføres til fradrag i den beregnede slutskat m.v. i de nærmest  

 efterfølgende 5 indkomstår.
- - - Stk. 7. Hvis den skattepligtige ophører med at anvende  

 kapitalafkastordningen, skal foretagne henlæggelser indtægtsføres med  

 virkning for det seneste indkomstår, hvor den skattepligtige har anvendt  

 kapitalafkastordningen, jf. dog 4. pkt.
Tilsvarende gælder for det  

 indkomstår, hvori konkursdekret afsiges over den skattepligtige.  

 Henlæggelserne medregnes ikke til konkursindkomsten.
Hvis den skattepligtige  

 i forbindelse med ophøret med at anvende kapitalafkastordningen overgår til  

 anvendelse af virksomhedsordningen, anses beløbet på  

 konjunkturudligningskontoen som indestående på konto for opsparet overskud.  

 Såfremt den skattepligtige ophører med at være skattepligtig her til landet  

 efter kildeskattelovens § 1, skal henlæggelserne medregnes til den personlige  

 indkomst for det indkomstår, hvor skattepligten ophører.
Tilsvarende gælder,  

 når den skattepligtige ifølge en dobbeltbeskatningsaftale mellem Danmark og  

 en fremmed stat, Færøerne eller Grønland får skattemæssigt hjemsted uden for  

 Danmark.
Hvis konjunkturudligsningsordningen er anvendt ved udgangen af  

 indkomståret forud for den skattepligtiges død, skal der foretages  

 afsluttende ansættelse af afdødes indkomst for dødsåret.
Selvangivelsen skal  

 indsendes inden udløbet af fristerne i kildeskattelovens § 14, stk. 3.
- - - § 2 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som ændret ved § 3 i lov nr 344 af 6. maj 1996, foretages  

 følgende ændringer:
 1. I § 10, stk. 2, ophæves 3. pkt., og 4.  

 pkt., der bliver 3. pkt., affattes således:
 »Stk. 1, 2. og 3. pkt., finder tilsvarende anvendelse.«.
§ 10. - - - Stk. 2. For selvstændigt erhvervsdrivende, der anvender  

 virksomhedsordningen i virksomhedsskattelovens afsnit I, opgøres  

 bidragsgrundlaget som summen af overførsel fra virksomheden til den  

 skattepligtige hidrørende fra virksomhedens skattepligtige overskud med  

 fradrag af kapitalafkast efter virksomhedsskattelovens § 5, stk. 1, nr. 3,  

 litra a, og af overførsel af beløb fra virksomhedens konto for opsparet  

 overskud med tillæg af den hertil svarende virksomhedsskat til den  

 skattepligtige.
Hvis den skattepligtige efter virksomhedsskattelovens § 23 a  

 har valgt at medregne kapitalafkast som personlig indkomst, nedsættes  

 kapitalafkastet, der skal fradrages efter 1. pkt., med det beløb, der skal  

 medregnes som personlig indkomst.
Hævninger af opsparet overskud i medfør af  

 virksomhedsskattelovens § 13, stk. 1, indgår dog ikke i bidragsgrundlaget som  

 opgjort efter 1. pkt.
Stk. 1, 3. pkt., finder tilsvarende anvendelse.
§ 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som ændret bl.  

 a. ved § 3 i lov nr. 1104 af 20. december 1995 og som senest ændret ved §§ 3  

 og 8 i lov nr. 487 af 12. juni 1996, foretages følgende ændringer:
 1. I § 29, stk. 1, ophæves 4. og 5. pkt., og 6.  

 pkt., der bliver 4. pkt., affattes således:
 »Afdødes negative skat af aktieindkomst kan overføres til den  

 længstlevende ægtefælle efter personskattelovens § 8 a, stk. 5.«.
§ 29. Ved beskatning af en længstlevende ægtefælle, der har fået  

 hele fællesboet udleveret til hensidden i ustiftet bo, skal boets aktiver med  

 hensyn til skattemæssige af- og nedskrivninger samt til beskatning af  

 fortjenester og fradrag for tab ved salg behandles, som om de var anskaffet  

 af længstlevende til de tidspunkter og de beløb, hvortil de i sin tid er  

 anskaffet, og eventuelle skattemæssige af- og nedskrivninger, som tidligere  

 er foretaget, skal anses for foretaget af længstlevende.
Er aktiver anskaffet  

 af afdøde som led i hans næringsvej eller i spekulationsøjemed, skal  

 fortjenester eller tab, som fremkommer ved salg af aktiverne foretaget af den  

 længstlevende, medregnes ved opgørelsen af dennes skattepligtige indkomst i  

 det omfang, fortjenesten eller tabet skulle have været medregnet ved  

 opgørelsen af afdødes skattepligtige indkomst, hvis salget var foretaget af  

 ham.
Underskud i afdødes indkomst kan overføres til fradrag i længstlevendes  

 indkomst efter personskattelovens og virksomhedsskattelovens regler.  

 Resterende virksomhedsskat kan overføres til den længstlevende ægtefælle  

 efter § 10, stk. 3, i virksomhedsskatteloven.
Resterende  

 kunjunkturudligningsskat kan overføres til den længslevende ægtefælle efter §  

 22 b, stk. 5, i virksomhedsskatteloven.
Tilsvarende gælder afdødes negative  

 skat efter personskattelovens § 8 a, stk. 5.
- - - 2. I § 31, stk. 1, 1. pkt., udgår: »og  

 virksomhedsskatteloven«.
 3. I § 31, stk. 1, ophæves 3. og 4. pkt., og 5.  

 pkt., der bliver 3. pkt., affattes således:
 »Afdødes negative skat af aktieindkomst kan overføres til den  

 længstlevende ægtefælle efter personskattelovens § 8 a, stk. 5.«.
 4. § 31, stk. 2, 2. pkt., ophæves.
§ 31. Hvis der efter § 14, stk. 2, foretages en afsluttende  

 indkomstansættelse for afdøde, kan underskud i afdødes indkomst for de fem  

 foregående indkomstår fradrages ved den afsluttende ansættelse i  

 overensstemmelse med reglerne i personskatteloven og virksomhedsskatteloven.  

 Et herefter resterende underskud i skattepligtig indkomst kan fradrages i  

 boets indkomst efter ligningslovens § 15. Resterende virksomhedsskat kan  

 fradrages i boets skatter efter § 10, stk. 3, i virksomhedsskatteloven.  

 Resterende konjunkturudligningsskat kan fradrages i boets skatter efter § 22  

 b, stk. 5, i virksomhedsskatteloven.
Tilsvarende gælder afdødes negative skat  

 efter personskattelovens § 8 a, stk. 5. Tidsrummet fra afslutningen af  

 afdødes sidste normale indkomstår til afslutningen af boets første indkomstår  

 anses for et indkomstår.
Stk. 2. Hvis den skattepligtige indkomst ved den afsluttende  

 ansættelse udviser underskud, kan dette fradrages i overensstemmelse med  

 ligningslovens regler i boets indkomst for det første indkomstår og om  

 nødvendigt i boets indkomst for de følgende fire indkomstår.
Stk. 1, 3. pkt.,  

 finder tilsvarende anvendelse.
- - - 5. I § 32, stk. 2, 1. pkt., udgår: »og  

 virksomhedsskattelovens«.
 6. I § 32, stk. 2, 5. pkt., ændres » § 31, stk. 1,  

 3.-5. pkt., » til: »§ 31, stk. 1, 3. pkt.,».
 7. I § 32, stk. 3, 4. pkt., ændres » § 31, stk. 1,  

 3.-5. pkt., » til: »§ 31, stk. 1, 3. pkt.,».
§ 32. - - - Stk. 2. Underskud i længstlevendes skattepligtige indkomst for de  

 fem sidste indkomstår, inden skiftebegæringen imødekommes, kan, i det omfang  

 det ikke kan udnyttes fuldt ud ved overførsel til længstlevendes senere  

 indkomstår efter personsskattelovens og virksomhedsskattelovens regler,  

 fradrages i boets skattepligtige indkomst for de samme indkomstår.
For hvert  

 af disse senere indkomstår skal underskuddet dog først søges fradraget i  

 længstlevendes indkomst.
I det omfang underskuddet derefter kan udnyttes ved  

 fradrag i boets indkomst, kan det ikke overføres til længstlevendes indkomst  

 for det efterfølgende indkomstår.
Underskuddet kan ikke overføres til boet i  

 dettes sidste indkomstår, hvis skæringsdagen i den endelige boopgørelse eller  

 en opgørelse efter § 20, stk. 2, eller § 20 C, stk. 4, ligger forud for  

 afslutningen af længstlevendes tilsvarende indkomstår.
Reglerne i § 31, stk.  

 1, 3.-5. pkt., finder tilsvarende anvendelse.
Stk. 3. Underskud i længstlevendes skattepligtige indkomst for  

 indkomstår under skiftet kan fradrages i boets skattepligtige indkomst for  

 samme indkomstår.
Underskuddet kan dog ikke overføres til boet i dettes  

 sidste indkomstår, hvis skæringsdagen i den endelige boopgørelse eller en  

 opgørelse efter § 20, stk. 2, eller § 20 C, stk. 4, ligger forud for  

 afslutningen af længstlevendes tilsvarende indkomstår.
I det omfang  

 længstlevendes underskud ikke kan dækkes ved overførsel til boet, kan  

 længstlevende overføre det resterende underskud til senere indkomstår.  

 Reglerne i § 31, stk. 1, 3.-5. pkt., finder tilsvarende anvendelse.
Underskud  

 i boets skattepligtige indkomst kan fradrages i længstlevendes skattepligtige  

 indkomst for samme indkomstår.
I de tilfælde, der er nævnt i 2. pkt., kan  

 underskud i boets sidste indkomstår dog ikke overføres til længstlevende.
I  

 det omfang boets underskud ikke kan dækkes ved overførsel til længstlevende,  

 kan boet overføre det resterende underskud til senere indkomstår efter  

 ligningslovens regler.
- - - 8. § 60, stk. 1, litra f, affattes således:
 »f) Beløb efter virksomhedsskattelovens § 10, stk. 3, 2. pkt., § 13,  

 stk. 1, 3. pkt., og § 22 b, stk. 5.«.
§ 60. - - - f) Beløb efter virksomhedsskattelovens § 10, stk. 3, 2.-4. pkt. og § 13,  

 stk. 1, 3. og 4. pkt., og § 22 b, stk. 5.
- - - § 4 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 793 af 1. septemner 1996, foretages følgende  

 ændringer:
 1. § 4, stk. 1, nr. 8, affattes således:
 »8) rentekorrektion efter virksomhedsskattelovens § 11, stk.  

 3,».
§ 4. - - - 8) beløb efter virksomhedsskattelovens § 11, stk. 4, sidste pkt., - - - 2. I § 13, stk. 2, indsættes efter 2. pkt.:
 »Modregning sker, før ægtefællens egne uudnyttede underskud fra  

 tidligere indkomstår fremføres efter 4.-6. pkt.«.
 3. I § 13, stk. 2, indsættes efter 4. pkt., der  

 bliver 5. pkt.:
 »Hvis ægtefællen ligeledes har uudnyttet underskud vedrørende  

 tidligere indkomstår, modregnes det ældste af underskuddene først, uanset  

 hvilken ægtefælle underskuddet vedrører.«.
 4. I § 13, stk. 4, indsættes efter 3. pkt.:
 »Modregning sker, før ægtefællens egne uudnyttede underskud fra  

 tidligere indkomstår fremføres efter 5.-8. pkt.«.
 5. I § 13, stk. 4, indsættes efter 6. pkt., der  

 bliver 7. pkt.:
 »Hvis ægtefællen ligeledes har uudnyttet underskud vedrørende  

 tidligere indkomstår, modregnes det ældste af underskuddene først, uanset  

 hvilken ægtefælle underskuddet vedrører.«.
§ 13. - - - Stk. 2. Hvis en gift persons skattepligtige indkomst udviser  

 underskud, og ægtefællerne er samlevende ved indkomstårets udløb, skal  

 underskud, der ikke er modregnet efter stk. 1, 1. pkt., i størst muligt  

 omfang fradrages i den anden ægtefælles skattepligtige indkomst.
Derefter  

 modregnes skatteværdien af uudnyttet underskud i ægtefællens beregnede  

 skatter efter §§ 6 a, 7, 8 og 8 a, stk. 2. Et herefter overskydende beløb  

 fremføres til fradrag i de 5 følgende indkomstår efter stk. 1, 3. pkt.
Hvert  

 år fradrages underskud først i den skattepligtiges indkomst og i øvrigt efter  

 samme regler, som gælder for underskudsåret.
- - - Stk. 4. Hvis en gift persons personlige indkomst er negativ, og  

 ægtefællerne er samlevende ved indkomstårets udløb, skal det negative beløb  

 inden opgørelsen af beregningsgrundlaget efter §§ 6 a, 7 og 8 fradrages i den  

 anden ægtefælles personlige indkomst.
Et overskydende negativt beløb  

 modregnes i ægtefællernes positive kapitalindkomst opgjort under et.
Har  

 begge ægtefæller positiv kapitalindkomst, modregnes det negative beløb  

 fortinsvis i den skattepligtiges kapitalindkomst og derefter i ægtefællens  

 kapitalindkomst.
Et negativt beløb, der herefter ikke er fradraget, fremføres  

 inden for de følgende 5 indkomstår efter stk. 3, sidste pkt., til fradrag  

 inden opgørelsen af beregningsgrundlaget efter §§ 6 a, 7 og 8. Hvert år  

 fradrages negativ personlig indkomst først i ægtefællernes positive  

 kapitalindkomst opgjort under et, derefter i den skattepligtiges personlige  

 indkomst og endelig i ægtefællens personlige indkomst. 3. pkt. finder  

 tilsvarende anvendelse.
- - - 6. § 13 a, stk. 1, 3. pkt., ophæves.
 7. I § 13 a, stk. 1, 5. pkt., der bliver 4. pkt., ændres  

 »1-3. pkt.« til: »1. og 2. pkt.«.
 8. I § 13 a, stk. 2, udgår » og efter  

 virksomhedsskattelovens § 13, stk. 7,».
§ 13 a.
Opnår en person i et indkomstår en tvangsakkord eller en  

 gældssanering, nedsættes uudnyttede, fradragsberettigede underskud hos den  

 skattepligtige fra det pågældende og tidligere indkomstår med det beløb,  

 hvormed gælden er nedsat.
Nedsættelsesbeløbet formindskes med den del af  

 skyldnerens indkomst, der hidrører fra hans frigørelse for  

 gældsforpligtelser.
Det beløb, hvormed underskud skal nedsættes, formindskes  

 med det beløb, hvormed virksomhedsunderskud er nedsat efter  

 virksomhedsskattelovens § 13, stk. 7, på grund af samme akkord eller  

 gældssanering.
Nedsættelsen af underskud sker med virkning for det  

 indkomstår, hvori tvangsakkord stadfæstes, eller kendelse om gældssanering  

 afsiges, og for senere indkomstår.
Hvis underskud fra flere indkomstår skal  

 nedsættes efter 1.-3. pkt., nedsættes underskud fra et tidligere år før  

 underskud fra et senere år.
 Stk. 2. I det omfang det beløb, hvormed underskuddet skal  

 nedsættes efter stk. 1, ikke er blevet anvendt til nedsættelse af underskud  

 hos skyldneren, skal det bruges til at nedsætte underskud efter reglerne i  

 stk. 1 og efter virksomhedsskattelovens § 13, stk. 7, vedrørende skyldnerens  

 virksomhed hos den samlevende ægtefælle, hvis denne driver den pågældende  

 virksomhed.
- - - § 5 I lov nr. 217 af 10. april 1991 om ændring af forskellige skattelove  

 (Skatteomlægninger) foretages følgende ændring:
 1. § 15, stk. 1, 3. og 4. pkt., affattes således:
»Ved modregning af underskud i virksomhedens opsparede overskud efter  

 virksomhedsskattelovens § 13, stk. 1, medregnes overskud opsparet før  

 indkomståret 1991 først.
Indestående på konto for opsparet overskud reduceres  

 med et beløb svarende til halvdelen af underskuddet.«.
§ 15. Opsparet overskud efter virksomhedsskattelovens § 10, stk.  

 2, fra før indkomståret 1991 skal hensættes på en særskilt konto for opsparet  

 overskud.
Hæves opsparet overskud, anses overskud opsparet før indkomståret  

 1991 for hævet først, og den hertil svarende virksomhedsskat medregnes ved  

 opgørelsen af den personlige indkomst efter virksomhedsskattelovens § 10,  

 stk. 3. Ved modregning af underskud i virksomhedens opsparede overskud efter  

 virksomhedsskattelovens § 13, stk. 1, anses overskud opsparet før  

 indkomståret 1991 for hævet først.
Der hæves et beløb på kontoen svarende til  

 halvdelen af underskuddet.
- - - § 6 I lov nr. 344 af 14. maj 1992 om ændring af forskellige skattelove  

 (Nedsættelse af virksomhedsskatteprocenten m.v.) som ændret ved § 3 i lov nr.  

 1030 af 19. december 1992 foretages følgende ændring:
 1. § 5, stk. 1, 4. og 5. pkt., affattes således:
»Ved modregning af underskud i virksomhedens opsparede overskud efter  

 virksomhedsskattelovens § 13, stk. 1, medregnes overskud opsparet for  

 indkomståret 1991 forud for overskud opsparet for indkomståret 1992 eller  

 senere.
Indestående på konto for opsparet overskud reduceres med et beløb  

 svarende til 62 pct. af underskuddet.«.
§ 5. Opsparet overskud efter virksomhedsskattelovens § 10, stk. 2,  

 der er opsparet for indkomståret 1991, skal hensættes på en særskilt konto  

 for opsparet overskud.
Hæves opsparet overskud, anses overskud opsparet for  

 indkomståret 1991 for hævet forud for overskud opsparet for indkomståret 1992  

 eller senere.
Ved hævning af overskud skal den hertil svarende  

 virksomhedsskat medregnes ved opgørelsen af den personlige indkomst efter  

 virksomhedsskattelovens § 10, stk. 3. Ved modregning af underskud i  

 virksomhedens opsparede overskud efter virksomhedsskattelovens § 13, stk. 1,  

 anses overskud opsparet for indkomståret 1991 for hævet forud for overskud  

 opsparet for indkomståret 1992 eller senere.
Der hæves et beløb på kontoen  

 svarende til 62 pct. af underskuddet.
Efter 2. behandling den 17. december 1996 § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 659 af 28. juli 1995, som  

 ændret ved § 3 i lov nr. 488 af 12. juni 1996, foretages følgende ændringer:
 1. § 1, stk. 3, 6. pkt., ophæves.
 2. § 2, stk. 4, ophæves.
 Stk. 5-7 bliver herefter stk. 4-6.
 3. § 4 a, stk. 4, affattes således:
»Stk. 4. Driftsomkostninger, som den skattepligtige har  

 afholdt af private mider, kan bogføres på mellemregningskontoen.« 4. I § 4 a indsættes som stk. 5:
»Stk. 5. Beløb, der overføres til beskatning hos en  

 medarbejdende ægtefælle, jf. § 12, kan hensættes på mellemregningskontoen med  

 virkning fra indkomstårets begyndelse.« 5. I § 10, stk. 3, ophæves 3. og 4. pkt., og  

 i stedet indsættes som nyt punktum:
»Virksomhedsskat, der ikke kan rummes i årets slutskat m.v.,  

 udbetales kontant.« 6. § 11 affattes således:
» § 11. Er saldoen på indskudskontoen negativ på det  

 tidspunkt, hvor anvendelsen af virksomhedsordningen påbegyndes, eller for  

 efterfølgende indkomstår ved indkomstårets begyndelse, eller er saldoen på  

 indskudskontoen negativ ved indkomstårets udløb, beregnes rentekorrektion.  

 Rentekorrektionen beregnes med et beløb, der svarer til afkastsatsen efter §  

 9 ganget med den talmæssigt største negative saldo på indskudskontoen på  

 tidspunktet, hvor anvendelsen af virksomhedsordningen påbegyndes, eller, for  

 efterfølgende indkomstår, ved indkomstårets begyndelse henholdsvis ved  

 indkomstårets udløb.
Beløbet kan dog højst udgøre afkastsatsen efter § 9  

 ganget med det talmæssigt største negative afkastgrundlag på tidspunktet,  

 hvor anvendelsen af virksomhedsordningen påbegyndes, eller for efterfølgende  

 indkomstår ved indkomstårets begyndelse henholdsvis ved indkomstårets udløb.  

 Beløbet kan endvidere højst udgøre virksomhedens nettorenteudgifter forhøjet  

 med kurstab og nedsat med kursgevinster, der er skattepligtige efter  

 kursgevinstloven.
Stk. 2. Overføres værdier til den skattepligtige efter § 5, og  

 foretages i samme indkomstår indskud efter § 3, stk. 1, beregnes  

 rentekorrektion.
Rentekorrektionen beregnes med et beløb, der svarer til  

 kapitalafkastsatsen efter § 9 ganget med værdier overført efter § 5, stk. 1,  

 nr. 5, og stk. 2. Beløbet kan dog højst udgøre afkastsatsen ganget med  

 indskuddet efter § 3, stk. 1.
Stk. 3. Det samlede rentekorrektionsbeløb efter stk. 1 og 2  

 medregnes i den personlige indkomst og fradrages i kapitalindkomsten for det  

 pågældende indkomstår.« 7. § 13 affattes således:
» § 13. Underskud i virksomhedsordningen modregnes i eventuelt  

 opsparet overskud, der med tillæg af den hertil svarende virksomhedsskat  

 medregnes ved opgørelsen af virksomhedsindkomsten.
Indestående på konto for  

 opsparet overskud reduceres med et beløb svarende til 66 pct. af  

 underskuddet.
Den hertil svarende virksomhedsskat fradrages i den  

 skattepligtiges slutskat m.v. eller udbetales kontant efter reglen i § 10,  

 stk. 3.
Stk. 2. Underskud, der ikke kan rummes i opsparet overskud,  

 fradrages i positiv kapitalindkomst.
Er den skattepligtige gift og samlevende  

 med ægtefællen ved indkomstårets udløb, fradrages underskuddet med et beløb  

 svarende til ægtefællernes samlede positive kapitalindkomst, uanset om den  

 skattepligtiges kapitalindkomst herefter bliver negativ.
 Stk. 3. Underskud, der ikke kan rummes i indkomst som nævnt i stk.  

 2, fradrages i den skattepligtiges personlige indkomst, uanset om denne  

 herefter bliver negativ.
Stk. 4. Beløb, der modregnes i kapitalindkomst og personlig  

 indkomst efter stk. 2 og 3, fradrages tillige i den skattepligtige indkomst.  

 Dette gælder, uanset om den skattepligtige indkomst herefter bliver  

 negativ.« 8. I § 15 a, stk. 2, indsættes som 3.-5. pkt.:
»Ved overførsel af den forholdsmæssige del af det opsparede overskud  

 finder den i § 5 nævnte rækkefølge ikke anvendelse.
Overføres et beløb til  

 mellemregningskontoen efter stk. 1, kan der for samme indkomstår højst  

 opspares et beløb svarende til virksomhedens skattepligtige overskud med  

 fradrag af en forholdsmæssig del heraf. 2. pkt. finder tilsvarende  

 anvendelse.«.
 9. § 16, 2. pkt., ophæves.
 10. § 16 a, stk. 3, 3. pkt., ophæves.
 11. I § 22 a, stk. 1, ændres »stk. 4 og stk. 7«  

 til: »og stk. 6«.
 12. I § 22 b, stk. 5, ophæves 2. og 3. pkt.,  

 og i stedet indsættes som nyt punktum:
»Konjunkturudligningsskat, der ikke kan rummes i årets slutskat m.v.,  

 udbetales kontant.« 13. I § 22 b, stk. 7, ophæves 5. og 6. pkt.,  

 og i stedet indsættes:
»Såfremt den skattepligtige ophører med at være skattepligtig her i  

 landet efter kildeskattelovens § 1 eller den skattepligtige bliver  

 hjemmehørende i en fremmed stat, Færøerne eller Grønland efter bestemmelserne  

 i en dobbeltbeskatningsaftale, skal henlæggelserne medregnes til den  

 personlige indkomst for det indkomstår, hvor skattepligten ophører.
Dette  

 gælder dog ikke, i det omfang den skattepligtige fortsat er skattepligtig  

 efter kildeskattelovens §§ 1 eller 2 med hensyn til virksomhed med fast  

 driftssted her i landet.
Ophører skattepligten efter kildeskattelovens § 2  

 med hensyn til virksomhedsdriften, anvendes bestemmelsen i 5. pkt.« § 2 I lov om arbejdsmarkedsfonde, jf. lovbekendtgørelse nr. 738 af 9.  

 september 1995, som ændret ved lov nr. 966 af 15. november 1996 og § 1 i lov  

 nr. 988 af 22. november 1996, foretages følgende ændringer:
 1. I § 10, stk. 2, ophæves 3. pkt., og 4.  

 pkt., der bliver 3. pkt., affattes således:
»Stk. 1, 2. og 3. pkt., finder tilsvarende anvendelse.« § 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som ændret bl.  

 a. ved § 3 i lov nr. 1104 af 20. december 1995 og som senest ændret ved § 3 i  

 lov nr. 487 af 12. juni 1996, foretages følgende ændringer:
 1. I § 29, stk. 1, ophæves 4. og 5. pkt., og  

6. pkt., der bliver 4. pkt., affattes således:
»Afdødes negative skat af aktieindkomst kan overføres til den  

 længstlevende ægtefælle efter personskattelovens § 8 a, stk. 5.« 2. I § 31, stk. 1, 1. pkt., udgår »og  

 virksomhedsskatteloven«.
 3. I § 31, stk. 1, ophæves 3. og 4. pkt., og  

5. pkt., der bliver 3. pkt., affattes således:
»Afdødes negative skat af aktieindkomst kan fradrages i boets skatter  

 efter personskattelovens § 8 a, stk. 5.« 4. § 31, stk. 2, 2. pkt., ophæves.
 5. I § 32, stk. 2, 1. pkt., udgår »og  

 virksomhedsskattelovens«.
 6. I § 32, stk. 2, 5. pkt., ændres »§ 31, stk. 1,  

 3.-5. pkt.,» til: »§ 31, stk. 1, 3. pkt.,».
 7. I § 32, stk. 3, 4. pkt., ændres »§ 31, stk. 1,  

 3.-5. pkt.,» til: »§ 31, stk. 1, 3. pkt.,».
 8. § 60, stk. 1, litra f, affattes således:
»f) Beløb efter virksomhedsskattelovens § 10, stk. 3, 2. pkt., § 13,  

 stk. 1, 3. pkt., og § 22 b, stk. 5.« § 4 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 793 af 1. september 1996, foretages følgende  

 ændringer:
 1. § 4, stk. 1, nr. 8, affattes således:
 »8) rentekorrektion efter virksomhedsskattelovens § 11, stk.  

 3,».
 2. I § 13, stk. 2, indsættes efter 2. pkt.:
»Modregning sker, før ægtefællens egne uudnyttede underskud fra  

 tidligere indkomstår fremføres efter 4.-6. pkt.« 3. I § 13, stk. 2, indsættes efter 4. pkt., der bliver 5.  

 pkt.:
»Hvis ægtefællen ligeledes har uudnyttet underskud vedrørende  

 tidligere indkomstår, modregnes det ældste af underskuddene først, uanset  

 hvilken ægtefælle underskuddet vedrører.« 4. I § 13, stk. 4, indsættes efter 3. pkt.:
»Modregning sker, før ægtefællens egne uudnyttede underskud fra  

 tidligere indkomstår fremføres efter 5.-8. pkt.« 5. I § 13, stk. 4, indsættes efter 6. pkt., der bliver 7.  

 pkt.:
»Hvis ægtefællen ligeledes har uudnyttet underskud vedrørende  

 tidligere indkomstår, modregnes det ældste af underskuddene først, uanset  

 hvilken ægtefælle underskuddet vedrører.« 6. § 13 a, stk. 1, 3. pkt., ophæves.
7. I § 13 a, stk. 1, 5. pkt., der bliver 4. pkt., ændres  

 »1-3. pkt.« til: »1. og 2. pkt.« 8. I § 13 a, stk. 2, udgår »og efter  

 virksomhedsskattelovens § 13, stk. 7,».
§ 5 I lov nr. 217 af 10. april 1991 om ændring af forskellige skattelove.  

 (Skatteomlægninger) foretages følgende ændring:
 1. § 15, stk. 1, 3. og 4. pkt., affattes således:
»Ved modregning af underskud i virksomhedens opsparede overskud efter  

 virksomhedsskattelovens § 13, stk. 1, medregnes overskud opsparet før  

 indkomståret 1991 først.
Indestående på konto for opsparet overskud reduceres  

 med et beløb svarende til halvdelen af underskuddet.« § 6 I lov nr. 344 af 14. maj 1992 om ændring af forskellige skattelove.  

 (Nedsættelse af virksomhedsskatteprocenten m.v.), som ændret ved § 3 i lov  

 nr. 1030 af 19. december 1992, foretages følgende ændring:
 1. § 5, stk. 1, 4. og 5. pkt., affattes således:
»Ved modregning af underskud i virksomhedens opsparede overskud efter  

 virksomhedsskattelovens § 13, stk. 1, medregnes overskud opsparet for  

 indkomståret 1991 forud for overskud opsparet for indkomståret 1992 eller  

 senere.
Indestående på konto for opsparet overskud reduceres med et beløb  

 svarende til 62 pct. af underskuddet.« § 7 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1997, jf. dog  

 stk. 3. Skattepligtige, hvis indkomstår 1997 er påbegyndt den 7. november  

 1996, kan vælge først fra og med indkomståret 1998 at anvende bestemmelserne  

 i § 10, stk. 3, § 11 og § 13 i virksomhedsskatteloven som ændret henholdsvis  

 affattet ved denne lovs § 1, nr. 5-7, § 10, stk. 2, i lov om  

 arbejdsmarkedsfonde som ændret ved denne lovs § 2, § 29, stk. 1, § 31, stk. 1  

 og 2, § 32, stk. 2 og 3, og § 60, stk. 1, litra f, i kildeskatteloven som  

 ændret henholdsvis affattet ved denne lovs § 3, § 13, stk. 2, og § 13 a, stk.  

 1 og 2, i personskatteloven som ændret ved denne lovs § 4, nr. 2, 3, 6, 7 og  

 8, § 15, stk. 1, 3. og 4. pkt., i lov nr. 217 af 10. april 1991 om ændring af  

 forskellige skattelove. (Skatteomlægninger) som affattet ved denne lovs § 5  

 og § 5, stk. 1, 4. og 5. pkt., i lov nr. 344 af 14. maj 1992 om ændring af  

 forskellige skattelove. (Nedsættelse af virksomhedsskatteprocenten m.v.) som  

 affattet ved denne lovs § 6.
 Stk. 3. § 16 og § 16 a, stk. 3, i virksomhedsskatteloven som  

 ændret ved denne lovs § 1, nr. 9 og 10, har virkning for omdannelser, der  

 foretages med åbningsstatus den første dag i indkomståret 1997 eller senere.
 Stk. 4. Uudnyttet underskud fra virksomheden for indkomstår forud  

 for indkomståret 1997 henholdsvis indkomståret 1998, jf. § 13, stk. 4, i  

 virksomhedsskatteloven, jf. lovbekendtgørelse nr. 659 af 28. juli 1995 som  

 ændret ved § 3 i lov nr. 488 af 12. juni 1996, fremføres til modregning i den  

 skattepligtige og den personlige indkomst for indkomståret 1997 henholdsvis  

 indkomståret 1998 efter reglerne i personskattelovens § 13.
 Stk. 5. Virksomhedsskat, der ved udløbet af indkomståret 1996  

 henholdsvis 1997 skal fremføres til modregning i slutskatten, jf. § 10, stk.  

 3, i virksomhedsskatteloven, jf. lovbekendtgørelse nr. 659 af 28. juli 1995  

 som ændret ved § 3 i lov nr. 488 af 12. juni 1996, kan udbetales som  

 overskydende skat for indkomståret 1997 henholdsvis indkomståret 1998.
 Stk. 6. Konjunkturudligningsskat, der ved udløbet af indkomståret  

 1996 skal fremføres til modregning i slutskatten, jf. § 22 b, stk. 5, i  

 virksomhedsskatteloven, jf. lovbekendtgørelse nr. 659 af 28. juli 1995, kan  

 udbetales som overskydende skat for indkomståret 1997.
