Overdragelse af obligationer  løbende  

 ydelse Spørgsmål Svar Ad spørgsmål 1:  

 Ja.
Se sagsfremstilling og begrundelse.
Ad spørgsmål 2:  

 Ja.
Se sagsfremstilling og begrundelse.
 Ad spørgsmål 3:  

 Spørgsmålet bortfalder.
Ad spørgsmål 4:  

 Ja.
Se sagsfremstilling og begrundelse.
Ad spørgsmål 5:  

 Ja.
Se sagsfremstilling og begrundelse.
Ad spørgsmål 6:  

 Nej.
Se sagsfremstilling og begrundelse.
Ad spørgsmål 7:  

 Ja.
Se sagsfremstilling og begrundelse.
Ad spørgsmål 8.  

 Ja.
Se sagsfremstilling og begrundelse.
Ad spørgsmål 9:  

 Nej.
Se sagsfremstilling og begrundelse.
Beskrivelse af de faktiske forhold B påtænker at  

 overdrage en post børsnoterede danske  

 obligationer til sin datter, C.  

 Der vil udelukkende være tale om obligationer, der opfylder mindsterenten  

 ("blåstemplede"). Overdragelsen vil ske til en værdi, svarende til  

 obligationernes kursværdi på overdragelsesdagen.
Overdrageren vil i  

 forbindelse  

 med overdragelsen forbeholde sig livsvarig indtægts-/rentenydelse af de  

 overdragne obligationer (og hvad der måtte træde i stedet herfor, jf.  

 nedenfor), og modtager (datteren) vil forpligte sig til løbende at genplacere  

 udtræk m.v. i  børsnoterede, blåstemplede danske obligationer.
Modtager  

 (datteren) vil endvidere forpligte sig til ikke at råde over de modtagne  

 obligationer (samt det der måtte træde i stedet herfor) på en måde, der  

 strider  

 mod moderens indtægts-/rentenydelse.
 Overdragelsessummen  

 vil således blive berigtiget i form af den kapitaliserede værdi af den  

 løbende  

 indtægtsnydelse og restbeløbet som gave.
 Såvel B som C er  

 fuldt skattepligtige til Danmark.
 Ingen er  

 næringsdrivende i relation til KGL § 13.
Spørgers eventuelle opfattelse ifølge anmodning og bemærkninger til  

 sagsfremstilling Ad spørgsmål 1 Det fremgår  

 ifølge repræsentanten af ordlyden af LL § 12 B, stk. 1, at reglen anvendes,  

 når  

 en løbende ydelse helt eller delvist udgør vederlaget i en gensidig  

 bebyrdende  

 aftale om overdragelse af et eller flere aktiver.
Endvidere  

 fremgår følgende af forarbejderne til lov nr. 386 af 2. juni 1999 (L 212  

 1998/99), der ændrede boafgiftslovens § 24: "Brugs- eller  

 indtægtsnydelsen  

 kan dog også være udformet således, at den udgør helt eller delvist vederlag  

 i  

 en gensidigt bebyrdende aftale.
I denne situation indgår brugs- eller  

 indtægtsnydelsen ikke som en del af gaven, og det foreslås derfor, at værdien  

 af en sådan brugs- eller indtægtsnydelse kan fratrækkes i afgiftsgrundlaget.  

 Beskatningen  

 af en sådan brugs- eller indtægtsnydelse vil herefter udelukkende ske i  

 henhold  

 til de foreslåede regler i ligningslovens § 12 B..." Disse  

 forarbejder er gengivet ordret i ligningsvejledningen afsnit A.B.7.2.2.
Senere samme  

 sted anføres følgende: "Et andet eksempel er en situation, hvor en mor  

 overdrager  

 en post aktier til sin datter og forbeholder sig selv al fremtidigt afkast  

 heraf.
Moderens indtægtsnydelse må anses for at udgøre datterens vederlag for  

 overdragelsen." Det er på  

 baggrund heraf repræsentantens opfattelse, at den beskrevne forbeholdte  

 indtægts-/rentenydelse vil være omfattet af LL § 12 B, hvorfor spørgsmål 1 må  

 besvares med et "ja".
Ad spørgsmål 2 Det fremgår  

 ifølge repræsentanten af cirkulære nr. 39 af 21. marts 2000, pkt. 4.1, at  

 hvis  

 andre dele af skatte- og afgiftslovgivningen (end LL § 12 B) fastsætter  

 metoder  

 til kapitalisering, så skal disse regler også anvendes i relation til  

 kapitaliseringen efter LL § 12 B.
Det er repræsentantens opfattelse, at den  

 kapitaliserede værdi af den forbeholdte indtægts-/rentenydelse i relation til  

 gaveafgiftsberegningen skal ske efter reglerne i bekendtgørelse nr. 959 af  

 12.  

 oktober 2005, hvorfor dette regelsæt efter repræsentantens opfattelse også  

 skal  

 finde anvendelse ved kapitalisering efter LL § 12 B.
 Det er derfor  

 repræsentantens opfattelse, at spørgsmål 2 bør besvares med et  

 "ja".
Ad spørgsmål 4  

 og 5 Det er  

 repræsentantens opfattelse, at den skattemæssige behandling af de løbende  

 ydelser hos modtageren, konkret B, fremgår af LL § 12 B, stk. 4, således at  

 hun  

 ikke beskattes af dette afkast, så længe den ved overdragelsen opgjorte saldo  

 er positiv.
 Beskatningen af  

 modtagne ydelser, når saldoen ikke længere er positiv, skal, jf.  

 personskattelovens  

 § 4, stk. 1, litra 16, ske som kapitalindkomst.
 Det er derfor  

 repræsentantens opfattelse, at spørgsmål 4 og 5 begge må besvares med et  

 "ja".
Ad spørgsmål 6 Som citeret  

 ovenfor fremgår det ifølge repræsentanten af forarbejderne til lov nr. 386 af  

 2. juni 1999 (i relation til boafgiftslovens § 24), at "Beskatningen af  

 en  

 sådan brugs- eller indtægtsnydelse vil herefter udelukkende ske i henhold til  

 de foreslåede regler i ligningslovens § 12 B..." LL § 12 B  

 indeholder ikke selvstændig hjemmel til at beskatte C af det afkast af de  

 modtagne obligationer, som moderen har forbeholdt sig ved overdragelsen.
Da  

 beskatningen, jf. forarbejderne, udelukkende skal ske efter LL § 12 B, er der  

 efter repræsentantens opfattelse ikke lovhjemmel til at gennemføre  

 beskatningen  

 af obligationsrenten hos C med henvisning til anden lovgivning, eksempelvis  

 SL  

 § 4. Bestemmelserne i LL § 12 B og SL § 4, kan efter repræsentantens  

 opfattelse  

 ikke anvendes samtidigt i relation til den løbende ydelse.
Der kan henvises  

 til  

 TfS 2001, 499, hvor Ligningsrådets afgørelse, offentliggjort som  


  

 SKM2001.135.LR  


  

 (TfS 2001, 352), kritiseres for at foretage denne efter forfatterens  

 opfattelse  

 ulovhjemlede kombination af de to regelsæt.
 For god ordens  

 skyld bemærkes det, at de citerede forarbejder til loven retskildemæssigt må  

 antages at gå forud for cirkulære nr. 39 af 21. marts 2000 (pkt. 4.2).
Det kan ifølge  

 repræsentanten undre, at skatteministeriet i forarbejderne til lovforslaget  

 fremsat  

 den 25. marts 1999 skriver, at beskatningen "...udelukkende..."  

 skal  

 ske efter LL § 12 B, og i cirkulæret, der udsendes 1 år senere, den 21. marts  

 2000, i punkt 4.2 principielt skriver, at der kan ske beskatning på andet  

 grundlag.
Hvis ministeriet har ændret holdning undervejs burde/bør lovteksten  

 ændres.
Repræsentanten  

 bemærker endvidere, at LL § 12 B i selve lovteksten detaljeret regulerer  

 forholdene omkring en løbende ydelse såvel ved etableringen, i løbetiden samt  

 ved forskellige ophørssituationer.
Man kan derfor ikke sige, at bestemmelsen  

 ikke direkte tager stilling til beskatningen hos såvel yder som nyder i  

 ydelsens løbetid.
Bestemmelsen angiver således efter repræsentanten  

 opfattelse  

 "udtømmende" hvorledes beskatningen skal ske hos yder i løbetiden.
 Ligningsrådets  

 afgørelse fra 2001 kan ifølge repræsentanten måske begrundes i  

 "rimelighedsbetragtninger", men det er repræsentantens opfattelse,  

 at  

 der ikke er hjemmel til at anvende SL § 4 i den foreliggende situation.
Ad spørgsmål 7 Når de til  

 overdrageren betalte renter m.v. i alt udgør et beløb, svarende til den  

 opgjorte saldoværdi, og denne derefter bliver negativ, er det repræsentantens  

 opfattelse, at C skal beskattes løbende af obligationernes afkast, samt at  

 hun  

 samtidigt løbende kan fradrage samme beløb, jf.
LL § 12 B, stk. 5. Såvel  

 beskatningen som fradraget skal ske med virkning for kapitalindkomsten, jf.  

 PSL  

 § 4, stk. 1, nr. 1 (og 2), samt nr. 16.
 Det er derfor  

 repræsentantens opfattelse, at også spørgsmål 7 må besvares med et  

 "ja".
Ad spørgsmål 8  

 og 9 Uanset om den  

 forbeholdte indtægtsnydelse bortfalder i modtagers levende live eller ved  

 dennes  

 død, vil der ikke blive udløst skattemæssige konsekvenser for hverken yder  

 eller nyder efter LL § 12 B, idet de overdragne obligationer ikke som sådan  

 er  

 skatterelevante (blåstemplede obligationer i danske kroner), jf.
LL § 12 B,  

 stk. 4 og 5.
 Da  

 indtægtsnydelsen efter aftalen er livsvarig for modtager, vil dennes død med  

 andre ord være en aftalt ophørsgrund, hvorfor beskatningen i denne situation  

 alene skal afgøres efter LL § 12 B.
 Repræsentanten  

 mener derfor, at spørgsmål 8 bør besvares med et "ja".
Hvis modtager  

 giver afkald på/opgiver retten til indtægtsnydelsen i levende live, vil denne  

 disposition efter repræsentantens opfattelse ej heller udløse skattemæssige  

 konsekvenser efter LL § 12 B.
Opgivelsen vil dog skulle anses for en gave til  

 datteren, der i givet fald skal afgiftsberigtiges efter boafgiftslovens  

 regler  

 herom.
 Repræsentanten  

 mener derfor også, at spørgsmål 8 og 9 bør besvares med et "ja".
SKATs indstilling og begrundelse Ad spørgsmål 1 Der er ved  

 spørgsmål 1 spurgt til, om den beskrevne forbeholdte indtægtsnydelse vil være  

 omfattet af LL § 12 B.
 En løbende  

 ydelse skal behandles efter de særlige regler i LL § 12 B, når ydelsen helt  

 eller delvist udgør vederlag i en gensidigt bebyrdende aftale om overdragelse  

 af et eller flere aktiver, såfremt aftalen er indgået den 1. juli 1999 eller  

 senere.
 Såfremt  

 beskatningen af den løbende ydelse er reguleret i anden lovgivning, er det  

 dog  

 de deri fastsatte bestemmelser, der finder anvendelse.
 Det er endvidere  

 et krav, at mindst den ene af de parter, der indgår aftalen om den løbende  

 ydelse, på tidspunktet for aftalens indgåelse er fuldt skattepligtig til  

 Danmark eller har fast driftssted her i landet.
Der foreligger  

 efter LL § 12 B en løbende ydelse, "når der hersker usikkerhed om enten  

 ydelsens varighed eller ydelsens årlige størrelse, når ydelsen løber ud over  

 aftaleåret." I lovforslaget  

 (L 212 1998/99) anføres herom:
 "Usikkerheden  

 kan bestå i, at størrelsen af de enkelte ydelser er usikker - eksempelvis  

 fordi  

 de er fastsat som en procentvis andel af en virksomheds overskud eller  

 omsætning - eller at ydelsens varighed er usikker - eksempelvis ved en  

 "livsvarig ydelse". Ydelserne er således ikke et led i afviklingen  

 af  

 et nærmere fastlagt tilgodehavende, som tilfældet er i et almindeligt  

 gældsforhold,  

 hvor ydelserne består i afdrag og renter.
Efter  

 lovforslaget omfattes samtlige usikre ydelser, uanset hvor lang tid de løber  

 over.
Det har tidligere været usikkert, hvor lang tid en ydelse kan strække  

 sig  

 over, før der var tale om en løbende ydelse.
Det foreslås derfor at indsætte  

 en  

 klar definition i loven.
Ud fra forenklingshensyn foreslås det, at enhver  

 form  

 for usikkerhed med hensyn til ydelsens størrelse, indebærer at der er tale om  

 en løbende ydelse." Af  

 bemærkningerne til § 4, nr. 5, i L 212 1998/99 (ændret affattelse af  

 boafgiftslovens  

 § 24) fremgår endvidere følgende:
"Brugs-  

 eller indtægtsnydelsen kan dog også være udformet således, at den udgør et  

 helt  

 eller delvist vederlag i en gensidigt bebyrdende aftale.
I denne situation  

 indgår brugs- eller indtægtsnydelsen ikke som en del af gaven, og det  

 foreslås  

 derfor, at værdien af en sådan brugs- eller indtægtsnydelse kan fratrækkes i  

 afgiftsgrundlaget.
Beskatningen af en sådan brugs- eller indtægtsnydelse vil  

 herefter udelukkende ske i henhold til de foreslåede regler i ligningslovens  

 §  

 12 B, jf. lovforslagets § 1.
En brugs- eller  

 indtægtsnydelse kan eksempelvis anses for at være et vederlag i en gensidigt  

 bebyrdende aftale, hvis gavegiver forbeholder sig selv brugs- eller  

 indtægtsnydelsen af en kapital eller et formuegode.
En far kan eksempelvis  

 overdrage sin udlejningsejendom til sin søn.
Overdragelsen berigtiges ved  

 overtagelse af gæld, en kontant gave og ved at faderen forbeholder sig selv  

 en  

 indtægtsnydelse af de fremtidige lejeindtægter.
I denne situation må  

 indtægtsnydelsen  

 anses for en del af sønnens vederlag for at overtage ejendommen....
Et andet  

 eksempel er en situation, hvor en mor overdrager en post aktier til sin  

 datter  

 og forbeholder sig selv al fremtidigt afkast herfra.
Moderens indtægtsnydelse  

 må anses for at udgøre datterens vederlag for overdragelsen...." Af pkt. 3.2. i  

 cirkulære nr. 39 af 21. marts 2000 om lov nr. 386 af 2. juni 1999 om ændring  

 af  

 ligningsloven, afskrivningsloven, personskatteloven og boafgiftsloven,  

 fremgår,  

 at "Aftalen kan angå vederlag for overdragelse af alle former for  

 aktiver,  

 herunder fast ejendom, goodwill, aktier og andre værdipapirer."  

 Tilsvarende fremgår af ligningsvejledningen 2007-1, afsnit E.I.2.4.2.
 I nærværende sag  

 er B berettiget til en livsvarig rentenydelse af henholdsvis de overdragne  

 obligationer og obligationer, hvori udtræk bliver genplaceret.
Det er SKATs  

 opfattelse, at en livsvarig ydelse som den i sagen omhandlede, må anses som  

 en  

 af LL § 12 B omfattet løbende ydelse.
Da ydelsen endvidere må anses helt  

 eller  

 delvist at udgøre vederlag ved afståelsen af obligationerne, vil forholdet  

 være  

 omfattet af LL § 12 B.
 Det er derfor  

 SKATs opfattelse, at spørgsmål 1 skal besvares med ja.
Ad spørgsmål 2 Der er ved  

 spørgsmål 2 spurgt til, hvorvidt kapitaliseringen af den forbeholdte  

 indtægtsnydelse,  

 jf.
LL § 12 B, skal ske som den på overdragelsestidspunktet værende årlige  

 rente af de overdragne obligationer ganget med den for B gældende  

 kapitaliseringsfaktor, jf. bekendtgørelse nr. 959 af 12. oktober 2005.
 Den  

 bekendtgørelse, der henvises til, er bekendtgørelse nr. 959 af 12. oktober  

 2005  

 om fastsættelse af værdien af værdien af brugs-, rente- eller  

 indtægtsnydelser  

 ved beregning af arveafgift.
Det følger af  

 bekendtgørelsens § 2, at ved opgørelsen af kapitalværdien af en brugs-, rente  

 og indtægtsnydelse, hvor ydelsen er begrænset til et bestemt tidsrum eller  

 til  

 en eller flere personers levetid, opgøres værdien på baggrund af beregninger  

 foretaget af Finanstilsynet.
Af bekendtgørelsens § 5 følger, at de  

 efterstående  

 tabeller, der er udarbejdet af Finanstilsynet, fra og med den 1. november  

 2005  

 skal anvendes ved fastsættelsen af værdien til beregning af arve- og  

 gaveafgift  

 af livsvarige brugs-, rente- eller indtægtsnydelser.
Tabel I angiver værdien  

 af  

 en livrente på ét liv på 1 kr. årlig.
Værdien af en given brugs-, rente-  

 eller  

 indtægtsnydelse findes ved at multiplicere nydelsens årsbeløb eller årsværdi  

 med den faktor, som i tabellen står ud for nyderens fyldte alder.
 Følgende fremgår  

 af lovforslaget (L 212 1998/99):
 "Den  

 løbende ydelse skal kapitaliseres i forbindelse med indgåelse af den  

 gensidigt  

 bebyrdende aftale.
 ...
 Man når frem til  

 den kapitaliserede værdi ved at opgøre de forventede fremtidige nominelle  

 ydelser og tilbagediskontere ydelserne med en markedsrente.
 ...
Fastsætter andre  

 dele af lovgivningen metoder for kapitaliseringen, skal disse regler følges.  

 Eksempelvis skal kapitaliseringen af aftægtsydelser ske efter de tabeller,  

 der  

 er fastsat med hjemmel i boafgiftsloven.
Er den løbende ydelse af en sådan  

 karakter, at der ikke er fastsat særlige retningslinier for en  

 kapitalisering,  

 må værdien fastsættes efter et skøn.
Skønnet foretages af parterne.
Ved dette  

 skøn kan der henses til værdien i handel og vandel af de formuegoder, der  

 vederlægges med en løbende ydelse, idet parterne ved den nærmere udformning  

 af  

 den løbende ydelse må anses for at forsøge at ramme et beløb, der svarer til,  

 hvad overdrageren under lignende vilkår ville kunne opnå for det pågældende  

 aktiv.
Den kapitaliserede værdi af den løbende ydelse vil således svare til  

 kontantværdien  

 at det aktiv, der vederlægges med en løbende ydelse." Af cirkulære nr.  

 39 af 21. marts 2000 fremgår, at "Fastsætter andre dele af skatte- og  

 afgiftslovgivningen metoder for kapitaliseringen, skal disse regler følges.  

 Eksempelvis skal kapitaliseringen af aftægtsydelser ske efter de tabeller,  

 der  

 er fastsat i bekendtgørelse nr. 1068 af 18. december 1997 om fastsættelse af  

 værdien af brugs-, rente- eller indtægtsydelser ved beregning af arve- og  

 gaveafgift.
 Tilsvarende  

 fremgår af ligningsvejledningen 2007-1, afsnit E.I.2.4.3.1.
Det er SKAT´s  

 opfattelse, at kapitaliseringen af rentenydelsen skal ske ved at multiplicere  

 den på overdragelsestidspunktet (aftaletidspunktet) årlige rente af de  

 overdragne obligationer med den for B gældende kapitaliseringsfaktor, jf. §§  

 5  

 og 6 i bekendtgørelse nr. 959 af 12. oktober 2005 om fastsættelse af værdien  

 af  

 brugs-, rente eller indtægtsnydelser ved beregning af arveafgift, med  

 tilhørende  

 tabelmateriale.
Der er herved henset til forarbejderne til LL § 12 B, samt  

 til  

 det forhold, at udtræk af de overdragne obligationer skal genplaceres i  

 tilsvarende obligationer.
 Det er herved  

 forudsat, at genanbringelse af udtrukne obligationer i videst muligt omfang  

 vil  

 ske i tilsvarende obligationer som de overdragne.
Der kan endvidere  

 henvises til  




  

 SKM2001.135.LR  


  

 og  




  

 SKM2004.480.LSR  


.  

 Ved  




  

 SKM2001.135.LR  


  

  fandt  

 Ligningsrådet, at en livsvarig forbeholdt bopælsret i forbindelse med  

 overdragelse af en fast ejendom, skulle kapitaliseres i.h.t. dagældende  

 bekendgørelse nr. 1068 af 18/12 1997 om fastsættelse af værdien af brugs-,  

 rente- eller indtægtsnydelser ved beregning af arve- og gaveafgift.
Ved  




  

 SKM2004.480.LSR  


  

 fandt Landsskatteretten, at en løbende livsbetinget ydelse, der skulle  

 berigtige en købesum i forbindelse med overdragelse af en virksomhed, skulle  

 værdiansættes efter bekendtgørelse nr. 996 af 8. november 2000 om  

 fastsættelse  

 af værdien af brugs-, rente- eller indtægtsnydelser ved beregning af arve- og  

 gaveafgift.
 Det er derfor  

 SKATs opfattelse, at spørgsmål 2 skal besvares med ja.
Ad spørgsmål 3 Der spørges til  

 hvorledes kapitaliseringen skal foregå, såfremt der svares nej til spørgsmål  

 2.
 Spørgsmålet  

 bortfalder, da der svares ja til spørgsmål 2.
Ad spørgsmål 4  

 og 5 Der spørges til,  

 hvorvidt Skatterådet kan bekræfte, at B ikke beskattes løbende af den årligt  

 modtagne  

 indtægts-/rentenydelse, så længe saldoen efter LL § 12 B er positiv eller 0.
 Der spørges  

 endvidere til, hvorvidt Skatterådet kan bekræfte, at B løbende beskattes af  

 den  

 årligt modtagne indtægts-/rentenydelse som kapitalindkomst, når saldoen efter  

 LL § 12 B er anvendt (negativ).
 Det fremgår af  

 LL § 12 B, stk. 4, at så længe den saldo, der skal opgøres efter LL § 12 B,  

 stk. 3, er positiv, beskattes de betalte ydelser ikke hos modtageren af  

 ydelsen  

 (B).
I det  

 indkomstår, hvor saldoen bliver negativ, skal modtageren medregne det  

 negative  

 beløb til den skattepligtige indkomst for dette indkomstår.
I efterfølgende  

 indkomstår medregnes de i det pågældende indkomstår betalte ydelser til den  

 skattepligtige indkomst.
Beløbet er kapitalindkomst efter PSL § 4, stk. 1,  

 nr.  

 16.
 Det er derfor  

 SKATs opfattelse, at spørgsmålene skal besvares med ja.
Ad spørgsmål 6 Der spørges til,  

 hvorvidt Skatterådet kan bekræfte, at så længe saldoen efter LL § 12 B er  

 positiv  

 eller 0, beskattes C ikke løbende af det årlige afkast af de modtagne  

 obligationer/den modtagne kapital.
Repræsentanten  

 har den opfattelse, at LL § 12 B ikke indeholder selvstændig hjemmel til at  

 beskatte C af det løbende afkast og at der ikke er lovhjemmel til at  

 gennemføre  

 beskatningen af obligationsrenten hos C med henvisning til anden lov,  

 herunder  

 SL § 4. Der er herved henvist til en passus i bemærkningerne til L 212  

 1998/99,  

 hvor det hedder, at "Beskatningen af en sådan brugs- eller  

 indtægtsnydelse  

 vil herefter udelukkende ske i henhold til de foreslåede regler i  

 ligningslovens § 12 B..." Følgende fremgår  

 af pkt. 4.2 i cirkulære nr. 39 af 21. marts 2000 om lov nr. 386 af 2. juni  

 1999  

 om ændring af ligningsloven, afskrivningsloven, personskatteloven og  

 boafgiftsloven (lovcirkulære):
"Består den  

 løbende ydelse i naturalier, eksempelvis ved, at der som en del af vederlaget  

 for en virksomhed stilles en fribolig til rådighed for sælgeren, skal den  

 kapitaliserede værdi heraf ligeledes føres på en saldo.
Sælgerens saldo skal  

 hvert år reduceres med værdien af ydelsen - i eksemplet boligens  

 udlejningsværdi  

 - i det pågældende år.
Samme beløb skal fratrækkes købers saldo.
Så længe  

 saldoen er positiv, beskattes sælgeren ikke af værdien af fri bolig, og  

 køberen  

 kan ikke foretage fradrag for ydelsen.
For at en ydelse kan siges at udgøre  

 et  

 vederlag fra køber til sælger, må køber først erhverve ret til det, der  

 erlægges.
Det gælder virksomhedens overskud, aktieudbytte osv.
På samme måde  

 skal den køber, der stiller en fribolig til rådighed for sælger, ved  

 opgørelsen  

 af sin skattepligtige indkomst medregne en lejeindtægt svarende til  

 udlejningsværdien.
 Det er SKATs  

 opfattelse, at renteindtægten af de overdragne obligationer skal beskattes  

 hos  

 C efter SL § 4, stk. 1, litra e.
 Den citerede  

 passus fra lovforarbejderne giver ikke belæg for et modsat resultat.
 Af bemærkningerne  

 til forslaget til en ændret affattelse af boafgiftslovens § 24 fremgår:
"Brugs-  

 eller indtægtsnydelsen kan dog også være udformet således, at den udgør et  

 helt  

 eller delvist vederlag i en gensidigt bebyrdende aftale.
I denne situation  

 indgår brugs- eller indtægtsnydelsen ikke som en del af gaven, og det  

 foreslås  

 derfor, at værdien af en sådan brugs- eller indtægtsnydelse kan fratrækkes i  

 afgiftsgrundlaget.
Beskatningen af en sådan brugs- eller indtægtsnydelse vil  

 herefter udelukkende ske i henhold til de foreslåede regler i ligningslovens  

 §  

 12 B, jf. lovforslagets § 1." Uddraget skal  

 ses i sammenhæng med den før L 212 gældende retstilstand, jf. beskrivelsen  

 heraf i punkt 5 i de almindelige bemærkninger til L 212:
"Derudover  

 har man situationen, hvor giver forbeholder sig selv retten til brugs- eller  

 indtægtsnydelsen.
I dette tilfælde betales der 36,25 pct. i afgift med  

 fradrag  

 af værdien af brugs- eller indtægtsnydelsen.
Værdien af brugs- eller  

 indtægtsnydelsen  

 opgøres som en kapitaliseret værdi.
Når brugs- eller indtægtsnydelsen  

 ophører,  

 betales der afgift af den tidligere fratrukne kapitaliserede værdi." Det hedder  

 videre bl.a.:
"Såfremt  

 boafgiftslovens regler ikke ændres, skal der betales 36,25 pct. i afgift af  

 gaven, og der skal også betales afgift af den kapitaliserede værdi, når den  

 løbende ydelse ophører." I bemærkningerne  

 til den foreslåede affattelse af boafgiftslovens § 24 hedder det også:
"En brugs-  

 eller indtægtsnydelse kan eksempelvis anses for at vederlag i en gensidigt  

 bebyrdende  

 aftale, hvis gavegiver forbeholder sig selv brugs- eller indtægtsnydelsen af  

 en  

 kapital eller et formuegode.... I denne situation, må indtægtsnydelsen anses  

 for en del af sønnens vederlag for at overtage ejendommen.
Sønnen betaler  

 derfor alene 15 pct. afgift af selve gaven.
Den kapitaliserede værdi af  

 indtægtsnydelsen afgiftsberigtiges ikke.
Den løbende ydelse behandles efter  

 de  

 foreslåede regler i ligningsloven." Uddraget skal  

 derfor forstås således, at man i relation til gaveafgiftsberegningen har  

 gjort  

 endeligt op med brugs- eller indtægtsnydelsen - d.v.s. ingen  

 afgiftsberigtigelse, når brugs- eller indtægtsnydelsen ophører - idet denne  

 skal behandles efter bestemmelsen i LL § 12 B.
 Der kan  

 endvidere henvises Ligningsrådets bindende forhåndsbesked, offentliggjort som  


  

 SKM2001.135.LR  


.
 SKAT indstiller  

 derfor, at spørgsmålet besvares med nej.
Ad spørgsmål 7 Der spørges til,  

 hvorvidt Skatterådet kan bekræfte, at C løbende beskattes af afkastet af de  

 modtagne obligationer/den modtagne kapital, når saldoen efter LL § 12 B er  

 anvendt (negativ), at beskatningen sker som kapitalindkomst, og at hun  

 samtidig  

 opnår skattemæssigt fradrag for samme beløb, jf.
LL § 12, B  

 stk. 5, også  

 som kapitalindkomst.
C vil efter SL §  

 4, stk. 1, litra e, skulle medregne renteafkastet af de overdragne  

 obligationer.
Renteindtægten er kapitalindkomst efter PSL § 4, stk. 1, nr. 1.
Det fremgår af  

 LL § 12 B, stk. 5, at yderen af den løbende ydelse, i det indkomstår, hvori  

 saldoen  

 bliver negativ, kan fradrage det negative beløb i den skattepligtige  

 indkomst.  

 I efterfølgende indkomstår kan tilsvarende fradrages de betalte ydelser.  

 Fradrag sker i kapitalindkomsten, jf.
PSL § 4, stk. 1, nr. 16.
 SKAT indstiller  

 derfor, at spørgsmålet besvares med ja.
Ad spørgsmål 8 Der spørges til,  

 hvorvidt Skatterådet kan bekræfte, at ophør af indtægtsnydelsen grundet  

 moderens  

 død, vil være uden skattemæssige konsekvenser for såvel moderen/dødsboet som  

 datteren.
 Det hedder i  

 forarbejderne (L 212 1998/99) om dødsfaldssituationen følgende:
"Om en af  

 parternes dødsfald er en ophørsgrund afhænger af den af parterne indgåede  

 aftale.
Er der truffet aftale om, at en af parternes død skal bringe aftalen  

 til ophør, finder de ovenfor beskrevne ophørsregler anvendelse." Eftersom ydelsen  

 ophører i tilfælde af B´s død, finder ophørsreglerne anvendelse.
Disse  

 fremgår  

 af LL §12 B, stk. 4 og 5.
 Det fremgår af  

 LL § 12 B, stk. 4, at hvis den løbende ydelse endeligt ophører, inden den  

 saldo, der skal opgøres efter § 12 B, stk. 3, bliver nul eller negativ, kan  

 et  

 beløb svarende til saldoen fradrages ved opgørelsen af modtagerens (B)  

 skattepligtige indkomst i det indkomstår, hvori den løbende ydelse er ophørt.  

 Der  

 kan dog ikke foretages fradrag for den del af saldoen, som svarer til et  

 beløb,  

 der er fastsat som vederlag for et aktiv, hvor avancen ved den foretagne  

 overdragelse  

 af et sådant aktiv ikke er skattepligtig.
 Det fremgår af  

 LL § 12 B, stk. 5, at hvis den løbende ydelse endeligt ophører, inden saldoen  

 bliver nul eller negativ, skal et beløb svarende til saldoen medregnes ved  

 opgørelsen af yderens (C) skattepligtige indkomst i det indkomstår, hvori den  

 løbende ydelse er ophørt.
Beløbet skal dog  

 ikke medregnes i det omfang, det svarer til et beløb, der er fastsat som  

 vederlag for et aktiv, hvis anskaffelsessum yderen hverken kan afskrive,  

 fradrage eller lade indgå i opgørelsen af skattepligtig avance ved en  

 afståelse  

 af aktivet, eller til et beløb, der er fastsat som vederlag for et aktiv, der  

 er overdraget med skattemæssig succession efter reglerne i ABL §§ 34 og 35  

 eller KSL §  

 33 C.
I det omfang  

 beløbet er fastsat som vederlag for et aktiv, hvis anskaffelsessum yderen  

 ikke  

 kan afskrive eller fradrage, men som vil kunne indgå i opgørelsen af  

 skattepligtig avance ved en afståelse af aktivet, og yderen ikke har afstået  

 aktivet på tidspunktet for den løbende ydelses ophør, medregnes beløbet ikke,  

 men nedsætter i stedet anskaffelsessummen for aktivet til det faktisk betalte  

 beløb.
For så vidt  

 angår børsnoterede danske blåstemplede obligationer gælder for personer og  

 dødsboer, - At  

 gevinst  

 og tab skal medregnes ved indkomstopgørelsen, såfremt de pågældende  

 personer/dødsboer  

 udøver næring ved køb og salg af fordringer eller driver næringsvirksomhed  

 ved  

 finansiering, jf.
KGL § 13. Dette gælder dog ikke, hvis det godtgøres, at  

 fordringen er erhvervet uden for næringsvirksomheden og ikke senere er  

 indgået  

 i denne.
- At -  

 bortset fra tilfælde omfattet af næringsbeskatningen ovenfor - tab på en  

 fordring alene kan fradrages, såfremt den er erhvervet som vederlag i næring  

 eller i øvrigt er erhvervet i tilknytning til den erhvervsmæssige drift af  

 virksomheden og da alene efter bestemmelsen i SL §  

 6 a, jf.
KGL §§ 14 og 17 - At  

  

 -  

  

 bortset  

 fra tilfælde omfattet af næringsbeskatningen  

  

 -  

  

 gevinst på en fordring  

 alene skal medregnes, i det omfang fordringen er erhvervet for lånte midler,  

 jf.
KGL §§ 14 og 15 Eftersom ingen  

 af de nævnte omstændigheder er til stede i nærværende sag, er de overdragne  

 obligationer  

 uden skattemæssig relevans for såvel B som C.
 Ophør af den  

 løbende ydelse grundet moderens (B) død udløser dermed ikke skattemæssige  

 konsekvenser  

 for hverken B eller C.
 Det er derfor  

 SKATs opfattelse, at spørgsmålet skal besvares med ja.
Ad spørgsmål 9 Der spørges til,  

 hvorvidt Skatterådet kan bekræfte, at såfremt moderen helt eller delvis  

 opgiver/giver  

 afkald på indtægtsnydelsen i levende live, vil de skattemæssige konsekvenser  

 heraf alene være, at datteren anses for at have modtaget en gave fra moderen,  

 svarende til værdien af den bortfaldne ret/pligt på tidspunktet for  

 bortfaldet.
 B's forhold er  

 reguleret af LL § 12 B, stk. 6.
 Følgende fremgår  

 af denne bestemmelse:
"Afstår  

 modtageren retten til den løbende ydelse, beskattes modtageren efter 2. og 3.  

 pkt.
Modtagerens saldo reduceres med det kontantomregnede vederlag for retten  

 til den løbende ydelse, og stk. 4 finder tilsvarende anvendelse.
Føres der  

 ikke  

 saldo, jf. stk. 3, 4. pkt., medregnes vederlaget til modtagerens  

 skattepligtige  

 indkomst.
Sker afståelsen af retten til den løbende ydelse ved gave, arv  

 eller  

 arveforskud, sættes vederlaget til rettens handelsværdi på  

 overdragelsestidspunktet.
 I cirkulære nr.  

 39 af 21. marts 2000 fremgår om bestemmelsen følgende (pkt. 4.5.1.:
"Afstår  

 modtageren retten til den løbende ydelse, reduceres modtagerens saldo ifølge  

 §  

 12 B, stk. 6, med det kontantomregnede vederlag for retten til den løbende  

 ydelse, og § 12 B, stk. 4, finder tilsvarende anvendelse.
Det betyder, at der  

 kun sker beskatning af den del af vederlaget, der overstiger saldoværdien på  

 afståelsestidspunktet.
Er saldoen efter fradrag af vederlaget fortsat  

 positiv,  

 kan modtageren fradrage et beløb svarende til restsaldoen, hvis den løbende  

 ydelse oprindeligt er fastsat som vederlag for et aktiv, hvor avancen ved  

 afståelse af et sådant aktiv er skattepligtig.
Er saldoen ophørt, fordi den  

 allerede i et tidligere indkomstår er blevet negativ, medregnes vederlaget  

 til  

 den skattepligtige indkomst.
 ....
Sker afståelsen  

 uden modydelse foreligger der en gave.
I forhold til opgørelsen af  

 modtagerens  

 saldo sættes vederlaget til rettens handelsværdi på overdragelsestidspunktet,  

 jf. § 12 B, stk. 6, sidste pkt.
Tilsvarende gælder ved arv eller arveforskud.  

 Overstiger rettens handelsværdi restsaldoen, sker der således beskatning af  

 det  

 beløb, der overstiger saldoværdien.
Er saldoen efter fradrag af et beløb  

 svarende til rettens handelsværdi fortsat positiv, kan modtageren fradrage  

 restsaldoen, hvis den løbende ydelse oprindeligt er fastsat som vederlag for  

 et  

 aktiv, hvor avancen ved afståelse af et sådant aktiv er skattepligtig." Se tilsvarende  

 ligningsvejledningen 2007-1, afsnit E.I.2.4.3.5.
 Overstiger  

 rentenydelsesrettens handelsværdi på tidspunktet for opgivelse af retten  

 restsaldoen, skal der således ske beskatning af det beløb, der overstiger  

 saldoværdien.
 Beskatning skal  

 ligeledes ske, såfremt saldoen er ophørt, jf. ovenfor.
Hvorvidt  

 handelsværdien overstiger restsaldoen, må afgøres på grundlag af forholdene  

 på  

 tidspunktet for opgivelsen.
Af betydning for rettens værdi vil være,  

 hvorledes  

 midler fra udtræk af obligationerne er blevet genplaceret.
Er saldoen efter  

 fradrag af et beløb svarende til rettens handelsværdi fortsat positiv, vil B  

 ikke få adgang til fradrag for det overskydende beløb.
Der henvises herved  

 til  

 vurderingen ovenfor ad spørgsmål 8.
 Samlet set kan  

 det for B ikke bekræftes, at der ikke vil indtræde skattemæssige konsekvenser  

 ved opgivelsen af rentenydelsesretten.
 C's forhold er  

 reguleret af LL § 12 B, stk. 7.
 Det hedder i  

 bestemmelsen:
"Sker den i  

 stk. 6 nævnte afståelse af den løbende ydelse til yderen, fragår den  

 kontantomregnede  

 værdi af det af yderen betalte vederlag på dennes saldo, og stk. 5 finder  

 tilsvarende anvendelse.
Føres der ikke saldo, jf. stk. 3, 4. pkt., fradrages  

 vederlaget  

 i yderens skattepligtige indkomst.
Sker afståelsen af retten til den løbende  

 ydelse ved gave, arv eller arveforskud, sættes vederlaget til rettens  

 handelsværdi på overdragelsestidspunktet." Det hedder om  

 bestemmelsen i cirkulære nr. 39 af 21. marts 2000 (pkt. 4.5.2):
 "Sker  

 afståelsen af retten til den løbende ydelse til yderen af den løbende ydelse,  

 fragår afløsningssummen på yderens saldo, og den pågældende kan således alene  

 få fradrag for den del af afløsningssummen, der overstiger saldoen på  

 afståelsestidspunktet.
Sker afståelsen  

 ved, at modtageren opgiver retten til at modtage den løbende ydelse, således  

 at  

 der ydes en gave, sættes vederlaget i forbindelse med opgørelsen af yderens  

 saldo til rettens handelsværdi på overdragelsestidspunktet, jf. § 12 B, stk.  

 7,  

 sidste pkt.
Tilsvarende gælder ved arv eller arveforskud.
Overstiger rettens  

 handelsværdi restsaldoen, kan yderen fradrage det beløb, der overstiger  

 saldoværdien.
Er saldoen efter fradrag af et beløb svarende til rettens  

 handelsværdi  

 fortsat positiv, skal yderen medregne et beløb svarende til restsaldoen i  

 opgørelsen af sin skattepligtige indkomst, med mindre beløbet svarer til et  

 beløb, der er fastsat som vederlag for et aktiv, hvis anskaffelsessum yderen  

 hverken kan afskrive, fradrage eller lade indgå i opgørelsen af skattepligtig  

 avance ved yderens afståelse af aktivet.
Herudover skal  

 den ydede gave eller arv afgiftsberigtiges eller beskattes efter de  

 almindelige  

 regler." Se tilsvarende  

 ligningsvejledningen 2007-1, afsnit E.I.2.4.3.5.
For C gælder  

 således, at overstiger rettens handelsværdi restsaldoen, kan der ske fradrag  

 for det overskydende beløb.
Hvorvidt dette er tilfældet kan ikke afgøres med  

 sikkerhed, jf. ovenfor om vurderingen for B.
 Er saldoen efter  

 fradrag af et beløb svarende til rettens handelsværdi fortsat positiv, skal  

 der  

 ikke medregnes noget, jf. ovenfor under ad spørgsmål 8.
 Samlet set kan  

 det for C ikke bekræftes, at B's opgivelse af retten ikke vil have  

 skattemæssige konsekvenser for førstnævnte.
 Samlet set er  

 det SKATs opfattelse, at spørgsmålet må besvares med nej.
 Det bemærkes, at  

 den modtagne gave vil skulle afgiftsberigtiges.
Skatterådets afgørelse og begrundelse Skatterådet  

 tiltræder indstillingen med den angivne begrundelse.
