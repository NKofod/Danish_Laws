 Herved bekendtgøres lov nr. 213 af 23. maj 1979 om  

 bygningsfredning, jfr. lovbekendtgørelse nr. 359 af 18. juli 1983, med de  

 ændringer, der følger af lov nr. 250 af 23. maj 1984.
Formål og område § 1.  Loven har til formål at værne landets ældre  

 bygninger af arkitektonisk, kulturhistorisk eller miljømæssig værdi, herunder  

 bygninger, der belyser bolig-, arbejds- og produktionsvilkår og andre  

 væsentlige træk af den samfundsmæssige udvikling.
 Stk. 2.  Ved lovens administration skal der lægges vægt  

 på, at de bygninger, der værnes, får en hensigtsmæssig funktion, der under  

 hensyntagen til bygningernes særlige karakter tjener til deres opretholdelse  

 på længere sigt.
 Stk. 3.  Til fremme af lovens formål skal  

 bygningsfredningsmyndighederne yde vejledning med henblik på at sikre, at  

 bygningsbevaringsinteresserne tilgodeses i administrationen af  

 kommuneplanloven, saneringsloven og tilsvarende lovgivning.
 § 2.  Hvad der i denne lov bestemmes om bygninger,  

 gælder også bygningsværker, bygningsdele og lignende samt de i § 3, stk. 2,  

 nævnte bygningsomgivelser.
Fredning § 3.  Miljøministeren kan frede bygninger af væsentlig  

 arkitektonisk eller kulturhistorisk værd, som er over 100 år gamle.
Uanset  

 deres alder kan bygninger dog fredes, når det er begrundet i deres  

 fremragende værdi eller i andre særlige omstændigheder.
 Stk. 2.  I det omfang en bygnings umiddelbare omgivelser  

 i form af gårdsrum, pladser, fortove, haver, parkanlæg og lignende er en del  

 af den samlede beskyttelsesværdige helhed, kan fredningen omfatte sådanne  

 omgivelser.
 § 4.  Bygninger opført før år 1536 er uden særlig  

 beslutning fredet efter denne lov.
 Stk. 2.  Miljøministeren kan begære en meddelelse om, at  

 en bygning er opført før år 1536, tinglyst på den pågældende ejendom.
 § 5.  §§ 3 og 4 gælder ikke for kirkebygninger,  

 sålænge de er omfattet af lovgivningen om folkekirken.
 § 6.  Forinden miljøministeren træffer beslutning om  

 fredning, skal han skriftligt underrette:
 Stk. 2.  I underretningen fastsættes en frist på mindst  

 tre måneder for indsendelse af bemærkninger til fredningen.
 Stk. 3.  Fra det tidspunkt, den i stk. 1 nævnte  

 underretning er kommet frem, må der ikke foretages noget, som strider mod den  

 påtænkte fredning.
 § 7.  Efter udløbet af fristen efter § 6, stk. 2,  

 beslutter ministeren inden tre måneder, om bygningen skal fredes.
 Stk. 2.  De i § 6, stk. 1 nævnte personer, myndigheder  

 m.v. underrettes om miljøministerens afgørelse.
Stk. 3.  Fredningen skal respekteres af alle indehavere  

 af rettigheder over ejendommen, uanset hvornår rettigheden er stiftet.  

 Fredningen tinglyses på ejendommen på miljøministerens begæring.
Er den  

 fredede bygning beliggende på et umatrikuleret areal, træder en  

 offentliggørelse af fredningen i Statstidende i stedet for en tinglysning.
 § 8.  Miljøministeren kan ændre omfanget af en  

 fredning.
 Stk. 2.  Miljøministeren kan i særlige tilfælde ophæve  

 en fredning.
 Stk. 3.  § 6, stk. 1 og 2, og § 7 finder tilsvarende  

 anvendelse.
Fredningens retsvirkninger § 9.  En fredet bygning skal af ejeren eller brugeren  

 holdes i forsvarlig stand, herunder tæt på tag og fag.
§ 10.  Alle bygningsarbejder vedrørende en fredet  

 bygning kræver tilladelse fra miljøministeren, hvis arbejderne går ud over  

 almindelig vedligeholdelse.
Det samme gælder opsætning af lysinstallationer  

 og lignende samt skiltning på facader herunder tagflader.
Stk. 2.  Ansøgninger om tilladelser efter stk. 1 skal  

 være ledsaget af de nødvendige planer, tegninger og beskrivelser til  

 forståelse af projektet.
Tilladelse kan gøres betinget af gennemførelse af  

 foranstaltninger, som ikke er omfattet af ansøgningen.
 Stk. 3.  Miljøministeren kan fastsætte nærmere regler om  

 indholdet af ansøgninger om tilladelse efter stk. 1 samt om, at ansøgninger  

 skal indsendes gennem kommunalbestyrelsen.
 Stk. 4.  Såfremt der ikke inden tre måneder af  

 miljøministeren er taget stilling til en ansøgning om tilladelse efter stk.  

 1, kan de af ansøgningen omfattede arbejder iværksættes.
 § 11.  Nedrivning af en fredet bygning kræver  

 tilladelse af miljøministeren.
Stk. 2.  Til vurdering af en ansøgning efter stk. 1 kan  

 miljøministeren kræve oplysninger om formålet med nedrivningen og om den  

 fremtidige anvendelse af den pågældende ejendom.
Miljøministeren kan afslå at  

 behandle ansøgningen, hvis de tilladelser, der i henhold til anden lovgivning  

 er nødvendige for en nedrivning, ikke foreligger.
 Stk. 3.  En nedrivningstilladelse kan gøres betinget.
 Stk. 4.  § 6, stk. 1 og 2, og § 7 finder tilsvarende  

 anvendelse.
 § 12.  Nægtes tilladelse til nedrivning, kan ejeren  

 forlange ejendommen overtaget af staten mod erstatning.
 Stk. 2.  Overtagelsespligten efter stk. 1 påhviler dog  

 kun staten, hvis der er et væsentligt misforhold mellem ejendommens  

 afkastningsgrad og afkastningsgraden for ejendomme med en lignende  

 beliggenhed og benyttelse, men som ikke er omfattet af nedrivningsforbud.
Stk. 3.  Kan der ikke mellem miljøministeren og ejeren  

 opnås enighed om statens overtagelse af ejendommen eller om vilkårene herfor,  

 afgør taksationsmyndighederne efter lov om offentlige veje spørgsmålet om  

 berettigelsen af ejerens krav efter stk. 1, jfr. stk. 2, og fastsætter  

 erstatning for statens overtagelse af ejendommen.
Om sagens behandling for  

 taksationsmyndighederne og om erstatningens fastsættelse og udbetaling finder  

 §§ 52-56, 63-64 og 66-67 i lov om offentlige veje tilsvarende anvendelse.
 Stk. 4.  Spørgsmål, der kan afgøres af  

 taksationsmyndighederne, jfr. stk. 3, kan ikke indbringes for domstolene, før  

 overtaksationskommissionens afgørelse foreligger.
Stk. 5.  Søgsmål til prøvelse af  

 overtaksationskommissionens afgørelse skal anlægges inden 8 uger efter, at  

 afgørelsen er meddelt pågældende.
Retssag anlægges ved den ret, under hvilken  

 ejendommen er beliggende, og behandles i første instans ved landsret.
 § 13.  Påhviler der staten en overtagelsespligt, men  

 tilkendegiver miljøministeren ikke at ville overtage ejendommen, meddeles  

 dette ejeren, der herefter uanset § 11 kan nedrive den fredede bygning.
 Stk. 2.  § 12, stk. 1, gælder ikke for fredede  

 bygninger, der tilhører eller efter lovens ikrafttræden har tilhørt staten,  

 kommuner, kirker, præsteembeder eller offentlige stiftelser.
 Stk. 3.  Miljøministeren kan fastsætte regler om, at de  

 i stk. 2 nævnte ejere forud for overdragelse af en fredet bygning skal lade  

 tinglyse en meddelelse om, at lovens § 12, stk. 1, ikke gælder for  

 ejendommen.
 § 14.  Ved brandskade eller anden væsentlig skade på  

 en fredet bygning skal ejeren søge om tilladelse til istandsættelse af  

 bygningen efter § 10 eller søge om tilladelse til nedrivning af denne, jfr.  

 §11.
 § 15.  Miljøministeren kan efter aftale med  

 vedkommende ejer fastsætte særlige bevaringsbestemmelser for en fredet  

 bygning, herunder om at bygningen ikke skal være omfattet af reglen i § 12,  

 stk. 1.
 Stk. 2.  Bestemmelser efter stk. 1 skal tinglyses og  

 skal herefter respekteres af alle indehavere af rettigheder over ejendommen,  

 uanset hvornår rettigheden er stiftet.
Støttevirksomhed § 16.  Miljøministeren kan yde økonomisk støtte til  

 bygningsarbejder på fredede bygninger.
Støtten kan ydes i form af tilskud,  

 sagkyndig bistand, projektudarbejdelse eller materialer.
 Stk. 2.  Miljøministeren kan med de bevilgende  

 myndigheders godkendelse yde støtte til sikring af inventar i fredede  

 bygninger, der ikke er omfattet af fredningen i henhold til § 3, såfremt  

 inventaret er af betydning for den kulturhistoriske helhed eller har en  

 særlig tilknytning til den pågældende bygning.
 Stk. 3.  Støtte kan gøres betinget, herunder af  

 fastsættelse og tinglysning af særlige bevaringsbestemmelser, jfr. § 15.
Statens bygningsfredningsfond § 17.  Statens Bygningsfredningsfond medvirker ved  

 løsningen af særlige frednings- og bevaringsopgaver efter indstilling fra  

 miljøministeren.
Fondet kan således yde lån, købe, forvalte og sælge fast  

 ejendom, erhverve begrænsede rettigheder i sådanne og modtage og forvalte  

 gaver og arv, herunder i form af kontante beløb.
Fondets virksomhed kan også  

 omfatte bygninger, der, uanset de ikke er fredede, må anses for  

 bevaringsværdige, jfr. § 1. Fondet kan yde støtte til sikring af inventar i  

 fredede og bevaringsværdige bygninger.
 Stk. 2.  Støtte fra Statens Bygningsfredningsfond kan  

 gøres betinget, herunder af fastsættelse og tinglysning af særlige  

 bevaringsbestemmelser, jfr. § 15.
 § 18.  Midlerne til Statens Bygningsfredningsfond  

 tilvejebringes gennem årlige statstilskud, som andrager 5 mill. kr., der står  

 til fondets rådighed, således at ikke anvendte beløb overføres til det  

 følgende finansår.
 § 19.  Statens Bygningsfredningsfond administreres af  

 en af miljøministeren beskikket bestyrelse bestående af formanden for og  

 yderligere et medlem af Det særlige Bygningssyn, en repræsentant for  

 finansministeriet, en repræsentant for boligministeriet, en repræsentant for  

 statsskattedirektoratet, en repræsentant udpeget af Københavns kommune,  

 Frederiksberg kommune og Kommunernes Landsforening i fællesskab samt en af  

 miljøministeren udpeget formand.
 Stk. 2.  Beretning om fondets virksomhed samt  

 årsregnskab afgives hvert år til folketinget.
Stk. 3.  Miljøministeren kan fastsætte en  

 forretningsorden for Statens Bygningsfredningsfond.
I forretningsordenen kan  

 fastsættes nærmere regler til supplering af § 17, stk. 1.
Registrering og planlægning § 20.  Miljøministeren indsamler oplysninger og  

 foretager registreringer til brug ved varetagelsen af de i § 1 nævnte formål.
 Stk. 2.  Miljøministeren udarbejder sammenfattende  

 oversigter over bygningsbevaringsinteresserne.
 § 21.  Miljøministeren kan udarbejde vejledninger for  

 varetagelsen af de i § 1 nævnte interesser i den kommunale planlægning.
 Stk. 2.  Miljøministeren kan udarbejde forslag til  

 bevaringsbestemmelser, der kan indgå i den kommunale planlægning i medfør af  

 kommuneplanloven.
Det særlige Bygningssyn § 22.  Det særlige Bygningssyn består af indtil 12  

 medlemmer, der beskikkes af miljøministeren.
 Stk. 2.  Miljøministeren fastsætter nærmere regler om,  

 hvem der er indstillingsberettiget til Det særlige Bygningssyn, herunder om  

 indstilling af suppleanter samt om Det særlige Bygningssyns virksomhed.
 Stk. 3.  Formanden for Det særlige Bygningssyn beskikkes  

 af miljøministeren blandt medlemmerne.
 Stk. 4.  Beskikkelserne gælder for 4 år.
§ 23.  Miljøministeren skal forlægge alle forslag om  

 fredninger, jfr. § 3, og om ændringer af en frednings omfang, jfr. § 8, stk.  

 1, for Det særlige Bygningssyn til udtalelse.
En bygning kan kun fredes, og  

 omfanget af en fredning kan kun ændres, såfremt Bygningssynet afgiver  

 indstilling herom.
Bygningssynets indstilling skal så vidt muligt foreligge,  

 forinden der sker underretning efter § 6, stk. 1.
Stk. 2.  Miljøministeren skal forelægge alle ansøgninger  

 om nedrivning af en fredet bygning for Det særlige Bygningssyn til udtalelse,  

 jfr. § 11. Miljøministeren kan ikke meddele tilladelse til nedrivning mod Det  

 særlige Bygningssyns indstilling.
Bygningssynets indstilling skal foreligge,  

 forinden der sker underretning efter § 6, stk. 1.
 Stk. 3.  Miljøministeren indhenter en udtalelse fra Det  

 særlige Bygningssyn om ophævelse af fredninger, jfr. § 8, stk. 2.
 Stk. 4.  Miljøministeren skal forelægge ansøgninger om  

 bygningsarbejder, jfr. § 10, for Det særlige Bygningssyn til udtalelse.
 Stk. 5.  Miljøministeren indhenter en udtalelse fra Det  

 særlige Bygningssyn i spørgsmål om støtte til sikring af inventar, jfr. §§  

 16, stk. 2, og 17, stk. 1.
 Stk. 6.  Afgørelser i henhold til denne lov, hvorom Det  

 særlige Bygningssyn har udtalt sig, skal indeholde oplysninger om Det særlige  

 Bygningssyns indstilling.
 Stk. 7.  Det særlige Bygningssyn rådgiver i øvrigt  

 miljøministeren i bygningsbevaringsspørgsmål.
 Fredningsstyrelsen m.v.
 § 24.  Miljøministeren kan bemyndige  

 fredningsstyrelsen eller en tilsvarende institution under ministeriet til at  

 udøve de beføjelser, der i denne lov er tillagt ministeren.
 Stk. 2.  Miljøministeren kan fastsætte regler om adgang  

 til at påklage afgørelser, der er truffet i henhold til bemyndigelser efter  

 stk. 1, herunder at afgørelserne ikke skal kunne indbringes for ministeren.
 § 25.  Fredningsstyrelsen yder faglig rådgivning og  

 anden bistand til miljøministeren og andre myndigheder i spørgsmål vedrørende  

 bygningsbevaring.
 Stk. 2.  Fredningsstyrelsen skal holde sig orienteret om  

 varetagelsen af bygningsbevaringsinteresserne i landets forskellige dele.  

 Styrelsen skal holde sig orienteret om den faglige viden på området og kan  

 iværksætte forsknings- og undersøgelsesprojekter af betydning for  

 bygningsbevaringsinteressernes varetagelse.
 Stk. 3.  Fredningsstyrelsen forestår vejlednings- og  

 informationsvirksomhed om bygningsbevaringsspørgsmål over for andre  

 myndigheder og private.
 Stk. 4.  Fredningsstyrelsen kan yde støtte til såvel  

 landsdækkende som lokale bevaringsforeningers virksomhed.
Forskellige bestemmelser § 26.  Miljøministeren kan efter forhandling med de  

 berørte myndigheder m.v. fastsætte regler om, at visse kategorier af  

 bygninger, som tilhører staten, kommuner, kirker, præsteembeder og offentlige  

 stiftelser, ikke må nedrives eller afhændes til andre end de nævnte, uden at  

 miljøministeren har haft mulighed for at tage stilling til spørgsmålet om  

 bygningens fredning efter § 3.
§ 27.  Opdeling af fredede bygninger i ejerlejligheder  

 kan kun finde sted med miljøministerens samtykke.
Samtykket kan gøres  

 betinget, herunder af fastsættelse af særlige bevaringsbestemmelser, jfr. §  

 15.
 Stk. 2.  Samtykke efter stk. 1 er ufornødent for fredede  

 bygninger, der kan opdeles efter ejerlejlighedslovens regler om ikke-fredede  

 bygninger.
§ 28.  Betingelser, der knyttes til tilladelser i  

 henhold til loven er bindende for ejeren og indehavere af andre rettigheder  

 over ejendommen uden hensyn til, hvornår en sådan ret er stiftet.
Betingelser  

 kan tinglyses på ejendommen.
 § 29.  Tilladelser i henhold til loven bortfalder,  

 såfremt de ikke er udnyttet inden fem år fra meddelelsen.
§ 30.  (Ophævet) (* 1) § 31.  Tinglysningsdommeren skal give meddelelse, når  

 fredede bygninger skifter ejer.
 § 32.  Miljøministeren eller den, han bemyndiger  

 hertil, har efter forudgående meddelelse mod forevisning af legitimation  

 adgang til offentlige og private bygninger for at tilvejebringe oplysninger  

 til brug for afgørelser i henhold til loven.
 Stk. 2.  Politiet yder om fornødent bistand til at opnå  

 en i henhold til stk. 1 hjemlet adgang til en bygning.
 § 32 a.  Miljøministeren påser overholdelsen af denne  

 lov og af de regler, der er fastsat med hjemmel i loven, samt af  

 fredningsbeslutninger og særlige bevaringsbestemmelser.
 Stk. 2.  Miljøministeren påser, at påbud og forbud efter  

 denne lov efterkommes, og at vilkår fastsat i tilladelser overholdes.
 Stk. 3.  Kommunalbestyrelsen skal foretage indberetning  

 til miljøministeren, når kommunalbestyrelsen får kendskab til et ulovligt  

 forhold.
 Stk. 4.  Bliver miljøministeren opmærksom på et ulovligt  

 forhold, skal ministeren søge forholdet lovliggjort, medmindre der er tale om  

 forhold af ganske underordnet betydning.
 § 33.  Det påhviler den til enhver tid værende ejer  

 eller bruger af en fredet bygning at berigtige forhold, som er i strid med  

 denne lov eller de i henhold til loven meddelte tilladelser eller særlige  

 bevaringsbestemmelser.
 Stk. 2.  Efterkommer ejeren eller brugeren ikke et af  

 miljøministeren meddelt påbud om at berigtige et ulovligt forhold, kan det  

 ved dom pålægges ham inden en fastsat tidsfrist under tvang af fortløbende  

 bøder at berigtige forholdet.
 Stk. 3.  Når et ved dom meddelt påbud om at berigtige et  

 ulovligt forhold ikke efterkommes rettidigt og inddrivelse af tvangsbøder  

 ikke kan antages at føre til, at påbuddet efterkommes, kan miljøministeren  

 foretage det nødvendige til forholdets berigtigelse på ejerens eller  

 brugerens bekostning.
Stk. 4.  Når et af miljøministeren meddelt påbud om at  

 afhjælpe mangler, der frembyder fare for bygningens opretholdelse, ikke  

 efterkommes inden en af ministeren fastsat frist, kan ministeren uanset  

 reglerne i stk. 2 og 3 straks lade de pågældende arbejder udføre på ejerens  

 bekostning.
Politiet yder om fornødent bistand hertil efter regler, der  

 fastsættes efter forhandling mellem miljøministeren og justitsministeren.
Stk. 5.  Miljøministeren kan på ejerens bekostning lade  

 et påbud om at berigtige et ulovligt forhold tinglyse på ejendommen.
Når  

 forholdet er berigtiget, skal miljøministeren lade påbuddet aflyse fra  

 tingbogen.
Straf § 34.  Med bøde straffes den, der:
 Stk. 2.  Er overtrædelsen begået af et aktieselskab,  

 andelsselskab, anpartsselskab eller lignende, kan der pålægges virksomheden  

 som sådan bødeansvar.
Ikrafttrædelses- og overgangsbestemmelser § 35.  Loven træder i kraft den 1. januar 1980.
 Stk. 2.  Lov nr. 195 af 8. juni 1966 om bygningsfredning  

 ophæves.
 Stk. 3.  § 10 i lov nr. 195 af 8. juni 1966 om  

 bygningsfredning finder anvendelse på sager om tilladelse til nedrivning af  

 en fredet bygning, der verserer ved lovens ikrafttræden, såfremt ejeren af  

 den fredede bygning inden den 29. november 1978 har givet Det særlige  

 Bygningssyn meddelelse om, at han ønsker at nedrive bygningen.
 Stk. 4.  For fredninger i henhold til den hidtil  

 gældende lovgivning gælder reglerne i denne lov.
 Stk. 5.  Bestemmelser om påtaleret i forbindelse med  

 fredninger i henhold til den hidtil gældende lovgivning ophæves.
 Stk. 6.  De beføjelser, der er tillagt Det særlige  

 Bygningssyn ved bevaringsbestemmelser, -overenskomster, -deklarationer og  

 lignende samt ved konfirmerede fundatser for legater, fonde m.v., udøves af  

 fredningsstyrelsen, medmindre miljøministeren træffer anden bestemmelse.
 Stk. 7.  Tilladelser m.v., meddelt før lovens  

 ikrafttræden, bortfalder fem år efter ikrafttrædelsesdatoen, medmindre de på  

 et andet grundlag må anses for at være bortfaldet før dette tidspunkt.
 Stk. 8.  Uanset § 27, stk. 1, kan opdelingen i  

 ejerlejligheder anmeldes til tinglysningsdommeren inden udgangen af marts  

 måned 1980, såfremt ejeren inden den 29. november 1978 havde anmodet en  

 landinspektør om den til opdeling i ejerlejligheder fornødne attestation.
 § 36.  Loven gælder ikke for Færøerne og Grønland.
 Ved lov nr. 132 af 31. marts 1982 er alene ændret § 35, stk. 9, der  

 ophæves i medfør af § 1 i lov nr. 164 af 27. april 1983.
 I § 2 i lov nr. 164 af 27. april 1983 er bestemt følgende om  

 ikrafttrædelsen:
 Den ændrede affattelse af § 22 samt ophævelsen af § 18, stk. 2 og § 35,  

 stk. 9, træder i kraft den 1. juli 1983.
 Lov nr. 250 af 23. maj 1984 om ændring af forskellige miljø- og  

 planlægningslove, der, jfr. lovens § 8, ophæver § 30, indføjer § 32a, ændrer  

 § 33, stk. 4 og indføjer § 33, stk. 5, indeholder følgende  

 ikraftttrædelsesbestemmelser:
§ 13 Stk. 1.  Loven træder i kraft den 1. august 1984.
 Stk. 2.  (* 2) Tidspunktet for ikrafttrædelsen af § 4,  

 nr. 1, § 5, nr. 1, § 7, nr. 5, og § 8, nr. 1 fastsættes af miljøministeren.
Miljøministeriet, den 10. februar 1986 Christian Christensen / Peter Skov (* 1) I henhold til ikrafttrædelsesbestemmelsen af § 8 nr. 1, i lov nr.  

 250 af 23. maj 1984 om ændring af forskellige miljø- og planlægningslove,  

 jfr. samme lovs § 13, stk. 2, der er gengivet bagest i denne bekendtgørelse  

 er § 30 ophævet den 15. august 1985 ved miljøministeriets bekendtgørelse nr.  

 362 af 22. juli 1985 om ophævelse af bestemmelser i forskellige planlægnings-  

 og fredningslove om tilbageholdelse af byggetilladelse efter byggeloven.
 Tillæg 4 til Bygningsreglementet 1982, kap. 1.3 har til afløsning af bl.a.  

 denne bestemmelse fået følgende udformning:
»Kommunalbestyrelsen må ikke give byggetilladelse, før den har  

 konstateret, at byggeriet ikke er i strid med følgende anden lovgivning: By-  

 og landzonelov, kommuneplanlov, lov om sommerhuse og campering,  

 naturfredningslov, bygningsfredningslov, skovlov, sandflugtslov,  

 miljøbeskyttelseslov, vandforsyningslov, arbejdsmiljølov, lov om offentlige  

 veje, privatvejslov, sanerings- og byfornyelseslove, lov om midlertidig  

 boligregulering, lov om bygningsmæssige civilforsvarsforanstaltninger, lov om  

 varmeforsyning og brandlov.« (* 2) jfr. note til § 30.
