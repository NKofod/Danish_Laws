Bekendtgørelse om  

 standardvedtægter I medfør af § 44, stk. 2, i lov nr. 375 af 2. juni 1999 om  

 elforsyning, fastsættes:
 § 1. Virksomheder, der ønsker at drive net-  

 eller forsyningspligtvirksomhed, skal udarbejde vedtægter, der ligger  

 inden for rammerne af de i bilag 1-5 anførte  

 standardvedtægter.
 § 2. Energistyrelsen kan i en overgangsperiode,  

 hvis særlige hensyn tilsiger det, dispensere fra de i bilagene  

 omhandlede krav om lige indflydelse for alle forbrugere uanset forbrug.
 § 3. Bekendtgørelsen træder i kraft  

 den 15. april 2000.
Miljø- og Energiministeriet, den 31. marts  

 2000 Svend Auken /Ib Larsen Bilag 1 Standardvedtægter for aktieselskaber  

 (netvirksomhed) § 1 Selskabets formål 1. Selskabets formål er at drive netvirksomhed  

[og transmissionsvirksomhed] i henhold til bevilling efter  

 elforsyningsloven.
 2. Selskabet kan herudover drive virksomhed med ........,  

 såfremt aktiviteten udøves i et selvstændigt selskab med  

 begrænset ansvar.
§ 2 Aktier 1. Selskabets aktier skal udstedes på navn.  

 Aktionærerne har pligt til at lade aktierne notere i aktiebogen med  

 oplysning om aktionærens eget navn, bopæl og antallet af  

 aktier.
§ 3 Forbrugerrepræsentantskabet 1. Forbrugerrepræsentantskabet består af  

 11 medlemmer valgt af forbrugerne i selskabets forsyningsområde.  

 Herudover vælges 3 suppleanter.
 2. Som forbruger anses enhver, som aftager el og har  

 rådighed over en installation i selskabets bevillingsområde, der  

 direkte eller indirekte er tilsluttet selskabets elnet.
3. Valg af medlemmer til forbrugerrepræsentantskabet  

 sker på et forbrugermøde eller ved udsendelse af skriftligt  

 afstemningsmateriale.
Forbrugermøde kan gennemføres ved  

 afholdelse af regionale forbrugermøder i selskabets  

 forsyningsområde.
4. Forbrugerne skal skriftligt underrettes om tid og sted  

 for forbrugermødet senest 8 dage før mødet.
Indkaldelse  

 til forbrugermøde kan ske ved bekendtgørelse i dagspressen  

 tidligst 4 uger og senest 8 dage før mødet.
Ved afstemning uden  

 afholdelse af forbrugermøde, skal afstemningsmateriale udsendes til  

 forbrugerne senest 8 dage før fristen for afgivelse af stemme.
5. Valgret tilkommer enhver, som på tidspunktet for  

 indkaldelse til forbrugermøde eller udsendelse af afstemningsmateriale  

 er forbruger.
Valgbar er enhver, som har valgret eller tilhører dennes  

 hustand.
Forbrugerrepræsentantskabsmedlemmer skal være myndige og  

 må ikke være under værgemål eller  

 samværgemål.
6. Hver forbruger har én stemme for hvert  

 repræsentantskabsmedlem, der skal vælges, uanset  

 størrelsen af elforbrug.
Det skal ved tilrettelæggelse af  

 afstemningen sikres, at hver forbruger har samme indflydelse på  

 forbrugerrepræsentantskabets sammensætning.
Det samme  

 gælder ved anvendelse af regionale forbrugermøder.
7. En forbruger kan stemme ved fuldmagt til et medlem af  

 dennes hustand eller en anden stemmereberettiget forbruger.
Ingen kan  

 udøve stemmeret for mere end indtil 5 forbrugere.
Fuldmægtigen  

 skal fremlægge skriftlig og dateret fuldmagt givet for højst 12  

 måneder.
8. Forbrugerrepræsentantskabsmedlemmerne  

 vælges for højst 4 år.
Genvalg kan finde sted.
 9. Hvervet som forbrugerrepræsentantskabsmedlem  

 ophører, såfremt vedkommende ikke længere opfylder  

 betingelserne for at være valgbar.
 10. Ophører hvervet som  

 forbrugerrepræsentantskabsmedlem før valgperiodens udløb,  

 og er der ingen suppleant til at indtræde i den pågældendes  

 sted, skal selskabet foranledige valg af et nyt medlem for det afgående  

 medlem samt nye suppleanter for den resterende del af valgperioden.  

 Suppleringsvalg kan dog undlades, såfremt  

 forbrugerrepræsentantskabet er beslutningsdygtig med de  

 tilbageværende medlemmer.
§ 4 Forbrugerrepræsentantskabets opgaver 1. Forbrugerrepræsentantskabet vælger  

 flertallet af bestyrelsens medlemmer.
Bestyrelsesmedlemmerne vælges for  

 samme periode som selskabets generalforsamlingsvalgte  

 bestyrelsesmedlemmer.
 2. Forbrugerrepræsentantskabet fører tilsyn  

 med bestyrelsens og direktionens forvaltning af selskabets anliggender.
 3. Bestyrelsen skal så vidt muligt på  

 forhånd gøre forbrugerrepræsentantskabet bekendt med  

 dispositioner, der efter selskabets forhold er af usædvanlig art eller  

 stor betydning.
4. Ethvert medlem af forbrugerrepræsentantskabet kan  

 forlange at få oplysning om, hvorvidt et bestemt emne har været  

 optaget på dagsordenen for bestyrelsens møde, samt at modtage  

 oplysning om bestyrelsens beslutning herom.
Dette gælder dog ikke  

 oplysning om privatpersoners økonomiske eller personlige forhold,  

 eller hvis væsentlige økonomiske hensyn til selskabet  

 nødvendiggør, at oplysningerne hemmeligholdes over for  

 forbrugerrepræsentantskabets medlemmer.
§ 5 Forbrugerrepræsentantskabets beslutninger 1. Forbrugerrepræsentantskabet er  

 beslutningsdygtig, når mindst 6 af samtlige medlemmer er til stede.  

 Samtlige medlemmer skal så vidt muligt have haft adgang til at deltage  

 i forbrugerrepræsentantskabets beslutning.
2. De af forbrugerrepræsentantskabet behandlede  

 anliggender afgøres ved simpelt stemmeflertal.
Ved stemmelighed er  

 formandens stemme afgørende.
 3. Ved valg af medlemmer til selskabets bestyrelse kan et  

 mindretal på mindst en fjerdedel af forbrugerrepræsentantskabets  

 medlemmer forlange, at de udpeger en forholdsmæssig andel af de  

 bestyrelsesmedlemmer, som skal vælges.
4. Ved udpegning af to medlemmer til andre bestyrelser,  

 repræsentantskaber, udvalg m.v. kan et mindretal på mindst en  

 trediedel af forbrugerrepræsentantskabets medlemmer forlange, at de  

 udpeger det ene medlem.
Ved udpegning af tre eller flere medlemmer kan et  

 mindretal på mindst en fjerdedel af forbrugerrepræsentantskabets  

 medlemmer forlange, at de udpeger en forholdmæssig andel af de  

 medlemmer, som skal udpeges.
5. Forbrugerrepræsentantskabet vælger selv sin  

 formand.
Ved stemmelighed afgøres valget ved lodtrækning.
 6. Formanden skal sørge for, at  

 forbrugerrepræsentantskabet holder møde, når dette er  

 nødvendigt, og skal påse, at samtlige medlemmer indkaldes.  

 Forbrugerrepræsentantskabet skal indkaldes, såfremt dette  

 forlanges af en tiendedel af forbrugerrepræsentantskabets medlemmer  

 eller af to bestyrelsesmedlemmer i forening, der er valgt af  

 forbrugerrepræsentantskabet.
7. Over forhandlingerne i  

 forbrugerrepræsentantskabet skal der føres en protokol, der  

 underskrives af samtlige forbrugerrepræsentantskabets medlemmer.
Et  

 medlem, der ikke er enig i forbrugerrepræsentantskabets beslutning  

 eller har supplerende bemærkninger hertil, har ret til at få  

 ført sin mening til protokollen.
 8. Forbrugerrepræsentantskabet skal ved en  

 forretningsorden træffe nærmere bestemmelse om udførelsen  

 af sit hverv.
§ 6 Bestyrelsens beslutningsdygtighed 1. De i bestyrelsen behandlede anliggender  

 afgøres ved simpelt stemmeflertal.
Ved stemmelighed er formandens  

 stemme afgørende.
 2. Ved udpegning af to medlemmer til andre bestyrelser,  

 repræsentantskaber, udvalg m.v. kan et mindretal på mindst en  

 trediedel af bestyrelsens medlemmer forlange, at de udpeger det ene medlem.  

 Ved udpegning af tre eller flere medlemmer kan et mindretal på mindst  

 en fjerdedel af bestyrelsens medlemmer forlange, at de udpeger en  

 forholdmæssig andel af de medlemmer, som skal udpeges.
3. Bestyrelsen vælger selv sin formand.
Ved  

 stemmelighed afgøres valget ved lodtrækning.
4. Formanden skal sørge for, at bestyrelsen holder  

 møde, når dette er nødvendigt, og skal påse, at  

 samtlige medlemmer indkaldes.
Ethvert medlem af bestyrelsen kan forlange, at  

 bestyrelsen indkaldes.
5. Over forhandlingerne i bestyrelsen skal der  

 føres en protokol, der underskrives af samtlige bestyrelsens  

 medlemmer.
Et medlem, der ikke er enig i bestyrelsens beslutning eller har  

 supplerende bemærkninger hertil, har ret til at få ført  

 sin mening til protokollen.
 6. Bestyrelsen skal ved en forretningsorden træffe  

 nærmere bestemmelse om udførelsen af sit hverv.
§ 7 Information af forbrugere 1. Selskabet skal vederlagsfrit fremsende selskabets  

 årsregnskab samt dagsorden og referat vedrørende selskabets  

 generalforsamling [og forbrugerrepræsentantskabets møder] til  

 forbrugere, som skriftligt har anmodet herom.
2. Har en forbruger fremsat anmodning efter stk. 1, skal  

 årsregnskabet fremsendes senest 2 uger før generalforsamlingen,  

 hvor årsregnskabet behandles.
Dagsorden for generalforsamling [og  

 forbrugerrepræsentantskabets møder] skal fremsendes senest 8  

 dage før mødet.
Referat af generalforsamlingen [og  

 forbrugerrepræsentantskabets møder] skal fremsendes senest 4  

 uger efter mødets afholdelse.
§ 8 Vedtægtsændringer Ændringer i selskabets vedtægter skal  

 godkendes af miljø- og energiministeren.
BEMÆRKNINGER TIL STANDARDVEDTÆGTER FOR AKTIESELSKABER (Netvirksomhed) Almindelige bemærkninger I henhold til § 44 i lov nr. 375 af 2. juni 1999 om  

 elforsyning har miljø- og energiministeren fastsat ovenstående  

 standardvedtægter for aktieselskaber, der driver netvirksomhed.
 Standardvedtægterne indeholder en række  

 særlige krav på baggrund af selskabets karakter af netvirksomhed.  

 Det er forudsat, at standardvedtægterne kan omformuleres og suppleres  

 med yderligere bestemmelser i det omfang, det er nødvendigt i henhold  

 til anden lovgivning eller hensigtsmæssigt i det enkelte selskab, for  

 så vidt dette sker inden for rammerne af standardvedtægterne og  

 lov om elforsyning.
Bemærkninger til enkelte bestemmelser Ad § 1 Bestemmelsen i § 1 angiver selskabets formål.  

 Såfremt selskabet ønsker at drive såvel netvirksomhed som  

 transmissionsvirksomhed, skal dette fremgå af selskabets  

 vedtægter.
Bestemmelsen i § 1, stk. 2 finder kun anvendelse,  

 såfremt selskabet har datterselskaber eller ejerandele i andre  

 selskaber.
Ad § 3 Bestemmelserne i §§ 3-5 finder kun anvendelse,  

 såfremt selskabet ikke opfylder kravet om forbrugerindflydelse i  

 elforsyningslovens § 40, stk. 1 og 3.
 Såfremt flertallet af bestyrelsens medlemmer  

 vælges af forbrugerne i selskabets forsyningsområde, jf. § 40,  

 stk. 1, finder vedtægternes § 3, stk. 3-7, om indkaldelse til  

 valgmøde, stemmeret m.v. anvendelse med de fornødne  

 tilpasninger.
Stk. 2 definerer begrebet forbruger.
Kravet om direkte  

 eller indirekte tilslutning indebærer, at dette også omfatter  

 f.eks. ejere og lejere i flerfamiliehuse.
Selskabets elnet er ikke  

 begrænset til elnet, som selskabet ejer, men kan også være  

 elnet, som selskabet har rådighed over som lejer.
Stk. 6 udelukker ikke en bestemmelse om, at der  

 vælges et forudbestemt antal medlemmer pr. region, såfremt det  

 sikres, at antallet af medlemmer, der vælges i hver region, er  

 forholdsmæssigt fordelt efter antallet af forbrugere.
Kravet om  

 forholdsmæssig fordeling kan kun fraviges under ganske særlige  

 omstændigheder, f.eks. hensynet til repræsentation af  

 særligt tyndt befolkede områder, og navnlig hvor dette er  

 begrænset til en overgangsperiode.
Ad § 4 Den i stk. 4 anførte ret til oplysninger om  

 selskabets forhold forudsættes at være videregående end  

 efter offentlighedsloven.
Ad § 5 Som alternativ til den i stk. 4 anførte  

 valgmetode kan godkendes andre modeller til sikring af minoritetsbeskyttelse,  

 f.eks. den d'Hondtske metode.
Ad § 6 Som alternativ til den i stk. 2 anførte  

 valgmetode kan godkendes andre modeller til sikring af minoritetsbeskyttelse,  

 f.eks. den d'Hondtske metode.
Efter omstændighederne kan også  

 godkendes bestemmelser om regionvis udpegning af bestyrelsesmedlemmer, jf.  

 bemærkningerne ad § 3, stk. 6.
Bilag 2 Standardvedtægter for andelsselskaber  

 (netvirksomhed) § 1 Selskabets formål 1. Selskabets formål er at drive netvirksomhed  

[og transmissionsvirksomhed] i henhold til bevilling efter  

 elforsyningsloven.
 2. Selskabet kan herudover drive virksomhed med ........,  

 såfremt aktiviteten udøves i et selvstændigt selskab med  

 begrænset ansvar.
§ 2 Andelshavere 1. Som andelshaver kan optages enhver, som aftager el  

 og har rådighed over en installation i selskabets  

 bevillingsområde, der direkte eller indirekte er tilsluttet selskabets  

 elnet.
§ 3 Repræsentantskabet 1. Repræsentantskabet er selskabets  

 højeste myndighed.
2. Repræsentantskabets medlemmer kan vælges  

 på et andelshavermøde eller ved udsendelse af skriftligt  

 afstemningsmateriale.
Andelshavermøde kan gennemføres ved  

 afholdelse af regionale andelshavermøder i selskabets  

 forsyningsområde.
3. Andelshaverne skal skriftligt underrettes om tid og  

 sted for andelshavermødet senest 8 dage før mødet.  

 Indkaldelse til andelshavermøde med angivelse af dagsorden kan ske ved  

 bekendtgørelse i dagspressen tidligst 4 uger og senest 8 dage  

 før mødet.
Ved afstemning uden afholdelse af  

 andelshavermøde, skal afstemningsmateriale udsendes til andelshaverne  

 senest 8 dage før fristen for afgivelse af stemme.
4. Valgret tilkommer enhver, som på tidspunktet for  

 indkaldelse til andelshavermøde eller udsendelse af  

 afstemningsmateriale er andelshaver.
Valgbar er enhver, som har valgret eller  

 tilhører dennes hustand.
Repræsentantskabsmedlemmer skal  

 være myndige og må ikke være under værgemål  

 eller samværgemål.
5. Hver andelshaver har én stemme for hvert  

 repræsentantskabsmedlem, der skal vælges, uanset  

 størrelsen af andelshaverens elforbrug eller anden samhandel med  

 selskabet.
Det skal ved tilrettelæggelse af afstemningen sikres, at  

 hver andelshaver har samme indflydelse på repræsentantskabets  

 sammensætning.
Det samme gælder ved anvendelse af regionale  

 andelshavermøder.
6. En andelshaver kan stemme ved fuldmagt til et medlem af  

 andelshavers hustand eller en anden stemmeberettiget andelshaver.
Ingen kan  

 udøve stemmeret for mere end indtil 5 andelshavere.
Fuldmægtigen  

 skal fremlægge skriftlig og dateret fuldmagt givet for højst 12  

 måneder.
7. Repræsentantskabsmedlemmerne vælges for  

 højst 4 år.
Genvalg kan finde sted.
 8. Hvervet som repræsentantskabsmedlem  

 ophører, såfremt vedkommende ikke længere opfylder  

 betingelserne for at være valgbar.
9. Ophører hvervet som  

 repræsentantskabsmedlem før valgperiodens udløb, og er  

 der ingen suppleant til at indtræde i den pågældendes sted,  

 skal selskabet foranledige valg af et nyt medlem for det afgående  

 medlem samt eventuelle nye suppleanter for den resterende del af  

 valgperioden.
Suppleringsvalg kan dog undlades, såfremt  

 repræsentantskabet er beslutningsdygtig med de tilbageværende  

 medlemmer.
§ 4 Repræsentantskabets beslutninger 1. Repræsentantskabet er beslutningsdygtigt  

 vedrørende spørgsmål om selskabets opløsning,  

 fusion og andre vedtægtsændringer samt valg af  

 bestyrelsesmedlemmer, når mere end halvdelen af samtlige medlemmer er  

 til stede.
Samtlige medlemmer skal så vidt muligt have haft adgang til  

 at deltage i repræsentantskabets beslutning.
 2. Ved valg af medlemmer til selskabets bestyrelse kan et  

 mindretal på mindst en fjerdedel af repræsentantskabets medlemmer  

 forlange, at de udpeger en forholdsmæssig andel af de  

 bestyrelsesmedlemmer, som skal vælges.
3. Ved udpegning af to medlemmer til andre bestyrelser,  

 repræsentantskaber, udvalg m.v. kan et mindretal på mindst en  

 trediedel af repræsentantskabets medlemmer forlange, at de udpeger det  

 ene medlem.
Ved udpegning af tre eller flere medlemmer kan et mindretal  

 på mindst en fjerdedel af repræsentantskabets medlemmer forlange,  

 at de udpeger en forholdmæssig andel af de medlemmer, som skal  

 udpeges.
4. Repræsentantskabet vælger selv en eventuel  

 formand.
Ved stemmelighed afgøres valget ved lodtrækning.
5. Formanden skal sørge for, at  

 repræsentantskabet holder møde, når dette er  

 nødvendigt, og skal påse, at samtlige medlemmer indkaldes.
En  

 tiendedel af repræsentantskabets medlemmer eller to  

 bestyrelsesmedlemmer i forening kan forlange, at repræsentantskabet  

 indkaldes.
6. Over forhandlingerne i repræsentantskabet skal  

 der føres en protokol, der udsendes i kopi til samtlige  

 repræsentantskabets medlemmer.
Et medlem, der ikke er enig i  

 repræsentantskabets beslutning eller har supplerende bemærkninger  

 hertil, har ret til at få ført sin mening til protokollen.
 7. Repræsentantskabet skal ved en forretningsorden  

 træffe nærmere bestemmelse om udførelsen af sit hverv.
§ 5 Selskabets bestyrelse 1. Bestyrelsen er selskabets øverste  

 ledelsesorgan.
 2. Bestyrelsens medlemmer vælges af  

 repræsentantskabet.
3. Bestyrelsesmedlemmerne vælges for højst 4  

 år.
Genvalg kan finde sted.
§ 6 Bestyrelsens beslutningsdygtighed 1. Bestyrelsen er beslutningsdygtig, når over  

 halvdelen af bestyrelsens medlemmer er til stede.
Samtlige medlemmer skal  

 så vidt muligt have haft adgang til at deltage i bestyrelsens  

 beslutning.
2. De i bestyrelsen behandlede anliggender afgøres  

 ved simpelt stemmeflertal.
Ved stemmelighed er formandens stemme  

 afgørende.
 3. Ved valg af to medlemmer til andre bestyrelser,  

 repræsentantskaber, udvalg m.v. kan et mindretal på mindst en  

 trediedel af bestyrelsens medlemmer forlange, at de udpeger det ene medlem.  

 Ved valg af tre eller flere medlemmer kan et mindretal på mindst en  

 fjerdedel af bestyrelsens medlemmer forlange, at de udpeger en  

 forholdmæssig andel af de medlemmer, som skal vælges.
4. Bestyrelsen vælger selv sin formand, medmindre  

 formanden udpeges af repræsentantskabet.
Ved stemmelighed  

 afgøres valget ved lodtrækning.
5. Formanden skal sørge for, at bestyrelsen holder  

 møde, når dette er nødvendigt, og skal påse, at  

 samtlige medlemmer indkaldes.
Ethvert bestyrelsesmedlem kan forlange, at  

 bestyrelsen indkaldes.
6. Over forhandlingerne i bestyrelsen skal der  

 føres en protokol, der underskrives af samtlige bestyrelsens  

 medlemmer.
Et medlem, der ikke er enig i bestyrelsens beslutning eller har  

 supplerende bemærkninger hertil, har ret til at få ført  

 sin mening til protokollen.
 7. Bestyrelsen skal ved en forretningsorden træffe  

 nærmere bestemmelse om udførelsen af sit hverv.
§ 7 Information af andelshavere 1. Selskabet skal vederlagsfrit fremsende selskabets  

 årsregnskab samt dagsorden og referat vedrørende  

 repræsentantskabets møder til andelshavere, som skriftligt har  

 anmodet herom.
2. Har en andelshaver fremsat anmodning efter stk. 1, skal  

 årsregnskabet fremsendes senest 2 uger før  

 repræsentantskabsmødet, hvor årsregnskabet behandles.  

 Dagsorden for repræsentantskabsmøde skal fremsendes senest 8  

 dage før mødet.
Referat af repræsentantskabsmøde  

 skal fremsendes senest 4 uger efter mødets afholdelse.
§ 8 Vedtægtsændringer Ændringer i selskabets vedtægter skal  

 godkendes af miljø- og energiministeren.
BEMÆRKNINGER TIL STANDARDVEDTÆGTER FOR ANDELSSELSKABER (Netvirksomhed) Almindelige bemærkninger I henhold til § 44 i lov nr. 375 af 2. juni 1999 om  

 elforsyning har miljø- og energiministeren fastsat ovenstående  

 standardvedtægter for andelsselskaber, der driver netvirksomhed.
 Standardvedtægterne indeholder en række  

 særlige krav på baggrund af selskabets karakter af netvirksomhed.  

 Det er forudsat, at standardvedtægterne kan omformuleres og suppleres  

 med yderligere bestemmelser i det omfang, det er nødvendigt i henhold  

 til anden lovgivning eller hensigtsmæssigt i det enkelte selskab, for  

 så vidt dette sker inden for rammerne af standardvedtægterne og  

 lov om elforsyning.
Bemærkninger til enkelte bestemmelser Ad § 1 Bestemmelsen i § 1 angiver selskabets formål.  

 Såfremt selskabet ønsker at drive såvel netvirksomhed som  

 transmissionsvirksomhed, skal dette fremgå af selskabets  

 vedtægter.
Bestemmelsen i § 1, stk. 2 finder kun anvendelse,  

 såfremt selskabet har datterselskaber eller ejerandele i andre  

 selskaber.
Ad § 2 Indirekte tilslutning indebærer, at f.eks. ejere  

 og lejere i flerfamiliehuse kan optages som andelshavere.
 Selskabets elnet er ikke begrænset til elnet, som  

 selskabet ejer, men kan også være elnet, som selskabet har  

 rådighed over som lejer.
Ad § 3 I overensstemmelse med almindelig praksis er det  

 forudsat, at selskabet har et repræsentantskab, men dette er ingen  

 betingelse.
Bestemmelserne om indkaldelse til andelshavermøde,  

 stemmeret m.v., jf. stk. 2-6, finder anvendelse med de fornødne  

 tilpasninger, såfremt i stedet en generalforsamling er selskabets  

 højeste myndighed.
Stk. 5 udelukker ikke en bestemmelse om, at der  

 vælges et forudbestemt antal medlemmer pr. region, såfremt det  

 sikres, at antallet af medlemmer, der vælges i hver region, er  

 forholdsmæssigt fordelt efter antallet af forbrugere.
Kravet om  

 forholdsmæssig fordeling kan kun fraviges under ganske særlige  

 omstændigheder, f.eks. hensynet til repræsentation af  

 særligt tyndt befolkede områder, og navnlig hvor dette er  

 begrænset til en overgangsperiode.
Ad § 4 Quorumkravet i stk 1 kan eventuelt modificeres ved en  

 bestemmelse om, at et forslag kan vedtages uden opfyldelse af quorumkravet  

 ved to på hinanden følgende repræsentantskabsmøder,  

 der afholdes indenfor en måned.
Som alternativ til den i stk. 2 og 3 anførte  

 valgmetode kan godkendes andre modeller til sikring af minoritetsbeskyttelse,  

 f.eks. den d'Hondtske metode.
Efter omstændighederne kan også  

 godkendes bestemmelser om regionvis udpegning af bestyrelsesmedlemmer, jf.  

 bemærkningerne ad § 3, stk. 5.
Ad § 5 Efter stk. 2 vælges bestyrelsens medlemmer af  

 repræsentantskabet.
Der er ikke herved fastsat begrænsninger i  

 kredsen af personer, der kan vælges som bestyrelsesmedlem.
Der vil  

 også kunne godkendes vedtægtsbestemmelser, der tillægger  

 selskabets medarbejdere ret til at vælge medlemmer til bestyrelsen.
Ad § 6 Som alternativ til den i stk. 3 anførte  

 valgmetode kan godkendes andre modeller til sikring af minoritetsbeskyttelse,  

 f.eks. den d'Hondtske metode.
Efter omstændighederne kan også  

 godkendes bestemmelser om regionvis udpegning af bestyrelsesmedlemmer, jf.  

 bemærkningerne ad § 3, stk. 6.
Bilag 3 Standardvedtægter for fonde (netvirksomhed) § 1 Fondens formål 1. Fondens formål er at drive netvirksomhed [og  

 transmissionsvirksomhed] under anvendelse af egne anlæg i henhold til  

 bevilling efter elforsyningsloven.
 2. Fonden kan herudover drive virksomhed med ........,  

 såfremt aktiviteten udøves i et selvstændigt selskab med  

 begrænset ansvar.
§ 2 Forbrugerrepræsentantskabet 1. Forbrugerrepræsentantskabet består af  

 11 medlemmer valgt af forbrugerne i fondens forsyningsområde.
Herudover  

 vælges 3 suppleanter.
 2. Som forbruger anses enhver, som aftager el og har  

 rådighed over en installation i fondens bevillingsområde, der  

 direkte eller indirekte er tilsluttet fondens elnet.
3. Valg af medlemmer til forbrugerrepræsentantskabet  

 sker på et forbrugermøde eller ved udsendelse af skriftligt  

 afstemningsmateriale.
Forbrugermøde kan gennemføres ved  

 afholdelse af regionale forbrugermøder i fondens  

 forsyningsområde.
4. Forbrugerne skal skriftligt underrettes om tid og sted  

 for forbrugermødet senest 8 dage før mødet.
Indkaldelse  

 til forbrugermøde kan ske ved bekendtgørelse i dagspressen  

 tidligst 4 uger og senest 8 dage før mødet.
Ved afstemning uden  

 afholdelse af forbrugermøde, skal afstemningsmateriale udsendes til  

 forbrugerne senest 8 dage før fristen for afgivelse af stemme.
5. Valgret tilkommer enhver, som på tidspunktet for  

 indkaldelse til forbrugermøde eller udsendelse af afstemningsmateriale  

 er forbruger.
Valgbar er enhver, som har valgret eller tilhører dennes  

 hustand.
Forbrugerrepræsentantskabsmedlemmer skal være myndige og  

 må ikke være under værgemål eller  

 samværgemål.
6. Hver forbruger har én stemme for hvert  

 repræsentantskabsmedlem, der skal vælges, uanset  

 størrelsen af elforbrug.
Det skal ved tilrettelæggelse af  

 afstemningen sikres, at hver forbruger har samme indflydelse på  

 forbrugerrepræsentantskabets sammensætning.
Det samme  

 gælder ved anvendelse af regionale forbrugermøder.
7. En forbruger kan stemme ved fuldmagt til et medlem af  

 dennes hustand eller en anden stemmereberettiget forbruger.
Ingen kan  

 udøve stemmeret for mere end indtil 5 forbrugere.
Fuldmægtigen  

 skal fremlægge skriftlig og dateret fuldmagt givet for højst 12  

 måneder.
8. Forbrugerrepræsentantskabsmedlemmerne  

 vælges for højst 4 år.
Genvalg kan finde sted.
 9. Hvervet som forbrugerrepræsentantskabsmedlem  

 ophører, såfremt vedkommende ikke længere opfylder  

 betingelserne for at være valgbar.
 10. Ophører hvervet som  

 forbrugerrepræsentantskabsmedlem før valgperiodens udløb,  

 og er der ingen suppleant til at indtræde i den pågældendes  

 sted, skal fonden foranledige valg af et nyt medlem for det afgående  

 medlem samt nye suppleanter for den resterende del af valgperioden.  

 Suppleringsvalg kan dog undlades, såfremt  

 forbrugerrepræsentantskabet er beslutningsdygtig med de  

 tilbageværende medlemmer.
§ 3 Forbrugerrepræsentantskabets opgaver 1. Forbrugerrepræsentantskabet vælger  

 flertallet af bestyrelsens medlemmer blandt kandidater, der er opstillet af  

 medlemmerne af forbrugerrepræsentantskabet.
Bestyrelsesmedlemmerne  

 vælges for samme periode som fondens øvrige  

 bestyrelsesmedlemmer.
§ 4 Forbrugerrepræsentantskabets beslutninger 1. Forbrugerrepræsentantskabet er  

 beslutningsdygtig, når mindst 6 af samtlige medlemmer er til stede.  

 Samtlige medlemmer skal så vidt muligt have haft adgang til at deltage  

 i forbrugerrepræsentantskabets beslutning.
2. De af forbrugerrepræsentantskabet behandlede  

 anliggender afgøres ved simpelt stemmeflertal.
Ved stemmelighed er  

 formandens stemme afgørende.
 3. Ved valg af medlemmer til fondens bestyrelse kan et  

 mindretal på mindst en fjerdedel af forbrugerrepræsentantskabets  

 medlemmer forlange, at de udpeger en forholdsmæssig andel af de  

 bestyrelsesmedlemmer, som skal udpeges.
4. Ved udpegning af to medlemmer til andre bestyrelser,  

 repræsentantskaber, udvalg m.v. kan et mindretal på mindst en  

 trediedel af forbrugerrepræsentantskabets medlemmer forlange, at de  

 udpeger det ene medlem.
Ved udpegning af tre eller flere medlemmer kan et  

 mindretal på mindst en fjerdedel af forbrugerrepræsentantskabets  

 medlemmer forlange, at de udpeger en forholdmæssig andel af de  

 medlemmer, som skal udpeges.
5. Forbrugerrepræsentantskabet vælger selv sin  

 formand.
Ved stemmelighed afgøres valget ved lodtrækning.
 6. Formanden skal sørge for, at  

 forbrugerrepræsentantskabet holder møde, når dette er  

 nødvendigt, og skal påse, at samtlige medlemmer indkaldes.  

 Forbrugerrepræsentantskabet skal indkaldes, såfremt dette  

 forlanges af en tiendedel af forbrugerrepræsentantskabets medlemmer  

 eller af to bestyrelsesmedlemmer i forening, der er valgt af  

 forbrugerrepræsentantskabet.
7. Over forhandlingerne i  

 forbrugerrepræsentantskabet skal der føres en protokol, der  

 underskrives af samtlige forbrugerrepræsentantskabets medlemmer.
Et  

 medlem, der ikke er enig i forbrugerrepræsentantskabets beslutning  

 eller har supplerende bemærkninger hertil, har ret til at få  

 ført sin mening til protokollen.
 8. Forbrugerrepræsentantskabet skal ved en  

 forretningsorden træffe nærmere bestemmelse om udførelsen  

 af sit hverv.
§ 5 Bestyrelsens beslutningsdygtighed 1. De i bestyrelsen behandlede anliggender  

 afgøres ved simpelt stemmeflertal.
Ved stemmelighed er formandens  

 stemme afgørende.
 2. Ved udpegning af to medlemmer til andre bestyrelser,  

 repræsentantskaber, udvalg m.v. kan et mindretal på mindst en  

 trediedel af bestyrelsens medlemmer forlange, at de udpeger det ene medlem.  

 Ved udpegning af tre eller flere medlemmer kan et mindretal på mindst  

 en fjerdedel af bestyrelsens medlemmer forlange, at de udpeger en  

 forholdmæssig andel af de medlemmer, som skal udpeges.
3. Bestyrelsen vælger selv sin formand.
Ved  

 stemmelighed afgøres valget ved lodtrækning.
4. Formanden skal sørge for, at bestyrelsen holder  

 møde, når dette er nødvendigt, og skal påse, at  

 samtlige medlemmer indkaldes.
Ethvert medlem af bestyrelsen kan forlange, at  

 bestyrelsen indkaldes.
5. Over forhandlingerne i bestyrelsen skal der  

 føres en protokol, der underskrives af samtlige bestyrelsens  

 medlemmer.
Et medlem, der ikke er enig i bestyrelsens beslutning eller har  

 supplerende bemærkninger hertil, har ret til at få tilført  

 sin mening til protokollen.
 6. Bestyrelsen skal ved en forretningsorden træffe  

 nærmere bestemmelse om udførelsen af sit hverv.
§ 6 Information af forbrugere 1. Fonden skal vederlagsfrit fremsende fondens  

 årsregnskab [samt dagsorden og referat vedrørende  

 forbrugerrepræsentantskabets møder] til forbrugere, som  

 skriftligt har anmodet herom.
 2. Har en forbruger fremsat anmodning efter stk. 1, skal  

 årsregnskabet fremsendes senest 2 uger før  

 bestyrelsesmødet, hvor årsregnskabet behandles. [Dagsorden for  

 forbrugerrepræsentantskabets møder skal fremsendes senest 8 dage  

 før mødet.] Referat af bestyrelsesmødet [og  

 forbrugerrepræsentantskabets møder] skal fremsendes senest 4  

 uger efter mødets afholdelse.
§ 7 Vedtægtsændringer Ændringer i fondens vedtægter skal  

 godkendes af miljø- og energiministeren.
BEMÆRKNINGER TIL STANDARDVEDTÆGTER FOR SELVEJENDE INSTITUTIONER (Netvirksomhed) Almindelige bemærkninger I henhold til § 44 i lov nr. 375 af 2. juni 1999 om  

 elforsyning har miljø- og energiministeren fastsat ovenstående  

 standardvedtægter for selvejende institutioner (fonde), der driver  

 netvirksomhed.
 Standardvedtægterne indeholder en række  

 særlige krav på baggrund af fondens karakter af netvirksomhed.  

 Det er forudsat, at standardvedtægterne kan omformuleres og suppleres  

 med yderligere bestemmelser i det omfang, det er nødvendigt i henhold  

 til anden lovgivning eller hensigtsmæssigt i den enkelte fond, for  

 så vidt dette sker inden for rammerne af standardvedtægterne og  

 lov om elforsyning.
Bemærkninger til enkelte bestemmelser Ad § 1 Bestemmelsen i § 1 angiver selskabets formål.  

 Såfremt selskabet ønsker at drive såvel netvirksomhed som  

 transmissionsvirksomhed, skal dette fremgå af selskabets  

 vedtægter.
Bestemmelsen i § 1, stk. 2 finder kun anvendelse,  

 såfremt selskabet har datterselskaber eller ejerandele i andre  

 selskaber.
Ad § 2 Bestemmelserne i §§ 2-4 finder kun anvendelse,  

 såfremt fonden ikke opfylder kravet om forbrugerindflydelse i  

 elforsyningslovens § 40, stk. 1, jf. stk. 2.
 Såfremt flertallet af bestyrelsens medlemmer udpeges  

 af forbrugerne i fondens forsyningsområde, jf. § 40, stk. 2, finder  

 vedtægternes § 2, stk. 3-6, om indkaldelse til valgmøde,  

 stemmeret m.v. anvendelse med de fornødne tilpasninger.
Stk. 2 definerer begrebet forbruger.
Kravet om direkte  

 eller indirekte tilslutning indebærer, at dette også omfatter  

 f.eks. ejere og lejere i flerfamiliehuse.
Fondens elnet er ikke  

 begrænset til elnet, som fonden ejer, men kan også være  

 elnet, som fonden har rådighed over som lejer.
Stk. 6 udelukker ikke en bestemmelse om, at der  

 vælges et forudbestemt antal medlemmer pr. region, såfremt det  

 sikres, at antallet af medlemmer, der vælges i hver region, er  

 forholdsmæssigt fordelt efter antallet af forbrugere.
Kravet om  

 forholdsmæssig fordeling kan kun fraviges under ganske særlige  

 omstændigheder, f.eks. hensynet til repræsentation af  

 særligt tyndt befolkede områder, og navnlig hvor dette er  

 begrænset til en overgangsperiode.
Ad § 4 Som alternativ til den i stk. 4 anførte  

 valgmetode kan godkendes andre modeller til sikring af minoritetsbeskyttelse,  

 f.eks. den d'Hondtske metode.
Ad § 5 Som alternativ til den i stk. 2 anførte  

 valgmetode kan godkendes andre modeller til sikring af minoritetsbeskyttelse,  

 f.eks. den d'Hondtske metode.
Efter omstændighederne kan også  

 godkendes bestemmelser om regionvis udpegning af bestyrelsesmedlemmer, jf.  

 bemærkningerne ad § 2.
Bilag 4 Standardvedtægter for foreninger (netvirksomhed) § 1 Foreningens formål 1. Foreningens formål er at drive netvirksomhed  

[og transmissionsvirksomhed] i henhold til bevilling efter  

 elforsyningsloven.
 2. Foreningen kan herudover drive virksomhed med ........,  

 såfremt aktiviteten udøves i et selvstændigt selskab med  

 begrænset ansvar.
§ 2 Foreningens medlemmer 1. Som medlem af foreningen kan optages enhver, som  

 aftager el og har rådighed over en installation i foreningens  

 bevillingsområde, der direkte eller indirekte er tilsluttet foreningens  

 elnet.
§ 3 Generalforsamlingen 1. Generalforsamlingen er foreningens højeste  

 myndighed.
2. Medlemmerne skal skriftligt underrettes om tid og sted  

 for generalforsamlingen senest 8 dage før afholdelsen.
Indkaldelse til  

 generalforsamling kan ske ved bekendtgørelse i dagspressen tidligst 4  

 uger og senest 8 dage før afholdelsen.
Ved afstemning uden afholdelse  

 af generalforsamling, skal afstemningsmateriale udsendes til medlemmerne  

 senest 8 dage før fristen for afgivelse af stemme.
 3. Hver forbruger har én stemme, uanset  

 størrelsen af elforbrug eller anden samhandel med foreningen.
 4. Stemmeret tilkommer enhver, som på tidspunktet  

 for indkaldelse til generalforsamling eller udsendelse af  

 afstemningsmateriale er medlem af foreningen.
5. Hver forbruger har én stemme for hvert  

 bestyrelsesmedlem, der skal vælges, uanset størrelsen af  

 elforbrug.
Det skal ved tilrettelæggelse af afstemning om valg af  

 bestyrelsesmedlemmer, sikres at alle medlemmer har samme indflydelse på  

 bestyrelsens sammensætning.
Det samme gælder ved anvendelse af  

 regionale medlemsmøder.
6. Et medlem kan stemme ved fuldmagt til et medlem af  

 dennes hustand eller et andet stemmereberettiget medlem.
Ingen kan  

 udøve stemmeret for mere end indtil 5 medlemmer.
Fuldmægtigen  

 skal fremlægge skriftlig og dateret fuldmagt givet for højst 12  

 måneder.
7. Bestyrelsen og direktionen skal på  

 generalforsamlingen besvare ethvert spørgsmål fra medlemmerne om  

 foreningens forhold, medmindre meddelelse af sådanne oplysninger vil  

 medføre væsentlig skade for foreningen.
Hvis besvarelsen  

 kræver oplysninger, der ikke er tilgængelige på  

 generalforsamlingen, skal oplysningerne fremlægges hos foreningen for  

 medlemmerne senest 2 uger efter generalforsamlingen.
§ 4 Foreningens bestyrelse 1. Bestyrelsen er foreningens øverste  

 ledelsesorgan.
 2. Bestyrelsen vælges af generalforsamlingen.
3. Bestyrelsesmedlemmerne vælges for højst 4  

 år.
Genvalg kan finde sted.
 4. Hvervet som bestyrelsesmedlem ophører,  

 såfremt vedkommende ikke længere opfylder betingelserne for at  

 være valgbar.
5. Ophører hvervet som bestyrelsesmedlem før  

 valgperiodens udløb, og er der ingen suppleant til at indtræde i  

 den pågældendes sted, skal foreningen foranledige valg af et nyt  

 medlem for det afgående medlem samt eventuelle nye suppleanter for den  

 resterende del af valgperioden.
Suppleringsvalg kan dog undlades,  

 såfremt bestyrelsen er beslutningsdygtig med de tilbageværende  

 medlemmer.
§ 5 Bestyrelsens beslutningsdygtighed 1. Bestyrelsen er beslutningsdygtig, når mere  

 end halvdelen af samtlige medlemmer er til stede.
Samtlige medlemmer skal  

 så vidt muligt have haft adgang til at deltage i bestyrelsens  

 beslutning.
2. De i bestyrelsen behandlede anliggender afgøres  

 ved simpelt stemmeflertal.
Ved stemmelighed er formandens stemme  

 afgørende.
 3. Ved udpegning af to medlemmer til andre bestyrelser,  

 repræsentantskaber, udvalg m.v. kan et mindretal på mindst en  

 trediedel af bestyrelsens medlemmer forlange, at de udpeger det ene medlem.  

 Ved udpegning af tre eller flere medlemmer kan et mindretal på mindst  

 en fjerdedel af bestyrelsens medlemmer forlange, at de udpeger en  

 forholdmæssig andel af de medlemmer, som skal udpeges.
4. Bestyrelsen vælger selv sin formand.
Ved  

 stemmelighed afgøres valget ved lodtrækning.
5. Formanden skal sørge for, at bestyrelsen holder  

 møde, når dette er nødvendigt, og skal påse, at  

 samtlige medlemmer indkaldes.
Et medlem af bestyrelsen kan forlange, at  

 bestyrelsen indkaldes.
6. Over forhandlingerne i bestyrelsen skal der  

 føres en protokol, der underskrives af samtlige bestyrelsens  

 medlemmer.
Et medlem, der ikke er enig i bestyrelsens beslutning eller har  

 supplerende bemærkninger hertil, har ret til at få ført  

 sin mening til protokollen.
 7. Bestyrelsen skal ved en forretningsorden træffe  

 nærmere bestemmelse om udførelsen af sit hverv.
§ 8 Information af forbrugere 1. Foreningen skal vederlagsfrit fremsende foreningens  

 årsregnskab samt dagsorden og referat vedrørende foreningens  

 generalforsamling [og forbrugerrepræsentantskabets møder] til  

 forbrugere, som skriftligt har anmodet herom.
2. Har en forbruger fremsat anmodning efter stk. 1, skal  

 årsregnskabet fremsendes senest 2 uger før generalforsamlingen,  

 hvor årsregnskabet behandles.
Dagsorden for generalforsamling [og  

 forbrugerrepræsentantskabets møder] skal fremsendes senest 8  

 dage før mødet.
Referat af generalforsamlingen [og  

 forbrugerrepræsentantskabets møder] skal fremsendes senest 4  

 uger efter mødets afholdelse.
§ 9 Vedtægtsændringer Ændringer i foreningens vedtægter skal  

 godkendes af miljø- og energiministeren.
BEMÆRKNINGER TIL STANDARDVEDTÆGTER FOR FORENINGER (Netvirksomhed) Almindelige bemærkninger I henhold til § 44 i lov nr. 375 af 2. juni 1999 om  

 elforsyning har miljø- og energiministeren fastsat ovenstående  

 standardvedtægter for foreninger, der driver netvirksomhed.
Standardvedtægterne indeholder en række  

 særlige krav på baggrund af foreningens karakter af  

 netvirksomhed.
Det er forudsat, at standardvedtægterne kan omformuleres  

 og suppleres med yderligere bestemmelser i det omfang, det er  

 nødvendigt i henhold til anden lovgivning eller hensigtsmæssigt  

 i den enkelte forening, for så vidt dette sker inden for rammerne af  

 standardvedtægterne og lov om elforsyning.
Bemærkninger til enkelte bestemmelser Ad § 1 Bestemmelsen i § 1 angiver selskabets formål.  

 Såfremt selskabet ønsker at drive såvel netvirksomhed som  

 transmissionsvirksomhed, skal dette fremgå af selskabets  

 vedtægter.
Bestemmelsen i § 1, stk. 2 finder kun anvendelse,  

 såfremt selskabet har datterselskaber eller ejerandele i andre  

 selskaber.
Ad § 2 Indirekte tilslutning indebærer, at f.eks. ejere  

 og lejere i flerfamiliehuse kan optages som andelshavere.
 Selskabets elnet er ikke begrænset til elnet, som  

 selskabet ejer, men kan også være elnet, som selskabet har  

 rådighed over som lejer.
Ad § 3 Stk. 5 udelukker ikke en bestemmelse om, at der  

 vælges et forudbestemt antal medlemmer pr. region, såfremt det  

 sikres, at antallet af medlemmer, der vælges i hver region, er  

 forholdsmæssigt fordelt efter antallet af forbrugere.
Kravet om  

 forholdsmæssig fordeling kan kun fraviges under ganske særlige  

 omstændigheder, f.eks. hensynet til repræsentation af  

 særligt tyndt befolkede områder, og navnlig hvor dette er  

 begrænset til en overgangsperiode.
Ad § 4 Efter stk. 2 vælges bestyrelsens medlemmer af  

 generalforsamlingen.
Der er ikke herved fastsat begrænsninger i kredsen  

 af personer, der kan vælges som bestyrelsesmedlem.
Der vil også  

 kunne godkendes vedtægtsbestemmelser, der tillægger foreningens  

 medarbejdere ret til at vælge medlemmer til bestyrelsen.
Ad § 5 Som alternativ til den i stk. 3 anførte  

 valgmetode kan godkendes andre modeller til sikring af minoritetsbeskyttelse,  

 f.eks. den d'Hondtske metode.
Efter omstændighederne kan også  

 godkendes bestemmelser om regionvis udpegning af bestyrelsesmedlemmer m.fl.,  

 jf. bemærkningerne ad § 3, stk. 5.
Bilag 5 Standardvedtægter for aktieselskaber  

 (forsyningspligtvirksomhed) § 1 Selskabets formål 1. Selskabets formål er at drive  

 forsyningspligtvirksomhed i henhold til bevilling efter  

 elforsyningsloven.
 2. Selskabet kan herudover drive virksomhed med ........,  

 såfremt aktiviteten udøves i et selvstændigt selskab med  

 begrænset ansvar.
§ 2 Aktier 1. Selskabets aktier skal udstedes på navn.  

 Aktionærerne har pligt til at lade aktierne notere i aktiebogen med  

 oplysning om aktionærens eget navn, bopæl og antallet af  

 aktier.
§ 3 Forbrugerrepræsentantskabet 1. Forbrugerrepræsentantskabet består af  

 11 medlemmer valgt af forbrugerne i selskabets forsyningsområde.  

 Herudover vælges 3 suppleanter.
 2. Som forbruger anses enhver, som har rådighed over  

 en installation i selskabets bevillingsområde og som aftager el fra  

 selskabet.
3. Valg af medlemmer til forbrugerrepræsentantskabet  

 sker på et forbrugermøde eller ved udsendelse af skriftligt  

 afstemningsmateriale.
Forbrugermøde kan gennemføres ved  

 afholdelse af regionale forbrugermøder i selskabets  

 forsyningsområde.
4. Forbrugerne skal skriftligt underrettes om tid og sted  

 for forbrugermødet senest 8 dage før mødet.
Indkaldelse  

 til forbrugermøde kan ske ved bekendtgørelse i dagspressen  

 tidligst 4 uger og senest 8 dage før mødet.
Ved afstemning uden  

 afholdelse af forbrugermøde, skal afstemningsmateriale udsendes til  

 forbrugerne senest 8 dage før fristen for afgivelse af stemme.
5. Valgret tilkommer enhver, som på tidspunktet for  

 indkaldelse til forbrugermøde eller udsendelse af afstemningsmateriale  

 er forbruger.
Valgbar er enhver, som har valgret eller tilhører dennes  

 hustand.
Forbrugerrepræsentantskabsmedlemmer skal være myndige og  

 må ikke være under værgemål eller  

 samværgemål.
6. Hver forbruger har én stemme for hvert  

 repræsentantskabsmedlem, der skal vælges, uanset  

 størrelsen af elforbrug.
Det skal ved tilrettelæggelse af  

 afstemningen sikres, at hver forbruger har samme indflydelse på  

 forbrugerrepræsentantskabets sammensætning.
Det samme  

 gælder ved anvendelse af regionale forbrugermøder.
7. En forbruger kan stemme ved fuldmagt til et medlem af  

 dennes hustand eller en anden stemmereberettiget forbruger.
Ingen kan  

 udøve stemmeret for mere end indtil 5 forbrugere.
Fuldmægtigen  

 skal fremlægge skriftlig og dateret fuldmagt givet for højst 12  

 måneder.
8. Forbrugerrepræsentantskabsmedlemmerne  

 vælges for højst 4 år.
Genvalg kan finde sted.
 9. Hvervet som forbrugerrepræsentantskabsmedlem  

 ophører, såfremt vedkommende ikke længere opfylder  

 betingelserne for at være valgbar.
 10. Ophører hvervet som  

 forbrugerrepræsentantskabsmedlem før valgperiodens udløb,  

 og er der ingen suppleant til at indtræde i den pågældendes  

 sted, skal selskabet foranledige valg af et nyt medlem for det afgående  

 medlem samt nye suppleanter for den resterende del af valgperioden.  

 Suppleringsvalg kan dog undlades, såfremt  

 forbrugerrepræsentantskabet er beslutningsdygtig med de  

 tilbageværende medlemmer.
§ 4 Forbrugerrepræsentantskabets opgaver 1. Forbrugerrepræsentantskabet vælger en  

 tredjedel af bestyrelsens medlemmer.
Bestyrelsesmedlemmerne vælges for  

 samme periode som selskabets generalforsamlingsvalgte  

 bestyrelsesmedlemmer.
 2. Forbrugerrepræsentantskabet fører tilsyn  

 med bestyrelsens og direktionens forvaltning af selskabets anliggender.
 3. Bestyrelsen skal så vidt muligt på  

 forhånd gøre forbrugerrepræsentantskabet bekendt med  

 dispositioner, der efter selskabets forhold er af usædvanlig art eller  

 stor betydning.
4. Ethvert medlem af forbrugerrepræsentantskabet kan  

 forlange at få oplysning om, hvorvidt et bestemt emne har været  

 optaget på dagsordenen for bestyrelsens møde, samt at modtage  

 oplysning om bestyrelsens beslutning herom.
Dette gælder dog ikke  

 oplysning om privatpersoners økonomiske eller personlige forhold,  

 eller hvis væsentlige økonomiske hensyn til selskabet  

 nødvendiggør, at oplysningerne hemmeligholdes over for  

 forbrugerrepræsentantskabets medlemmer.
§ 5 Forbrugerrepræsentantskabets beslutninger 1. Forbrugerrepræsentantskabet er  

 beslutningsdygtig, når mindst 6 af samtlige medlemmer er til stede.  

 Samtlige medlemmer skal så vidt muligt have haft adgang til at deltage  

 i forbrugerrepræsentantskabets beslutning.
2. De af forbrugerrepræsentantskabet behandlede  

 anliggender afgøres ved simpelt stemmeflertal.
Ved stemmelighed er  

 formandens stemme afgørende.
 3. Ved valg af medlemmer til selskabets bestyrelse kan et  

 mindretal på mindst en fjerdedel af forbrugerrepræsentantskabets  

 medlemmer forlange, at de udpeger en forholdsmæssig andel af de  

 bestyrelsesmedlemmer, som skal vælges.
4. Ved udpegning af to medlemmer til andre bestyrelser,  

 repræsentantskaber, udvalg m.v. kan et mindretal på mindst en  

 trediedel af forbrugerrepræsentantskabets medlemmer forlange, at de  

 udpeger det ene medlem.
Ved udpegning af tre eller flere medlemmer kan et  

 mindretal på mindst en fjerdedel af forbrugerrepræsentantskabets  

 medlemmer forlange, at de udpeger en forholdmæssig andel af de  

 medlemmer, som skal udpeges.
5. Forbrugerrepræsentantskabet vælger selv sin  

 formand.
Ved stemmelighed afgøres valget ved lodtrækning.
 6. Formanden skal sørge for, at  

 forbrugerrepræsentantskabet holder møde, når dette er  

 nødvendigt, og skal påse, at samtlige medlemmer indkaldes.  

 Forbrugerrepræsentantskabet skal indkaldes, såfremt dette  

 forlanges af en tiendedel af forbrugerrepræsentantskabets medlemmer  

 eller af to bestyrelsesmedlemmer i forening, der er valgt af  

 forbrugerrepræsentantskabet.
7. Over forhandlingerne i  

 forbrugerrepræsentantskabet skal der føres en protokol, der  

 underskrives af samtlige forbrugerrepræsentantskabets medlemmer.
Et  

 medlem, der ikke er enig i forbrugerrepræsentantskabets beslutning  

 eller har supplerende bemærkninger hertil, har ret til at få  

 ført sin mening til protokollen.
 8. Forbrugerrepræsentantskabet skal ved en  

 forretningsorden træffe nærmere bestemmelse om udførelsen  

 af sit hverv.
§ 6 Bestyrelsens beslutningsdygtighed 1. De i bestyrelsen behandlede anliggender  

 afgøres ved simpelt stemmeflertal.
Ved stemmelighed er formandens  

 stemme afgørende.
 2. Ved udpegning af to medlemmer til andre bestyrelser,  

 repræsentantskaber, udvalg m.v. kan et mindretal på mindst en  

 trediedel af bestyrelsens medlemmer forlange, at de udpeger det ene medlem.  

 Ved udpegning af tre eller flere medlemmer kan et mindretal på mindst  

 en fjerdedel af bestyrelsens medlemmer forlange, at de udpeger en  

 forholdmæssig andel af de medlemmer, som skal udpeges.
3. Bestyrelsen vælger selv sin formand.
Ved  

 stemmelighed afgøres valget ved lodtrækning.
4. Formanden skal sørge for, at bestyrelsen holder  

 møde, når dette er nødvendigt, og skal påse, at  

 samtlige medlemmer indkaldes.
Ethvert medlem af bestyrelsen kan forlange, at  

 bestyrelsen indkaldes.
5. Over forhandlingerne i bestyrelsen skal der  

 føres en protokol, der underskrives af samtlige bestyrelsens  

 medlemmer.
Et medlem, der ikke er enig i bestyrelsens beslutning eller har  

 supplerende bemærkninger hertil, har ret til at få tilført  

 sin mening til protokollen.
 6. Bestyrelsen skal ved en forretningsorden træffe  

 nærmere bestemmelse om udførelsen af sit hverv.
§ 7 Information af forbrugere 1. Selskabet skal vederlagsfrit fremsende selskabets  

 årsregnskab samt dagsorden og referat vedrørende selskabets  

 generalforsamling [og forbrugerrepræsentantskabets møder] til  

 forbrugere, som skriftligt har anmodet herom.
2. Har en forbruger fremsat anmodning efter stk. 1, skal  

 årsregnskabet fremsendes senest 2 uger før generalforsamlingen,  

 hvor årsregnskabet behandles.
Dagsorden for generalforsamling [og  

 forbrugerrepræsentantskabets møder] skal fremsendes senest 8  

 dage før mødet.
Referat af generalforsamlingen [og  

 forbrugerrepræsentantskabets møder] skal fremsendes senest 4  

 uger efter mødets afholdelse.
§ 8 Vedtægtsændringer Ændringer i selskabets vedtægter skal  

 godkendes af miljø- og energiministeren.
BEMÆRKNINGER TIL STANDARDVEDTÆGTER FOR AKTIESELSKABER (Forsyningspligtvirksomhed) Almindelige bemærkninger I henhold til § 44 i lov nr. 375 af 2. juni 1999 om  

 elforsyning har miljø- og energiministeren fastsat ovenstående  

 standardvedtægter for aktieselskaber, der driver  

 forsyningspligtvirksomhed.
Standardvedtægterne indeholder en række  

 særlige krav på baggrund af selskabets karakter af  

 forsyningspligtvirksomhed.
Det er forudsat, at standardvedtægterne kan  

 omformuleres og suppleres med yderligere bestemmelser i det omfang, det er  

 nødvendigt i henhold til anden lovgivning eller hensigtsmæssigt  

 i det enkelte selskab, for så vidt dette sker inden for rammerne af  

 standardvedtægterne og lov om elforsyning.
Bemærkninger til enkelte bestemmelser Ad § 1 Bestemmelsen i § 1 angiver selskabets formål.  

 Såfremt selskabet ønsker at drive såvel netvirksomhed som  

 transmissionsvirksomhed, skal dette fremgå af selskabets  

 vedtægter.
Bestemmelsen i § 1, stk. 2 finder kun anvendelse,  

 såfremt selskabet har datterselskaber eller ejerandele i andre  

 selskaber.
Ad § 3 Bestemmelserne i §§ 3-5 finder kun anvendelse,  

 såfremt selskabet ikke opfylder kravet om forbrugerindflydelse i  

 elforsyningslovens § 43, jf. § 40, stk. 1 og 3.
 Såfremt mindst en tredjedel af bestyrelsens  

 medlemmer vælges af forbrugerne i selskabets forsyningsområde,  

 jf. § 43, finder vedtægternes § 3, stk. 3-7, om indkaldelse til  

 valgmøde, stemmeret m.v. anvendelse med de fornødne  

 tilpasninger.
Afgrænsningen af begrebet forbruger i stk. 2 bygger  

 på kumulative betingelser.
Dette indebærer bl.a., at en person,  

 der har rådighed over en installation i selskabets  

 bevillingsområde, alene er forbruger i vedtægternes forstand,  

 såfremt vedkommende faktisk aftager el fra selskabet.
Stk. 6 udelukker ikke en bestemmelse om, at der  

 vælges et forudbestemt antal medlemmer pr. region, såfremt det  

 sikres, at antallet af medlemmer, der vælges i hver region, er  

 forholdsmæssigt fordelt efter antallet af forbrugere.
Kravet om  

 forholdsmæssig fordeling kan kun fraviges under ganske særlige  

 omstændigheder, f.eks. hensynet til repræsentation af  

 særligt tyndt befolkede områder, og navnlig hvor dette er  

 begrænset til en overgangsperiode.
Ad § 4 Den i stk. 4 anførte ret til oplysninger om  

 selskabets forhold forudsættes at være videregående end  

 efter offentlighedsloven.
Ad § 5 Som alternativ til den i stk. 4 anførte  

 valgmetode kan godkendes andre modeller til sikring af minoritetsbeskyttelse,  

 f.eks. den d'Hondtske metode.
Ad § 6 Som alternativ til den i stk. 2 anførte  

 valgmetode kan godkendes andre modeller til sikring af minoritetsbeskyttelse,  

 f.eks. den d'Hondtske metode.
Efter omstændighederne kan også  

 godkendes bestemmelser om regionvis udpegning af bestyrelsesmedlemmer, jf.  

 bemærkningerne ad § 3, stk. 6.
