 Institutioner mv., hvis udgifter dækkes med mindst 50 % af offentlige  

 tilskud kan selvstændigt oprette puljejob og ansøge AF om godkendelse efter  

 »først til mølle«-puljen, hvis tilskudsinstitutionen ikke er en  

 integreret del af en offentlig myndigheds virksomhed.
 Efter lov om en aktiv arbejdsmarkedspolitik er puljejobordningen  

 forbeholdt offentlige institutioner, som varetager opgaveløsning inden for en  

 række udvalgte serviceområder.
Af lovens forarbejder fremgår, at § 37, stk. 2, »fastsætter de  

 nærmere rammer for oprettelsen og fordelingen af puljejob, som tænkes  

 oprettet inden for bl.a. natur-, miljø-, kultur- og omsorgsområdet.
Puljejob  

 kan oprettes inden for offentlige eller halvoffentlige institutioner, hvis  

 udgifter dækkes med mindst 50 % af offentlige tilskud«.
 Det er således sigtet med puljejobordningen, at såvel  

 tilskudsinstitutioner som statslige, amtslige og kommunale institutioner, der  

 varetager opgaver inden for et eller flere af de udvalgte områder, kan  

 oprette puljejob inden for en ramme, der er fastlagt i finansloven.
 I vejledningen om puljejob er det præciseret, at de arbejdsgivere, der  

 forlods har fået udmeldt et antal puljejob, ikke kan anmelde stillinger efter  

 »først til mølle«-puljen, før arbejdsgiveren har anvendt sin  

 forlods udmeldte pulje.
Tilskudsinsitutioner, hvis opgavevaretagelse er en integreret del af en  

 kommunes virksomhed - så som børnepasning, ældreomsorg m.v. - kan derfor i  

 lighed med andre kommunale institutioner ikke oprette puljejob via  

 »først til mølle«-puljen, før kommunens forlodsfordelte pulje er  

 opbrugt eller ført tilbage til AF.
Det er den enkelte kommune, der selv  

 afgør, hvem eller hvilken institution, der kan søge fra »først til  

 mølle«-puljen.
 Hvis tilskudsinstitutionen ikke indgår som en integreret del af kommunens,  

 amtets eller statsinstitutionens virksomhed, vil tilskudsinstitutionen på  

 lige fod med stat, amt og kommune kunne oprette puljejob via »først til  

 mølle«-puljen.
