Nr BTL 77 Betænkning over Forslag til lov om ændring af realkreditlov og lov om  

 realkreditlignende lån og andelsboliglån m.v. (Liberalisering og præcisering  

 af udlånsbestemmelserne, tilsyn på konsolideret grundlag m.v.)   

 Nr L 77 1992-93, 1. samling Afgivet af Boligudvalget Afgivet: 19921215 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret dels skriftligt, dels i samråd.
 Endvidere har udvalget modtaget skriftlige henvendelser fra:
Finansrådet, Landsforeningen for Ejere af Udlejningsejendomme, Parcelhusejernes Landsforening, Realkreditrådet og Totalkredit.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de af boligministeren stillede ændringsforslag.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
Mindretallet ønsker at bemærke, at den liberalisering, der nu opnås, er  

 den samme, som kunne være opnået allerede i foråret, såfremt  

 Fremskridtspartiets daværende ændringsforslag var blevet vedtaget.
På grund  

 af de øgede boligudgifter, som den 19. almindelige vurdering medfører, kan  

 man frygte, at huspriserne falder endnu mere end det, der i øjeblikket  

 registreres.
For at modvirke dette foreslås det, at der til nybygning og til  

 ejerskifte gives mulighed for at vælge 30-årige annuitetslån.
Den lavere  

 startydelse vil medføre et mere stabilt prisniveau.
Mindretallet ønsker også  

 at sikre, at Finanstilsynets kontrol med finansielle holdingselskaber ikke  

 forringes ved, at mixed-holdingselskaber ikke udtrykkeligt nævnes.
 Mindretallet forventer derfor, at der, inden dette lovforslag kommer til  

 3. behandling, findes en løsning på problemet med mixed-holdingselskaber.  

 Sker dette ikke, vil mindretallet stille de nødvendige ændringsforslag i  

 tillægsbetænkningen.
Ændringsforslag Til § 1Af et mindretal (FP):
 1) I den under nr. 10 foreslåede affattelse af § 25,  

 stk. 1 , indsættes efter 2. pkt. som nyt punktum:
»Nominallån til ejerskifte eller opførelse af ejerboliger til  

 helårsbrug kan dog uanset 1. pkt. ydes således, at de afdrages som et lån,  

 der består af 100 pct. annuitetslån.« Af boligministeren , tiltrådt af et flertal (udvalget med  

 undtagelse af SF):
 2) I den under nr. 25 foreslåede ændring af § 89, stk.  

 2, indsættes efter »konsolidering.« som nyt punktum:
»Lov om visse selskabers aflæggelse af årsregnskab m.v., bortset fra  

 kapitel 8 a, finder ikke anvendelse på disse selskaber.« 3) Efter nr. 29 indsættes som nyt nummer:
 »01. I § 101, stk. 6, indsættes efter 1. pkt. som nyt  

 punktum:
»Det samme gælder sådanne personer i et finansielt holdingselskab for  

 så vidt angår de oplysninger, der af et realkreditinstitut skal afgives til  

 finansielle holdingselskaber efter § 77, stk. 11.«» Bemærkninger Til nr. 1 Det foreslås, at der til nybygning og ejerskifte af helårshuse  

 gives mulighed for at vælge 30-årige annuitetslån.
 Til nr. 2 Med ændringsforslaget præciseres det, at selskaber, som indgår i  

 en koncern, hvor et finansielt holdingselskab eller et realkreditinstitut er  

 et moderselskab, ikke skal udarbejde årsregnskab efter årsregnskabsloven.  

 Sådanne selskaber skal i stedet udarbejde regnskab efter de regler, der er  

 fastsat i bekendtgørelse om realkreditinstitutters regnskabsaflæggelse m.v.,  

 med de nødvendige tilpasninger.
 Til nr. 3 Da det i henhold til den under nr. 20 i lovforslaget foreslåede  

 affattelse af § 77, stk. 11, er det finansielle holdingselskabs bestyrelse,  

 der skal påse overholdelse af de i bestemmelsen angivne lovkrav på  

 koncernniveau, kan det ikke anses for uberettiget videregivelse af  

 oplysninger, at realkreditinstituttet afgiver de oplysninger, der er  

 nødvendige for, at det finansielle holdingselskab kan opfylde denne pligt,  

 jf. også aktieselskabslovens §§ 55 og 55 a.
 For at sikre, at det finansielle holdingselskab ikke uberettiget  

 videregiver eller udnytter de herved modtagne oplysninger, foreslås det, at  

 det finansielle holdingselskabs ledelse og ansatte pålægges den samme  

 tavshedspligt, som gælder for realkreditinstituttets ledelse og ansatte.  

 Strafansvaret gælder kun de oplysninger, der omfattes af lovforslagets § 77,  

 stk. 11. For andre oplysninger, der udveksles efter aktieselskabsloven,  

 gælder aktieselskabslovens og straffelovens almindelige regler.
 Ændringsforslaget svarer til det af industriministeren samtidig med dette  

 ændringsforslag stillede ændringsforslag til lov om ændring af bank- og  

 sparekasseloven (L 62).
Baadsgaard (S) fmd.
Pia Gjellerup (S) Lissa Mathiasen (S) Jørn Pedersen  

 (S) Grete Schødts (S) Else Marie Mortensen (S) Holger K.
Nielsen (SF) Pelle  

 Voigt (SF) Svend Aage Jensen (CD) Pernille Sams (KF) Fischer (KF) John  

 Vinther (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Udvalget har efter afgivelse af betænkningen over lovforslaget stillet spørgsmål til boligministeren, som denne har besvaret skriftligt.
Nogle af udvalgets spørgsmål og boligministerens svar herpå samt et notat vedrørende tilsyn på konsolideret grundlag er optrykt som bilag til tillægsbetænkningen.
Herudover optrykkes nogle af Erhvervsudvalgets spørgsmål vedrørende L 63 til industriministeren og dennes svar herpå.
 Boligministeren har over for udvalget tilkendegivet følgende:
Lovforslaget indeholder en række betydelige skærpelser af reglerne for  

 holdingselskaber, og reglerne er i vidt omfang direktivfaste.
Disse  

 skærpelser kommer ud over de allerede vidtgående regler om holdingselskaber,  

 der ejer virksomheder under tilsyn.
Der tænkes f.eks. på forbud mod lån til  

 holdingselskabet uden Finanstilsynets tilladelse, godkendelse af store  

 aktionærer samt inspektionsadgang i holdingselskaber.
 En væsentlig ændring af de foreslåede regler vil let kunne bevirke, at vi  

 i Danmark fastsætter regler, der vil vise sig enten at være i strid med 4. og  

 7. selskabsretsdirektiver eller være konkurrenceforvridende.
Efter således nøje at have overvejet spørgsmålet må det anbefales, at så  

 vigtige og teknisk vanskelige ændringer, som en ændring af de foreslåede  

 bestemmelser vil indebære, ikke egner sig til at blive fremsat, uden at disse  

 bliver meget grundigt overvejet.
Jeg finder det endvidere vigtigt, at alle  

 parter bliver hørt inden der fastsættes indgribende nye bestemmelser på dette  

 område.
Det, at der muligvis bør lovgives videre på dette område, kan ikke  

 begrunde lovsjusk på dette vigtige område.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse i den affattelse, hvori de foreligger efter 2. behandling.
 Flertallet kan ikke støtte det stillede ændringsforslag om at ændre lovens  

 grænser for tavshedspligt (§ 98). Imidlertid finder flertallet det nødvendigt  

 fortsat at sikre Folketingets stående udvalg den størst mulige information om  

 de sager, som vedrører udvalgenes område, hvorfor flertallet ønsker at  

 fortsætte arbejdet med en afklaring af, hvilke oplysninger udvalget kan  

 modtage uden at krænke 2. samordningsdirektiv.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og det stillede ændringsforslag  

 ved 3. behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med det stillede  

 ændringsforslag.
Mindretallet finder, at den skærpelse af fortrolighedsbestemmelsen, som et  

 flertal har gennemført med henvisning til et EF-direktiv, har være mere  

 restriktiv, end direktivet påbyder.
Fremskridtspartiet finder det aldeles  

 urimeligt, at tavshedsbestemmelserne i Danmark skal afskære et  

 folketingsudvalg fra relevante oplysninger, når dette ikke er et krav, og når  

 det ikke er gennemført på denne måde i de andre EF-lande.
 Dette fremgår af de svar, der er optrykt som bilag til betænkningen.
 ÆndringsforslagAf et mindretal (FP):
 Til § 1 1) Efter nr. 27 indsættes som nyt nummer:
 »1. I § 98, stk. 2, indsættes efter nr. 9 som nyt  

 nummer:
»10) til Folketingets stående udvalg,».« Nr. 10-12 bliver herefter nr. 11-13.
Bemærkninger Til nr. 1 Ændringsforslaget indebærer, at tavshedspligtbestemmelserne i  

 loven ikke afskærer et folketingsudvalg fra at få relevante oplysninger.
Baadsgaard (S) fmd.
Pia Gjellerup (S) Lissa Mathiasen (S) Jørn Pedersen  

 (S) Grete Schødts (S) Else Marie Mortensen (S) Holger K.
Nielsen (SF) Pelle  

 Voigt (SF) Svend Aage Jensen (CD) Pernille Sams (KF) Fischer (KF) John  

 Vinther (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Bilag 1 Nogle af udvalgets spørgsmål til boligministeren og dennes besvarelse  

 heraf Spørgsmål 23:
 Ministeren anmodes om at oplyse, hvorvidt 2. samordningsdirektiv kunne  

 have været gennemført i dansk lovgivning, uden at f.eks.  

 tavshedspligtsbestemmelsen var gennemført i de forskellige særlove  

 (realkreditloven, bank- og sparekasseloven m.fl.).
 Svar:
 Gennemførelsen af 2. banksamordningsdirektiv i dansk lovgivning indebærer  

 naturligvis også en gennemførelse af direktivets tavshedspligtsbestemmelser i  

 artikel 16.
Disse tavshedspligtsbestemmelser kunne også have været gennemført i en  

 særlig lov om tavshedspligt, der i givet fald skulle gælde for de nævnte  

 finansielle institutter.
Jeg fandt imidlertid, at det var mest  

 hensigtsmæssigt at gennemføre bestemmelserne i realkreditloven, hvor der  

 allerede var tavshedspligtsbestemmelser, der alligevel skulle ændres.
 Vedrørende selve gennemførelsen i realkreditloven af 2.  

 samordningsdirektivs tavshedspligtsbestemmelser kan jeg henvise til  

 bemærkningerne til realkreditlovens § 98. Det fremgår af disse bemærkninger,  

 at § 98 gennemfører tavshedspligtsbestemmelsen i artikel 16 i 2.  

 samordningsdirektiv.
 Vedrørende tavshedspligtsbestemmelserne i bank- og sparekasseloven m.fl.  

 kan jeg henvise til industriministerens besvarelse af Folketingets  

 Erhvervsudvalgs spørgsmål 2 af 8. december 1992, ad forslag til lov om  

 ændring af lov om forsikringsvirksomhed og lov om tilsyn med  

 firmapensionskasser (L 63).
 Spørgsmål 27:
 Ministeren bedes i forlængelse af de afholdte samråd den 1. december  

 1992, jf. alm. del - bilag 55, redegøre for, hvilken type oplysninger han  

 ville kunne give udvalget om de i samrådsspørgsmålene nævnte forhold i  

 anonymiseret form.
Afskærer det forhold, at et realkreditinstitut selv oplyser offentligheden  

 om forhold i instituttet, ministeren fra at give udvalget oplysninger, som  

 han ellers ville kunne have givet i anonymiseret form? Svar:
 Jeg kan oplyse, at det fremgår af realkreditlovens § 98, stk. 1, 2. pkt.,  

 at oplysninger, der er omfattet af tavshedspligten efter § 98, stk. 1, 1.  

 pkt., kan videregives i summarisk eller samlet form, når hverken det enkelte  

 realkreditinstitut eller dets låntagere kan identificeres.
 Det forhold, at et realkreditinstitut afgiver oplysninger til  

 offentligheden om instituttets forhold, ændrer ikke ved betingelserne for  

 ministerens adgang til at afgive oplysninger, således som disse fremgår af §  

 98, stk. 1, 2. pkt.
 Spørgsmål 36:
 I forlængelse af samrådsspørgsmål A (alm. del - bilag 16) udbedes et  

 notat, der beskriver situationen for indehavere af kontantlån.
 Spørgsmålet er tidligere stillet som spørgsmål 29, jf. alm. del - bil. 41.
 Spørgsmål 37:
 Ministeren bedes yde teknisk bistand til udarbejdelse af ændringsforslag,  

 der sikrer, at indehavere af gamle kontantlån kan udskifte disse og i den  

 forbindelse tage skattefordelen med.
 Der henvises til det af Totalkredit stillede forslag som beskrevet i  

 artikel i Børsen den 19. oktober 1992.
 Svar:
 Jeg skal hermed fremsende et af Skatteministeriet udarbejdet notat  

 vedrørende situationen for indehavere af kontantlån.
 Jeg kan henholde mig hertil.
 Vedrørende udarbejdelsen af et ændringsforslag, der sikrer, at indehavere  

 af gamle kontantlån kan udskifte disse og i den forbindelse tage  

 skattefordelen med, kan jeg oplyse, at en sådan ændring ikke kan gennemføres  

 ved en ændring af realkreditloven.
Bilag til svaret på spørgsmål 36 og 37 Skatteministeriet Den 16. december 1992 Notat om situationen for indehavere af kontantlån Realkreditinstitutterne havde fra 1970'erne til 1985 adgang til at yde  

 kontantlån.
Siden 1990 har institutterne haft tilladelse til at yde  

 kontantlån finansieret med blåstemplede obligationer (obligationer med en  

 pålydende rente på eller over mindsterenten, p.t. 8 pct. p.a.). Institutterne  

 har imidlertid kun i begrænset omfang gjort brug heraf, og den altovervejende  

 del af de eksisterende kontantlån er fortsat ydet i perioden fra 1970'erne  

 til 1985. I det følgende beskrives situation for indehavere af kontantlån  

 ydet indtil 1985. Der ses bort fra såkaldt pengenæringsdrivende  

 (pengeinstitutter, vekselerere m.v.), der var underlagt særlige skatteregler.
 Kontantlån er lån, hvis hovedstol er lig med kursværdien af  

 de obligationer, som instituttet udsteder til finansiering af lånet.
Låntager skal således alene afdrage et beløb, som er lig med det kontante  

 låneprovenu, som låntager har modtaget ved lånets etablering.
Låntager  

 påføres derimod ikke noget kurstab.
Dette indebærer, at lånets pålydende  

 rente svarer til markedsrenten på stiftelsestidspunktet.
Ved obligationslån er lånets hovedstol derimod lig med den  

nominelle værdi af de udstedte obligationer.
Lånets og obligationernes  

 pålydende rente modsvarer hinanden.
Da lånet og obligationerne typisk bærer  

 en pålydende rente, som ligger under markedsrenten, må obligationerne sælges  

 til kurser under pari.
Låntager modtager dermed et kontant låneprovenu, som  

 er mindre end lånets hovedstol, hvorved låntager påføres et kurstab.
 Forskellen for låntager mellem gamle kontantlån og gamle obligationslån  

 ligger således i, at kontantlån indebærer en konvertering af kurstabet, som  

 skattemæssigt ikke er fradragsberettiget, til en fradragsberettiget  

 rentebetaling.
Såvel kontantlån som obligationslån kan indfries førtidigt af låntager,  

 f.eks. med henblik på at skifte til et andet realkreditinstitut.
Ved førtidig  

 indfrielse stiller forholdene sig imidlertid anderledes end beskrevet ovenfor  

 for kontantlåns vedkommende.
Låntagere med kontantlån må således påtage sig  

 et kurstab ved førtidig indfrielse.
 Førtidig indfrielse sker enten ved betaling af den nominelle restgæld på  

 de obligationer, som er udstedt til finansiering af lånet, eller ved opkøb i  

 markedet og indlevering af obligationerne til realkreditinstituttet.
For kontantlån gælder som nævnt, at lånets hovedstol er lig med  

 kursværdien af de obligationer, som er udstedt til finansiering af lånet og  

 dermed lig med låneprovenuet.
Obligationerne er udstedt med en pålydende  

 rente, som lå under den daværende markedsrente, og obligationerne måtte  

 derfor sælges til kurser under pari.
Dette indebærer, at det nominelle  

 obligationsbeløb ved stiftelsen oversteg lånets hovedstol.
Under den løbende  

 tilbagebetaling af lånet gælder fortsat, at obligationernes nominelle  

 restgæld overstiger lånets restgæld.
I forbindelse med førtidig indfrielse  

 gennem betaling af obligationernes nominelle restgæld må låntager derfor  

 betale et større beløb end lånets restgæld og må derved påtage sig et  

 ikke-fradragsberettiget kurstab.
Det samme gør sig gældende ved førtidig indfrielse gennem opkøb af de  

 underliggende obligationer.
Kontantlånene er hovedsagelig effektueret i 12 og  

 10 pct.'s obligationer, hvor obligationernes kursværdi ligger over lånets  

 restgæld.
 Låntagers kurstab er prisen for at frigøre sig for en forpligtelse til en  

 rentebetaling, som ligger over det aktuelle renteniveau.
Førtidig indfrielse sker ofte i forbindelse med låneomlægning.
Hvis et  

 gammelt kontantlån omlægges til et nyt obligationslån, afløses en del af de  

 fradragsberettigede renter af ikke-fradragsberettigede afdrag.
Det kan anslås, at en omlægning af et 30-årigt kontantlån optaget i 1982  

 og forrentet med 21,74 pct. til et 9 pct. obligationslån med samme  

 restløbetid (20-årigt mix-lån) vil indebære et tab i størrelsesordenen 8.500  

 kr. beregnet som nutidsværdien af stigningen i nettoydelser.
Hertil kommer  

 omkostninger til realkreditinstituttet, tinglysning m.v.
Den skattemæssige fordel, som er knyttet til de gamle kontantlån, kan ikke  

 opnås i dag, og en førtidig indfrielse vil derfor indebære, at låntager for  

 fremtiden må give afkald på denne fordel.
En førtidig indfrielse af de gamle  

 kontantlån berører ikke den skattebetingede fordel, låntager har nydt i den  

 forløbne del af lånets løbetid.
Indfrielsen vil alene indebære, at låntager  

 for fremtiden skattemæssigt stilles som senere låntagere og som samtidige  

 låntagere med obligationslån.
Det kan for fuldstændighedens skyld afslutningsvis uddybes, hvorledes den  

 skattemæssige fordel ved de gamle kontantlån er udelukket i forbindelse med  

 nye kontantlån baseret på blåstemplede obligationer.
Set fra låntagers side  

 er der tilsyneladende fortsat tale om, at et ikke-fradragsberettiget kurstab  

 kan konverteres til en fradragsberettiget rentebetaling.  

 Realkreditinstitutterne er imidlertid i mellemtiden blevet skattepligtige.  

 Ved kontantlån er realkreditinstituttets renteindtægt fra låntager større end  

 instituttets rentebetaling til obligationsejeren, idet den overskydende  

 renteindtægt tilfalder obligationsejeren som en kursgevinst.  

 Realkreditinstituttet er skattepligtig af denne merrenteindtægt uden at have  

 fradragsret for sit kurstab.
Låntagers konvertering af et  

 ikke-fradragsberettiget kurstab til en fradragsberettiget rentebetaling  

 modsvares altså af en skattepligtig merrente hos realkreditinstituttet.
Boligministeriet Bilag 2 Den 14. december 1992 Notat om konsolideret tilsyn 1. Tilsyn på konsolideret grundlag Lovforslagets bestemmelser om tilsyn med realkreditinstitutter på  

 konsolideret grundlag sikrer, at finansielle koncerner bliver undergivet  

 tilsyn på konsolideret grundlag.
Dette betyder, at Finanstilsynet fører  

 tilsyn med den samlede koncerns regnskabsmæssige og solvensmæssige forhold,  

 ud fra det regelsæt, der gælder for realkreditinstitutter.
Herved opnår  

 Finanstilsynet et sammenhængende overblik på et sammenligneligt grundlag.
2. Hvilke koncerner er efter realkreditlovforslaget omfattet af  

 bestemmelserne om konsolideret tilsyn? Lovforslagets nr. 20 (den foreslåede § 77, stk. 11) fastslår, at i  

 koncerner, hvor moderselskabet er et finansielt holdingselskab, vil  

 Finanstilsynets tilsynsforpligtelse gælde på konsolideret grundlag.
 Afgørelsen af, hvorvidt et moderselskab må betragtes som et finansielt  

 holdingselskab, beror på en konkret vurdering (der foretages af  

 Finanstilsynet), hvor der vil blive lagt vægt på såvel antallet som  

 størrelsen af de kredit- og finansieringsinstitutter, der er i koncernen.
 Det fastslås dog i bemærkningerne til realkreditlovforslaget, at  

 såfremt mindst halvdelen af koncernens kapitalgrundlag og balance kan  

 henføres til disse kredit- og finansieringsinstitutter, vil moderselskabet  

 under alle omstændigheder blive betragtet som et finansielt holdingselskab,  

 hvilket udløser tilsyn på konsolideret grundlag.
Denne definition findes ikke i bemærkningerne til bank- og  

 sparekasselovforslaget (L 62, fremsat den 28. oktober af industriministeren).  

 Dvs. at det konkrete skøn i bank- og sparekasseloven ikke, i modsætning til  

 realkreditlovforslaget, er nærmere præciseret på forhånd.
Dette betyder  

 bl.a., at holdingselskaber, hvor mindst halvdelen af balancen og  

 kapitalgrundlaget kan henføres til kredit- og finansieringsinstitutter ikke  

 nødvendigvis, ud fra bank- og sparekasselovforslaget, vil blive defineret som  

 finansielle holdingselskaber.
Selv om realkreditlovforslagets bemærkninger, som nævnt ovenfor, på  

 forhånd fastsætter at i hvert fald holdingselskaber, hvor mindst halvdelen af  

 balancen og kapitalgrundlaget kan henføres til kredit- og  

 finansieringsinstitutter, vil blive betragtet som finansielle  

 holdingselskaber, udelukker dette naturligvis ikke, at holdingselskaber, hvor  

 andelen af balancen og kapitalgrundlaget fra kredit- og  

 finansieringsinstitutter er mindre end halvdelen, i givet fald under  

 hensyntagen til bestemmelsens ordlyd kan betragtes som finansielle  

 holdingselskaber.
Dette svarer til bank- og sparekasselovforslaget.
 Retstilstanden vil således være, at det konkrete skøn, der efter  

 industriministerens bank- og sparekasselovforslag (L 62) fører til, at  

 moderselskabet i en koncern med blandede aktiviteter (koncern, hvori indgår  

 bank/sparekasse) af tilsynsmyndighederne, vil blive rubriceret som et  

 finansielt holdingselskab også vil blive det efter realkreditlovforslaget  

 (forudsat at der i koncernen indgår et realkreditinstitut). Herudover er der  

 i realkreditlovforslaget den yderligere bestemmelse, at koncerner, hvor  

 realkreditvirksomheden udgør mindst halvdelen af balance m.v., altid  

 vil blive underkastet konsolideret tilsyn.
3. Begrundelsen for »skærpelsen« i realkreditlovforslaget Eftersom det er meget vigtigt, at der ikke hersker tvivl om  

 realkreditobligationernes sikkerhed (»guldrandethed«) både  

 nationalt og internationalt, er det nødvendigt på forhånd at sikre, at en  

 koncern som f.eks.
Tryg Nykreditkoncernen, hvor realkreditvirksomheden er  

 dominerende, er omfattet af bestemmelserne om konsolideret tilsyn.
Såfremt  

 denne nærmere præcisering i bemærkningerne ikke var fastsat, ville Tryg  

 Nykredit-koncernen ikke nødvendigvis på forhånd være omfattet af  

 bestemmelserne.
Bilag 3 Nogle af Erhvervsudvalgets spørgsmål til industriministeren vedr.
L 63 og  

 dennes besvarelse heraf Spørgsmål nr. 2:
»Ministeren anmodes om at oplyse, hvorvidt 2. samordningsdirektiv  

 kunne have været gennemført i dansk lovgivning, uden at f.eks.  

 tavshedspligtsbestemmelsen var gennemført i de forskellige særlove  

 (realkreditloven, bank- og sparekasseloven m.fl.).« Svar:
Indledningsvis skal jeg oplyse, at 2. banksamordningsdirektiv, som  

 spørgsmålet formentlig sigter til, alene har betydning for bank- og  

 sparekasseloven og realkreditloven.
Men en bestemmelse svarende til 2.  

 banksamordningsdirektiv art. 16 er indsat i 3. skadesforsikringsdirektiv art.  

 16. Tavshedspligtsbestemmelsen i art. 16 i 3. skadesforsikringsdirektiv  

 gennemføres i nr. 167 i L 63.
 Gennemførelsen af 2. samordningsdirektiv i dansk lovgivning indebærer  

 naturligvis også en gennemførelse af direktivets tavshedspligtsbestemmelser i  

 art. 16.
Disse tavshedspligtsbestemmelser kunne også have været gennemført i en  

 særlig lov om tavshedspligt, der i givet fald skulle gælde for de nævnte  

 finansielle institutter.
Jeg fandt imidlertid, at det var mest  

 hensigtsmæssigt at gennemføre bestemmelserne i bank- og sparekasseloven, hvor  

 der allerede var tavshedspligtsbestemmelser, der alligevel skulle ændres.
Vedrørende selve gennemførelsen i bank- og sparekasseloven af 2.  

 samordningsdirektivs tavshedspligtsbestemmelser kan jeg henvise til  

 bemærkningerne til bank- og sparekasselovens § 50 a.
Det fremgår af disse  

 bemærkninger, at § 50 a gennemfører tavshedspligtsbestemmelsen i art. 16 i 2.  

 samordningsdirektiv.
 Vedrørende tavshedspligtsbestemmelserne i realkreditloven kan jeg henvise  

 til boligministerens besvarelse af Boligudvalgets spørgsmål 23 af 8. december  

 1992 ad forslag til lov om ændring af realkreditlov og lov om  

 realkreditlignende lån og andelsboliglån m.v. (L 77).
 Spørgsmål 3:
»Hvordan er, henholdsvis tænkes, den pågældende bestemmelse i 2.  

 samordningsdirektiv om tavshedspligt implementeret i de øvrige EF-landes  

 lovgivning?» Svar:
Det er over for mig oplyst, at ud over Danmark er det alene Frankrig og  

 Grækenland, der har vedtaget den nødvendige lovgivning til gennemførelse af  

 2. bankharmoniseringsdirektiv.
Jeg er desværre ikke i besiddelse af de  

 pågældende nationale love, der bl.a. indeholder den nationale gengivelse af  

 tavshedsforskriften i direktivets artikel 16. De øvrige EF-lande er i færd  

 med den nationale lovgivningsprocedure i parlamenterne med henblik på at  

 kunne opfylde fristen for national gennemførelse af 2.  

 bankharmoniseringsdirektiv den 1. januar 1993.
 Jeg kan i øvrigt henvise til min besvarelse af 9. oktober 1992 af de af  

 udvalget i skrivelse af 16. juli 1992 stillede spørgsmål nr. 52 og 53 (alm.  

 del. - bilag 221).
 Spørgsmål 4:
»Kan ministeren bekræfte, at de i forbindelse med 2.  

 samordningsdirektiv nævnte »nationale parlamentsudvalg« også  

 omfatter Folketingets stående udvalg, således at der ikke stilles krav om, at  

 et udvalg for at være et »nationalt parlamentsudvalg« skal være  

 særligt nedsat?» Svar:
 Indledningsvis vil jeg fremhæve, at tavshedspligtsbestemmelsen i L 63  

 svarer til bestemmelsen i bank- og sparekasseloven.
 Ifølge 2. banksamordningsdirektiv, som spørgsmålet formentlig sigter til,  

 må fortrolige oplysninger kun udleveres til andre personer eller myndigheder  

 i de tilfælde, der eksplicit er fastsat i art. 16.
Hvis man læser art. 16 isoleret uden at medtage rådserklæringen, er der i  

 undtagelserne til den absolutte tavshedspligt ikke medtaget, at oplysninger  

 også kan videregives til nationale parlamentsudvalg.
Art. 16 indeholder  

 således ingen udtrykkelig undtagelsesbestemmelse om de nationale parlamenters  

 adgang til at få oplysninger omfattet af tavshedspligten.
Det er således kun i kraft af erklæringen i Rådets mødeprotokol, der  

 siger, at Kommissionen og Rådet erklærer, at direktivet ikke berører de  

 nationale parlamentsudvalgs ret til at stille forespørgsler i medlemsstaterne  

 for at indhente oplysninger i henhold til forfatningen om forhold omfattet af  

 tavshedspligten.
Denne erklæring kom ind på dansk foranledning.
 Det er på den baggrund i overensstemmelse med hensigten bag 2.  

 banksamordningsdirektiv, at alene parlamentsudvalg, der er nedsat i henhold  

 til det pågældende lands forfatning, kan få oplysninger om forhold omfattet  

 af tavshedspligten.
