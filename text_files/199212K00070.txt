Nr LSF 70 Forslag til Lov om ændring af lov om afgift af affald og råstoffer Fremsat af miljøministeren (Per Stig Møller) den 28. oktober 1992 Vedtaget ved tredjebehandling den 18. december 1992 Lov nr. 1071 af 23/12/1992 § 1 I lov nr. 838 af 19. december 1989 om afgift af affald og råstoffer  

 foretages følgende ændringer:
 1. § 1 affattes således:
 » § 1. Den, der erhvervsmæssigt indvinder råstoffer, som er  

 omfattet af råstofloven, skal betale afgift.
Stk. 2. Den afgiftspligtige mængde råstoffer omregnes til m3 efter  

 de i bilag 1 anførte omregningsfaktorer.
Mængden nedrundes til nærmeste hele  

 m3.« 2. § 2 affattes således:
 » § 2. Den, der erhvervsmæssigt fra udlandet modtager de  

 råstoffer, der er nævnt i bilag 2, skal betale afgift.
Stk. 2. Den afgiftspligtige mængde råstoffer omregnes til m3 efter  

 de i bilag 2 anførte omregningsfaktorer.
Mængden nedrundes til nærmeste hele  

 m3.« 3. Efter § 2 indsættes:
» § 2 a.
Virksomheder, der indvinder eller fra udlandet  

 modtager under 200 m3 råstoffer årligt, skal ikke betale afgift.« 4. § 4 affattes således:
 » § 4. Virksomheder, der erhvervsmæssigt indvinder  

 afgiftspligtige råstoffer, jf. § 1, stk. 1, eller som erhvervsmæssigt  

 modtager de i bilag 2 nævnte råstoffer fra udlandet, skal registreres hos de  

 statslige told- og skattemyndigheder.
Stk. 2. Registrerede virksomheder er berettiget til at modtage  

 afgiftspligtige råstoffer fra andre registrerede virksomheder eller fra  

 udlandet, uden at afgiften er berigtiget.« 5. § 5, stk. 3, affattes således:
» Stk. 3. I opgørelsen efter stk. 1 fradrages mængden af  

 afgiftspligtige råstoffer, der er blevet leveret til udlandet, efter at de  

 har været underkastet en bearbejdning på land, eller som er udleveret til  

 anden registreret virksomhed efter § 4, stk. 2.« 6. § 5, stk. 4, ophæves.
 7. § 6 affattes således:
 » § 6. Fritaget for afgift er:
 1) Råstoffer, der indvindes til brug for strandfodring.
 2) Havbundsmaterialer, der stammer fra oprensnings- og uddybningsarbejder  

 (klapmaterialer), og som nyttiggøres som råstoffer.
 3) Rest- og affaldsprodukter, der indvindes fra allerede afsluttede  

 depoter m.v.
 4) Råstoffer, som modtages fra udlandet, men som ikke for tiden indvindes  

 i Danmark.
5) Overjord og muld, der udleveres uden vederlag.« 8. § 7 affattes således:
» § 7. Ved erhvervsmæssig levering til udlandet af råstoffer,  

 som har været underkastet en bearbejdning på land, godtgør de statslige told-  

 og skattemyndigheder den betalte afgift.« 9. § 8 med tilhørende overskrift ophæves.
 10. § 10, stk. 1, affattes således:
»Afgiften udgør 195 kr. pr. t affald, som afleveres til deponering,  

 og 160 kr. pr. t affald, som afleveres til forbrænding.
Den afgiftspligtige  

 vægt er affaldets bruttovægt.« 11. I § 11 indsættes som stk. 2 og 3:
 » Stk. 2. Virksomheder, der modtager affald fra udlandet med  

 henblik på deponering eller forbrænding, skal ligeledes registreres hos de  

 statslige told- og skattemyndigheder.
Stk. 3. Fritaget for registrering er anlæg til forbrænding af  

 specielt sygehusaffald, slamforbrændingsanlæg, specielle anlæg til  

 destruktion af olie- og kemikalieaffald, deponeringsanlæg til olie- og  

 kemikalieforurenet jord samt deponeringsanlæg til restprodukter fra  

 kraftværker baserede på fossilt brændsel, medmindre de nævnte anlæg også  

 modtager affald fra kommunale renovationsordninger, herunder affald, der er  

 anvist af kommunalbestyrelsen.« 12. Efter § 12 indsættes i kapitel 2:
» § 12 a.
Miljøministeren kan yde kompensation til  

 virksomheder eller produktioner, hvis råvaretilførsel i væsentligt omfang er  

 baseret på genanvendelse af materialer og produkter.
Kompensationen ydes til  

 delvis dækning af de udgifter, virksomhederne eller produktionerne ved  

 affaldsafgiften påføres ved aflevering af affald på registreringspligtigt  

 anlæg til forbrænding eller deponering, jf. § 11.
 Stk. 2. Miljøministeren kan yde kompensation til  

 kommunalbestyrelsen til hel eller delvis dækning af de udgifter,  

 kommunalbestyrelsen påføres ved affaldsafgiften ved aflevering af olie- og  

 kemikalieforurenet sand fra strandrensning på registreringspligtigt anlæg til  

 forbrænding eller deponering, jf. § 11.
 Stk. 3. Kompensation ydes på grundlag af virksomhedens opgørelse  

 af de affaldsmængder, der stammer fra produktionen, henholdsvis  

 kommunalbestyrelsens opgørelse af mængden af olie- og kemikalieforurenet sand  

 fra strandrensning samt den af virksomheden eller kommunalbestyrelsen  

 afholdte affaldsafgift.
 Stk. 4. Miljøministeren kan fastsætte nærmere regler om ordningens  

 administration.
 Stk. 5. Ministeren kan bemyndige en under ministeriet oprettet  

 styrelse eller tilsvarende institution til at udøve de beføjelser, der i  

 medfør af denne bestemmelse er tillagt ministeren.
Stk. 6. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 5, herunder  

 at afgørelserne ikke skal kunne indbringes for ministeren.« 13. I § 14, stk. 2, indsættes efter »indvinder«:  

 »eller fra udlandet modtager«.
 14. § 14, stk. 4, ophæves.
 15. I § 17, stk. 1, ændres »inden udgangen af den  

 måned, der følger efter afgiftsperioden« til: »senest samtidig med  

 indsendelse af den i § 16 nævnte angivelse«.
 16. I § 17, stk. 1, indsættes som 2. pkt.:
»Udgør afgiften under 50 kr., kan indbetaling af beløbet  

 undlades.« 17. I § 18 ændres »fra sidste rettidige  

 betalingsdag« til: »fra den 1. i den måned, i hvilken beløbet skal  

 betales af virksomheden«.
 18. I § 25 indsættes som stk. 4:
» Stk. 4. De statslige told- og skattemyndigheder er  

 berettiget til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt transporteres til  

 andre end registrerede virksomheder.« 19. I § 32, stk. 2, ændres »Direktoratet for  

 Toldvæsenet« til: »Told- og Skattestyrelsen«.
 20. Overalt i loven ændres »Toldvæsenet« til: »De  

 statslige told- og skattemyndigheder«.
 21. Overalt i loven ændres »toldvæsenet« til: »de  

 statslige told- og skattemyndigheder«.
 22. Overalt i loven ændres »toldvæsenets« til: »de  

 statslige told- og skattemyndigheders«.
§ 2 Stk. 1. Loven træder i kraft 1. januar 1993.
 Stk. 2. Tidspunktet for ikrafttrædelsen af § 1, nr. 12, fastsættes  

 dog af miljøministeren.
 Stk. 3. Lovens bestemmelse om kreditafkortning finder anvendelse  

 for afregning af afgiften af råstoffer, der fra denne dato udleveres fra de  

 registreringspligtige virksomheder, og for afregning af afgiften af affald,  

 der fra denne dato modtages hos de registreringspligtige virksomheder.
§ 3 Stk. 1. Miljøministeriets bekendtgørelse nr. 512 af 16. juni 1992  

 om afgift af råstoffer ophæves.
 Stk. 2. De bevillinger om afgiftsgodtgørelse, der er udstedt i  

 medfør af § 7, stk. 1, i lov nr. 838 af 19. december 1989 om afgift af affald  

 og råstoffer, forbliver i kraft i gyldighedsperioden.
 Stk. 3. Ansøgninger om afgiftsgodtgørelse efter § 7, stk. 1, i lov  

 nr. 838 af 19. december 1989 om afgift af affald og råstoffer, der er  

 indbragt for Skov- og Naturstyrelsen eller de statslige told- og  

 skattemyndigheder før denne lovs ikrafttræden, færdigbehandles efter de  

 hidtil gældende regler.
Bilag 1 Liste over afgiftspligtige råstoffer med tilhørende omregningsfaktorer Brunkul 1 t = 1,4 (m)3 Ekspanderende ler 1 t = 0,6 (m3) Flint 1 t = 0,6 (m3) Granit (knust og skærver) 1 t = 0,6 (m3) Granit (brosten, kantsten, blokke og lign.) 1 t = 0,4 (m3) Grus 1 t = 0,6 (m3) Ildfast ler 1 t = 0,6 (m3) Jord (fyldjord, råjord) 1 t = 0,6 (m3) Kalk 1 t = 0,7 (m3) Kalkfiller og foderkalk 1 t = 1,0 (m3) Kalksten 1 t = 0,6 (m3) Kaolin 1 t = 0,6 (m3) Kildekalk, mosekalk og søkalk 1 t = 0,8 (m3) Kiselgur (diatomejord), færdigvarer 1 t = 2,5 (m3) Klæg 1 t = 1,0 (m3) Kridt 1 t = 0,7 (m3) Kvartssand 1 t = 0,6 (m3) Ler 1 t = 0,6 (m3) Mergel 1 t = 0,6 (m3) Moler (jordfugtigt) 1 t = 1,0 (m3) Moler (tørret, knust) 1 t = 1,6 (m3) Muld 1 t = 0,6 (m3) Myremalm 1 t = 0,5 (m3) Sand 1 t = 0,6 (m3) Sandsten 1 t = 0,6 (m3) Skaller 1 t = 0,5 (m3) Skifer 1 t = 0,6 (m3) Sphagnum, tørvesmuld og tørvestrøelse 1 t = 5,0 (m3) Sten 1 t = 0,6 (m3) Tungsand 1 t = 0,4 (m3) Tørv (fugtigt) 1 t = 1,6 (m3) Tørv (lufttørret) 1 t = 2,5 (m3) Bilag 2 Liste over indførte råstoffer, der er omfattet af råstofafgiften 2505.10.00.0 Kvartssand 1 t = 0,6 (m3) 2505.90.00.0 Andre naturlige sandtyper 1 t = 0,6 (m3) 2508.10.00.0 Bentit 1 t = 0,6 (m3) 2508.40.00.0 Andre lerarter (bortset fra bentit, blegejord, valkejord og  

 ildfast ler) 1 t = 0,6 (m3) 2509.00.00.0 Kridt, alle varer 1 t = 0,7 (m3) 2512.00.00.3 Moler (jordfugtigt) 1 t = 1,0 (m3) - (tørret, knust) 1 t =  

 1,6 (m3) 2516.11.00.0 Granit, rå eller groft tildannet 1 t = 0,4 (m3) 2516.12.10.0 Granit, tildannet til blokke og plader, tyndere end 25 cm 1 t  

 = 0,4 (m3) 2516.12.90.0 Granit, tildannet på anden vis 1 t = 0,4 (m3) 2516.21.00.0 Sandsten, rå eller groft tildannet 1 t = 0,4 (m3) 2516.22.10.0 Sandsten, tildannet til blokke og plader, tyndere end 25 cm 1  

 t = 0,4 (m3) 2516.22.90.0 Sandsten, tildannet på anden vis 1 t = 0,4 (m3) 2517.10.10.0 Småsten, grus, singels og flint 1 t = 0,6 (m3) 2517.10.90.0 Andre produkter af lignende art 1 t = 0,6 (m3) 2517.30.00.0 Tjæremakadam 1 t = 0,6 (m3) 2517.49.00.0 Granulater m.v. af granit m.v. 1 t = 0,6 (m3) 2521.00.00.1 Kalksten til cement m.v., umalet 1 t = 0,6 (m3) 2521.00.00.9 Kalksten til cement m.v., andre varer 1 t = 0,6 (m3) 2522.10.00.0 Brændt kalk 1 t = 1,6 (m3) 2522.20.00.0 Læsket kalk 1 t = 1,3 (m3) 2522.30.00.0 Hydraulisk kalk 1 t = 1,2 (m3) 2523.10.00.0 Cementklinker 1 t = 1,1 (m3) 2523.21.00.0 Portland cement, hvid og kunstigt farvet 1 t = 1,1 (m3) 2523.29.00.0 Portland cement, andre varer 1 t = 1,1 (m3) 2523.30.00.0 Aluminatcement 1 t = 1,1 (m3) 2523.90.10.0 Slaggecement 1 t = 1,1 (m3) 2523.90.30.0 Puzzolancement 1 t = 1,1 (m3) 2525.90.90.0 Anden hydraulisk cement 1 t = 1,1 (m3) 2703.00.00.0 Tørv, tørvesmuld og tørvestrøelse 1 t = 5,0 (m3)  

 Tørvebriketter 1 t = 2,5 (m3) 6801.00.00.1 Brosten 1 t = 0,4 (m3) 6801.00.00.9 Kantsten og fortovssten 1 t = 0,4 (m3) Oprindeligt fremsat forslag § 1 I lov nr. 838 af 19. december 1989 om afgift af affald og råstoffer  

 foretages følgende ændringer:
 1. § 1 affattes således:
 » § 1. Den, der erhvervsmæssigt indvinder råstoffer, som er  

 omfattet af råstofloven, skal betale afgift.
Stk. 2. Den afgiftspligtige mængde råstoffer omregnes til m3 efter  

 de i bilag 1 anførte omregningsfaktorer.
Mængden nedrundes til nærmeste hele  

 m3.« 2. § 2 affattes således:
 » § 2. Den, der erhvervsmæssigt fra udlandet modtager de  

 råstoffer, der er nævnt i bilag 2, skal betale afgift.
Stk. 2. Den afgiftspligtige mængde råstoffer omregnes til m3 efter  

 de i bilag 2 anførte omregningsfaktorer.
Mængden nedrundes til nærmeste hele  

 m3.« 3. Efter § 2 indsættes:
» § 2 a.
Virksomheder, der indvinder eller fra udlandet  

 modtager under 200 m3 råstoffer årligt, skal ikke betale afgift.« 4. § 4 affattes således:
 » § 4. Virksomheder, der erhvervsmæssigt indvinder  

 afgiftspligtige råstoffer, jf. § 1, stk. 1, eller som erhvervsmæssigt  

 modtager de i bilag 2 nævnte råstoffer fra udlandet, skal registreres hos de  

 statslige told- og skattemyndigheder.
Stk. 2. Registrerede virksomheder er berettiget til at modtage  

 afgiftspligtige råstoffer fra andre registrerede virksomheder eller fra  

 udlandet, uden at afgiften er berigtiget.« 5. § 5, stk. 3, affattes således:
» Stk. 3. I opgørelsen efter stk. 1 fradrages mængden af  

 afgiftspligtige råstoffer, der er blevet leveret til udlandet, efter at de  

 har været underkastet en bearbejdning på land, eller som er udleveret til  

 anden registreret virksomhed efter § 4, stk. 2.« 6. § 5, stk. 4, ophæves.
 7. § 6 affattes således:
 » § 6. Fritaget for afgift er:
 1) Råstoffer, der indvindes til brug for strandfodring.
 2) Havbundsmaterialer, der stammer fra oprensnings- og uddybningsarbejder  

 (klapmaterialer), og som nyttiggøres som råstoffer.
 3) Rest- og affaldsprodukter, der indvindes fra allerede afsluttede  

 depoter m.v.
 4) Råstoffer, som modtages fra udlandet, men som ikke for tiden indvindes  

 i Danmark.
5) Overjord og muld, der udleveres uden vederlag.« 8. § 7 affattes således:
» § 7. Ved erhvervsmæssig levering til udlandet af råstoffer,  

 som har været underkastet en bearbejdning på land, godtgør de statslige told-  

 og skattemyndigheder den betalte afgift.« 9. Overskriften til § 8 og § 8 ophæves.
 10. § 10, stk. 1, affattes således:
»Afgiften udgør 195 kr. pr. ton affald, som afleveres til deponering,  

 og 160 kr. pr. ton affald, som afleveres til forbrænding.
Den afgiftspligtige  

 vægt er affaldets bruttovægt.« 11. I § 11 indsættes som stk. 2 og 3:
 » Stk. 2. Virksomheder, der modtager affald fra udlandet med  

 henblik på deponering eller forbrænding, skal ligeledes registreres hos de  

 statslige told- og skattemyndigheder.
Stk. 3. Fritaget for registrering er anlæg til forbrænding af  

 specielt sygehusaffald, slamforbrændingsanlæg, specielle anlæg til  

 destruktion af olie- og kemikalieaffald samt deponeringsanlæg til olie- og  

 kemikalieforurenet jord.
Dette gælder dog kun, såfremt de nævnte anlæg ikke  

 samtidig modtager affald i henhold til stk. 1.« 12. Efter § 12 indsættes i kapitel 2:
» § 12 a.
Miljøministeren kan yde kompensation til  

 virksomheder eller produktioner, hvis råvaretilførsel i væsentligt omfang er  

 baseret på genanvendelse af materialer og produkter.
Kompensationen ydes til  

 delvis dækning af de udgifter, virksomhederne eller produktionerne ved  

 affaldsafgiften påføres ved aflevering af affald på registreringspligtigt  

 anlæg til forbrænding eller deponering, jf. § 11.
 Stk. 2. Kompensation ydes på grundlag af virksomhedens opgørelse  

 af de affaldsmængder, der stammer fra produktionen, samt den af virksomheden  

 afholdte affaldsafgift.
 Stk. 3. Miljøministeren kan fastsætte nærmere regler om ordningens  

 administration.
 Stk. 4. Ministeren kan bemyndige en under ministeriet oprettet  

 styrelse eller tilsvarende institution til at udøve de beføjelser, der i  

 medfør af denne bestemmelse er tillagt ministeren.
Stk. 5. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 4, herunder  

 at afgørelserne ikke skal kunne indbringes for ministeren.« 13. I § 14, stk. 2, indsættes efter »indvinder«:  

 »eller fra udlandet modtager«.
 14. § 14, stk. 4, ophæves.
 15. I § 17, stk. 1, ændres »inden udgangen af den  

 måned, der følger efter afgiftsperioden« til: »senest samtidig med  

 indsendelse af den i § 16 nævnte angivelse«.
 16. I § 17, stk. 1, indsættes som 2. pkt:
»Udgør afgiften under 50 kr., kan indbetaling af beløbet  

 undlades.« 17. I § 18 ændres »fra sidste rettidige  

 betalingsdag« til: »fra den 1. i den måned, i hvilken beløbet skal  

 betales af virksomheden«.
 18. I § 25 indsættes som stk. 4:
» Stk. 4. De statslige told- og skattemyndigheder er  

 berettiget til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt transporteres til  

 andre end registrerede virksomheder.« 19. I § 32, stk. 2, ændres »Direktoratet for  

 Toldvæsenet« til: »Told- og Skattestyrelsen«.
 20. Overalt i loven ændres »Toldvæsenet« til: »De  

 statslige told- og skattemyndigheder«.
 21. Overalt i loven ændres »toldvæsenet« til: »de  

 statslige told- og skattemyndigheder«.
 22. Overalt i loven ændres »toldvæsenets« til: »de  

 statslige told- og skattemyndigheders«.
§ 2 Stk. 1. Loven træder i kraft 1. januar 1993.
 Stk. 2. Lovens bestemmelse om kreditafkortning finder anvendelse  

 for afregning af afgiften af råstoffer, der fra denne dato udleveres fra de  

 registreringspligtige virksomheder, og for afregning af afgiften af affald,  

 der fra denne dato modtages hos de registreringspligtige virksomheder.
§ 3 Stk. 1. Miljøministeriets bekendtgørelse nr. 512 af 16. juni 1992  

 om afgift af råstoffer ophæves.
 Stk. 2. De bevillinger om afgiftsgodtgørelse, der er udstedt i  

 medfør af § 7, stk. 1, i lov nr. 838 af 19. december 1989 om afgift af affald  

 og råstoffer, forbliver i kraft i gyldighedsperioden.
 Stk. 3. Ansøgninger om afgiftsgodtgørelse efter § 7, stk. 1, i lov  

 nr. 838 af 19. december 1989 om afgift af affald og råstoffer, der er  

 indbragt for Skov- og Naturstyrelsen eller de statslige told- og  

 skattemyndigheder før denne lovs ikrafttræden, færdigbehandles efter de  

 hidtil gældende regler.
Bilag 1 Liste over afgiftspligtige råstoffer med tilhørende omregningsfaktorer Bilag 2 Liste over indførte råstoffer, der er omfattet af råstofafgiften Bemærkninger til lovforslaget Almindelige bemærkninger 1. Baggrunden for lovforslaget Det foreliggende lovforslag indeholder dels forslag til ændring af  

 reglerne om råstofafgiften dels en differentieret forhøjelse af  

 affaldsafgiften med henblik på en styrkelse af afgiftens styrende effekt.
 Lov nr. 838 af 19. december 1989 om afgift af affald og råstoffer er  

 omtalt i Folketingstidende 1989-90, FF. sp. 3056, 3484, 3745, 4079; tillæg A,  

 sp. 2647; tillæg B, sp. 469; tillæg C, sp. 251.
Råstofafgiften Baggrunden for ændringen af reglerne om råstofafgiften er en udtalelse af  

 26. februar 1992 fra Justitsministeriet i anledning af nogle spørgsmål, som  

 Skov- og Naturstyrelsen havde rejst om fortolkning af §§ 6, 7, 30 og 32 i den  

 gældende lov om afgift af affald og råstoffer.
Justitsministeriet gjorde i sin udtalelse opmærksom på, at det ikke er i  

 overensstemmelse med grundlovens § 43 om pålæg af skat, når miljøministeren  

 under henvisning til afgiftslovens §§ 6 og 7 i bekendtgørelse nr. 876 af 20.  

 december 1989 om afgift af råstoffer havde fastsat generelle regler om  

 fritagelse af nærmere angivne materialer m.v.
Det var nævnt i forarbejderne  

 til § 6 i loven, at bestemmelsen ville kunne udnyttes til at fritage disse  

 materialer m.v. for afgift.
 Grundlovens § 43 indebærer efter Justitsministeriets opfattelse, at der  

 ikke i en skattelovgivning kan gives vedkommende minister eller  

 administrationen i øvrigt bemyndigelse til at fastsætte generelle  

 regler, som er af betydning for selve skattebyrden.
 Det kan derfor heller ikke overlades til ministeren eller administrationen  

 i øvrigt at fastsætte generelle regler for skattefritagelse eller at  

 meddele skattefritagelse efter et frit skøn på et område.
 Forudsætning for i konkrete tilfælde at kunne meddele skattefritagelse er,  

 at der i loven er angivet detaljerede og præcist udformede regler for,  

 hvornår skattefritagelsen kan meddeles.
 På denne baggrund anbefalede Justitsministeriet i brevet af 26. februar  

 1992, at bestemmelserne i bekendtgørelsen om afgiftsfritagelse og  

 afgiftsgodtgørelse blev indføjet direkte i afgiftsloven.
 Justitsministeriet gjorde endvidere opmærksom på, at der ikke var hjemmel  

 til at delegere kompetencen til at fritage for afgift efter lovens § 6 og at  

 godtgøre afgift efter § 7 til toldvæsenet, som i øvrigt efter lovens §§ 30 og  

 32 administrerer såvel affalds- som råstofafgiften.
 Justitsministeriet anbefalede derfor, at delegationen af kompetencen efter  

 råstofafgiftslovens §§ 6 og 7 til toldvæsenet enten blev ophævet, eller at  

 råstofafgiftsloven blev ændret, således at der blev tilvejebragt hjemmel til  

 delegation af kompetencen efter de nævnte bestemmelser til toldvæsenet.
 Miljøministeriet udarbejdede herefter en ny bekendtgørelse nr. 512 af 16.  

 juni 1992 om afgift af råstoffer, som trådte i kraft den 1. juli 1992.
Den ændrede bekendtgørelse indebærer ingen ændring af realiteten set fra  

 virksomhedernes side, idet der fortsat kan opnås fritagelse for råstofafgift  

 i de tilfælde, som var nævnt i den tidligere afgiftsbekendtgørelse.
Den  

 eneste forskel er, at man nu skal ansøge Skov- og Naturstyrelsen om at blive  

 fritaget for råstofafgiften i disse tilfælde.
 Der kan således opnås afgiftsfritagelse i følgende tilfælde:
 1) Havbundsmaterialer, der indvindes til brug for strandfodring.
 2) Havbundsmaterialer, der stammer fra oprensnings- og uddybningsarbejder  

 (klapmaterialer), og som nyttiggøres som råstoffer, f.eks. ved bygge- og  

 anlægsarbejder.
 3) Rest- og affaldsprodukter, der indvindes fra allerede afsluttede  

 depoter m.v.
 Endvidere skal der fortsat ikke betales råstofafgift af brunkul, kiselgur  

 og skifer, idet disse råstoffer ikke for tiden indvindes i Danmark.
 I det foreliggende lovforslag er de generelle fritagelsesmuligheder blevet  

 indføjet i lovteksten, som anbefalet af Justitsministeriet.
 Desuden foreslås der indsat en mindstegrænse på 200 m3 årligt for, hvornår  

 der foreligger afgiftspligt.
 Endvidere er bestemmelserne om afgift af indførte råstoffer blevet ændret,  

 så de er i overensstemmelse med reglerne om ophævelsen af den erhvervsmæssige  

 grænsekontrol som følge af gennemførelsen af EF's indre marked.
Målet for det indre marked, der skal træde i kraft den 1. januar 1993, er  

 at sikre fri bevægelighed for blandt andet varer inden for Fællesskabet.
Der  

 er ikke i dag told på varer fra andre EF-lande, men hidtil har den interne  

 handel mellem medlemslandene været underkastet en række toldprocedurer ved  

 grænsepassage.
 Gennemførelsen af det indre marked medfører, at det ikke længere er muligt  

 at opretholde kontrolmæssige formaliteter i forbindelse med grænsepassage.
 Råstofafgiften er ikke omfattet af EF's harmonisering af punktafgifter.  

 Der er tale om en såkaldt national afgift, som medlemslandene har ret til at  

 opretholde, forudsat at administrationen ikke giver anledning til  

 formaliteter ved grænsepassagen mellem de enkelte EF-lande.
Efter den gældende lov om afgift af affald og råstoffer afregnes  

 dækningsafgiften af varer, der indeholder råstoffer, ved indførslen her til  

 landet.
Virksomheder, der erhvervsmæssigt indvinder eller indfører  

 afgiftspligtige råstoffer, skal derimod registreres og kan dermed få leveret  

 varer fra andre registrerede virksomheder og fra udlandet, uden at skulle  

 afregne ved leveringen eller ved indførslen.
I lovforslaget foreslås det, at dækningsafgiften af varer, der indeholder  

 råstoffer, ophæves.
Baggrunden herfor er bl.a., at det fremgår af  

 forarbejderne til loven af 1989, at dækningsafgiften af råstoffer skulle  

 bortfalde, når det indre marked trådte i kraft den 1. januar 1993.
 Registrerede virksomheder kan derimod som hidtil modtage råstoffer fra  

 såvel EF-lande som fra andre lande, uden at afgiften betales ved modtagelsen  

 eller indførslen, men først ved udleveringen fra virksomheden.
 Endvidere foreslås det, at reglen om godtgørelse af råstofafgift ophæves.  

 Efter den gældende lovs § 7, stk. 1, kan miljøministeren, når forholdene  

 taler herfor, bestemme, at virksomheder godtgøres den betalte afgift af  

 råstoffer, som indføres eller leveres fra indvindingsvirksomheder, og som  

 anvendes til særlige formål.
Med hjemmel i denne bestemmelse har Told- og Skattestyrelsen meddelt 4  

 virksomheder, at de kan få godtgjort råstofafgiften af de råstoffer, som  

 anvendes til et miljømæssigt formål.
Afgørelserne gælder for 5 år.
Det  

 miljømæssige formål har enten været oparbejdning af genbrugsmaterialer eller  

 afsvovling af røggasser fra kraftværker.
I praksis har det imidlertid vist sig at være vanskeligt at afgrænse  

 begrebet »miljømæssigt formål« så tilstrækkeligt præcist, at  

 ansøgninger om afgiftsgodtgørelse kan behandles entydigt.
Det foreslås  

 derfor, at bestemmelsen udgår.
Affaldsafgiften Forslaget om en differentieret forhøjelse af affaldsafgiften er en  

 opfølgning af regeringens handlingsplan for affald og genanvendelse 1993-97.  

 Forslaget og handlingsplanen bygger på to af regeringens overordnede  

 principper for miljøpolitikken, markedsorientering og ansvarliggørelse.
 Forslaget er endvidere en udmøntning af ønsket om øget anvendelse af  

 styrende miljøafgifter som led i bestræbelserne på en markedsorientering og  

 ansvarliggørelse af virksomheder og borgere.
Der er samtidig på forslag til finanslov for 1993 stillet forslag om, at  

 tilskudsordningen til genbrugsprojekter nedlægges.
Tilskudsordningen som  

 styringsinstrument erstattes således bl.a. af en styrkelse af  

 affaldsafgiftens styrende effekt med henblik på opfyldelse af regeringens  

 målsætning om 50 % genanvendelse inden år 2000.
 Affaldsafgiftens størrelse og styrende effekt vil blive revurderet på  

 baggrund af et udvidet erfarings- og datagrundlag, og en yderligere  

 forhøjelse vil blive foreslået, i det omfang det er nødvendigt for at nå  

 denne målsætning.
 Forslaget indeholder endvidere en korrigering af registreringspligten,  

 således at virksomheder, der får tilført affald fra udlandet, sidestilles med  

 andre registreringspligtige virksomheder.
 Ved forslaget gøres ligeledes den ved aktstykke hidtidige gennemførte  

 kompensationsordning for genanvendelsesvirksomheder til en bestanddel af  

 loven.
Det bemærkes, at den i § 12 a foreslåede kompensationsordning for visse  

 genanvendelsesvirksomheder kan være omfattet af Rom-traktatens bestemmelser  

 om statsstøtte, hvorefter EF-Kommissionen skal have underretning og lejlighed  

 til at udtale sig om ordningens forenelighed med EF-reglerne, hvorfor  

 lovforslaget sendes til Kommissionen.
Høringsfristen til Kommissionen er 2  

 måneder, og den pågældende ordning vil i givet fald, medmindre Kommissionen  

 har meddelt andet, ikke kunne iværksættes før udløbet af høringsfristen.  

 Ordningens iværksættelse og tidspunktet herfor vil endvidere bero på  

 EF-Kommissionens eventuelle indvendinger.
Fælles bestemmelser Afregningsfristerne i de fleste punkafgiftslove under Skatteministeriets  

 ressort blev strammet pr. 1. juli 1991 og pr. 1 oktober 1992, således at  

 virksomhederne skal betale afgiften for den foregående måned den 15. i den  

 følgende måned i stedet for - som tidligere - ved udgangen af den følgende  

 måned.
Hermed er fristen for angivelse af det afgiftspligtige beløb blevet  

 sammenfaldende med betalingen.
Det foreslås derfor at ændre afregningsfristen  

 også for afgifterne i dette lovforslag.
 Det foreslås i lighed med, hvad der er tilfældet efter momsloven og  

 toldloven, at virksomheder kan undlade at indbetale afgiftsbeløb på under 50  

 kr.
 Endvidere foreslås det, at lovens myndighedsbetegnelser ajourføres.
2. Lovforslagets økonomiske og administrative konsekvenser Råstofafgiften Råstofafgiften, der er på 5 kr. pr. m3 råstoffer, foreslås ikke forhøjet i  

 lovforslaget.
Afgiften indbragte i 1991 140,1 mio. kr.
Den er budgetteret til  

 at indbringe 120 mio. kr. i 1992. Afgiften har til formål at tilskynde til at  

 fremme genbrug af bygge- og anlægsaffald, således at råstofforbruget  

 begrænses.
Endvidere medvirker afgiften til at finansiere statslige  

 aktiviteter på miljø- og råstofområdet.
I lovforslaget foreslås, at dækningsafgiften ved erhvervsmæssig indførsel  

 af varer, der indeholder afgiftspligtige råstoffer, ophæves.
Dette skønnes at  

 medføre et mindreprovenu på ca. 1 mio. kr. årligt.
I lovforslaget foreslås det endvidere at ophæve reglen om, at afgiften af  

 råstoffer, der anvendes til særlige formål, kan blive godtgjort, når  

 forholdene taler herfor.
Dette forslag skønnes at medføre, at staten årligt  

 får 1-2 mio. kr. mere i råstofafgift.
Merprovenuet vil dog først indkomme i  

 1995-97, når de godtgørelsesbevillinger, der allerede er givet, udløber.
 Lovforslagets bestemmelse om, at der skal betales råstofafgift af alle  

 havbundsmaterialer, der sejles direkte til udenlandske destinationer, skønnes  

 at ville give et årligt merprovenu på 400.000 kr.
 Den foreslåede ændring af, hvilke indførte råstoffer der er omfattet af  

 afgiftspligten, hvorefter dolomitkalk, ildfast ler og kaolin undtages, vil  

 bevirke, at staten skønsmæssigt mister et afgiftsprovenu på 250.000 kr.  

 årlig.
 Forslaget om, at der indføres en mindstegrænse på 200 m3 årligt for,  

 hvornår der skal betales råstofafgift, skønnes at ville medføre et provenutab  

 på højst 200.000 kr. årlig.
I alt vil de foreslåede ændringer vedrørende råstofafgiften umiddelbart  

 medføre et skønnet mindreprovenu på ca. 1 mio. kr. årligt, men efter udløbet  

 af de meddelte godtgørelsesbevillinger senest i 1997, jf. bemærkningerne til  

 § 3, stk. 2, skønnes mindreprovenuet opvejet af merindtægten ved, at hjemlen  

 til at godtgøre afgiften af råstoffer, der anvendes til særlige  

 (miljømæssige) formål, bortfalder.
Beløbet ligger inden for den  

 usikkerhedsmargen, hvormed råstofafgiften kan budgetteres.
De statslige told- og skattemyndigheder skal fortsat administrere  

 råstofafgiften.
Omkostningerne ved administration af afgiften refunderes de  

 statslige told- og skattemyndigheder af afgiftsprovenuet.
 Lovforslaget vurderes herudover ikke at have nævneværdige administrative  

 og økonomiske konsekvenser.
 De ændrede regler vedrørende råstofafgiften medfører ingen økonomiske  

 konsekvenser for kommunerne.
Affaldsafgiften Det årlige provenu af den nuværende afgift udgør ca. 470 mio. kr.
 Den foreslåede differentierede afgiftsforhøjelse anslås, fratrukket en  

 årlig merudgift på 7 mio. kr. til kompensationsordningen, at ville medføre et  

 årligt merprovenu på ca. 115 mio. kr., i 1993 dog kun 92 mio. kr., idet  

 afgiftsforhøjelsen først slår fuldt igennem fra 1994.
 Det er ikke med forslaget om forhøjelse af affaldsafgiften hensigten at  

 forøge det samlede skattetryk, og merprovenuet forudsættes bl.a. at medgå til  

 dækning af provenutab i forbindelse med afskaffelse af afgiften på  

 engangsemballager til flydende mælkeprodukter som følge af  

 folketingsbeslutningen af 7. maj 1992 om omlægning af visse miljøafgifter.  

 Differencen mellem merprovenuet ved forhøjelse af affaldsafgiften og  

 provenutabet som følge af afskaffelsen af afgiften på engangsemballage til  

 mælkeprodukter, korrigeret for merudgifterne til  

 afgiftskompensationsordningen til visse genanvendelsesvirksomheder og  

 kompensationen til kommuner og amtskommuner, vil derfor medgå til  

 finansiering af senere afgiftsomlægninger m.v.
Affaldsafgiften forudsættes som hidtil administreret af de statslige told-  

 og skattemyndigheder, hvis administrationsomkostninger i forbindelse med  

 lovens gennemførelse anslås til ca. 20.000 kr.
Omkostningerne ved  

 administration af afgifterne refunderes af afgiftsprovenuet.
Forhøjelsen af affaldsafgiften vil bevirke, at primærkommuner og  

 amtskommuner får øgede udgifter til bortskaffelse af affald fra institutioner  

 m.v.
Merudgiften skønnes at udgøre ca. 2,8 mill. kr. for primærkommunerne og  

 ca. 1,8 mill. kr. for amtskommunerne.
Kompensation for disse udgifter  

 forudsættes dækket af afgiftsprovenuet.
Fælles bestemmelser Forkortelsen af betalingsfristen for afgift af affald og råstoffer vil  

 medføre, at statens likviditet i gennemsnit vil blive forbedret med ca. 26,2  

 mio. kr. en gang for alle.
DAU-saldoen vil herigennem varigt blive forbedret  

 med forrentningen af den gennemsnitlige likviditetsgevinst for staten.
Ved en  

 rentesats på 10 % udgør forrentningen årligt ca. 2,6 mio. kr. eksklusiv moms.
 Samtidig med nærværende lovforslag fremsættes forslag til ændring af  

 afgiftslovene vedrørende detailsalgspakninger, CFC samt engangsservice m.v.  

 Den skønnede provenumæssige effekt af de 4 lovforslag set under eet fremgår  

 af opstillingen i bemærkningerne om de økonomiske og administrative  

 konsekvenser i lovforslaget vedrørende afgift af detailsalgspakninger.
Bemærkninger til lovforslagets enkelte bestemmelser Til § 1 Til nr. 1 Stk. 1 er ændret, således at det kun fastsætter afgiftspligt for  

 de råstoffer, der er omfattet af råstofloven.
Afgiftspligten for råstoffer,  

 der modtages fra udlandet, er nu i stedet fastsat i § 2, stk. 1.
Stk. 2 er ny.
Med hjemmel i den gældende lovs § 5, stk. 4, har  

 miljøministeren i bekendtgørelse nr. 512 af 16. juni 1992 om afgift af  

 råstoffer i bilag 1 fastsat faktorerne for omregning af den afgiftspligtige  

 mængde råstoffer fra ton til m3. Da listen over indførte afgiftspligtige  

 råstoffer med tilhørende omregningsfaktorer nu i stedet foreslås optaget som  

 bilag 2 til loven for at få afgrænsningen af råstofferne gjort entydig,  

 foreslås det også at lade omregningsfaktorerne for de indvundne råstoffer  

 fremgå direkte af loven.
Bekendtgørelsen om afgift af råstoffer kan herefter  

 ophæves, jf. lovforslagets § 3, stk. 1.
Til nr. 2 Bestemmelsen om, at der også skal betales afgift af indførte råstoffer,  

 foreslås flyttet fra § 1 til § 2.
 I bilag 2 angives det, hvilke indførte råstoffer der er omfattet af  

 afgiftspligten.
Listen omfatter de råstoffer, der svarer til danske råstoffer.
Dog  

 undtages råstoffer, som ikke for tiden indvindes i Danmark i særligt store  

 mængder, og hvis egenskaber afviger væsentligt fra danske råstoffer, blandt  

 andet brunkul, kiselgur, skifer, ildfast ler, dolomitkalk og kaolin.
Brunkul, skifer og kiselgur har hidtil også været undtaget.
Dolomitkalk  

 foreslås nu undtaget, fordi indholdet af magnesium betyder, at den  

 kvalitetsmæssigt afviger fundamentalt fra dansk kalk.
 Kaolin og ildfast ler produceres i varierende, men små mængder på Bornholm  

 og kun i en kvalitet, der ikke kan anvendes til f.eks. fremstilling af  

 porcelæn og papir. Årsagen til, at de foreslås undtaget er således, at ikke  

 mindst industrien finder det urimeligt, at disse råstoffer er afgiftspligtige  

 med den begrundelse, at der findes tilsvarende danske råstoffer.
 Råstofferne i bilag 2 er defineret ud fra de statslige told- og  

 skattemyndigheders brugstariffers kapitel 25 og 27. Endvidere er medtaget  

 bro- og kantsten m.v., der i brugstariffens kapitel 68 er opført som en vare.  

 Dette skyldes, at forarbejdning af brosten o.lign. er så enkel, at disse  

 varer traditionelt betragtes som råstoffer.
 Med hjemmel i stk. 2 er det i bilag 2 angivet, hvilke omregningsfaktorer  

 der skal anvendes ved omregning af mængden af råstoffer fra ton til m3.
Som nævnt i de almindelige bemærkninger foreslås det at ophæve  

 dækningsafgiften for varer, der indeholder råstoffer.
Bestemmelsen herom  

 findes i den gældende lovs § 2, stk. 1, hvorefter der betales dækningsafgift  

 af indførte varer, der ikke i sig selv er afgiftspligtige efter § 1, men som  

 indeholder et eller flere afgiftspligtige råstoffer.
Med hjemmel i lovens §  

 2, stk. 2, er der i bekendtgørelsen om afgift af råstoffer i bilag 2  

 foretaget en afgrænsning af det afgiftspligtige vareområde.
Baggrunden for at ophæve dækningsafgiften er for det første, at det blev  

 anført i bemærkningerne til § 2 i lovforslaget fra 1989 om afgift af affald  

 af råstoffer, at dækningsafgiften ville blive ophævet i forbindelse med  

 gennemførelsen af EF's indre marked.
Samtidig skulle afgiftspligtens omfang  

 revurderes.
 Desuden har Told- og Skattestyrelsen oplyst, at dækningsafgiften af varer,  

 der indeholder råstoffer, fra 1. august 1991 til 1. august 1992 kun indbragte  

 1,2 mio. kr. af råstofafgiftens samlede provenu på 139,4 mio. kr. i den samme  

 periode.
Dækningsafgiften blev betalt af 346 virksomheder, og der havde i den  

 pågældende periode været 7.300 ekspeditioner.
Administrationen heraf både hos  

 de statslige told- og skattemyndigheder og hos virksomhederne må medføre et  

 ressourceforbrug, som ikke står i et rimeligt forhold til det beskedne  

 provenu, også set i forhold til det samlede provenu på 139,4 mio. kr., der er  

 opnået i perioden.
Til nr. 3 Som § 2 a foreslås indført en mindstegrænse på 200 m3 årligt for  

 afgiftspligten.
I forarbejderne til den gældende lovs § 6 om fritagelse for råstofafgift  

 er det bl.a. anført, at ministeren kunne fritage virksomheder, der indvinder  

 eller indfører små mængder råstoffer eller varer, der indeholder råstoffer,  

 for afgift.
Denne bemyndigelse er ikke hidtil blevet udnyttet.
 Foranlediget af nogle verserende sager, hvori virksomheder har klaget  

 over, at deres administrative omkostninger ved at beregne råstofafgiften  

 langt overstiger statens provenu på mellem 100 og 500 kr., foreslås nu den  

 nævnte mindstegrænse.
 Provenutabet ved at indføre en sådan mindstegrænse skønnes ikke at  

 overstige 200.000 kr. årligt.
Til nr. 4 og nr. 13 Bestemmelsen foreslås ændret som følge af tilpasningen til EF's indre  

 marked.
Til nr. 5 § 5, stk. 3, foreslås ændret, således at det fremover kun bliver  

 havbundsmaterialer, der har været underkastet en bearbejdning på land, som er  

 fritaget for råstofafgift, når de udføres.
Efter bemærkningerne til den gældende lovs § 5, stk. 3, er det kun  

 havbundsmaterialer, der til brug for anlægsarbejder, og som uden særlig  

 bearbejdning sejles direkte til en udenlandsk destination, der er omfattet af  

 afgiftspligten, uanset at de udføres.
I bemærkningerne til den gældende lovs  

 § 7, stk. 2, står der derimod, at der ikke skal gives afgiftsgodtgørelse ved  

 udførsel af havbundsmaterialer, der sejles direkte til udenlandske  

 destinationer.
Begge bestemmelser er i praksis blevet fortolket således, at  

 der kun skal betales afgift af havbundsmaterialer, der sejles direkte til  

 udenlandske havne til brug for anlægsarbejder.
 Med henblik på at understøtte den generelle politik om, at der skal  

 udvises forsigtighed med indvinding af råstoffer på havbunden, skønnes det  

 rimeligt at ændre bestemmelsen således, at det kun er råstoffer, der er  

 blevet bearbejdet på land, der fritages for afgift ved udførsel.
 Hvis råstoffer, der indvindes på havet, derimod tages op med en grab eller  

 suges op og direkte sejles til en udenlandsk destination, vil råstofferne  

 være omfattet af afgiftspligten uanset materialernes art.
Til nr. 6 Bestemmelsen foreslås ophævet som følge af, at faktorerne for omregningen  

 af råstoffer fra ton til m3 foreslås indsat i bilag 1 til loven, jf.  

 bemærkningerne til § 1, nr. 1, i lovforslaget.
Til nr. 7 I den gældende lov om afgift af affald og råstoffer er det i § 6 anført,  

 at miljøministeren kan bestemme, at råstoffer og de i § 2, stk. 1, nævnte  

 varer kan fritages for afgift, når særlige forhold taler herfor.
Det fremgik  

 af forarbejderne til denne bestemmelse, at bemyndigelsen for ministeren til  

 undtagelsesvis at fritage råstoffer for afgift kunne anvendes til at fritage  

 indførte råstoffer for afgift, hvis de ikke for tiden blev indvundet i  

 Danmark.
Endvidere ville ministeren kunne fritage materialer fra oprensning og  

 uddybning af havneområder, sejlrender m.v. (klapmaterialer) for afgift, hvis  

 materialerne f.eks. anvendes til anlægsarbejder og lign.
Materialer, der  

 anvendes til strandfodring samt flyveaske, der bliver indvundet fra  

 afsluttede depoter kunne ligeledes blive fritaget for afgift.
 Endelig blev det anført i forarbejderne til lovbestemmelsen, at ministeren  

 ligeledes bl.a. kunne fritage virksomheder, der indvinder eller indfører små  

 mængder råstoffer eller varer, der indeholder afgiftspligtige råstoffer, for  

 afgift.
 I bekendtgørelse nr. 876 af 20. december 1989 om afgift af råstoffer, der  

 trådte i kraft samtidig med loven om afgift af affald og råstoffer den 1.  

 januar 1990, blev de ovennævnte fritagelseskriterier indføjet i § 6 og § 7,  

 stk. 1.
Bemyndigelsen til at fritage virksomheder, der indvinder små mængder  

 råstoffer eller varer, der indeholder afgiftspligtige råstoffer, for afgift,  

 er dog ikke blevet udnyttet.
En sådan mindstegrænse på 200 m3 årligt foreslås  

 derimod indføjet i loven som § 2 a, jf. lovforslagets § 1, nr. 3.
Som anført i de almindelige bemærkninger har Justitsministeriet anbefalet,  

 at de generelle fritagelseskriterier indføjes i lovteksten.
I lovforslaget er  

 de generelle fritagelseskriterier, som indtil den 1. juli 1992 var optaget i  

 § 6 i bekendtgørelsen om afgift af råstoffer, nu optaget i lovteksten, jf.  

 lovforslagets nr. 7, § 6, nr. 1-3.
Bestemmelsen i § 6, nr. 4, svarer til § 7, stk. 1, i den nu ophævede  

 bekendtgørelse om afgift af råstoffer.
Heri var brunkul, skifer og kiselgur  

 fritaget for afgift, fordi disse stoffer ikke for tiden indvindes i Danmark.  

 Da indvindingen i Danmark af andre råstoffer end de nævnte kan blive  

 indstillet, foreslås det dog generelt at fritage råstoffer, der ikke for  

 tiden indvindes i Danmark, for afgift.
Det er hensigten, at Skov- og Naturstyrelsen skal vejlede de statslige  

 told- og skattemyndigheder om, hvilke råstoffer der ikke for tiden indvindes  

 i Danmark.
Skov- og Naturstyrelsen vil basere sine udtalelser herom på de  

 årlige indberetninger, som styrelsen modtager fra indvinderne, om mængden og  

 arten af indvundne råstoffer.
Hvis indvindingen af det pågældende råstof i Danmark genoptages, skal der  

 atter betales afgift ved indførsel af råstoffet.
Skov- og Naturstyrelsen vil  

 orientere de statslige told- og skattemyndigheder, når styrelsen har modtaget  

 indberetning herom gennem de årlige produktionsindberetningsskemaer eller på  

 anden vis.
Skov- og Naturstyrelsens udtalelser vil bygge på indberetninger  

 om, at produktionen i Danmark har været indstillet eller genoptaget i den  

 seneste 3-årige periode.
Bestemmelsen i § 6, nr. 5, foreslås indføjet i loven, fordi Skov- og  

 Naturstyrelsen har haft nogle forespørgsler, om der skal betales råstofafgift  

 af overjord og muld, der udleveres uden vederlag.
Overjord og muld må normalt  

 ikke udleveres fra en råstofgrav, idet det fremgår af vilkårene for  

 tilladelserne, at disse materialer skal forblive i råstofgraven til brug for  

 den senere efterbehandling.
Hvis amtsrådet i særlige tilfælde giver  

 tilladelse til, at overjorden og mulden kan fjernes, og materialerne ikke  

 sælges, men udleveres uden vederlag, eller hvis virksomheden skal betale for  

 at blive af med overjorden eller mulden, er Skov- og Naturstyrelsen af den  

 opfattelse, at der ikke skal betales råstofafgift.
Baggrunden for denne  

 fortolkning er, at der er tale om udlevering af overskydende jord fra en  

 råstofgrav og ikke om udlevering af råstoffer som led i den erhvervsmæssige  

 virksomhed.
Til nr. 8 Bestemmelsen i lovens § 7, stk. 1, hvorefter miljøministeren, når  

 forholdene taler herfor, kan bestemme, at virksomheder godtgøres den betalte  

 afgift af råstoffer, som indføres eller leveres fra indvindingsvirksomheder,  

 og som anvendes til særlige formål, foreslås ophævet.
Med hjemmel i denne bestemmelse har Told- og Skattestyrelsen meddelt 4  

 virksomheder, at de kan få godtgjort råstofafgiften af de råstoffer, som  

 anvendes til et miljømæssigt formål.
Bevillingerne gælder for 5 år.
Det  

 miljømæssige formål har enten været oparbejdning af genbrugsmaterialer eller  

 afsvovling af røggasser fra kraftværker.
I praksis har det imidlertid vist sig at være vanskeligt at afgrænse  

 begrebet miljømæssigt formål så præcist, at ansøgninger om afgiftsgodtgørelse  

 kan behandles entydigt.
Det er også vanskeligt i praksis at klarlægge,  

 hvornår der foreligger et miljømæssigt formål, der kan begrunde en  

 afgiftsgodtgørelse.
 Der er derfor opstået tvivl om berettigelsen af en sådan bestemmelse.  

 Bestemmelsen foreslås derfor ophævet.
 Efter § 7, stk. 2, i den gældende lov godtgøres den betalte afgift ved  

 erhvervsmæssig udførsel af råstoffer, som har været underkastet en  

 bearbejdning, og af varer, hvoraf der er betalt dækningsafgift.
Det foreslås, svarende til § 5, stk. 3, jf. bemærkningerne til  

 lovforslagets § 1, nr. 5, at det kommer til at fremgå af bestemmelsen, at der  

 kun gives godtgørelse for den betalte råstofafgift ved levering til udlandet  

 af råstoffer, som har været underkastet bearbejdning på land.
Dette er i  

 overensstemmelse med forarbejderne til den gældende lovs § 7, stk. 2.
 Hvis råstofferne tages op med grab eller suges op og sejles direkte til en  

 udenlandsk destination, vil råstofferne derimod være omfattet af  

 afgiftspligten uanset materialernes art.
 Efter den gældende praksis er det kun, når havbundsmaterialer til brug for  

 anlægsarbejder og uden særlig bearbejdning sejles direkte til en udenlandsk  

 destination, at råstofafgiften ikke bliver godtgjort.
 Som følge af, at dækningsafgiften foreslås ophævet, jf. bemærkningerne til  

 lovforslagets § 1, nr. 2, udgår bestemmelsen om godtgørelse af råstofafgift  

 ved udførsel af dækningsafgiftspligtige varer.
 Efter anbefaling fra Justitsministeriet foreslås det endvidere indføjet i  

 loven, at det er de statslige told- og skattemyndigheder, der godtgør den  

 tidligere betalte råstofafgift, hvis råstoffer, som har været underkastet en  

 bearbejdning på land, udføres.
 De statslige told- og skattemyndigheder har hidtil givet godtgørelse i  

 disse tilfælde som led i den almindelige administration af loven.
Til nr. 9 Bestemmelsen om, at dækningsafgiften af varer, der indeholder råstoffer,  

 skal betales ved indførslen, bliver overflødig, når dækningsafgiften som  

 foreslået ophæves, jf. lovforslagets § 1, nr. 2.
Til nr. 10 Afgiften forhøjes differentieret, således at den forhøjes ca. 25 % fra 130  

 kr. til 160 kr. pr. ton affald, der afleveres til forbrænding, og forhøjes 50  

 % fra 130 kr. til 195 kr. pr ton affald, der afleveres til deponering.
Ved en differentieret forhøjelse, som foreslået, tilsigtes der  

 adfærdsregulering på flere niveauer.
Hovedsigtet hermed er tilskyndelse til  

 øget genanvendelse og nedbringelse af de samlede affaldsmængder, og hertil  

 kommer øget incitament til forbrænding fremfor deponering.
 Afgiftsdifferentieringen tilsigter således dels at øge genanvendelsen af  

 det genanvendelige affald, der i dag deponeres eller forbrændes, dels at øge  

 forbrændingen af brændbart, ikke-genanvendeligt affald, der i dag deponeres.
 Affaldsafgiftens størrelse og styrende effekt vil på baggrund af en  

 analyse af udviklingen i affaldsmængderne og genanvendelsen blive revurderet,  

 og i det omfang, det er nødvendigt for at nå regeringens målsætning om 50 %  

 genanvendelse inden år 2000, vil en yderligere forhøjelse blive foreslået.
 Den trinvise forhøjelse vil gøre det muligt for virksomheder og kommunale  

 renovationsselskaber på forhånd at tage højde for investeringer i  

 affaldsbegrænsning og øget genanvendelse og dermed begrænse  

 afgiftsbetalingen.
Til nr. 11 Formuleringen i den nugældende § 11 har den utilsigtede virkning, at  

 affald, der tilføres fra udlandet, i enkelte tilfælde vil have en  

 fortrinsstilling fremfor andet affald, idet det tilførte affald vil kunne  

 forbrændes eller deponeres afgiftsfrit.
 Den foreslåede bestemmelse i stk. 2 har således til hensigt at korrigere  

 registreringspligtens omfang, således at affald, der tilføres fra udlandet  

 udløser registreringspligt for den virksomhed, hvortil affaldet føres.
 De i stk. 3 nævnte virksomheder er i dag fritaget for registrering,  

 såfremt de ikke samtidig modtager affald, som kommunerne har anvisningspligt  

 for i henhold til bekendtgørelsen om bortskaffelse af affald, jf. endvidere  

 Told- og Skattestyrelsens vejledning om affaldsafgift.
 Den foreslåede bestemmelse har til formål at præcisere reglerne om  

 fritagelse for registrering, og tilsigter således ingen realitetsændring af  

 retstilstanden og administrationen af loven.
Til nr. 12 I forbindelse med behandlingen af lov om afgift af affald og råstoffer  

 blev det besluttet at yde kompensation til visse genanvendelsesvirksomheder,  

 jf. bemærkningerne til kapitel 2 i forslag til lov om afgift af affald og  

 råstoffer af 8. december 1989. Kompensationen forudsattes ydet til de  

 brancher og virksomheder, der producerer på grundlag af returmaterialer og  

 som følge af den vedtagne forhøjelse af affaldsafgiften med 90 kr. fra 1.  

 januar 1990 blev pålignet en omkostningsforøgelse, der betød, at det  

 økonomiske grundlag for virksomhedens produktion blev forringet.
 Den skitserede ordning blev gennemført for finansåret 1990 ved aktstykke  

 nr. 191 af 22. maj 1991 og for finansåret 1991 ved aktstykke nr. 142 af 25.  

 marts 1992. Herved blev der åbnet mulighed for, at genanvendelsesvirksomheder  

 kan modtage op til 90 kr. pr. ton affald, der indleveres på  

 registreringspligtigt anlæg til deponering eller forbrænding, og som  

 afgiftsberigtiges.
Det er hensigten med nærværende lovforslag at gøre ordningen til en  

 bestanddel af loven.
Det er endvidere hensigten, at kompensationsordningen  

 justeres som følge af den foreslåede afgiftsforhøjelse, således at der kan  

 ydes kompensation på op til 120 kr. pr. ton affald, der afleveres på  

 registreringspligtigt anlæg til forbrænding, og op til 155 kr. pr. ton  

 affald, der afleveres på registreringspligtigt anlæg til deponering.  

 Kompensationen ydes inden for en ramme, der afsættes på de årlige finanslove.
 Kriterierne for, hvilke virksomheder der skal modtage kompensation, vil  

 være identiske med de kriterier, der er lagt til grund for administration af  

 de nævnte 2 aktstykker.
 Der opstilles følgende kriterier for, hvilke virksomheder eller  

 produktioner der kan modtage kompensation.
Virksomheder eller produktioner betragtes som returmaterialebaserede, når  

 virksomhedens råvaretilførsel i væsentligt omfang er baseret på genanvendelse  

 af materialer eller produkter.
Virksomheder, der alene videreudnytter eller  

 videreforarbejder overskydende råvarer/restprodukter fra anden produktion, er  

 således ikke omfattet af kompensationsordningen.
 Det vil være en forudsætning for at opnå kompensation, at virksomhedens  

 affaldsproduktion, begrundet i anvendelsen af returmaterialer, er væsentligt  

 større end for tilsvarende virksomheder, der baserer deres produktion på  

 primære råvarer.
 Kompensationsberettigede er endvidere kun virksomheder, der foranstalter  

 en industriel oparbejdning af returmaterialerne til enten færdigvarer eller  

 halvfabrikata, samt virksomheder og anlæg til fragmentering af jern- og  

 metalaffald.
 Uden for kompensationsordningen falder herefter virksomheder eller  

 produktioner, som alene eller primært er indrettet på at indsamle, sortere og  

 videresælge returmaterialer.
 Der vil endvidere heller ikke kunne ydes kompensation for den afgift, der  

 pålignes affald hidrørende fra anlæg, der fremstiller kompost eller fra anlæg  

 til oparbejdning af bygge- og anlægsaffald eller forbrændingsslagger.
 Det er en forudsætning, at virksomhederne har betalt afgift for de  

 mængder, for hvilke der søges kompensation.
 Det er hensigten at delegere miljøministerens beføjelser til  

 Miljøstyrelsen samt at afskære adgangen til at indbringe styrelsens  

 afgørelser for ministeren.
Til nr. 14 Efter den gældende lovs § 14, stk. 4, skal registrerede importører føre  

 regnskab over tilgangen af uberigtigede og udleveringen af afgiftspligtige  

 varer, stoffer og produkter.
 Bestemmelsen foreslås ophævet som følge af, at dækningsafgiften på varer,  

 der indeholder råstoffer, foreslås ophævet, jf. lovforslagets § 1, nr. 2.
Til nr. 15 Der foreslås en afkortning af kredittiden for indbetaling af afgiften.
Til nr. 16 Det foreslås, i lighed med hvad der er tilfældet efter momsloven og  

 toldloven, at virksomheder kan undlade at indbetale afgiftsbeløb på under 50  

 kr.
Til nr. 17 Der er tale om en teknisk ændring, der bringer reglerne om renteberegning  

 i overensstemmelse med de andre punktafgiftslove.
Til nr. 18 Det foreslås, at de statslige told- og skattemyndigheder får hjemmel til  

 at kontrollere erhvervsmæssige varetransporter, herunder postordresalg.
Til nr. 19-22 Bestemmelserne indeholder en ajourføring af lovens myndighedsbetegnelser.
Til § 3 Bekendtgørelsen om afgift af råstoffer ophæves, da bestemmelserne heri nu  

 foreslås indføjet i selve loven.
 I stk. 2 foreslås det i overensstemmelse med almindelig praksis, at  

 afgørelser, der er truffet med hjemmel i lovens § 7, stk. 1, fortsat gælder.  

 De godtgørelsesbevillinger, der er givet i medfør af § 7, stk. 1, er alle  

 givet for 5 år, så de udløber senest i 1997.
 I stk. 3 foreslås det i overensstemmelse med almindelig praksis, at  

 verserende sager om afgiftsgodtgørelse færdigbehandles efter de hidtil  

 gældende regler.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 838 af 19. december 1989 om afgift af affald og råstoffer,  

 foretages følgende ændringer:
 1. § 1 affattes således:
 » § 1. Den, der erhvervsmæssigt indvinder råstoffer, som er  

 omfattet af råstofloven, skal betale afgift.
Stk. 2. Den afgiftspligtige mængde råstoffer omregnes til m3 efter  

 de i bilag 1 anførte omregningsfaktorer.
Mængden nedrundes til nærmeste hele  

 m3.« 2. § 2 affattes således:
 » § 2. Den, der erhvervsmæssigt fra udlandet modtager de  

 råstoffer, der er nævnt i bilag 2, skal betale afgift.
Stk. 2. Den afgiftspligtige mængde råstoffer omregnes til m3 efter  

 de i bilag 2 anførte omregningsfaktorer.
Mængden nedrundes til nærmeste hele  

 m3.« § 1. Den, der erhvervsmæssigt indvinder eller indfører råstoffer,  

 som er omfattet af råstofloven, skal betale afgift.
§ 2. Afgift skal endvidere betales af den, der erhvervsmæssigt  

 indfører varer, der ikke i sig selv er afgiftspligtige efter § 1, men som  

 indeholder et eller flere afgiftspligtige råstoffer.
Afgiften betales som en  

 dækningsafgift.
 Stk. 2. Miljøministeren fastsætter regler om dækningsafgiften,  

 herunder beregning af den afgiftspligtige mængde samt af det afgiftspligtige  

 vareområde.
 3. Efter § 2 indsættes:
» § 2 a.
Virksomheder, der indvinder eller fra udlandet  

 modtager under 200 m3 råstoffer årligt, skal ikke betale afgift.« § 6. Miljøministeren kan bestemme, at råstoffer og de i § 2, stk.  

 1, nævnte varer kan fritages for afgift, når særlige forhold taler herfor.
 4. § 4 affattes således:
 » § 4. Virksomheder, der erhvervsmæssigt indvinder  

 afgiftspligtige råstoffer, jf. § 1, stk. 1, eller som erhvervsmæssigt  

 modtager de i bilag 2 nævnte råstoffer fra udlandet, skal registreres hos de  

 statslige told- og skattemyndigheder.
Stk. 2. Registrerede virksomheder er berettiget til at modtage  

 afgiftspligtige råstoffer fra andre registrerede virksomheder eller fra  

 udlandet, uden at afgiften er berigtiget.« § 4. Virksomheder, der erhvervsmæssigt indvinder eller indfører  

 afgiftspligtige råstoffer, jf. § 1, skal registreres hos toldvæsenet.
 Stk. 2. Registrerede virksomheder er berettiget til at indføre  

 eller modtage afgiftspligtige råstoffer, uden at afgiften er berigtiget.
 5. § 5, stk. 3, affattes således:
»Stk. 3. I opgørelsen efter stk. 1 fradrages mængden af  

 afgiftspligtige råstoffer, der er blevet leveret til udlandet, efter at de  

 har været underkastet en bearbejdning på land, eller som er udleveret til  

 anden registreret virksomhed efter § 4, stk. 2.« 6. § 5, stk. 4, ophæves.
Opgørelse af den afgiftspligtige mængde § 5. Registrerede virksomheder, der udleverer råstoffer, som enten  

 ikke har været bearbejdet eller kun har været underkastet en enkelt  

 bearbejdning, sortering, nedknusning, lufttørring eller lignende simpel  

 bearbejdning, skal opgøre den afgiftspligtige mængde som den mængde  

 råstoffer, der i afgiftsperioden er udleveret fra virksomheden.
 Stk. 2. Registrerede virksomheder, der anvender råstoffer i  

 videregående processer, der bortset fra vand kræver tilført andre materialer,  

 opvarmning, brænding og lignende, skal medregne den udtagne mængde råstoffer  

 til udleveringen efter stk. 1.
 Stk. 3. I opgørelsen efter stk. 1 fradrages mængden af  

 afgiftspligtige råstoffer, der er blevet udført efter, at de har været  

 underkastet en bearbejdning, eller som er udleveret til anden registreret  

 virksomhed efter § 4, stk. 2.
 Stk. 4. Den afgiftspligtige mængde efter stk. 1-3 omregnes til m3  

 efter regler, der fastsættes af miljøministeren.
 7. § 6 affattes således:
 »§ 6. Fritaget for afgift er:
 1) Råstoffer, der indvindes til brug for strandfodring.
 2) Havbundsmaterialer, der stammer fra oprensnings- og uddybningsarbejder  

 (klapmaterialer), og som nyttiggøres som råstoffer.
 3) Rest- og affaldsprodukter, der indvindes fra allerede afsluttede  

 depoter m.v.
 4) Råstoffer, som modtages fra udlandet, men som ikke for tiden indvindes  

 i Danmark.
5) Overjord og muld, der udleveres uden vederlag.« Afgiftsfritagelse § 6. Miljøministeren kan bestemme, at råstoffer og de i § 2, stk.  

 1, nævnte varer kan fritages for afgift, når særlige forhold taler herfor.
 8. § 7 affattes således:
» § 7. Ved erhvervsmæssig levering til udlandet af råstoffer,  

 som har været underkastet en bearbejdning på land, godtgør de statslige told-  

 og skattemyndigheder den betalte afgift.« Afgiftsgodtgørelse § 7. Miljøministeren kan, når forholdene taler herfor, bestemme,  

 at virksomheder godtgøres den betalte afgift af råstoffer, som indføres eller  

 leveres fra indvindingsvirksomheder, og som anvendes til særlige formål.
 Stk. 2. Ved erhvervsmæssig udførsel af råstoffer, som har været  

 underkastet en bearbejdning, og af varer som nævnt i § 2, stk. 1, godtgøres  

 den betalte afgift.
 9. Overskriften til § 8 og § 8 ophæves.
Indførsel § 8. Ved indførsel af varer som nævnt i § 2, stk. 1, skal afgiften  

 betales ved indførslen.
Afgiften afregnes efter reglerne i toldlovens kapitel  

 8.
 10. § 10, stk. 1, affattes således:
» § 10. Afgiften udgør 195 kr. pr. ton affald, som afleveres  

 til deponering, og 160 kr. pr. ton affald, som afleveres til forbrænding.
Den  

 afgiftspligtige vægt er affaldets bruttovægt.« Afgiftssats § 10. Afgiften udgør 130 kr. pr. ton affald.
Den afgiftspligtige  

 vægt er affaldets bruttovægt.
 11. I § 11 indsættes som stk. 2 og 3:
 »Stk. 2. Virksomheder, der modtager affald fra udlandet med  

 henblik på deponering eller forbrænding, skal ligeledes registreres hos de  

 statslige told- og skattemyndigheder.
Stk. 3. Fritaget for registrering er anlæg til forbrænding af  

 specielt sygehusaffald, slamforbrændingsanlæg, specielle anlæg til  

 destruktion af olie- og kemikalieaffald samt deponeringsanlæg til olie- og  

 kemikalieforurenet jord.
Dette gælder dog kun, såfremt de nævnte anlæg ikke  

 samtidig modtager affald i henhold til stk. 1.« Registrerede virksomheder § 11. Virksomheder, der modtager affald fra kommunale  

 renovationsordninger, herunder affald, der er anvist af kommunalbestyrelsen  

 til deponering eller forbrænding, skal registreres hos toldvæsenet.
 12. Efter § 12 indsættes i kapitel 2:
» § 12 a.
Miljøministeren kan yde kompensation til  

 virksomheder eller produktioner, hvis råvaretilførsel i væsentligt omfang er  

 baseret på genanvendelse af materialer og produkter.
Kompensationen ydes til  

 delvis dækning af de udgifter, virksomhederne eller produktionerne ved  

 affaldsafgiften påføres ved aflevering af affald på registreringspligtigt  

 anlæg til forbrænding eller deponering, jf. § 11.
 Stk. 2. Kompensation ydes på grundlag af virksomhedens opgørelse  

 af de affaldsmængder, der stammer fra produktionen, samt den af virksomheden  

 afholdte affaldsafgift.
 Stk. 3. Miljøministeren kan fastsætte nærmere regler om ordningens  

 administration.
 Stk. 4. Ministeren kan bemyndige en under ministeriet oprettet  

 styrelse eller tilsvarende institution til at udøve de beføjelser, der i  

 medfør af denne bestemmelse er tillagt ministeren.
Stk. 5. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 4, herunder  

 at afgørelserne ikke skal kunne indbringes for ministeren.« 13. I § 14, stk. 2, indsættes efter »indvinder«:  

 »eller fra udlandet modtager«.
 14. § 14, stk. 4, ophæves.
§ 14. Registrerede virksomheder skal føre et regnskab, der kan  

 danne grundlag for afregningen af afgiften og for kontrollen med afgiftens  

 betaling.
Regnskabsmateriale skal opbevares i 5 år efter regnskabsårets  

 udløb.
 Stk. 2. Virksomheder, der indvinder råstoffer efter kapitel 1,  

 skal føre regnskab over udlevering af råstoffer eller færdigvarer som nævnt i  

 § 5, stk. 2. Endvidere skal føres regnskab over tilgangen af uberigtigede  

 varer.
 Stk. 3. Virksomheder, der skal betale afgift efter kapitel 2, skal  

 føre regnskab over tilførsel og fraførsel af affald.
 Stk. 4. Registrerede importører skal føre regnskab over tilgangen  

 af uberigtigede og udleveringen af afgiftspligtige varer, stoffer og  

 produkter.
 15. I § 17, stk. 1, ændres »inden udgangen af den  

 måned, der følger efter afgiftsperioden« til: »senest samtidig med  

 indsendelse af den i § 16 nævnte angivelse«.
 16. I § 17, stk. 1, indsættes som 2. pkt:
»Udgør afgiften under 50 kr., kan indbetaling af beløbet  

 undlades.« Afregning § 17. Registrerede virksomheder skal indbetale afgiften for en  

 afgiftsperiode til toldvæsenet inden udgangen af den måned, der følger efter  

 afgiftsperioden.
 Stk. 2. Toldvæsenet fastsætter nærmere reglen for afgiftens  

 indbetaling.
 Stk. 3. Skatteministeren kan fastsætte regler om gebyr for  

 rykkerskrivelser m.v.
 17. I § 18 ændres »fra sidste rettidige  

 betalingsdag« til: »fra den 1. i den måned, i hvilken beløbet skal  

 betales af virksomheden«.
Håndhævelse § 18. Betales afgiften ikke rettidigt, skal der betales 1,3 pct. i  

 månedlig rente for hver påbegyndt måned fra sidste rettidige betalingsdag,  

 dog mindst 50 kr.
 18. I § 25 indsættes som stk. 4:
» Stk. 4. De statslige told- og skattemyndigheder er  

 berettiget til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt transporteres til  

 andre end registrerede virksomheder.« § 25. Toldvæsenet har, hvis det skønnes nødvendigt, til enhver tid  

 mod behørig legitimation uden retskendelse adgang til at foretage eftersyn i  

 registreringspligtige virksomheder og efterse virksomhedens varebeholdning,  

 forretningsbøger og øvrige regnskabsmateriale samt korrenspondance m.v.
 Stk. 2. Den, der er ansvarlig for en registreringspligtig  

 virksomhed, samt de personer, der er beskæftiget i virksomheden, skal yde  

 toldvæsenet fornøden vejledning og hjælp ved de i stk. 1 nævnte eftersyn.
Stk. 3. Politiet yder toldvæsenet bistand ved kontrollens  

 gennemførelse.
Justitsministeren kan efter forhandling med skatteministeren  

 fastsætte regler herom.
 19. I § 32, stk. 2, ændres »Direktoratet for  

 Toldvæsenet« til: »Told- og Skattestyrelsen«.
 § 32. Det efter § 37 i momsloven nedsatte nævn har den endelige  

 administrative afgørelse i følgende tilfælde:
 1) Spørgsmål om afgiftspligt efter kapitel 1 og 2.
 2) Spørgsmål om den afgiftspligtige vægt efter § 10.
 3) Spørgsmål om virksomheders registeringspligt efter kapitel 2.
 4) Klager over skønsmæssige ansættelser efter § 21.
 Stk. 2. Andre afgørelser efter loven, der er truffet af  

 Direktoratet for Toldvæsenet, kan ikke indbringes for anden administrativ  

 myndighed.
 20. Overalt i loven ændres »Toldvæsenet« til »De  

 statslige told- og skattemyndigheder«.
 21. Overalt i loven ændres »toldvæsenet« til »de  

 statslige told- og skattemyndigheder«.
 22. Overalt i loven ændres »toldvæsenets« til »de  

 statslige told- og skattemyndigheders«.
§ 2 Stk. 1. Loven træder i kraft 1. januar 1993.
 Stk. 2. Lovens bestemmelse om kreditafkortning finder anvendelse  

 for afregning af afgiften af råstoffer, der fra denne dato udleveres fra de  

 registreringspligtige virksomheder, og for afregning af afgiften af affald,  

 der fra denne dato modtages hos de registreringspligtige virksomheder.
§ 3 Stk. 1. Miljøministeriets bekendtgørelse nr. 512 af 16. juni 1992  

 om afgift af råstoffer ophæves.
 Stk. 2. De bevillinger om afgiftsgodtgørelse, der er udstedt i  

 medfør af § 7, stk. 1, i lov nr. 838 af 19. december 1989 om afgift af affald  

 og råstoffer, forbliver i kraft i gyldighedsperioden.
 Stk. 3. Ansøgninger om afgiftsgodtgørelse efter § 7, stk. 1, i lov  

 nr. 838 af 19. december 1989 om afgift af affald og råstoffer, der er  

 indbragt for Skov- og Naturstyrelsen eller de statslige told- og  

 skattemyndigheder før denne lovs ikrafttræden, færdigbehandles efter de  

 hidtil gældende regler.
Afgiftsgodtgørelse § 7. Miljøministeren kan, når forholdene taler herfor, bestemme,  

 at virksomheder godtgøres den betalte afgift af råstoffer, som indføres eller  

 leveres fra indvindingsvirksomheder, og som anvendes til særlige formål.
Efter 2. behandling den 11. december 1992 § 1 I lov nr. 838 af 19. december 1989 om afgift af affald og råstoffer  

 foretages følgende ændringer:
 1. § 1 affattes således:
 » § 1. Den, der erhvervsmæssigt indvinder råstoffer, som er  

 omfattet af råstofloven, skal betale afgift.
Stk. 2. Den afgiftspligtige mængde råstoffer omregnes til m3 efter  

 de i bilag 1 anførte omregningsfaktorer.
Mængden nedrundes til nærmeste hele  

 m3.« 2. § 2 affattes således:
 » § 2. Den, der erhvervsmæssigt fra udlandet modtager de  

 råstoffer, der er nævnt i bilag 2, skal betale afgift.
Stk. 2. Den afgiftspligtige mængde råstoffer omregnes til m3 efter  

 de i bilag 2 anførte omregningsfaktorer.
Mængden nedrundes til nærmeste hele  

 m3.« 3. Efter § 2 indsættes:
» § 2 a.
Virksomheder, der indvinder eller fra udlandet  

 modtager under 200 m3 råstoffer årligt, skal ikke betale afgift.« 4. § 4 affattes således:
 » § 4. Virksomheder, der erhvervsmæssigt indvinder  

 afgiftspligtige råstoffer, jf. § 1, stk. 1, eller som erhvervsmæssigt  

 modtager de i bilag 2 nævnte råstoffer fra udlandet, skal registreres hos de  

 statslige told- og skattemyndigheder.
Stk. 2. Registrerede virksomheder er berettiget til at modtage  

 afgiftspligtige råstoffer fra andre registrerede virksomheder eller fra  

 udlandet, uden at afgiften er berigtiget.« 5. § 5, stk. 3, affattes således:
» Stk. 3. I opgørelsen efter stk. 1 fradrages mængden af  

 afgiftspligtige råstoffer, der er blevet leveret til udlandet, efter at de  

 har været underkastet en bearbejdning på land, eller som er udleveret til  

 anden registreret virksomhed efter § 4, stk. 2.« 6. § 5, stk. 4, ophæves.
 7. § 6 affattes således:
 » § 6. Fritaget for afgift er:
 1) Råstoffer, der indvindes til brug for strandfodring.
 2) Havbundsmaterialer, der stammer fra oprensnings- og uddybningsarbejder  

 (klapmaterialer), og som nyttiggøres som råstoffer.
 3) Rest- og affaldsprodukter, der indvindes fra allerede afsluttede  

 depoter m.v.
 4) Råstoffer, som modtages fra udlandet, men som ikke for tiden indvindes  

 i Danmark.
5) Overjord og muld, der udleveres uden vederlag.« 8. § 7 affattes således:
» § 7. Ved erhvervsmæssig levering til udlandet af råstoffer,  

 som har været underkastet en bearbejdning på land, godtgør de statslige told-  

 og skattemyndigheder den betalte afgift.« 9. § 8 med tilhørende overskrift ophæves.
 10. § 10, stk. 1, affattes således:
»Afgiften udgør 195 kr. pr. t affald, som afleveres til deponering,  

 og 160 kr. pr. t affald, som afleveres til forbrænding.
Den afgiftspligtige  

 vægt er affaldets bruttovægt.« 11. I § 11 indsættes som stk. 2 og 3:
 » Stk. 2. Virksomheder, der modtager affald fra udlandet med  

 henblik på deponering eller forbrænding, skal ligeledes registreres hos de  

 statslige told- og skattemyndigheder.
Stk. 3. Fritaget for registrering er anlæg til forbrænding af  

 specielt sygehusaffald, slamforbrændingsanlæg, specielle anlæg til  

 destruktion af olie- og kemikalieaffald, deponeringsanlæg til olie- og  

 kemikalieforurenet jord samt deponeringsanlæg til restprodukter fra  

 kraftværker baserede på fossilt brændsel, medmindre de nævnte anlæg også  

 modtager affald fra kommunale renovationsordninger, herunder affald, der er  

 anvist af kommunalbestyrelsen.« 12. Efter § 12 indsættes i kapitel 2:
» § 12 a.
Miljøministeren kan yde kompensation til  

 virksomheder eller produktioner, hvis råvaretilførsel i væsentligt omfang er  

 baseret på genanvendelse af materialer og produkter.
Kompensationen ydes til  

 delvis dækning af de udgifter, virksomhederne eller produktionerne ved  

 affaldsafgiften påføres ved aflevering af affald på registreringspligtigt  

 anlæg til forbrænding eller deponering, jf. § 11.
 Stk. 2. Miljøministeren kan yde kompensation til  

 kommunalbestyrelsen til hel eller delvis dækning af de udgifter,  

 kommunalbestyrelsen påføres ved affaldsafgiften ved aflevering af olie- og  

 kemikalieforurenet sand fra strandrensning på registreringspligtigt anlæg til  

 forbrænding eller deponering, jf. § 11.
 Stk. 3. Kompensation ydes på grundlag af virksomhedens opgørelse  

 af de affaldsmængder, der stammer fra produktionen, henholdsvis  

 kommunalbestyrelsens opgørelse af mængden af olie- og kemikalieforurenet sand  

 fra strandrensning samt den af virksomheden eller kommunalbestyrelsen  

 afholdte affaldsafgift.
 Stk. 4. Miljøministeren kan fastsætte nærmere regler om ordningens  

 administration.
 Stk. 5. Ministeren kan bemyndige en under ministeriet oprettet  

 styrelse eller tilsvarende institution til at udøve de beføjelser, der i  

 medfør af denne bestemmelse er tillagt ministeren.
Stk. 6. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 5, herunder  

 at afgørelserne ikke skal kunne indbringes for ministeren.« 13. I § 14, stk. 2, indsættes efter »indvinder«:  

 »eller fra udlandet modtager«.
 14. § 14, stk. 4, ophæves.
 15. I § 17, stk. 1, ændres »inden udgangen af den  

 måned, der følger efter afgiftsperioden« til: »senest samtidig med  

 indsendelse af den i § 16 nævnte angivelse«.
 16. I § 17, stk. 1, indsættes som 2. pkt.:
»Udgør afgiften under 50 kr., kan indbetaling af beløbet  

 undlades.« 17. I § 18 ændres »fra sidste rettidige  

 betalingsdag« til: »fra den 1. i den måned, i hvilken beløbet skal  

 betales af virksomheden«.
 18. I § 25 indsættes som stk. 4:
» Stk. 4. De statslige told- og skattemyndigheder er  

 berettiget til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt transporteres til  

 andre end registrerede virksomheder.« 19. I § 32, stk. 2, ændres »Direktoratet for  

 Toldvæsenet« til: »Told- og Skattestyrelsen«.
 20. Overalt i loven ændres »Toldvæsenet« til: »De  

 statslige told- og skattemyndigheder«.
 21. Overalt i loven ændres »toldvæsenet« til: »de  

 statslige told- og skattemyndigheder«.
 22. Overalt i loven ændres »toldvæsenets« til: »de  

 statslige told- og skattemyndigheders«.
§ 2 Stk. 1. Loven træder i kraft 1. januar 1993.
 Stk. 2. Tidspunktet for ikrafttrædelsen af § 1, nr. 12, fastsættes  

 dog af miljøministeren.
 Stk. 3. Lovens bestemmelse om kreditafkortning finder anvendelse  

 for afregning af afgiften af råstoffer, der fra denne dato udleveres fra de  

 registreringspligtige virksomheder, og for afregning af afgiften af affald,  

 der fra denne dato modtages hos de registreringspligtige virksomheder.
§ 3 Stk. 1. Miljøministeriets bekendtgørelse nr. 512 af 16. juni 1992  

 om afgift af råstoffer ophæves.
 Stk. 2. De bevillinger om afgiftsgodtgørelse, der er udstedt i  

 medfør af § 7, stk. 1, i lov nr. 838 af 19. december 1989 om afgift af affald  

 og råstoffer, forbliver i kraft i gyldighedsperioden.
 Stk. 3. Ansøgninger om afgiftsgodtgørelse efter § 7, stk. 1, i lov  

 nr. 838 af 19. december 1989 om afgift af affald og råstoffer, der er  

 indbragt for Skov- og Naturstyrelsen eller de statslige told- og  

 skattemyndigheder før denne lovs ikrafttræden, færdigbehandles efter de  

 hidtil gældende regler.
