Skattepligt på grund af ophold   

 tjenesterejse Spørgsmål 1. Vil A først  

 blive anset for at være fuldt skattepligtig til Danmark på tidspunktet for  

 flytning til Danmark i februar eller marts 2006? 2. Hvis svaret  

 på spørgsmål 1 er "nej", vil A blive anset for skattemæssigt  

 hjemmehørende i X-land, indtil han flytter til Danmark i februar eller marts  

 2006? Svar 1. Nej.
 2. Ja.
Beskrivelse af  

 de faktiske forhold A flyttede til  

 X-land i februar 2003 for at varetage stillingen som administrerende direktør  

 for selskabet Y, som har hovedkontor i X-land.
As hustru og søn flyttede fra  

 Danmark til X-land i maj 2003. Den fulde skattepligt til Danmark er for A  

 anset  

 for at være ophørt den 15. maj 2003.
 A har siden  

 februar 2003 haft bopæl i X-land.
 Efter ophør af  

 fuld skattepligt har A været begrænset skattepligtig til Danmark af grunden  

 Z.
 As datter er  

 født på hospitalet i X-land og datteren kunne få statsborgerskab i X-land,  

 hvis  

 det ønskes.
Hustruen og  

 børnene flyttede til Danmark i marts 2005, og de bor for tiden til leje på  

 adressen XX.
A og hustru er ved at opføre et parcelhus på grunden Z, som  

 forventes færdigt først på året 2006.
A arbejder  

 fortsat som administrerende direktør i selskabet Y.
Det er aftalt med  

 bestyrelsen, at A fortsætter i sin stilling, indtil han har fundet en  

 afløser.  

 På nuværende tidspunkt er det As forventning, at en afløser vil være på plads  

 i  

 februar eller marts 2006. Når aftalen er på plads, forventer A at flytte til  

 Danmark.
Hustruen og børnene er flyttet til Danmark før A, fordi sønnen er  

 begyndt i skole (1. klasse) i august 2005.
I sommeren 2005  

 har A holdt så meget ferie i Danmark sammen med familien, som arbejdet har  

 tilladt ham.
I perioden 1. oktober 2005 til 28. februar 2006 forventer A at  

 besøge familien i Danmark i alt ca. 19 dage.
Endvidere vil A i samme periode  

 opholde sig i København i forbindelse med tjenesterejser i ca. 16 dage.  

 Omfanget af tjenesterejser i Danmark har samme niveau som tjenesterejser til  

 København inden for det seneste 1½ år.
A foretager ligeledes tjenesterejser  

 til  

 andre byer som London og Stockholm.
Disse rejser forventes at have et omfang  

 af  

 ca. 33 dage i perioden oktober 2005 til februar 2006. Overnatning ved  

 tjenesterejser i Danmark sker oftest på hotel.
I sønnens  

 efterårsferie fra skolen har familien besøgt A i X-land.
Familien vil også  

 tilbringe den efterfølgende juleferie og vinterferie sammen i X-land.  

 Sammenlagt forventes familien at besøge A i X-land ca. 25 dage i perioden 1.  

 oktober - 28. februar 2006.
Ved ophøret af  

 fuld skattepligt til Danmark i 2003 blev værdien af As anparter i selskab YY  

 ansat til x kr.
I henhold til aktieavancebeskatningslovens § 13a blev der  

 beregnet et tab, som indgår i skatteansættelsen for indkomståret 2003.
Selskab YY er  

 aktionær i selskabet YYY.
Selskab YYs andel af markedsværdien af selskab YYY  

 anslås at være ca. x kr. pr. 01.10.2005, idet selskab YYY er medejer af  

 selskabet Y.
Denne værdi er oparbejdet ved As arbejde som administrerende  

 direktør for selskabet Y i X-land.
 Det følger af  

 aktieavancebeskatningslovens § 13a, at A vil genindtræde i den oprindelige  

 anskaffelsesværdi og det oprindelige anskaffelsestidspunkt for selskab YY,  

 hvis  

 han bliver skattemæssigt hjemmehørende i Danmark.
 A overvejer på  

 den baggrund i øjeblikket, hvad der skal ske med anparterne i selskab YY.  

 Derfor  

 anmodes om bindende ligningssvar, idet As overvejelser selvsagt også påvirkes  

 af den skattemæssige situation.
Forespørgers eventuelle opfattelse iflg. anmodning og høringssvar Efter vores  

 opfattelse bliver A først fuldt skattepligtig til Danmark på det tidspunkt,  

 hvor han flytter til Danmark i februar eller marts 2006, hvorfor der bør  

 svares  

 "ja" til spørgsmål 1.
 Hvis  

 skatteforvaltningen svarer "nej" til spørgsmål 1, er vi af den  

 opfattelse, at A efter dobbeltbeskatningsaftalen vil være skattemæssigt  

 hjemmehørende i X-land, indtil han flytter til Danmark i februar eller marts  

 2006.  Der bør således svares "ja" til spørgsmål 2.
Begrundelse for  

 vores opfattelse - spørgsmål 1 Efter  

 kildeskattelovens § 1, stk. 1, nr. 1, er personer, der har bopæl i Danmark,  

 fuldt skattepligtige til Danmark.
A har haft bopæl til rådighed i Danmark fra  

 marts 2005, hvor hans hustru og 2 børn flyttede til Danmark.
 Ved erhvervelse  

 af bopæl indtræder den fulde skattepligt imidlertid først, når der tages  

 ophold  

 i Danmark, jf. kildeskattelovens § 7, stk. 1. Som ophold medregnes ikke  

 kortvarige ophold i Danmark på grund af ferie eller lignende.
 Efter praksis  

 anses et uafbrudt ophold her i landet af en varighed på mere end 3 måneder,  

 eller samlede ophold på i alt mere end 180 dage inden for et tidsrum af 12  

 måneder ikke for "kortvarige ophold på grund af ferie eller  

 lignende".
 Følgende  

 afgørelser drejer sig om den situation, hvor en person flytter til Danmark  

 senere end ægtefællen og hvor personen først bliver fuldt skattepligtig til  

 Danmark, når personen tager ophold i Danmark:
 LSRM 1967, 88  

 LSR:
Landsskatteretten  

 anså en udstationeret ægtefælle for at have haft bopæl i udlandet, indtil han  

 vendte endeligt tilbage til Danmark.
Hans hustru og datter var bosiddende i  

 Danmark.
Den kendsgerning, at et ophold i Danmark blev væsentligt forlænget,  

 da  

 hans hustru og datter var involveret i et færdselsuheld, medførte ikke, at  

 han  

 blev anset for at have erhvervet bopæl førend, at han endeligt returnerede  

 til  

 Danmark.
 TfS 1984, 448  

 LSR:
En udenlandsk  

 statsborger havde hele sit liv boet og arbejdet uden for Danmark.
Han bliver  

 gift med en dansk kvinde, der, da børnene skulle i skole, købte et hus i  

 Danmark.
Bortset fra ferie og lignende havde manden ikke boet i huset, men  

 han  

 havde af andre årsager valgt at have sin folkeregisteradresse i Danmark.  

 Landsskatteretten fandt, at fuld skattepligt først indtrådte, når manden tog  

 ophold i Danmark, jf. kildeskattelovens § 7, stk. l.
 TfS 1992, 388  

 LSR:
Den bindende  

 forhåndsbesked drejer sig om et ægtepar, bosiddende i udlandet, som  

 erhvervede  

 en ejendom i Danmark.
Grundet mandens arbejdsmæssige forhold ville han først  

 kunne  

 tage fast ophold godt et år efter erhvervelsen, hvorimod ægtefællen  

 umiddelbart  

 efter købet flyttede til Danmark og tog permanent ophold på ejendommen.  

 Landskatteretten fandt, at såfremt mandens ophold hos ægtefællen ikke  

 oversteg  

 3 måneder i sammenhæng eller 180 dage inden for en 12-måneders periode, ville  

 hans fulde skattepligtig først indtræde, når han tog permanent ophold i  

 Danmark, jf. kildeskattelovens § 1, stk. 1, nr. 1, jf. § 7, stk. 1.
Som nævnt vil A  

 opholde sig i Danmark i forbindelse med besøg hos familien og i forbindelse  

 med  

 tjenesterejser.
Efter bestemmelsen i kildeskattelovens § 7, stk. 1, vil fuld  

 skattepligt først indtræde til Danmark, når der tages ophold i Danmark.
Som  

 ophold medregnes ikke kortvarige ophold i Danmark på grund af ferie eller  

 lignende.
Uanset formuleringen af kildeskattelovens § 7, stk. 1, er det efter  

 vores opfattelse ikke ethvert arbejdsmæssigt betinget ophold, der udløser  

 fuld  

 skattepligt.
Den afgørende faktor vil være, om den fysiske tilstedeværelse  

 kan  

 anses som led i en løbende regelmæssig varetagelse af et indtægtsgivende  

 erhverv og opholdenes varighed.
Vi mener ikke, at As tjenesterejser i Danmark  

 vil medføre, at den fulde skattepligt anses for indtrådt allerede ved  

 hustruen  

 og børnenes flytning til Danmark.
Tjenesterejserne i Danmark er af begrænset  

 omfang og de foretages udelukkende af hensyn til driften af selskabet Y i  

 X-land.
I 2003 og 2004 har A foretaget tilsvarende tjenesterejser til  

 København  

 af hensyn til driften af selskabet Y i X-land.
Ved vurdering af  

 skattepligtsforhold skal der ses på de konkrete omstændigheder og baggrunden  

 for disse.
Baggrunden for, at hustruen og børnene flytter til Danmark før A,  

 er, at sønnen skal starte i skole.
A skal afslutte sit ansættelsesforhold som  

 administrerende direktør i selskabet Y i X-land, og han vil fortsat bo i  

 familiens bolig i X-land.
A bevarer derfor sin domicile tilknytning til  

 X-land.
 Forespørger har  

 i sit høringssvar anført, at SKAT i sin indstilling til Skatterådet har  

 anlagt  

 en meget hård fortolkning af kildeskattelovens § 7, stk. 1.
Begrundelse for  

 vores opfattelse - spørgsmål 2 Hvis  

 skatteforvaltningen anser, at A bliver fuld skattepligtig fra marts 2005 som  

 følge af hustruen og børnenes flytning til Danmark, skal det efter artikel 4  

 i  

 dobbeltbeskatningsaftalen mellem Danmark og X-land afgøres, hvor A har sit  

 skattemæssige hjemsted.
Kriterierne for  

 afgørelse af skattemæssigt hjemsted er i artikel 4 oplistet i prioriteret  

 rækkefølge.
Det vil sige, at kan det skattemæssige hjemsted ikke afgøres  

 efter  

 første kriterium, går man videre i rækkefølgen, indtil det skattemæssige  

 hjemsted er fundet.
Der ses først  

 på, hvor personen har bopæl.
A har bopæl i begge lande, hvorfor der  

 efterfølgende  

 skal ses på, hvor A har de stærkeste personlige og økonomiske forbindelser  

 (midtpunkt for livsinteresser).
Af kommentarerne  

 til OECD´s modeloverenskomst fremgår det, at der skal tages hensyn til  

 familie-  

 og sociale forhold, beskæftigelse, hvorfra man administrerer sine aktiver,  

 kulturelle forhold mv.
Det fremgår også af kommentarerne, at man skal bedømme  

 omstændighederne som et hele.
Vi er af den opfattelse, at As økonomiske  

 interesser er i X-land, idet han bliver boende i X-land og varetager sit  

 erhverv som administrerende direktør i selskabet Y og at hans primære  

 personlige  

 interesser er i Danmark, hvor familien opholder sig.
Vi mener ikke, at det  

 skattemæssige hjemsted i denne sag kan bestemmes efter kriteriet  

 "midtpunktet for livsinteresser", idet det ikke kan lægges til  

 grund,  

 at de økonomiske interesser vægter mere end de personlige interesser eller  

 omvendt.
Når det ikke kan  

 afgøres, hvor A har sit midtpunkt for livsinteresser, skal han anses for at  

 være skattemæssigt hjemmehørende i det land, hvor han sædvanligvis opholder  

 sig.
A vil opholde sig langt det meste af tiden i X-land og X-land vil derfor  

 være det skattemæssige hjemsted efter dette kriterium.
SKATs  

 indstilling og begrundelse Ad spørgsmål 1 Ifølge  

 kildeskattelovens  

 § 1, stk. 1, nr. 1, er personer, der har bopæl i Danmark, fuldt  

 skattepligtige  

 til Danmark.
A har haft bopæl til rådighed i Danmark fra marts 2005, hvor  

 hans  

 hustru og børn flyttede til Danmark på adressen XX.
 Ved erhvervelse  

 af bopæl indtræder den fulde skattepligt imidlertid først, når der tages  

 ophold  

 i Danmark, jf. kildeskattelovens § 7, stk. 1. Som ophold medregnes ikke  

 kortvarige ophold i Danmark på grund af ferie eller lignende.
 Efter praksis  

 anses et uafbrudt ophold her i landet af en varighed på mere end 3 måneder,  

 eller samlede ophold på i alt mere end 180 dage inden for et tidsrum af 12  

 måneder ikke for "kortvarige ophold på grund af ferie eller  

 lignende".
Det er oplyst,  

 at i perioden 1. oktober 2005 til 28. februar 2006 vil A opholde sig i  

 København i forbindelse med tjenesterejser i ca. 16 dage.
Omfanget af  

 tjenesterejser i Danmark har samme niveau som tjenesterejser til København  

 inden for det seneste 1½ år.
Overnatning ved tjenesterejser i Danmark sker  

 oftest på hotel.
 SKAT finder, at  

 de nævnte tjenesterejser til København, hvor A bor på hotel, må betragtes som  

 kortvarige ophold i Danmark for at udføre arbejde her.
 Bestemmelsen om,  

 at kortvarigt ophold her i landet på grund af ferie eller lignende, der ikke  

 medfører, at fuld skattepligt indtræder i medfør af kildeskattelovens § 7,  

 stk.  

 1, omfatter ikke kortvarige ophold i Danmark for at udføre arbejde her.
 SKAT finder  

 derfor, at As fulde skattepligt til Danmark er genindtrådt på det tidspunkt  

 efter marts 2005, hvor han foretager sin første tjenesterejse til Danmark,  

 idet  

 han på dette tidspunkt har taget ophold i Danmark, jf. kildeskattelovens § 7,  

 stk. 1.
 SKAT indstiller  

 derfor, at spørgsmål 1 besvares med "nej".
Ad spørgsmål 2 SKAT finder, at  

 A vil være skattemæssigt hjemmehørende i X-land, indtil han flytter til  

 Danmark  

 i februar eller marts 2006. SKAT henviser til forespørgerens ovenstående  

 begrundelse, som SKAT kan tilslutte sig.
 SKAT indstiller  

 derfor, at spørgsmål 2 besvares med "ja".
Skatterådets afgørelse og begrundelse Skatterådet  

 tiltræder SKATs indstilling.
Skatterådet henviser til de af SKAT anførte  

 begrundelser.
Svaret er bindende for skattemyndighederne i følgende periode 5 år.
