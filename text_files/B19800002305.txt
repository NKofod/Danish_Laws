 I medfør af § 33, stk. 3, i brandloven, jfr. lovbekendtgørelse nr. 641 af  

 29. december 1976, fastsættes:
 § 1.  Foruden det i brandlovens § 33, stk. 1,  

 omhandlede brandsyn foretages et særligt eftersyn af fredede bygninger, af  

 kirker, teatre, udstillings- og forlystelseslokaler og andre bygninger, hvor  

 der i store rum samles mange mennesker, samt af brandfarlige bygninger og  

 oplag og af virksomheder, som falder ind under brandlovens §§ 27 og 28.  

 Eftersynet foretages efter retningslinier, der fastsættes af Statens  

 brandinspektion.
§ 2.  I kommuner med brandkommission foretages  

 eftersynet af brandinspektøren eller af en anden kvalificeret person efter  

 brandkommissionens afgørelse.
I kommuner uden brandkommission foretages  

 eftersynet af en kvalificeret person efer politimesterens afgørelse.
 Stk. 2.  Den person, der foretager eftersyn, skal være i  

 besiddelse af behørig legitimation, udstedt af brandkommissionen, henholdsvis  

 politimesteren.
 Stk. 3.  Bestemmelserne i brandlovens § 33, stk. 4-8,  

 finder anvendelse på eftersynene.
 Stk. 4.  Den person, der foretager eftersyn, skal mindst  

 en gang om året afgive indberetning til brandkommissionen, henholdsvis  

 politimesteren, til kontrol af, at de påbudte eftersyn har fundet sted.
 § 3.  Bekendtgørelsen træder i kraft den 1. januar  

 1980.
 stk. 2.  Følgende bestemmelser ophæves:
