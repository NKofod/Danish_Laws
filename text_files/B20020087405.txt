 Bekendtgørelse om  

 forældremyndighed og samvær m.v.
 I medfør af § 17, stk. 4, og § 31 i lov nr. 387 af 14. juni 1995 om  

 forældremyndighed og samvær, som senest ændret ved § 2 i  

 lov nr. 461 af 7. juni 2001, fastsættes:
Kapitel 1 Forældremyndighed Anmeldelse til statsamtet af aftaler om fælles  

 forældremyndighed § 1. Anmeldelse til statsamtet af en aftale om  

 fælles forældremyndighed, jf. lovens § 6, skal ske skriftligt  

 på en blanket, der er godkendt af Civilretsdirektoratet.
Stk. 2. Anmeldelse skal ske senest 2 måneder efter,  

 at den første af forældrene har underskrevet blanketten, og skal  

 være vedlagt dokumentation for faderskabet samt eventuel tidligere  

 aftale eller afgørelse om forældremyndighed.
Anmeldelse er sket,  

 når statsamtet har modtaget blanketten i underskrevet og dateret  

 stand.
 Stk. 3. Statsamtet påtegner blanketten om  

 modtagelsen af anmeldelsen og sender en kopi med statsamtets påtegning  

 til forældrene.
 Stk. 4. Anmeldelse af en tidsbegrænset eller i  

 øvrigt betinget aftale om fælles forældremyndighed kan  

 ikke ske.
Statsamtets godkendelse af aftaler om  

 forældremyndighed § 2. Anmoder forældrene statsamtet om  

 ophør af fælles forældremyndighed, jf. lovens § 9, og er  

 de enige om, hvem der skal have forældremyndigheden alene, indkalder  

 statsamtet dem til et møde.
På mødet vejleder statsamtet  

 dem om aftalens retsvirkninger.
 Stk. 2. Sammen med anmodningen vedlægges:
1)	dåbs- eller navneattest for barnet, eller 2)	fødselsattest, hvis barnet er unavngivet, eller 3)	fødsels- og navneattest udstedt af  

 personregisterføreren, hvis barnet er navngivet til personregistret i  

 de sønderjyske landsdele, samt 4)	eventuel aftale eller afgørelse om forældremyndighed,  

 eller 5)	eventuel omsorgs- og ansvarserklæring.
 Stk. 3. Er forældrene uenige om  

 forældremyndigheden, henvises de til at søge  

 spørgsmålet afgjort af retten.
 § 3. Ved anmodning om godkendelse af en aftale om  

 overførsel af forældremyndighed til den anden af  

 forældrene eller til andre, jf. lovens § 11, indkalder statsamtet  

 parterne til møde og vejleder dem om aftalens retsvirkninger.
Stk. 2. Sammen med anmodningen vedlægges de dokumenter, der er nævnt i § 2, stk. 2. Skal  

 forældremyndigheden tillægges et ægtepar i forening,  

 vedlægges også kopi af deres vielsesattest.
Det skal i  

 anmodningen oplyses, om der skal ydes vederlag ved overførsel af  

 forældremyndigheden.
 Stk. 3. Det møde, som er nævnt i stk. 1, kan  

 tidligst afholdes 3 måneder efter barnets fødsel.
 Stk. 4. Statsamtet kan med parternes samtykke anmode  

 kommunen om en udtalelse om dem og barnet.
 § 4. Ydes der ved overførsel af  

 forældremyndigheden vederlag, afgør statsamtet, om vederlaget  

 skal indsættes i en godkendt forvaltningsafdeling som tilhørende  

 barnet, jf. dog værgemålslovens § 35 og  

 værgemålsbekendtgørelsens §§ 34-35, og underretter i  

 så fald forvaltningsafdelingen herom.
 Stk. 2. Ydes der vederlag eller betaling for tabt  

 arbejdsfortjeneste til indehaveren af forældremyndigheden, kan aftalen  

 ikke godkendes.
 § 5. Skal der før afgørelse efter  

 lovens § 11 indhentes erklæring fra den af forældrene, som ikke  

 har del i forældremyndigheden, skal statsamtet vejlede den  

 pågældende om muligheden for at få overført  

 forældremyndigheden efter lovens §§ 12 og 13.
Stk. 2. Statsamtets afgørelse om indsigelse fra  

 den af forældrene, der ikke har del i forældremyndigheden, mod  

 overførsel af forældremyndighed efter lovens § 11 kan  

 påklages til Civilretsdirektoratet.
Agter statsamtet trods indsigelsen  

 at godkende aftalen, og påklages statsamtets afgørelse til  

 Civilretsdirektoratet, kan aftalen ikke godkendes, før direktoratet  

 har truffet afgørelse.
§ 6. Parterne indkaldes til at møde  

 samtidigt til de møder, der er omtalt i §§ 2 og 3. De kan dog  

 indkaldes særskilt, navnlig hvis en af dem bor langt fra det statsamt,  

 der behandler sagen.
I så fald holdes mødet i statsamtet  

 på det sted, hvor den pågældende bor eller opholder sig.  

 Opholder en af parterne sig i udlandet, kan møde ske for den danske  

 repræsentation på det sted, hvor den pågældende  

 opholder sig eller kan give møde.
§ 7. Udebliver begge parter fra det møde,  

 der er nævnt i § 3, anses anmodningen for bortfaldet.
Ved udeblivelse i  

 øvrigt indkaldes parterne på ny, medmindre det konstateres, at  

 anmodningen er bortfaldet.
Udebliver parterne eller en af disse efter den  

 anden indkaldelse, anses anmodningen for bortfaldet.
Er der ansøgt om  

 fri proces til en sag om ophør af fælles  

 forældremyndighed, fortsættes behandlingen af denne  

 ansøgning.
 § 8. Under behandlingen af en sag om  

 forældremyndighed efter dødsfald, jf. lovens § 14, skal  

 statsamtet spørge skifteretten, om afdøde efter lovens § 15 har  

 tilkendegivet, hvem der bør have tillagt  

 forældremyndigheden.
Stk. 2. Statsamtet kan med ansøgeres samtykke  

 anmode kommunen om en udtalelse om dem.
Statsamtet kan endvidere med samtykke  

 fra en eventuel indehaver af forældremyndigheden anmode om en udtalelse  

 om barnet.
 Stk. 3. Skal statsamtet indhente erklæring fra den  

 af forældrene, der ikke har del i forældremyndigheden, vejleder  

 statsamtet den pågældende om muligheden for at få tillagt  

 forældremyndigheden efter lovens § 13, stk. 3, og § 14.
Anmeldelse til retten af aftaler om fælles  

 forældremyndighed § 9. Sker anmeldelse af en aftale om fælles  

 forældremyndighed til retten, jf. lovens § 6, 3. pkt., udarbejder  

 retten en udskrift om anmeldelsen.
Anmeldelse skal ske senest 14 dage efter  

 aftalens indgåelse. § 1, stk. 4, finder tilsvarende anvendelse.
Kapitel 2 Børnesagkyndig rådgivning og  

 konfliktmægling § 10. Reglerne i dette kapitel finder  

 anvendelse på børnesagkyndig  

 rådgivning og konfliktmægling, der ydes i sager om  

 forældremyndighed og samvær af statsamtets sagsbehandlere eller  

 af andre, med hvem statsamtet har indgået aftale om at yde  

 rådgivning eller konfliktmægling efter lovens § 28. Reglerne  

 finder også anvendelse på rådgivning og  

 konfliktmægling, der ydes i sager om fri proces til en sag om  

 forældremyndighed.
 § 11. Statsamtet kan undlade at tilbyde  

 rådgivning eller konfliktmægling, hvis dette i det konkrete  

 tilfælde findes unødvendigt eller uhensigtsmæssigt.
 Stk. 2. Rådgivning eller konfliktmægling skal  

 ikke tilbydes i sager om midlertidig forældremyndighed eller  

 samvær.
 § 12. Statsamtet kan fastsætte en frist for  

 accept af tilbud om rådgivning eller konfliktmægling.
 § 13. Forældrene og barnet skal samtidig med  

 fremsættelse af tilbud om rådgivning orienteres om indholdet af §  

 15.
Stk. 2. Rådgivning er ikke betinget af, at begge  

 forældre deltager.
Indkaldelse til rådgivning skal ske, blot en  

 af forældrene eller barnet vil deltage.
Statsamtet kan afslå  

 rådgivning med den, der udebliver fra et møde om  

 rådgivning.
 Stk. 3. Statsamtet tilrettelægger  

 rådgivningen og bestemmer dens omfang.
Stk. 4. Statsamtets behandling af en sag om  

 forældremyndighed eller samvær sættes i bero, indtil  

 rådgivningen er afsluttet.
Statsamtet kan dog træffe midlertidig  

 afgørelse om forældremyndighed eller samvær.
§ 14. Statsamtet tilrettelægger  

 konfliktmæglingen og bestemmer dens omfang.
Forældrene skal  

 samtidig med fremsættelse af tilbud om konfliktmægling orienteres  

 om § 15, stk. 1.
§ 15. Der må ikke til brug for statsamtets  

 afgørelse af en sag om samvær, forældremyndighed eller fri  

 proces indhentes oplysninger, som forældrene eller barnet har givet  

 under rådgivning eller konfliktmægling.
Sådanne oplysninger  

 må heller ikke af rådgiveren eller mægleren videregives til  

 brug for afgørelsen.
Internt arbejdsmateriale vedrørende  

 sådanne oplysninger må heller ikke udleveres til forældrene  

 eller barnet.
 Stk. 2. Hvis forældrene eller barnet giver samtykke  

 til, at oplysninger om den pågældende indhentes eller videregives  

 fra rådgivningen, gælder stk. 1 ikke.
Stk. 3. Forældrene kan anmode statsamtets  

 sagsbehandler om at deltage i rådgivningen.
Hvis sagsbehandleren  

 deltager, gælder stk. 1 ikke.
 Stk. 4. Statsamtet kan vejlede forældrene om  

 muligheden for at aftale, at der på baggrund af rådgivningen  

 udarbejdes en sagkyndig vurdering eller erklæring til brug for sagens  

 videre behandling.
Kapitel 3 Kompetence International kompetence i sager om forældremyndighed  

 og samvær m.v.
§ 16. Et statsamt i Danmark kan behandle en sag om  

 forældremyndighed, hvis 1)	en af parterne har bopæl i Danmark, 2)	begge parter har dansk statsborgerret, eller 3)	en af parterne har dansk statsborgerret, og det godtgøres, at  

 den pågældende på grund af sin statsborgerret ikke vil  

 kunne få behandlet en sag om forældremyndighed over barnet i det  

 land, hvor den pågældende har bopæl.
 Stk. 2. Uanset stk. 1 kan et statsamt i Danmark behandle  

 en sag om ophør af fælles forældremyndighed, jf. lovens §  

 9, hvis parterne ikke er gift med hinanden og bor på  

 Færøerne.
§ 17. Et statsamt i Danmark kan behandle en sag om  

 samvær, hvis 1)	barnet bor i Danmark, 2)	en sag om forældremyndigheden over barnet behandles i Danmark,  

 eller 3)	parterne er enige herom.
§ 18. Et statsamt kan endvidere behandle en sag om  

 forældremyndighed eller samvær, hvis 1)	en sag om separation eller skilsmisse behandles i Danmark, 2)	begge ægtefæller har statsborgerret og sædvanligt  

 opholdssted i de nordiske lande, 3)	barnet er ægtefællernes fælles barn, og 4)	barnet har sit sædvanlige opholdssted i Danmark,  

 eller a)	barnet har sit sædvanlige opholdssted i et af de andre  

 nordiske lande, b)	mindst en af ægtefællerne har forældremyndigheden  

 over barnet, c)	ægtefællerne har accepteret, at sagen behandles i  

 Danmark, og d)	det er bedst for barnet, at sagen behandles i Danmark.
 § 19. Hvis en sag om forældremyndighed eller  

 samvær kan behandles af et statsamt i Danmark efter §§ 16-18, indgives  

 ansøgningen til det statsamt, der er nævnt i §§ 20-21 og  

 25.
 Stk. 2. Hvis intet statsamtet kan behandle sagen efter §§  

 20-21 og 25, indgives ansøgningen til Civilretsdirektoratet, der  

 bestemmer, hvilket statsamt der skal behandle den.
Stedlig kompetence i sager om  

 forældremyndighed § 20. Ansøgning om forældremyndighed,  

 herunder midlertidig forældremyndighed, indgives til statsamtet  

 på det sted, hvor barnet bor.
 Stk. 2. Hvis forældrene er enige herom, kan  

 ansøgningen uanset bestemmelsen i stk. 1 indgives til et andet  

 statsamt.
 Stk. 3. Det statsamt, som efter stk. 1 og 2 skal behandle  

 sagen, kan bestemme, at sagen overføres til et andet statsamt, hvis  

 det er mest hensigtsmæssigt, at sagen behandles der.
 § 21. Anmeldelse af en aftale om fælles  

 forældremyndighed, jf. lovens § 6, over et ufødt barn indgives  

 til statsamtet på det sted, hvor moderen bor eller opholder sig.
 Stk. 2. Ansøgning efter lovens § 9 indgives til  

 statsamtet på det sted, hvor en af parterne bor, hvis barnet ikke bor i  

 Danmark.
 Stk. 3. Ansøgning efter lovens § 11 og § 14  

 indgives til Københavns Overpræsidium, hvis barnet ikke bor i  

 Danmark.
 § 22. Hvis en sag om forældremyndighed er  

 indbragt for retten, indgives anmeldelse af aftale om fælles  

 forældremyndighed samt anmodning om ophør af fælles  

 forældremyndighed eller om overførsel af forældremyndighed  

 til den ret, der behandler sagen.
 § 23. Det statsamt, der behandler sagen, kan  

 bestemme, at samtale med barnet efter lovens § 29 skal afholdes af statsamtet  

 på det sted, hvor barnet bor.
Stedlig kompetence i sager om børnesagkyndig  

 rådgivning og konfliktmægling § 24. Det statsamt, der behandler en sag som  

 nævnt i § 10, tager stilling til rådgivning og  

 konfliktmægling, herunder om der skal fremsættes tilbud  

 herom.
 Stk. 2. Skal der efter lovens § 29 finde en samtale sted  

 med barnet, skal barnet tilbydes rådgivning i forbindelse med  

 samtalen.
 Stk. 3. Skønner statsamtet, at der er  

 særligt behov herfor, kan der tilbydes rådgivning eller  

 konfliktmægling, selvom der ikke er uenighed om forældremyndighed  

 eller samvær.
Stk. 4. Anmodning om rådgivning eller  

 konfliktmægling, selvom der ikke verserer en sag om  

 forældremyndighed eller samvær, rettes til statsamtet på  

 det sted, hvor barnet eller en af forældrene bor.
Hvis forældrene  

 er enige herom, kan anmodningen rettes til et andet statsamt.
 Stedlig kompetence i sager om samvær m.v.
§ 25. §§ 20 og 23 finder tilsvarende anvendelse  

 på sager om fastsættelse eller ændring af samvær,  

 herunder midlertidigt samvær.
Bestemmelserne finder endvidere  

 anvendelse på sager om anden kontakt med barnet, jf. lovens § 18, og om  

 fratagelse af orienteringsretten, jf. lovens § 19.
 § 26. Er der fælles forældremyndighed,  

 skal det fremgå af en afgørelse om samvær, at den af  

 forældrene, der har barnet boende, kan anmode fogedretten om bistand  

 til at kræve barnet tilbage efter udøvelsen af  

 samværet.
 § 27. Statsamtet skal sikre, at der er mulighed  

 for overvåget samvær, når det i det enkelte tilfælde  

 skønnes nødvendigt.
 Stk. 2. Forældrene skal ikke betale for  

 overvågningen.
Kapitel 4 Ikrafttrædelsesbestemmelser m.v.
 § 28. Bekendtgørelsen træder i kraft  

 den 1. november 2002.
 Stk. 2. Bekendtgørelse nr. 994 af 14. december  

 1995 om forældremyndighed og samvær ophæves.
 § 29. Bekendtgørelsen gælder ikke for  

 Færøerne og Grønland.
