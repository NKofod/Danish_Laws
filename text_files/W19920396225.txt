 En kursist var beskæftiget 15-20 timer om ugen i sin samlevers  

 virksomhed.
 Det var oplyst, at hun ikke var indehaver af nogen del af  

 selskabskapitalen og ejheller var medlem af selskabets bestyrelse.
 Der blev betalt ATP og AUD-bidrag, og hun modtog feriepenge.
 Arbejdsmarkedets Ankenævn fandt, at kursisten efter det oplyste måtte  

 anses for at være ansat som lønmodtager, og at hun var berettiget til  

 godtgørelse.
Arbejdsmarkedets Ankenævn bemærkede, at arbejdsgiveren ikke kunne få  

 udbetalt refusion med et større beløb, end der var udbetalt i løn for  

 kursusdagene.
Eventuelt overskydende godtgørelsesbeløb skulle udbetales til  

 kursisten.
 En kursist klagede over, at arbejdsformidlingen ikke fandt hende  

 berettiget til kursusgodtgørelse i medfør af lov om arbejdsmarkedsuddannelser  

 under deltagelse i et arbejdsmarkedsuddannelseskursus for specialarbejdere.  

 Kurset var benævnt »Grundlæggende Datalære niveau 2«.
 Arbejdsformidlingen begrundede afgørelsen med, at kursister, der alene  

 eller sammen med ægtefælle eller i fællesskab med andre driver selvstændig  

 virksomhed, ikke har ret til kursusgodtgørelse.
 Det var oplyst, at kursisten var beskæftiget 15-20 timer om ugen i  

 ægtefællens/samleverens virksomhed, som var et anpartsselskab.
 I klagen til ankenævnet anførte kursisten blandt andet, at hun ikke var  

 gift, men samlevende med virksomhedens indehaver, og at hun deltog i kurset  

 med henblik på at opnå mere arbejde i virksomheden.
Herudover oplyste kursisten telefonisk for ankenævnet, at hun ikke havde  

 nogen økonomiske interesser i samleverens virksomhed, idet hun ikke var  

 indehaver af nogen del af selskabskapitalen og heller ikke var medlem af  

 selskabets bestyrelse.
Hun oplyste endelig, at hun betalte ATP og AUD-bidrag,  

 ligesom hun modtog feriepenge.
 Ankenævnet fandt, at kursisten var berettiget til kursusgodtgørelse under  

 deltagelse i ovennævnte kursus, jf. § 1 i Arbejdsministeriets bekendtgørelse  

 nr. 887 af 28. december 1989 om godtgørelse, støtte og tilskud m.m.
 Ankenævnet fandt, at kursisten efter det oplyste måtte anses for at være  

 ansat som lønmodtager i samleverens virksomhed.
 Ankenævnet anmodede arbejdsformidlingen om at beregne og anvise  

 godtgørelse for det omhandlede kursus.
 Det bemærkedes, at arbejdsgiveren ifølge § 14, stk. 1, i ovennævnte  

 bekendtgørelse ikke kunne få udbetalt refusion med et større beløb, end han  

 havde udbetalt i løn for de pågældende kursusdage.
 Eventuelt overskydende godtgørelsesbeløb skulle efter bekendtgørelsens §  

 14, stk. 2, udbetales til kursisten.
