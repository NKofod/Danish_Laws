 MT. nr. 23-85.
 I medfør af § 9 i lov nr. 127 af 31. marts 1985 om begrænsning i  

 stigninger i avancer og priser fastsættes med virkning fra den 19. november  

 1985:
§ 1 Det tillades slagterforretninger til dækning af lønstigninger omfattet af  

 lovens § 1, stk. 1, i salgsprisen at indregne et tillæg på indtil 0,25 pct.  

 af de i den enkelte forretning den 27. marts 1985 lovligt gældende priser.
§ 2 Stk.1  Slagterforretninger, der inden den 1. oktober  

 1985 i deres salgspriser har indregnet et højere tillæg i henhold til  

 monopoltilsynets bekendtgørelse nr. 17 af 4. juli 1985, vil dog kunne  

 bibeholde dette tillæg, indtil der gennemføres en prisforhøjelse, jfr. stk.  

 2.
 Stk. 2.  Forhøjelser af salgspriserne kan foretages til  

 dækning af forhøjede indkøbspriser eller øgede omkostninger omfattet af  

 lovens § 1, stk. 1., dog bortset fra lønstigninger.
§ 3 For slagterforretninger, der foretager prisfastsættelse i henhold til  

 reglerne i monopoltilsynets bekendtgørelse nr. 16 af 30. maj 1985, gælder  

 denne bekendtgørelses regler for den samlede forhøjelse af salgspriserne for  

 de forskellige udskæringer af indkøbte hele og halve svin samt for- og  

 bagfjerdinger af okser og kalve.
§ 4 Slagterforretninger, der følger de i denne bekendtgørelse angivne  

 fremgangsmåder, vil ikke blive afkrævet dokumentation efter lovens § 8 for  

 deres individuelle lønudgifter.
§ 5 Bekendtgørelsen træder i kraft den 19. november 1985, og samtidig ophæves  

 monopoltilsynets bekendtgørelse nr. 17 af 4. juli 1985 om indregning af  

 lønstigninge i slagterforretningers priser.
 Monopoltilsynet, den 18. november 1985.
