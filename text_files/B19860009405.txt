 I medfør af § 8 B i skattekontrolloven, § 50, stk. 3, i  

 pensionsbeskatningsloven og § 5 i lov nr. 527 af 11. december 1985 fastsættes  

 følgende:
 § 1.  Senest den 1. februar skal forsikringsselskaber  

 til statsskattedirektoratet indberette samtlige præmier og bidrag, som  

 forfaldt i det forudgående kalenderår vedrørende de i  

 pensionsbeskatningslovens § 50, stk. 1, nr. 1, nævnte livsforsikringer.
 Stk. 2.  Undtaget fra indberetning er præmier og bidrag  

 til:
 § 2.  Indberetningen skal for hver livsforsikring,  

 hvor ejeren (forsikringstageren) er en person, omfatte oplysning om:
 Stk. 2.  Indberetningen skal for hver livsforsikring,  

 hvor ejeren (forsikringstageren) er et selskab eller en forening m.v.,  

 omfatte oplysning om:
 § 3.  Hvis en forsikring består af flere grundformer,  

 og disse ikke alle omfattes af afgiften efter pensionsbeskatningslovens § 50,  

 stk. 3, skal det i policen angives, hvor stor en del af den samlede  

 årspræmie, der falder på de afgiftspligtige grundformer.
Stk. 2.  Omkostningstillæg på forsikringen skal, i det  

 omfang det ikke allerede indgår i præmien for den enkelte grundform, fordeles  

 på de enkelte grundformer i forhold til præmierne for disse.
Er der aftalt  

 præmiefritagelse i tilfælde af, at forsikringstageren bliver erhvervs- eller  

 arbejdsudygtig, skal den del af præmien, som medgår til dækning af eventuel  

 præmiefritagelse, henføres til de grundformer, hvori præmiefritagelse indgår.
 Stk. 3.  Forsikringsselskabernes pligt til indberetning,  

 jfr. § 1, omfatter, for forsikringer som er nævnt i denne bestemmelse, det  

 samlede årlige præmie- og bidragsbeløb, der falder på de afgiftspligtige  

 grundformer.
§ 4.  Forsikringsselskabernes indberetninger skal  

 indgives på edb-medium.
Vilkårene herfor fastsættes af  

 statsskattedirektoratet.
Oplysningerne kan dog i stedet indgives på særlige  

 skemaer, der udarbejdes af statsskattedirektoratet.
 § 5.  Forsikringsselskaberne skal underrette ejeren af  

 forsikringen om størrelsen af de præmier og bidrag, der skal indberettes  

 efter § 1. Underretningen skal ske senest den 1. februar i året efter det  

 kalenderår, som oplysningerne vedrører.
§ 6.  En livsforsikring, der omfattes af  

 pensionsbeskatningslovens § 50, stk. 1, nr. 1, og som er oprettet i henhold  

 til en skriftlig begæring, der er fremsat før den 22. oktober 1985, kan i  

 tilfælde af separation eller skilsmisse overdrages eller opdeles, uden at  

 dette i forhold til pensionsbeskatningslovens § 50, stk. 3, anses som  

 oprettelse af en ny forsikring, såfremt overdragelsen eller opdelingen finder  

 sted som led i fordelingen af formuen i forbindelse med separationen eller  

 skilsmissen.
Det er dog en betingelse, at overdragelsen eller opdelingen ikke  

 medfører en forøgelse af den samlede årlige opsparingspræmie.
 § 7.  Denne bekendtgørelse træder i kraft dagen efter  

 bekendtgørelsen i Lovtidende.
 Stk. 2.  Indberetningen efter § 1 skal første gang ske  

 senest den 1. april 1986. Indberetningen skal omfatte præmier og bidrag, der  

 forfaldt i perioden 22. oktober 1985-31. december 1985, såfremt ejeren af  

 forsikringen er en person, og i perioden 3. december-31. december 1985,  

 såfremt ejeren af forsikringen er et selskab eller en forening m.v.
 Stk. 3.  Underretningen efter § 5 skal første gang ske  

 senest den 1. april 1986. Denne underretning skal omfatte de ovenfor i stk. 2  

 nævnte præmier og bidrag.
