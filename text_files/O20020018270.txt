Resumé Et ægtepar blev af et adoptionssamråd godkendt til at adoptere en  

 kinesisk pige.
Parret tog selv til Kina og hentede pigen.
Efter hjemkomsten  

 blev det opdaget at den pige ægteparret havde modtaget, var en anden end det  

 barn de var blevet godkendt til at adoptere.
Til brug for en tv-udsendelse udleverede  

 adoptionssamrådets sekretariat oplysninger om parrets adoption.
Oplysningerne  

 var kun delvis anonymiserede idet kun navne var slettet.
Parret blev bekendt  

 med at en af historierne i udsendelsen ville handle om deres sag, og bad  

 adoptionssamrådet om aktindsigt i det materiale der var sendt til  

 tv-stationen.
Ægteparret henvendte sig til tv-stationen for at få  

 stoppet udsendelsen.
Tv-stationen forsikrede ægteparret om at det ikke ud fra  

 udsendelsen ville være muligt at identificere dem eller deres datter.
Ægteparret klagede både til amtet og  

 Civilretsdirektoratet over at materialet var blevet udleveret uden deres  

 samtykke.
Civilretsdirektoratet afviste klagen og udtalte at spørgsmålet om  

 hvorvidt tavshedspligten eventuelt var blevet overtrådt af en medarbejder i  

 amtet, hørte under amtsborgmesteren.
Ombudsmanden udtalte at amtet hverken havde pligt  

 eller ret til at udlevere oplysningerne til tv-stationen.
Ombudsmanden mente  

 at  

 Civilretsdirektoratets opfattelse ifølge hvilken spørgsmålet hørte under  

 amtsborgmesteren, var urigtig, og gav udtryk for at direktoratet burde have  

 videresendt klagen til Adoptionsnævnet. (J.nr. 1999-2432-603).
Videregivelse af fortrolige oplysninger i adoptionssag I januar 1996  

 godkendte X Amts Adoptionssamråd at et ægtepar, A, kunne modtage en kinesisk  

 pige til adoption.
I april 1996 hentede ægteparret pigen.
Efter hjemkomsten  

 blev det opdaget at den pige ægteparret havde modtaget, var en anden end det  

 barn  

 ægteparret oprindelig blev godkendt til at adoptere.
Samrådet overvejede  

 derpå  

 at trække godkendelsen tilbage.
Da ægteparret ønskede at beholde barnet, traf  

 samrådet den 1. maj 1996 afgørelse om at der ikke var noget til hinder for at  

 de adopterede barnet.
I juni 1996 fik ægteparret af X Statsamt bevilling til  

 adoption af pigen.
 Amtet rettede i brev af 9.  

 januar 1998 forespørgsel til Civilretsdirektoratet om oplysningsniveauet i  

 sager om adoption af kinesiske børn og omtalte bl.a. ægteparrets  

 adoptionssag.  

 I brevet oplyste amtet at der vedlægges kopi af sag.
 I januar/februar 1998 blev  

 ægteparret kontaktet af en journalist fra Y tv-station der kendte noget til  

 deres adoptionssag, og som bad dem om papirer vedrørende sagen. Ægteparret  

 afslog.
Den 24. april 1998 blev  

 ægteparret klar over at der i Y tv-station ville komme en udsendelse om  

 adoptioner - herunder adoptioner fra Kina.
En af historierne handlede om ( ),  

 dvs. sagen om ægteparrets datter. Ægteparret kontaktede adoptionssamrådet  

 hvis  

 sekretariatsleder oplyste at hun havde udleveret dokumenter fra parrets  

 adoptionssag til Y tv-stations journalister.
Ægteparret bad derpå om at få  

 aktindsigt i det materiale der var sendt til Y tv-station.
X Amt svarede i  

 brev  

 af 11. maj 1998. Af brevet fremgik at materialet var blevet udleveret den 26.  

 januar 1998 til Y tv-station.
Med brevet vedlagdes kopi af det udleverede  

 materiale.
Der var tale om i alt 11 sider fra referatarkene i ægteparrets  

 adoptionssag i amtet.
Der var foretaget udstregning af nogle navne, mens alle  

 øvrige oplysninger, herunder om ægteparrets rejse til Kina samt om meddelte  

 tilladelser om undersøgelser og vurderinger, fremgik af arkene.
Ægteparret henvendte sig til  

 Y tv-station for at få standset udsendelsen om dem og deres datter.
Y  

 tv-station beroligede ægteparret med at oplysningerne i udsendelsen ville  

 blive  

 sendt i en sådan form at det ville være umuligt for seerne at identificere  

 ægteparret eller deres barn.
Y tv-station oplyste at de havde fået  

 aktindsigt  

 i en hel del sager, som amterne har indbragt for Civilretsdirektoratet.  

 Den  

 20. maj 1998 skrev Y tv-station yderligere et brev til ægteparret.
I dette  

 brev  

 skrev Y tv-station at I selv (har) henvendt jer for at bede amtet  

 orientere  

 civilretsdirektoratet om sagen.
Endnu engang beroligede Y tv- station  

 ægteparret med at oplysningerne ville blive gengivet i anonymiseret form.
 Den 24. maj 1998 skrev  

 ægteparret til Y tv- station og korrigerede oplysningerne om at de skulle  

 have  

 bedt X Amt om at orientere Civilretsdirektoratet om deres sag. Ægteparret  

 afviste ligeledes at de skulle have klaget til Civilretsdirektoratet i denne  

 sag.
 Såvel ægteparret som  

 adoptionscenter Z rettede henvendelse til Civilretsdirektoratet og klagede  

 over  

 at amtskommunen havde givet Y tv- station aktindsigt i sagen.  

 Civilretsdirektoratet  

 svarede i brev af 13. juli 1998 til adoptionscenter Z:
 (X) Amt rettede i sin  

 henvendelse af 9. januar 1998 til Civilretsdirektoratet en generel  

 forespørgsel  

 vedrørende oplysningerne om kinesiske børn, der er bragt i forslag til danske  

 adoptionsansøgere.
Forespørgslen, der udsprang af Civilretsdirektoratets  

 cirkulæreskrivelse af 18. marts 1996 om oplysning om kinesiske børn til  

 adoption i Danmark, var endvidere vedlagt to orienteringssager, herunder  

 familien (A)s afsluttede adoptionssag.
 Den omstændighed, at  

 henvendelsen af 9. januar 1998 var vedlagt to orienteringssager, har efter  

 Civilretsdirektoratets opfattelse ikke selvstændig betydning for, hvorvidt de  

 to konkrete sager falder ind under offentlighedslovens bestemmelser om  

 aktindsigt.  

 Adgangen til at få aktindsigt efter offentlighedsloven omfatter således både  

 verserende og afsluttede sager, jf. herved lovens § 4, stk. 1.
 Ved vurderingen af, hvorvidt  

 der var grundlag for at meddele aktindsigt i oplysninger vedrørende de  

 konkrete  

 sager, er det derimod efter direktoratets opfattelse navnlig afgørende,  

 hvorvidt der er tale om oplysninger, der er omfattet af reglerne om  

 tavshedspligt.
 For så vidt angår klagen over  

 (X) Amtskommunes afgørelse om meddelelse af aktindsigt skal direktoratet  

 bemærke følgende:
Af offentlighedslovens § 15,  

 stk. 1, følger det, at anmodninger om aktindsigt i dokumenter, der indgår i  

 en  

 afgørelsessag, skal behandles og afgøres af den myndighed, der i øvrigt skal  

 træffe afgørelse i sagen.
Såfremt der ikke er tale om en afgørelsessag, skal  

 den myndighed, der har dokumentet i sin besiddelse, afgøre sagen om  

 aktindsigt.
 Efter offentlighedslovens §  

 15, stk. 2, kan en afgørelse om aktindsigt påklages særskilt til den  

 myndighed,  

 som er klageinstans i forhold til afgørelsen eller behandlingen i øvrigt af  

 den  

 sag, begæringen om aktindsigt vedrører.
 Efter adoptionsloven er  

 Civilretsdirektoratet overordnet myndighed på adoptionsområdet og kan udstede  

 regler om godkendelse som adoptant og om behandlingen af adoptionssager.
 Kompetencen til at træffe  

 afgørelse i sager om godkendelse som adoptanter tilkommer derimod de  

 amtskommunale adoptionssamråd, hvis afgørelser kan påklages til  

 Adoptionsnævnet.
 Under hensyn til, at  

 afgørelsen om meddelelse af aktindsigt angår dokumenter, der indgår i en  

 generel forespørgsel til Civilretsdirektoratet, finder direktoratet ikke, at  

 denne afgørelse vil kunne påklages til Adoptionsnævnet.
 Der er ikke i øvrigt ved lov  

 eller i henhold til lov fastsat klageadgang til direktoratet i sager, der  

 behandles af de amtskommunale adoptionssamråd eller af amtskommunerne som led  

 i  

 disses funktion som sekretariat for adoptionssamrådene.
 Det er derfor direktoratets  

 umiddelbare opfattelse, at vi ikke er kompetent til at behandle klagen over  

 afgørelsen om meddelelse af aktindsigt.
 Det skal dog bemærkes, at  

 direktoratet som overordnet myndighed på adoptionsområdet må antages at have  

 et  

 ulovbestemt overordnet tilsyn med adoptionsområdet, og at direktoratet som  

 led  

 heri efter omstændighederne har mulighed for at fremkomme med vejledende  

 udtalelser.
 Til brug for vores vurdering  

 af hvorvidt direktoratet på denne baggrund bør udtale sig i den konkrete sag,  

 har direktoratet fundet det rigtigst at bede (X) Amtskommune om at fremkomme  

 med en udtalelse.
 X Amt skrev den 30. juli 1998  

 således til Civilretsdirektoratet:
 Med henvisning til brev fra  

 Civilretsdirektoratet, dateret den 13. juli 1998, kan jeg oplyse, at det ikke  

 er Adoptionssamrådet, der besluttede at imødekomme (Y) tv-stations anmodning  

 om  

 aktindsigt i amtets henvendelse af 9. januar 1998 til Civilretsdirektoratet,  

 men Samrådssekretariatet/undertegnede, som på egen hånd besluttede at  

 efterkomme aktindsigtsbegæringen.
 Den 23. januar 1998 anmodede  

 ( ), (Y) tv- station, om aktindsigt i amtets brev til Civilretsdirektoratet,  

 dateret den 9. januar 1998. Den 26. januar 1998 fremsendte jeg amtets brev  

 med  

 bilag i anonymiseret form til (Y) tv-station, jfr. § 4, stk. 1 i  

 Offentlighedsloven.
 Da de fremsendte papirer er  

 anonymiserede, skulle det således ikke være muligt for (Y) tv- station at  

 identificere familien og barnet på dette grundlag.
 (Y) tv-station har da også  

 den 28. april 1998 over for amtet bekræftet, at de ikke har identificeret  

 familien i de fremsendte anonymiserede papirer fra amtet, men har kendskab  

 til  

 familien fra anden kilde uden for amtets regie.
 Jeg har ikke fundet grundlag  

 for at hemmeligholde navnet på adoptionscenter (Z)s kontaktperson i  

 Kina samt  

 navnet på den kinesiske institution og den ansatte leder, efter  

 Offentlighedslovens bestemmelser.
 Adoptionscenter (Z) kommer da  

 heller ikke nærmere ind på begrundelsen for hemmeligholdelse af navnene, jfr.  

 Offentlighedslovens § 13, stk. 1, nr. 6.
Jeg har ikke yderligere  

 kommentarer til det fremsendte materiale. I et brev af 20. august 1998  

 til ægteparret beklagede chefen for amtets børn og unge-afdeling at der var  

 blevet udleveret oplysninger om ægteparret og deres familie der, selv  

 om de  

 var anonymiserede, ville kunne danne baggrund for en identifikation.  

 Amtet  

 anførte bl.a.:
 På den baggrund har jeg  

 fundet, at der ved udleveringen af materiale til ( ), (Y) tv-station, er  

 blevet  

 givet personlige oplysninger om Dem og Deres familie, der, selv om de er  

 anonymiserede, ville kunne danne baggrund for en identifikation.
 (X) Amt har efter  

 udleveringen til (Y) tv-station i en anden sag modtaget en afgørelse fra Den  

 Sociale Ankestyrelse, der siger, at (X) Amt kunne have afslået (Y)  

 tv-stations  

 anmodning om aktindsigt under henvisning til, at der var tale om en sagstype,  

 der i sin helhed er undtaget fra aktindsigt efter offentlighedsloven.
 Jeg beklager dybt, at De er  

 blevet bragt i denne situation.
 Jeg har samtidig rettet  

 henvendelse til (Y) tv- station med anmodning om at sikre, at de oplysninger,  

 som (X) Amt således uberettiget har tilsendt dem, ikke på nogen måde bliver  

 brugt af (Y) tv-station.
 (X) Amt kan desværre ikke  

 gøre mere i forhold til (Y) tv-station.
Jeg vil endnu en gang  

 undskylde det passerede. I et brev af 28. august 1998  

 til adoptionscenter Z skrev Civilretsdirektoratet at direktoratet ikke fandt  

 anledning til at udtale sig nærmere i sagen.
Direktoratet begrundede denne  

 beslutning således:
 Civilretsdirektoratet har nu  

 modtaget en udtalelse af 30. juli 1998 fra (X) Amt.
Af udtalelsen fremgår  

 det,  

 at amtet har sendt genpart heraf til adoptionscenter (Z) og til familien (A).
 Af udtalelsen fremgår det  

 bl.a., at beslutningen om at meddele (Y) tv-station aktindsigt i amtets  

 henvendelse af 9. januar 1998 er truffet af samrådssekretariatet/fuldmægtig  

 ( ).
 Civilretsdirektoratet skal  

 herefter meddele, at direktoratet ikke finder anledning til at udtale sig  

 nærmere i sagen.
Direktoratet lægger herved  

 vægt på, at sagen rejser spørgsmål om, hvorvidt der i forbindelse med, at der  

 er givet (Y) tv-station delvis aktindsigt, er sket en krænkelse af den  

 tavshedspligt, der påhviler personer, der virker inden for den offentlige  

 forvaltning.
Direktoratet har endvidere lagt vægt på, at beslutningen om at  

 meddele aktindsigt er truffet i samrådssekretariatet, hvis medarbejdere er  

 ansatte ved amtskommunen.
 Efter § 31, stk. 2, i lov om  

 kommunernes styrelse er amtsborgmesteren øverste daglige leder af  

 forvaltningen  

 i amtskommunen, og amtsborgmesteren kan således behandle klager over ansatte  

 i  

 amtskommunen.
Direktoratet er bekendt med,  

 at (X) Amt den 20. august 1998 har taget stilling til Deres klage, og  

 direktoratet foretager sig herefter ikke videre i sagen. I brev af 2. september 1998  

 skrev ægteparret bl.a. følgende til amtsborgmesteren om sagen:
 Civilretsdirektoratet  

 meddeler os d. 28. august, bl.a. under henvisning til undskyldningen fra (X)  

 Amt at de henlægger sagen.
Af resumeet fremgår det, at  

 fra april frem til august har (X) Amt ment, at sådanne papirer måtte  

 udleveres.  

 Vi kan ikke være af en anden opfattelse.
Der har ikke været nogen som helst  

 hjælp at hente fra Amtet over for (Y) tv-station.
Vi har måttet true (Y)  

 tv-station med retssag, hvis de anvendte papirerne, som Amtet havde  

 udleveret.  

 Det ville have klædt Børn og Unge- området, hvis de dels tidligere havde  

 erkendt, at der var begået en kapital-brøler dels aktivt havde  

 hjulpet med at  

 få trukket de papirer, som (Y) tv-station havde fået udleveret, tilbage.
Da  

 henvendelsen til (Y) tv-station fra Amtet skete var udsendelsen redigeret  

 færdig.
 Efter at have set udsendelsen  

 d. 1. september kan vi se, at de personlige oplysninger, som de ville have  

 brugt på vores datter er klippet væk, hvilket vi selvfølgelig er tilfredse  

 med.
Hele denne ulykkelige sag  

 afslører, hvorledes Børn og Unge Området opfatter adoptivforældre.
Vi og  

 vores  

 børn er sager/klienter der kan (mis)bruges i adoptionspolitisk  

 sammenhæng.  

 Det har været tydeligt for os, at (X) Amt fandt hensynet til vores datters  

 sags  

 karakter mere vigtig end beskyttelsen af barnet, til trods for at Amtet i  

 adoptionsforhold mener, at de varetager barnets tarv.
For os at se ligner det et  

 storvaskeri, vi får en undskyldning 4 måneder efter og vi kan  

 ikke være sikre  

 på, at noget sådan ikke gentager sig.
Vores fornemmelse af  

 storvask bekræftes  

 af at vores sagsbehandler end ikke har fået at vide, at ( ) har givet os en  

 undskyldning, så vi frygter at trods undskyldningen er der ingen som har lært  

 noget.
 Vi vil derfor bede dig om at  

 tage stilling til 2 ting:
Hvorledes får vi fjernet de  

 personlige papirer fra (Y) tv-station.
Både vi og (X) Amt kan ikke være sikre  

 på, at de ikke benyttes i en anden udsendelse - så det er i alles interesse,  

 at  

 de fjernes derfra, da (X) Amt har erkendt, at de uretmæssigt er blevet  

 udleveret.
Det er (X) Amt, som har udleveret papirerne, så det må være Amtet  

 som sørger for at få en bekræftelse på, at papirerne hos (Y) tv-station er  

 destrueret.
At sikre, at sagen får  

 konsekvenser.
Vi ved jo reelt ikke om det kan gentage sig, nu når vores sag  

 er  

 afsluttet. Amtsborgmesteren svarede i  

 brev af 29. september 1998 på ægteparrets klage.
Han anførte bl.a.:
I orienterede mig ved brev  

 af 2. september 1998 om Jeres adoptionssag.
Jeg har været glad for at læse,  

 at  

 I har fået en dejlig pige, og jeg vil indledningsvis beklage, at der skal gå  

 skår i denne glæde på baggrund af en sag, der desværre kommer til at  

 involvere  

 Jeres familie.
I (X) Amtsråd mener vi, at  

 åbenhed over for borgerne er vigtig.
Men åbenheden overfor borgerne betyder  

 også åbenhed overfor pressen indenfor lov om offentlighed i forvaltningen.  

  

 Overfor det står Amtsrådets ansvar for at  

 beskytte de borgere, der udleverer personlige oplysninger til amtet.
Og  

 oven i disse modstridende hensyn kommer så, at det ikke er helt klart, hvad  

 der  

  

 er gældende ret omkring aktindsigt efter  

 lov om offentlighed i forvaltningen.
Det er denne usikkerhed, som  

 I har mærket og mærker i forbindelse med spørgsmålet om aktindsigt i Jeres  

 adoptionssag.
Det er en usikkerhed, som ingen kan være tjent med, og amtets  

 centrale juridiske afdeling er aktuelt ved at udarbejde et notat om  

 aktindsigt,  

 der skal sikre, at praksis ændres, og at en sag som denne ikke gentager sig i  

 (X) Amt.
 I beder mig tage konkret  

 stilling til to ting: Hvordan vi får fjernet papirerne fra (Y) tv-station, og  

 spørgsmålet om sagens konsekvenser.
I forhold til (Y) tv-station,  

 så er I også orienteret om, at forvaltningen har skrevet til (Y) tv- station  

 og  

 bedt dem undlade at bruge de oplysninger, der er udleveret. (Y) tv-station  

 har  

 overfor forvaltningen oplyst, at de fortsat er af den opfattelse, at de kun  

 har  

 modtaget oplysninger, de er berettigede til at modtage.
Forvaltningen har på  

 baggrund af Jeres henvendelse henvendt sig til (Y) tv-station igen, brevet er  

 vedlagt til Jeres orientering.
Jeg ved, at spørgsmålet om  

 aktindsigt i personsager har været drøftet med de medarbejdere i Børn og Unge  

 Afdelingen, der behandler henvendelserne, og at afdelingen har ændret praksis  

 i  

 spørgsmål om aktindsigt i personsager, så de nu holder sig til en meget  

 snæver  

 fortolkning.
Jeg er meget enig i den opstramning, forvaltningen har lavet på  

 baggrund af Jeres henvendelse, og I har på den baggrund fået en undskyldning  

 fra forvaltningen. I et brev af 11. august 1999  

 klagede ægteparret til mig over sagsforløbet.
I den anledning indhentede jeg  

 udtalelser fra X Amt.
Jeg bad amtet udtale sig om følgende:
 (A) oplyser i brevet at (Y)  

 tv-station i januar/februar 1998 kontaktede dem.
Af oplysningerne ses at (Y)  

 tv-station kendte deres identitet fra en anden kilde end amtet.
Amtet har  

 oplyst at udleveringen skete i henhold til offentlighedsloven.
Dette fremgår  

 bl.a. af amtets brev af 30. juli 1998. Jeg beder amtet udtale sig om  

 følgende:
Ifølge offentlighedslovens § 12, stk. 1, nr. 1,  

 omfatter retten til aktindsigt ikke oplysninger om enkeltpersoners private  

 forhold.Er amtet enig i at de oplysninger der blev udleveret til (Y)  

 tv-station, var omfattet af § 12, stk. 1, nr. 1? Hvis spørgsmål 1 besvares bekræftende, må jeg antage at  

 udleveringen skete som meddelelse af meroffentlighed i henhold til  

 offentlighedslovens § 4, stk. 1, 2. pkt.
Meroffentlighed må imidlertid kun  

 meddeles med respekt af tavshedspligtsreglerne.Er amtet enig med mig i at de  

 pågældende oplysninger var tavshedsbelagte, og at en udlevering af  

 oplysningerne til (Y) tv-station derfor var omfattet af straffelovens § 152? Jeg har forstået at amtet mener at sletningen af  

 navnene i de udleverede akter bevirkede at en udlevering af oplysningerne  

 ikke  

 ville indebære en udlevering af fortrolige oplysninger til uvedkommende.Jeg  

 beder i den forbindelse amtet oplyse hvad amtet havde gjort for at sikre sig  

 at  

 (Y) tv-station ikke i forvejen var bekendt med de pågældendes identitet,  

 eller  

 for at den ikke forholdsvis enkelt kunne skaffe sig den oplyst.
 Jeg beder amtet oplyse hvorfor amtet ikke indhentede  

 samtykke fra (A) til enten udleveringen af dokumenterne, eller til at amtet  

 kunne give (Y) tv-station oplysningerne om deres navne med henblik på at (Y)  

 tv-station selv henvendte sig direkte til de pågældende.
Dokumenterne der blev udleveret til (Y) tv- station,  

 stammede fra Adoptionssamrådets sag om godkendelse af (A) som adoptanter.  

 Adoptionssamrådet er oprettet ved adoptionslovens § 25 a og tillagt  

 beføjelser  

 direkte ved lov.
Samrådet er således et selvstændigt forvaltningsorgan i  

 forhold til (X) Amt, jf. forvaltningslovens § 28, stk. 6.På denne baggrund  

 beder jeg amtet oplyse årsagen til at udleveringen ikke blev besluttet af  

 Adoptionssamrådet eller på samrådets vegne, jf. offentlighedslovens § 15,  

 stk.  

 1. Jeg beder samtidig om oplysning om hvilken procedure der er blevet fulgt i  

 forbindelse med at sagens akter tilsyneladende er indgået i en generel sag i  

 amtet om sager vedrørende børn fra Kina, jf. forvaltningslovens § 28, stk. 1  

 og  

 2.
Afgørelser om aktindsigt i henhold til  

 offentlighedsloven kan påklages efter de samme retningslinjer som gælder for  

 klage i den underliggende sag, jf. offentlighedslovens § 15, stk. 2.  

 Adoptionssamrådets afslag på godkendelse som adoptant kan påklages til  

 Adoptionsnævnet, jf. adoptionslovens § 25 b.
Jeg beder amtet tage stilling  

 til  

 om ikke afgørelsen om at udlevere dokumenterne burde have været truffet på  

 vegne af Adoptionssamrådet, og om afgørelsen kunne påklages til  

 Adoptionsnævnet.
 Jeg beder amtet forelægge sagen for Adoptionssamrådet  

 med henblik på at samrådet kan tage stilling til om samrådet mener sig  

 kompetent til at træffe afgørelse om aktindsigt i dokumenter i samrådets  

 sager.  

 I bekræftende fald bedes samrådet endvidere tage stilling til de spørgsmål  

 der  

 er rejst under punkt 1-6.
 Jeg beder amtet om at videresende sagen - efter at have  

 indhentet udtalelse fra Adoptionssamrådet - til Civilretsdirektoratet med  

 henblik på at direktoratet udtaler sig om spørgsmålene 5- 7.
Civilretsdirektoratet bedes sende direktoratets egne  

 bemærkninger og de indhentede udtalelser til Adoptionsnævnet som jeg beder  

 tage  

 stilling til om nævnet anser sig for kompetent til at behandle (A)s  

 klage.
I  

 bekræftende fald beder jeg nævnet træffe afgørelse i forhold til de  

 pågældende  

 om berettigelsen af at dokumenterne blev udleveret til (Y) tv-station. X Amt svarede i brev af 9.  

 august 2000 bl.a. følgende:
 Ad spørgsmål 1:
 Amtet er enig i, at de  

 oplysninger, der blev udleveret til (Y) tv-station, er omfattet af  

 offentlighedslovens § 12, stk. 1, nr. 1. Når udleveringen fandt sted,  

 skyldtes  

 det, at opfattelsen har været, at anonymiseringen indebar, at de sagen  

 omhandlende personer ikke kunne genkendes.
 Ad spørgsmål 2:
 Der henvises indledningsvist  

 til det ovenfor under spørgsmål 1, 2. punktum anførte.
 Amtet kan tilslutte sig, at  

 oplysningerne var tavshedsbelagte, og at oplysningerne er omfattet af den  

 kategori, som Straffelovens § 152 omhandler.
 Pågældende medarbejder har  

 imidlertid ikke haft forsæt til at overtræde tavshedspligten.
 Ad spørgsmål 3:
Ekspeditionen af  

 aktindsigtsbegæringen er foretaget af en medarbejder i (X) Amt i forbindelse  

 med dennes sekretariatsbetjening af Adoptionssamrådet.
Ekspeditionen ses  

 derfor  

 at være foretaget på samrådets vegne.
 Ifølge det oplyste har  

 pågældende medarbejder ikke gjort noget for at sikre sig, at (Y) tv-station  

 ikke i forvejen var bekendt med de pågældendes identitet.
 Det har således været  

 opfattelsen, at anonymiseringen var tilstrækkelig til at sikre, at de  

 pågældende ikke kunne identificeres - hvilket imidlertid, beklageligvis, har  

 vist sig ikke at være tilfældet.
 Ad spørgsmål 4:
Der henvises til det ovenfor  

 under spørgsmål 3 anførte.
Man kan tilslutte sig, at en henvendelse fra  

 Adoptionssamrådets sekretariat af nævnte indhold til klagerne havde været  

 formålstjenligt, men en sådan henvendelse har, beklageligvis, ikke fundet  

 sted.
 Ad spørgsmål 5:
Amtet er enig i, at  

 Adoptionssamrådet er en selvstændig myndighed.
Amtet er endvidere enig i, at  

 spørgsmål om aktindsigt m.v. henhører under Adoptionssamrådets ressort.
Dette  

 følger også implicit af den indledende besvarelse af spørgsmål 3.
 Den medarbejder, der har  

 forestået ekspeditionen af sagen, er ansat i (X) Amt, og pågældende  

 medarbejder  

 er tilknyttet Adoptionssamrådets sekretariat, ligesom pågældende er medlem af  

 Adoptionssamrådet.
 Pågældende medarbejder har  

 derfor i forbindelse med ekspeditionen optrådt på Adoptionssamrådets vegne -  

 hvorved bemærkes at sager om aktindsigt, udlevering af faktuelle oplysninger  

 m.v. sædvanligvis ekspederes administrativt.
Sagens akter er ikke indgået  

 i en generel sag i amtet.
Forholdet er derimod som anført ovenfor det, at  

 amtet  

 udøver sekretariatsbistand for Adoptionssamrådet.
Adoptionssamrådet er  

 tidligere af Civilretsdirektoratet blevet anmodet om at fremsende orientering  

 om de enkelte sager, hvor der har været problemer.
Der henvises til  

 Civilretsdirektoratets cirkulære af 18. marts 1996, der vedlægges i kopi.
 Sagens akter er således  

 indgået i en sag hos (X) Amt i amtets egenskab af sekretariat for  

 Adoptionssamrådet, og alle ekspeditioner i sagen er foretaget på denne  

 baggrund  

 - det vil sige på vegne af Adoptionssamrådet.
 Ad spørgsmål 6:
Der henvises indledningsvist  

 til det ovenfor i relation til spørgsmål 5 anførte.
Amtet kan således  

 tilslutte  

 sig, at afgørelsen om udlevering af dokumenterne henhører under  

 Adoptionssamrådets kompetence - og udleveringen er da også foretaget af  

 sekretariatet på samrådets vegne.
Man kan ligeledes tilslutte sig, at  

 afgørelsen herom kunne påklages til Adoptionsnævnet.
 Som det - om end indirekte -  

 vil fremgå af ovenstående, finder man, at begivenhedsforløbet er beklageligt,  

 hvilket også tidligere er tilkendegivet overfor klagerne.
 Når henvendelser fra klagerne  

 er besvaret af amtet og amtsborgmesteren, skal dette ses i lyset af den  

 kendsgerning, at amtet føler et medansvar for det passerede, jvf. den  

 kendsgerning at amtet udfører sekretariatsbistand for Adoptionssamrådet.
Det kan i øvrigt oplyses, at  

 Adoptionssamrådet har oplyst, at der nu er tilrettelagt en praksis, der  

 sikrer,  

 at tilsvarende ikke kan finde sted på ny. Civilretsdirektoratet udtalte  

 sig i brev af 20. marts 2001. Direktoratet anførte bl.a.:
 Civilretsdirektoratet finder  

 indledningsvis anledning til at knytte nogle generelle bemærkninger dels til  

 myndighedsstrukturen på adoptionsområdet, dels til forløbet omkring  

 udleveringen af oplysninger til (Y) tv-station, herunder (A)s klage til  

 Civilretsdirektoratet, og endelig til forløbet omkring amtets henvendelse af  

 9.  

 januar 1998 til direktoratet.
 1.  

  

 Efter adoptionslovens § 4 a er det normalt en betingelse for at  

 adoptere et barn, at ansøgeren efter en undersøgelse er godkendt som  

 adoptant.
Opgaven med at godkende  

 adoptanter er henlagt til de  

  

 amtskommunale  

 adoptionssamråd.
Ifølge adoptionslovens § 25 a, stk. 1, opretter  

 justitsministeren for hver amtskommune og for Københavns henholdsvis  

 Frederiksberg Kommune et eller flere samråd, der efter undersøgelse foretaget  

 af amtskommunen (kommunen) afgør, om en ansøger kan godkendes som adoptant,  

 jf.  

 § 4 a.
 Amterne  

  

 har på adoptionsområdet til opgave at virke som sekretariat  

 for adoptionssamrådene.
Amternes opgaver i den  

 forbindelse er nærmere beskrevet i Civilretsdirektoratets Vejledning om  

 International  

 Adoption, kapitel 1, side 19-20, der vedlægges i kopi.
Til orientering  

 vedlægges endvidere uddrag af forarbejderne til den ændring af adoptionsloven  

 i  

 1976 (L 137 af 24. marts 1976), hvorved de amtskommunale adoptionssamråd blev  

 oprettet.
 Adoptionssamrådenes  

 afgørelser kan påklages til  

  

 Adoptionsnævnet  

  

 ,  

 jf. adoptionslovens § 25 b.
Indtil den seneste ændring af  

 adoptionsloven (lov nr. 358 af 2. juni 1999) var klageadgangen reguleret i  

 bestemmelsens stk. 1, hvoraf fremgik, at et samråds afslag på en ansøgning om  

 godkendelse som adoptant kan indbringes for Adoptionsnævnet.
Det blev  

 antaget,  

 at Adoptionsnævnet i den forbindelse kunne tage stilling til  

 sagsbehandlingsspørgsmål, som hævdedes at have fremkaldt et forkert eller  

 mangelfuldt grundlag for samrådets afgørelse, ligesom nævnet havde adgang til  

 at tage stilling til andre sagsbehandlingsspørgsmål, der ville kunne have  

 betydning for afgørelsens indhold.
 Kompetencen til at fastsætte  

 regler om godkendelse som adoptant og om adoptionssagernes behandling  

 tilkommer  

 ifølge adoptionslovens § 25  

  

 justitsministeren.
Der var indtil den seneste  

 lovændring ikke fastsat nærmere regler i adoptionsloven om  

  

 tilsynet  

  

 med de amtskommunale adoptionssamråd.
Det blev imidlertid  

 antaget, at det generelle faglige tilsyn med adoptionssagernes behandling  

 blev  

 varetaget af justitsministeren (Civilretsdirektoratet), og at direktoratet i  

 den forbindelse kunne behandle klager, der ikke rettede sig mod konkrete  

 afgørelser, men indeholdt en mere generel kritik af den måde, hvorpå  

 myndighederne  

 opfyldte lovgivningens krav på, eller klager over, at disse generelt ikke  

 kunne  

 anses for opfyldt.
 Det blev endvidere antaget,  

 at klager over amtskommunens sagsbehandlingstid, eller over optræden m.v. fra  

 ansatte ved amtskommunen kunne rettes til amtsborgmesteren.
 Der henvises i den  

 forbindelse til beskrivelsen af gældende ret i afsnit 3.1. i de almindelige  

 bemærkninger til lovforslag L 40 FT 1998-99 samt til afsnit 3.1.1.1 og afsnit  

 7.1.1. i Adoptionsudvalgets betænkning nr. 1338/1997. Kopier heraf vedlægges  

 til orientering.
 Som nævnt ovenfor blev der  

 ved lov nr. 358 af 2. juni 1999 gennemført en række ændringer i  

 adoptionsloven.
 Således fremgår det nu af  

 adoptionslovens § 25 b, stk. 3, at et samråds afgørelse i medfør af  

 adoptionsloven kan indbringes for Adoptionsnævnet, ligesom det fremgår af  

 samme  

 bestemmelses stk. 4, at Adoptionsnævnet fører tilsyn med samrådene.
I forbindelse med  

 Folketingets behandling af lovforslag L 40, FT 1998-99, blev der bl.a. rejst  

 spørgsmål om tilsynet på området.
I tilknytning hertil anførtes bl.a.  

 følgende  

 i Retsudvalgets betænkning over lovforslaget:
 Kompetenceordningen for så  

 vidt angår en række spørgsmål af praktisk karakter, kan i den forbindelse  

 mere  

 skematisk fremstilles således:
 ·  

  

 	  

 Klager over samrådenes afslag på  

 godkendelse som adoptant kan indbringes for Adoptionsnævnet.
 ·  

  

 	  

 Klager over samrådenes og  

 samrådssekretariaternes sagsbehandling kan - for så vidt angår spørgsmål af  

 betydning for den trufne afgørelse - ligeledes indbringes for  

 Adoptionsnævnet.
 ·  

  

 	  

 Klager over overtrædelse af reglerne om god  

 forvaltningsskik, herunder lang sagsbehandlingstid eller uhøflig optræden  

 m.v.  

 i samrådssekretariaterne, kan indbringes for amtsrådet.
·  

  

 	  

 Klager over de formidlende organisationer... Til orientering vedlægges endvidere  

 kopi af justitsministerens svar på spørgsmål nr. 46 og 49 fra Folketingets  

 Retsudvalg.
2.  

  

 I slutningen af januar 1998 fik (Y) tv-station aktindsigt i en  

 henvendelse af 9. januar 1998 fra (X) Amt til Civilretsdirektoratet  

 (ombudsmandens bilag 1). (Y) tv-station var på daværende tidspunkt ved at  

 forberede en dokumentarudsendelse om adoption og havde i den forbindelse  

 kontakt med en række forskellige aktører på adoptionsområdet.
Udsendelsen  

 blev  

 vist den ( ) under titlen ( ).
Den henvendelse af 9. januar  

 1998, som (Y) tv-station fik aktindsigt i, havde karakter af en generel  

 forespørgsel vedrørende oplysningsniveauet i sager om kinesiske børn, der  

 bringes i forslag til danske adoptionsansøgere.
Henvendelsen indeholdt bl.a.  

 en  

 omtale af fem sager, som samrådet havde behandlet siden oktober 1997, og som  

 fandtes problematiske.
Herudover var henvendelsen vedlagt to  

 orienteringssager,  

 herunder familien (A)s afsluttede adoptionssag.
 I forbindelse med  

 aktindsigten havde (X) Amt bl.a. foretaget en sletning af navne m.v. på de  

 børn  

 og adoptivforældre, som var omtalt i henvendelsen og i de vedlagte  

 dokumenter.  

 Med hensyn til spørgsmålet om, hvem der traf afgørelse om meddelelse af  

 aktindsigt, henvises til besvarelsen af spørgsmål 5-7.
 Ved brev af 19. maj 1998 rettede  

 (A) sammen med den adoptionsformidlende organisation, adoptionscenter (Z),  

 henvendelse til Civilretsdirektoratet, hvori de bl.a. klagede over, at amtet  

 havde givet (Y) tv-station aktindsigt i den del af henvendelsen, som vedrørte  

 deres adoptionssag.
Ved brev af 13. juli 1998  

 orienterede Civilretsdirektoratet klagerne om, at man havde anmodet (X) Amt  

 om  

 en udtalelse til brug for direktoratets overvejelser om, hvorvidt  

 direktoratet  

 burde udtale sig i anledning af klagen.
Direktoratet tilkendegav samtidig, at  

 afgørelsen om at give aktindsigt til (Y) tv-station efter direktoratets  

 opfattelse ikke kunne påklages til Adoptionsnævnet.
 Civilretsdirektoratet modtog  

 efterfølgende en udtalelse fra (X) Amt, hvoraf fremgik, at afgørelsen om at  

 give (Y) tv-station aktindsigt var truffet af samrådssekretariatet/fuldmægtig  

 ( ). Efterfølgende blev direktoratet endvidere orienteret om, at (X) Amt i et  

 brev af 20. august 1998 havde beklaget over for (A), at der i forbindelse med  

 aktindsigten til (Y) tv-station var blevet givet oplysninger om familien.
På denne baggrund meddelte  

 Civilretsdirektoratet ved brev af 28. august 1998, at man ikke fandt  

 anledning  

 til at udtale sig nærmere om sagen.
Direktoratet henviste i den forbindelse  

 til, at sagen rejste spørgsmål om, hvorvidt der i forbindelse med  

 aktindsigten  

 var sket en krænkelse af den tavshedspligt, der påhviler personer, der virker  

 inden for den offentlige forvaltning.
Direktoratet henviste endvidere til,  

 at beslutningen om aktindsigt var  

 truffet af samrådssekretariatet, hvis medarbejdere er ansat ved amtskommunen.
 3.  

  

 (X) Amts henvendelse af 9. januar 1998 til Civilretsdirektoratet  

 knyttede sig til den fokus, der bl.a. på daværende tidspunkt var omkring  

 adoption af kinesiske børn.
 Civilretsdirektoratet havde  

 den 18. marts 1996 udsendt en cirkulæreskrivelse om oplysningsniveauet i  

 sager  

 om kinesiske børn, som bringes i forslag til danske adoptionsansøgere.
I cirkulæreskrivelsen udstak  

 Civilretsdirektoratet nogle nærmere retningslinier for samrådenes behandling  

 af  

 matchingforslag vedrørende kinesiske børn.
Om baggrunden for  

 cirkulæreskrivelsen samt om indholdet af de særlige retningslinier for  

 behandlingen af matchingsager vedrørende kinesiske børn henvises til  

 cirkulæreskrivelsen, der er vedlagt (X) Amts udtalelse til ombudsmanden.
 I cirkulæreskrivelsen  

 anmodede Civilretsdirektoratet samtidig om løbende at modtage underretning,  

 hvis der måtte vise sig at være helbredsmæssige problemer med de kinesiske  

 børn, som kommer til landet.
 I begyndelsen af 1998 rettede  

 såvel (X) Amt som adoptionscenter (Z) henvendelse til Civilretsdirektoratet  

 vedrørende oplysningsniveauet i sager om kinesiske børn.
Adoptionscenter (Z) havde  

 således umiddelbart forinden - i et brev af 6. januar 1998 - rettet  

 henvendelse  

 til Civilretsdirektoratet og havde i den forbindelse bl.a. oplyst, at  

 organisationen gennem de sidste måneder af 1997 havde oplevet store problemer  

 med godkendelse af matchingforslag fra Kina i (X) Amt.
Organisationen omtalte  

 i  

 den forbindelse fire konkrete sager.
Organisationen redegjorde endvidere for  

 de  

 aktuelle forhold ved formidlingen af børn fra Kina og efterlyste en  

 præcisering  

 af cirkulæreskrivelsen fra 1996.
 På baggrund af henvendelserne  

 fra henholdsvis (X) Amt og adoptionscenter (Z) fandt Civilretsdirektoratet  

 anledning til på ny at overveje retningslinierne for oplysningsniveauet for  

 kinesiske børn i forslag, herunder om forudsætningerne for direktoratets  

 cirkulæreskrivelse fra 1996 fortsat var til stede.
Civilretsdirektoratet  

 anmodede i den forbindelse bl.a.
Adoptionsnævnet om en udtalelse, ligesom  

 direktoratet rettede henvendelse til samtlige amtskommunale adoptionssamråd  

 og  

 amtskommunale samrådssekretariater med henblik på at få oplyst, hvorvidt der  

 havde vist sig at være helbredsmæssige problemer med de kinesiske  

 adoptivbørn, som  

 indtil da var kommet til Danmark.
Direktoratet anmodede endvidere de  

 formidlende organisationer om nærmere at beskrive proceduren i forbindelse  

 med  

 gennemførelsen af adoptioner i Kina, herunder hvilke procedurer der gjaldt i  

 relation til at sikre identiteten af de børn, der blev bragt i forslag til  

 danske adoptionsansøgere.
Direktoratet rettede også forespørgsel til  

 adoptionsmyndighederne i Sverige, Norge og Finland om disses erfaringer med  

 adoption af børn fra Kina.
På baggrund af de modtagne  

 oplysninger, herunder Adoptionsnævnets udtalelse af 28. august 1998 (kopi  

 heraf  

 vedlægges), besluttede Civilretsdirektoratet at indkalde de implicerede  

 myndigheder og organisationer her i landet til en drøftelse af  

 oplysningsniveauet i sager vedrørende kinesiske børn.
Mødet blev afholdt i  

 Civilretsdirektoratet den 13. januar 1999, og referat af mødet blev udsendt  

 ved  

 en skrivelse den 19. marts 1999. Kopi af skrivelsen vedlægges til  

 orientering.
 Endelig kan det oplyses, at  

 Adoptionsnævnet - sideløbende med direktoratets generelle overvejelser på  

 området - som rekursmyndighed behandlede to af de sager, som i øvrigt var  

 omtalt i (X) Amts generelle henvendelse til Civilretsdirektoratet.  

 Adoptionssamrådets afgørelser i disse to sager var således blevet påklaget  

 særskilt til nævnet af ansøgerne og adoptionscenter (Z).
 4.  

  

 Civilretsdirektoratet skal herefter bemærke følgende vedrørende  

 spørgsmål 5-7 i ombudsmandens brev til (X) Amt.
 Ad spørgsmål 5  

  

 :
Dokumenterne der blev  

 udleveret til (Y) tv- station, stammede fra Adoptionssamrådets sag om  

 godkendelse af (A) som adoptanter.
Adoptionssamrådet er oprettet ved  

 adoptionslovens § 25 a, og tillagt beføjelser direkte ved lov.
Samrådet er  

 således et selvstændigt forvaltningsorgan i forhold til (X) Amt, jf.  

 forvaltningslovens § 28, stk. 6.
 På denne baggrund beder jeg  

 amtet oplyse årsagen til, at udleveringen ikke blev besluttet af  

 Adoptionssamrådet eller på samrådets vegne, jf. offentlighedslovens § 15,  

 stk.  

 1.
Jeg beder samtidig om  

 oplysninger om hvilken procedure der blev fulgt i forbindelse med at sagens  

 akter tilsyneladende er indgået i en generel sag i amtet om sager vedrørende  

 børn fra Kina, jf. forvaltningslovens § 28, stk. 1 og 2. I (X) Amts brev af 30. juli  

 1998 til Civilretsdirektoratet (ombudsmandens bilag 6) blev det oplyst, at  

 det  

 ikke var adoptionssamrådet, der besluttede at imødekomme (Y) tv-stations  

 anmodning om aktindsigt i amtets henvendelse af 9. januar 1998, men  

 samrådssekretariatet/fuldmægtig ( ), som på egen hånd besluttede at  

 efterkomme  

 aktindsigtsbegæringen.
 Dette er efterfølgende  

 nærmere præciseret i (X) Amts udtalelse af 9. august 2000 til Folketingets  

 Ombudsmand, hvoraf bl.a. fremgår, at ekspeditionen af aktindsigtsbegæringen  

 blev foretaget af en medarbejder i (X) Amt i forbindelse med dennes  

 sekretariatsbetjening af adoptionssamrådet, og at ekspeditionen derfor ses  

 foretaget på samrådets vegne.
 Civilretsdirektoratet kan  

 henholde sig hertil.
Der henvises i den  

 forbindelse også til det, som er anført ovenfor under pkt. 1 om amternes  

 opgaver på adoptionsområdet.
Herudover kan det mere generelt oplyses, at  

 Civilretsdirektoratet hverken på daværende tidspunkt eller i dag har fastsat  

 nærmere retningslinier vedrørende kompetencen til at tage stilling til  

 anmodninger om aktindsigt, som rettes til adoptionssamrådene.
I den  

 kommenterede offentlighedslov, 3. udgave, side 267, anføres det imidlertid,  

 at  

 det i praksis vil være den medarbejder, der forestår forberedelsen af  

 myndighedens afgørelse i det underliggende sagsforhold, der i almindelighed  

 vil  

 være bemyndiget til at træffe afgørelse om aktindsigtsspørgsmål.
For så vidt angår spørgsmålet  

 om proceduren i forbindelse med, at sagens akter tilsyneladende er indgået i  

 en  

 generel sag i amtet, skal Civilretsdirektoratet ligeledes henholde sig til  

 det,  

 som er anført i (X) Amts udtalelse til ombudsmanden.
Heraf fremgår, at sagens  

 akter ikke er indgået i en generel sag i amtet, men at forholdet derimod er,  

 at  

 sagens akter er indgået i en sag hos amtet i amtets egenskab af sekretariat  

 for  

 adoptionssamrådet, og at alle ekspeditioner i sagen er foretaget på denne  

 baggrund - det vil sige på vegne af adoptionssamrådet.
 Direktoratet skal endvidere  

 henvise til, at det i henvendelsen af 9. januar 1998 til  

 Civilretsdirektoratet  

 (ombudsmandens bilag 1) bl.a. anføres, at  

 Adoptionssamrådet/Adoptionssekretariatet  

 ønsker Civilretsdirektoratets tilkendegivelse ....
 Ad spørgsmål 6:
 Afgørelser om aktindsigt i  

 henhold til offentlighedsloven kan påklages efter de samme retningslinjer som  

 gælder for klage i den underliggende sag, jf. offentlighedslovens § 15, stk.  

 2.  

 Adoptionssamrådets afslag på godkendelse som adoptant kan påklages til  

 Adoptionsnævnet, jf. adoptionslovens § 25 b.
Jeg beder amtet tage stilling  

 til om ikke afgørelsen om at udlevere dokumenterne burde være truffet på  

 vegne  

 af adoptionssamrådet, samt om afgørelsen kunne påklages til  

 Adoptionsnævnet. For så vidt angår spørgsmålet  

 om, hvem der burde have truffet beslutningen om udlevering, henvises til det,  

 som er anført oven for under spørgsmål 5.
 Spørgsmålet om, hvorvidt der  

 var adgang til at påklage afgørelsen om aktindsigt til Adoptionsnævnet, må  

 derfor ses i sammenhæng med karakteren af den sag, hvori der blev givet  

 aktindsigt.
Civilretsdirektoratet har  

 forstået det således, at (Y) tv-station fik aktindsigt i amtets henvendelse  

 af  

 9. januar 1998 til Civilretsdirektoratet.
I lyset heraf må det således efter  

 direktoratets opfattelse være denne sag (amtets sagsnummer 403-30-11-98), som  

 må anses for at være hovedsagen i relation til spørgsmålet om  

 aktindsigt.
 I sagen indgik en række dokumenter  

 vedrørende bl.a. familien (A). Uanset at disse dokumenter stammede fra  

 samrådets sag om godkendelse af familien som adoptanter, må de efter  

 direktoratets opfattelse også anses for dokumenter i sagen vedrørende  

 henvendelsen til Civilretsdirektoratet (hovedsagen) og derfor undergivet  

 aktindsigt i denne sag efter offentlighedslovens almindelige bestemmelser.
(X) Amts henvendelse af 9.  

 januar 1998 havde karakter af generel forespørgsel til Civilretsdirektoratet  

 vedrørende oplysningsniveauet i sager om kinesiske børn.
I henvendelsen  

 anførtes det således bl.a., at  

  

 Adoptionssamrådet/Adoptionssekretariatet  

 ønsker Civilretsdirektoratets tilkendegivelse vedrørende de kinesiske  

 matchningssager, både af hensyn til samrådets afgørelser, men også til brug  

 for  

 udfærdigelse af pædiatererklæringer i fremtiden. Indsendelsen af dokumenterne  

 i de konkrete adoptionssager, herunder familien (A)s sag, til  

 Civilretsdirektoratet kan således ikke antages at være sket som led i  

 behandlingen af de konkrete sager, men derimod som led i en generel  

 opfordring  

 til direktoratet om at overveje retningslinierne vedrørende behandlingen af  

 sager om kinesiske børn.
Der henvises i den forbindelse også til det  

 efterfølgende forløb, som er nærmere beskrevet ovenfor under pkt. 3.
 Ifølge offentlighedslovens §  

 15, stk. 2, kan afgørelser om aktindsigtsspørgsmål påklages særskilt til den  

 myndighed, som er klageinstans i forhold til afgørelsen eller behandlingen i  

 øvrigt af den sag, begæringen om aktindsigt vedrører.
 Af den dagældende bestemmelse  

 i adoptionslovens § 25 b, stk. 1, fremgik, at Adoptionsnævnet var  

 rekursinstans  

 i forhold til adoptionssamrådenes afslag på ansøgninger om godkendelse som  

 adoptant.
Henset til, at den sag, hvori  

 der blev givet (Y) tv-station aktindsigt, vedrørte en generel henvendelse til  

 Civilretsdirektoratet, måtte det således antages at ligge uden for nævnets  

 kompetence at tage stilling til klager vedrørende denne sag.
I konsekvens  

 heraf  

 måtte det også antages at ligge uden for nævnets kompetence at tage stilling  

 til klager over aktindsigtsspørgsmål vedrørende denne sag.
 Der henvises i øvrigt til  

 det, som er anført ovenfor under pkt. 1 om myndighedsstrukturen på  

 adoptionsområdet.
 Ad spørgsmål 7.
Jeg beder amtet forelægge  

 sagen for Adoptionssamrådet med henblik på at samrådet kan tage stilling til  

 om  

 samrådet mener sig kompetent til at træffe afgørelse om aktindsigt i  

 dokumenter  

 i samrådets sager.
I bekræftende fald bedes samrådet endvidere tage stilling  

 til de spørgsmål, der er rejst under punkt 1-6. Civilretsdirektoratet kan  

 henholde sig til det, som er anført ovenfor under spørgsmål 5 og 6.
Civilretsdirektoratet skal  

 endvidere henvise til, at (X) Amt ved breve af henholdsvis den 20. august  

 1998  

 og den 29. september 1998 over for familien (A) har beklaget, at der er sket  

 udlevering af dokumenter fra familiens adoptionssag, og at denne beklagelse  

 er  

 gentaget i amtets udtalelse til ombudsmanden og er tiltrådt af  

 adoptionssamrådet ved (X) Amt i forbindelse med samrådets behandling af  

 ombudsmandssagen. Adoptionsnævnet anførte i en  

 udtalelse af 5. april 2001 at nævnet kunne henholde sig til det  

 Civilretsdirektoratet havde skrevet i udtalelsen af 20. marts 2001.
 Ægteparret oplyste i brev af  

 17. juni 2001 at de ikke havde bemærkninger til myndighedernes udtalelser.
Ombudsmandens udtalelse Udleveringen af dokumenter til journalister fra (Y) tv-station Udleveringen af en del af adoptionssagens akter til (Y) tv-station skete som  

 en imødekommelse af en anmodning fra nogle journalister om aktindsigt i  

 henhold til offentlighedslovens § 4. Ifølge denne bestemmelse kan - med de  

 undtagelser der er nævnt i lovens §§ 7-14 - enhver forlange at blive gjort  

 bekendt med dokumenter der er indgivet til eller oprettet af en  

 forvaltningsmyndighed.
 Ifølge § 12, stk. 1, nr. 1, i loven omfatter retten til aktindsigt ikke  

 oplysninger om enkeltpersoners private, herunder økonomiske,  

 forhold.
Der er enighed i sagen om at de dokumenter der blev udleveret, kunne være  

 tilbageholdt i henhold til denne bestemmelse.
Det bemærkes i denne  

 forbindelse at der ikke kan antages at være en generel pligt til at  

 anonymisere oplysninger som nævnt i § 12, stk. 1, nr. 1, og derpå udlevere  

 dem.
I § 4, stk. 1, 2. pkt., er det bestemt at en forvaltningsmyndighed kan  

 give aktindsigt i videre omfang, medmindre andet følger af regler om  

 tavshedspligt m.v..
Denne bestemmelse fastslår at offentlighedsloven er  

 en minimumslov, og at den ikke er til hinder for at der gives  

 meroffentlighed.
Meroffentlighedsprincippet er forudsat i særlig grad at  

 skulle anvendes i forhold til medierne som et led i formidlingen af  

 oplysninger til offentligheden.
 Ved håndhævelsen af meroffentlighedsprincippet er myndighederne forpligtede  

 til at respektere reglerne om tavshedspligt, jf. straffelovens § 152 og  

 forvaltningslovens § 27, stk. 1, nr. 6. Ifølge denne sidste bestemmelse er en  

 oplysning omfattet af tavshedspligt når det er nødvendigt at hemmeligholde  

 den for at varetage væsentlige hensyn til private interesser, herunder  

 navnlig til enkeltpersoners ( ) interesse i at beskytte oplysninger om  

 deres personlige ( ) forhold.
De udleverede dokumenter  

 indeholdt utvivlsomt oplysninger af denne karakter.
Også herom er der enighed  

 i  

 sagen.
 Sekretariatslederen har  

 henvist til at dokumenterne blev anonymiseret idet navne på implicerede  

 personer, herunder Deres og Deres datters navne, blev slettet.
 Jeg er for så vidt enig i at  

 en effektiv anonymisering kunne have bevirket at oplysningerne kunne  

 udleveres.  

 Hertil må imidlertid kræves at der er stor sikkerhed for at den hvortil  

 oplysningerne bliver udleveret, ikke i forvejen har kendskab til den  

 pågældendes identitet, ligesom det må kræves at oplysningerne selv ikke  

 indeholder sådanne kendetegn at en identifikation er mulig.
Efter min mening var det ikke  

 i denne henseende tilstrækkeligt at nogle navne blev slettet.
I øvrigt viste  

 det sig at journalisterne allerede kendte Deres identitet, og at  

 oplysningerne  

 allerede af denne grund mistede deres karakter af at være anonyme.
Det tilføjes at en udlevering  

 naturligvis kunne være sket med samtykke fra Dem da oplysningerne vedrørte  

 Deres eller Deres datters personlige forhold.
Et sådant samtykke forelå ikke.
 Det er på denne baggrund min  

 opfattelse at amtet hverken havde pligt eller ret til at udlevere  

 oplysningerne  

 til (Y) tv-station.
 Under hensyn til at amtet  

 bl.a. i breve af 20. august og 29. september 1998 har erkendt og undskyldt  

 dette forhold, finder jeg ikke grundlag for at foretage mig videre i den  

 anledning.
Civilretsdirektoratets brev af 28. august  

 1998 I dette brev  

 meddelte direktoratet adoptionscenter (Z) at direktoratet ikke fandt  

 anledning  

 til at udtale sig nærmere i sagen.
Direktoratet lagde herved til  

 grund at det, som anført i brevet af 28. august 1998, som et led i sit  

 ulovbestemte overordnede tilsyn med adoptionsområdet havde mulighed for at  

 fremkomme med en vejledende udtalelse.
Direktoratet havde imidlertid afstået  

 herfra fordi sagen drejede sig om hvorvidt en ansat i amtskommunen havde  

 overtrådt sin tavshedspligt.
Dette spørgsmål fandt direktoratet henhørte  

 under  

 amtsborgmesteren som øverste daglige leder af amtskommunens forvaltning.
Denne opfattelse er jeg ikke  

 enig i.
Udleveringen af oplysningerne skete som et led i sekretariatets  

 behandling af en ansøgning om aktindsigt.
Denne beslutning blev truffet efter  

 delegation fra adoptionssamrådet.
Godkendelse af adoptanter  

 besluttes ifølge adoptionslovens § 25 a af adoptionssamrådet.
Ifølge  

 offentlighedslovens § 15, stk. 1, følger kompetencen til at træffe afgørelser  

 om aktindsigt reglerne om kompetence i de underliggende sager.
Det følger  

 heraf  

 at også kompetencen til at træffe afgørelse om aktindsigt tilkommer  

 adoptionssamrådet som en selvstændig af amtskommunen uafhængig  

 forvaltningsmyndighed.
Sekretariatslederens beslutning om at udlevere  

 oplysningerne måtte derfor anses for en afgørelse der blev truffet på vegne  

 af  

 samrådet.
Samrådet er uafhængigt af amtskommunens forvaltning, og der kan  

 således ikke indgives klage til amtsborgmesteren over afgørelsen.
 På denne baggrund anser jeg  

 Civilretsdirektoratets oplysning om at spørgsmålet henhørte under  

 amtsborgmesteren  

 som et led i hans arbejdsgiverbeføjelser, for urigtig.
 Ifølge forvaltningslovens §  

 7, stk. 2, skal en forvaltningsmyndighed som modtager en skriftlig  

 henvendelse  

 som ikke vedrører myndighedens sagsområde, så vidt muligt videresende  

 henvendelsen til rette myndighed.
Direktoratet burde i  

 overensstemmelse med § 7, stk. 2, have videresendt adoptionscenter (Z)s  

 brev  

 til Adoptionsnævnet.
Direktoratet mente selv - fejlagtigt - at spørgsmålet  

 kunne indbringes for amtsborgmesteren.
Amtskommunen burde derfor i  

 overensstemmelse med denne opfattelse have videresendt henvendelsen til  

 amtsborgmesteren.
Rette klageinstans Det må som  

 anført ovenfor lægges til grund at udleveringen af oplysningerne blev  

 besluttet  

 af samrådets sekretariat på vegne af samrådet.
 Ifølge offentlighedslovens §  

 15, stk. 2, kan afgørelser om aktindsigtsspørgsmål påklages særskilt til den  

 myndighed som er klageinstans i forhold til den afgørelse begæringen om  

 aktindsigt vedrører.
De udleverede akter stammede  

 fra sagen om godkendelse af Dem som adoptanter.
Ifølge adoptionslovens § 25  

 b,  

 stk. 3, kan samrådets afgørelser indbringes for Adoptionsnævnet.
Samrådets  

 afgørelse om imødekommelse af (Y) tv-stations anmodning om aktindsigt kunne  

 således påklages til Adoptionsnævnet.
 I dette tilfælde hvor  

 dokumenterne drejede sig om Deres og Deres datters personlige forhold, må det  

 antages at De var klageberettiget idet udleveringen af oplysningerne må  

 antages  

 at have væsentlig retlig interesse for Dem.
Civilretsdirektoratet har  

 henvist til at dokumenterne stammede fra en generel sag vedrørende børn fra  

 Kina som samrådet havde rejst over for Civilretsdirektoratet som et led i  

 Civilretsdirektoratets ressorttilsyn.
Det er direktoratets opfattelse at når  

 akterne er indgået i denne generelle sag og der ikke i forhold til denne sag  

 er  

 adgang til at klage til statslige myndigheder, kan heller ikke spørgsmålet om  

 aktindsigt påklages.
Denne opfattelse er efter min  

 vurdering ikke holdbar.
Der må lægges vægt på at de udleverede dokumenter  

 oprindelig blev oprettet i forbindelse med sagen om godkendelse af Dem som  

 adoptanter, en sag som  

  

 kunne  

  

 påklages  

 til Adoptionsnævnet.
Det harmonerer mindre godt med klageretten i  

 offentlighedslovens § 15, stk. 2, hvis det antages at denne klageret mistes  

 såfremt dokumenterne overføres til generelle sager der ikke er undergivet  

 rekurs.
Heller ikke det forhold at  

 der formelt blev søgt om aktindsigt i den generelle sag og dokumenterne  

 derfor  

 blev udleveret fra denne sag, kan efter min mening være afgørende.
Hvis dette  

 synspunkt lægges til grund, vil parternes klageadgang bero på rene  

 tilfældigheder.
Havde eksempelvis (Y) tv-stations journalister udtrykkeligt  

 bedt om aktindsigt i godkendelsessagen, ville de kunne have påklaget et  

 afslag  

 til Adoptionsnævnet.
At journalisterne bad om at få dokumenterne fra en  

 generel  

 sag - hos samme myndighed - hvori godkendelsessagens dokumenter indgik,  

 bevirkede at et eventuelt afslag slet ikke kunne påklages.
En sådan  

 retstilstand ville være både vilkårlig og åbne muligheder for at  

 myndighederne  

 unddrager sig en klagemulighed.
Det samme gælder naturligvis  

 i forhold til Deres muligheder for at klage over at anmodningen blev  

 imødekommet.
Det følger af det anførte at De efter min opfattelse var  

 berettiget til at klage over at samrådet havde udleveret dokumenterne fra  

 Deres  

 adoptionssag, til Adoptionsnævnet.
 Civilretsdirektoratet burde  

 efter min mening have givet udtryk herfor og i overensstemmelse med reglerne  

 i  

 forvaltningslovens § 7, stk. 2, have videresendt Deres og adoptionscenter  

 (Z)s  

 brev til Adoptionsnævnet.
