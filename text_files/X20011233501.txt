Nyt om arbejdsskader   spisning   anerkendelse  

 af maveinfektioner Emne Efter arbejdsskadesikringsloven vil en ansat være  

 omfattet af loven, når den ansatte udfører arbejde i en  

 arbejdsgivers interesse.
Spisning i arbejdstiden er en privat handling, der  

 som udgangspunkt ikke er omfattet af loven.
For at en maveinfektion kan  

 anerkendes, skal særlige forhold ved spisningen eller de forhold,  

 hvorunder det foregår, være årsag til maveinfektionen.
 Eksempel 1:
En borger, der havde spist mad i arbejdsgiverens kantine  

 til frokost, anmeldte en maveinfektion.
Der var ikke oplyst særlige  

 forhold.
Den anmeldte maveinfektion kunne ikke anerkendes som et  

 ulykkestilfælde.
I vurderingen indgik, at der ikke var nogen  

 særlig risiko for at pådrage sig en maveinfektion ved at indtage  

 kantinemaden set i forhold til medbragt mad eller spisning hjemme.
 Det forhold, at en ansat spiser i en arbejdsgivers  

 kantine, er således ikke tilstrækkeligt til at anerkende en  

 maveinfektion.
 Eksempel 2:
En borger, der var rejseleder under en tur til Frankrig,  

 anmeldte en maveinfektion.
Borgeren havde under opholdet i Frankrig spist en  

 andesteg, der ikke var gennemstegt.
Det blev oplyst, at en del af de andre  

 gæster fik samme maveinfektion.
Maveinfektionerne opstod dog ikke  

 samtidig.
 Den anmeldte maveinfektion kunne ikke anerkendes som et  

 ulykkestilfælde.
 Det var ikke tilstrækkeligt sandsynliggjort, at  

 særlige forhold ved spisningen eller de forhold, hvorunder det foregik,  

 var årsag til maveinfektionen.
Der blev lagt vægt på, at det ikke var bevist,  

 at andestegen var årsagen til rejselederens og gæsternes  

 maveinfektion.
Ikke alle gæster fik maveinfektionen, og den opstod  

 heller ikke samtidig.
Hertil kom, at resten af stegen ikke var blevet  

 undersøgt efterfølgende.
 Det forhold, at man som rejseleder spiser på en  

 restaurant sammen med rejseselskabet, er således ikke i sig selv  

 tilstrækkeligt til anerkendelse af en maveinfektion.
 Eksempel 3:
En kok anmeldte en maveinfektion.
Kokken skulle som led i  

 sit arbejde smage på den tilberedte mad til restaurationens  

 gæster.
Det blev senere konstateret, at nogle af de råvarer, der  

 indgik i den tilberedte mad, var fordærvede.
Den anmeldte maveinfektion blev anerkendt som et  

 ulykkestilfælde.
Der blev lagt vægt på, at der konkret var  

 sandsynliggjort særlige forhold ved kokkens arbejde, der måtte  

 anses for at være årsag til maveinfektionen.
 Yderligere oplysninger kan fås ved henvendelse til  

 souschef Søren Kristensen på telefon 39177707.
Vi udsender hvert kvartal oplysninger om udviklingen i  

 antallet af anmeldte arbejdsskader og om sagsbehandlingstiden for forskellige  

 typer af sager, der behandles i Arbejdsskadestyrelsen. se vedlagte bilag 1 og  

 bilag 2. 1) Yderligere oplysninger kan fås hos kontorchef Carl  

 Nørregaard.
Arbejdsskadestyrelsen har i oktober 2001 udgivet 2. udgave  

 af Vejledning om arbejdsbetingede lænderyglidelser.
Vejledningen koster  

 80 kr. incl. moms, og den kan købes ved henvendelse til  

 Arbejdsskadestyrelsens Information, telefon 39 17 77 00. Den kan også  

 læses og downloades på vores hjemmeside   www.ask.dk 1)   Bilag 1 og 2  

 udelades her.
