Bekendtgørelse om sikkerhedsgruppens  

 arbejdsmiljøuddannelse I medfør af § 8, stk. 1, jfr. §§ 9, 19, 25 og 27,  

 § 73 og § 84, i lov om arbejdsmiljø, jf.  

 lovbekendtgørelse nr. 497 af 29. juni 1998, fastsættes:
Uddannelsens formål og struktur § 1. Formålet med  

 arbejdsmiljøuddannelsen er at styrke det forebyggende arbejde og at  

 effektivisere sikkerhedsorganisationens arbejde.
Uddannelsen skal sikre, at  

 medlemmerne af sikkerhedsgruppen erhverver sig den fornødne viden om  

 arbejdsmiljø og om metoder til at varetage sikkerheds- og  

 sundhedsmæssige opgaver, og skal medvirke til, at  

 arbejdsmiljøarbejdet sker på en systematisk måde.
§ 2. Arbejdsmiljøuddannelsen består  

 af en fælles, modulopbygget uddannelse på 5 moduler, så  

 uddannelsen i alt er på 37 timer.
Uddannelsen suppleres med en  

 løbende opfølgning.
Stk. 2. Sikkerhedsgruppens medlemmer har pligt til at deltage  

 i den fastsatte uddannelse.
Der udstedes et obligatorisk kursusbevis for  

 gennemførelsen af uddannelsen.
 Uddannelsens indhold, form, m.v.
§ 3. Kursusarrangører af  

 arbejdsmiljøuddannelsen skal tilrettelægge de udbudte kurser  

 således, at kursusdeltagerne undervises i, 1)	de opgaver som sikkerhedsgruppen har i henhold til  

 bekendtgørelsen om virksomhedernes sikkerheds- og sundhedsarbejde, 2)	relationerne til andre arbejdsmiljøaktører, herunder  

 bedriftssundhedstjeneste, branchearbejdsmiljøråd,  

 Arbejdstilsynet m.v., 3)	de strukturer på virksomheden, som sikkerhedsorganisationen  

 indgår i og samarbejde i forbindelse hermed, 4)	hvordan det forebyggende arbejdsmiljøarbejde i  

 sikkerhedsgruppen skal planlægges og gennemføres på en  

 effektiv og systematisk måde, herunder gennemførelse af  

 arbejdspladsvurderinger, jf. bekendtgørelsen om arbejdets  

 udførelse, 5)	principper for samarbejde, pædagogik og formidling.
 Stk. 2. I tilknytning til et kursus gennemføres en  

 praktisk opgave, som kobler kursets indhold med den enkelte kursusdeltagers  

 arbejde i sikkerhedsgruppen.
 § 4. Arbejdsmiljøuddannelsen kan  

 gennemføres i 5 sammenhængende moduler eller opdeles i adskilte  

 moduler, hvoraf minimum de 2 indledende moduler skal være  

 sammenhængende.
 Stk. 2. Et samlet hold påbegynder og afslutter  

 uddannelsen.
 Stk. 3. Undtagelsesvis vil en kursusdeltager kunne flyttes til  

 et andet hold for at gennemføre resterende moduler på  

 uddannelsen.
 § 5. Arbejdsmiljøuddannelsens modul 2, 3 og  

 4 kan foregå som fjernundervisning, hvis følgende betingelser er  

 opfyldt:
 1)	Der anvendes et afprøvet system, der er tilpasset  

 arbejdsmiljøuddannelsen.
 2)	Deltagerne i uddannelsen er fortrolige med at arbejde med  

 informationsteknologi og har under kursusforløbet adgang til det  

 nødvendige tekniske IT-udstyr.
 3)	Underviserne har kontakt med og kan rådgive deltagerne,  

 så længe kurset foregår.
 § 6. Kursusarrangører skal  

 gennemføre undervisningen på de enkelte kurser for maksimalt 20  

 deltagere i egnede undervisningslokaler med nødvendige  

 pædagogiske og tekniske hjælpemidler.
 § 7. Kursusarrangører skal anvende  

 obligatorisk grundmateriale i undervisningen.
Uddannelsesplan § 8. Kursusarrangører af  

 arbejdsmiljøuddannelsen skal udarbejde en uddannelsesplan for hver  

 type af kursus, som skal indeholde:
 1)	Oplysninger om forventet målgruppe, herunder eventuelt  

 branchetilhørsforhold.
 2)	Oplysninger om rækkefølgen af moduler og indholdet  

 heri, jf. §§ 3-5.
 3)	Oplysninger om formålet med de enkelte moduler.
 4)	En beskrivelse af de pædagogiske principper og  

 fremgangsmåder.
 5)	En beskrivelse af hvorledes der gøres brug af  

 undervisningsmaterialer.
 6)	En beskrivelse af eventuel anvendelse af  

 gæsteundervisere.
Evaluering § 9. Kursusarrangører har ansvaret for, at  

 afholdte kurser bliver evalueret af deltagerne.
Der skal i den forbindelse  

 anvendes obligatoriske evalueringsskemaer.
Stk. 2. Kursusarrangører udarbejder årligt en  

 rapport på baggrund af de enkelte evalueringsskemaer.
Rapporten  

 indsendes til Arbejdsmiljørådets Service Center.
 Stk. 3. Arbejdsmiljørådets Service Center  

 udarbejder en samlet rapport til Arbejdsmiljørådet på  

 baggrund af det indsendte materiale fra kursusarrangørerne.
Underviserkvalifikationer § 10. En underviser i  

 arbejdsmiljøuddannelsen skal være i besiddelse af virksomheds-  

 og arbejdsmarkedskendskab, praktiske og teoretiske arbejdsmiljøfaglige  

 kvalifikationer og pædagogiske kvalifikationer.
 Stk. 2. For undervisere er det obligatorisk at gennemgå  

 et underviserkursus af 10 dages varighed med henblik på at  

 målrette de generelle kvalifikationer mod varetagelsen af undervisning  

 i arbejdsmiljøuddannelsen.
 Stk. 3. Underviseren skal herudover årligt  

 gennemføre efteruddannelse svarende til 2 dage.
 Udstedelse af kursusbeviser m.v.
 § 11. Kursusarrangører skal til enhver tid  

 overfor Arbejdstilsynet kunne dokumentere, at kravene angående  

 uddannelsesplan, jf. § 8, og underviserkvalifikationer, jf. § 10,  

 opfyldes.
 Stk. 2. Kursusarrangører skal inden kurserne  

 iværksættes og herefter hvert andet år indsende  

 uddannelsesplaner til Arbejdstilsynet.
Stk. 3. Når Arbejdstilsynet har vurderet  

 uddannelsesplaner og eventuelt yderligere dokumentation, jf. stk. 1, og  

 fundet dokumentationen fornøden, kan kursusarrangører udstede  

 obligatoriske kursusbeviser.
Kursusarrangører modtager det  

 obligatoriske materiale, der består af grundmateriale, kursusbeviser  

 samt evalueringsskemaer fra Arbejdsmiljørådets Service  

 Center.
 Stk. 4. Arbejdsmiljørådets Service Center  

 registrerer hvilke kursusarrangører, der kan udstede obligatoriske  

 kursusbeviser, og offentliggør hvilke kursusarrangører der  

 ønsker at udbyde kurser.
 Stk. 5. Såfremt en kursusarrangør ikke opfylder  

 dokumentationskravet i stk. 1, fortabes muligheden for udstedelse af  

 obligatoriske kursusbeviser.
 Tilmelding og gennemførelse m.v.
§ 12. Arbejdsgiveren skal senest 4 uger efter  

 oprettelse af en sikkerhedsgruppe, hvor sikkerhedsgruppens medlemmer skal  

 gennemgå arbejdsmiljøuddannelsen, tilmelde disse til  

 uddannelsen.
Tilmeldingsfristen er 2 uger for sikkerhedsgrupper på  

 midlertidige arbejdssteder, herunder bygge- og  

 anlægsområdet.
 Stk. 2. Uddannelsen skal være gennemført senest 8  

 måneder efter oprettelse eller genetablering af en  

 sikkerhedsgruppe.
 Stk. 3. Medlemmer af en sikkerhedsgruppe, som efter 1. april  

 1991 har deltaget i den hidtil gældende generelle sikkerhedsuddannelse  

 på 32 timer eller den reducerede sikkerhedsuddannelse på 16  

 timer, skal ikke gennemføre uddannelsen.
 Stk. 4. Medlemmer af en sikkerhedsgruppe, som har erhvervet en  

 sikkerhedsuddannelse ved selvstudium, skal deltage i uddannelsen, når  

 sikkerhedsgruppen etableres eller ændres ved nyvalg eller genvalg.
 § 13. Arbejdstilsynet kan efter indhentet  

 udtalelse fra Det Centrale Sio-udvalg, jf. bekendtgørelsen om  

 virksomhedernes sikkerheds- og sundhedsarbejde, fastsætte vejledende  

 retningslinier om uddannelsens form, indhold, administration og  

 underviserkvalifikationer.
Dispensation § 14. Arbejdstilsynet kan i enkelttilfælde,  

 hvor særlige forhold foreligger, tillade fravigelser fra § 4 i  

 bekendtgørelsen.
Klageadgang § 15. Arbejdstilsynets afgørelser efter  

 bekendtgørelsen kan påklages efter lov om arbejdsmiljø,  

 jf. § 81.
Straf § 16. Medmindre højere straf er forskyldt  

 efter lov om arbejdsmiljø eller anden lovgivning, straffes med  

 bøde eller hæfte den, der 1)	overtræder § 12, stk. 1 og stk. 2, 2)	undlader at efterkomme påbud, som Arbejdstilsynet har udstedt  

 i henhold til § 12, stk. 1 og stk. 2.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Ikrafttræden m.v.
 § 17. Bekendtgørelsen træder i kraft  

 den 1. juli 1999.
 Stk. 2. Samtidig ophæves bekendtgørelse nr. 927  

 af 15. december 1998 om ændring af bekendtgørelse om  

 virksomhedernes sikkerheds- og sundhedsarbejde.
