 I henhold til §§ 14, 31, 33, 39, 43, stk. 2, 44, 46, 63 og 70 i lov nr.  

 310 af 6. juni 1973 om levnedsmidler m.m. fastsættes følgende:
§ 1 I bekendtgørelse nr. 368 af 27. juni 1974 om autorisation af virksomheder,  

 der tilvirker levnedsmidler eller tilsætningsstoffer, foretages følgende  

 ændringer:
1. I § 2, stk. 1, indsættes efter ordene »af  

 veterinærdirektoratet«: », jfr. dog stk. 2.« 2. I § 2, stk. 2, indsættes efter ordene  

 »tilvirkning af tilsætningsstoffer«: »eller  

 næringsstofpræparater, der uden at være lægemidler sælges som tilskud til  

 sædvanlig kost, og hvis virksomme indholdsstoffer udelukkende er vitaminer,  

 mineraler og/eller andre stoffer, som uden i sig selv at være levnedsmidler,  

 er anvendt for at påvirke præparaternes næringsværdi,».
3. I § 4, stk. 1, indsættes efter ordene »senest  

 den 1. oktober 1975.« som nyt punktum:»For så vidt angår  

 virksomheder, der tilvirker de i § 7 i bekendtgørelse nr. 316 af 8. juni 1973  

 om tilsætningsstoffer til levnedsmidler med senere ændringer anførte  

 hjælpestoffer, skal ansøgning om autorisation først indsendes på et af  

 statens levnedsmiddelinstitut fastsat tidspunkt.« 4. Efter § 9 indsættes:
»§ 9 a.  De beføjelser, der i henhold til § 33 i  

 lov nr. 310 af 6. juni 1973 om levnedsmidler m.m. er tillagt miljøministeren  

 i forhold til de autoriserede virksomheder for at sikre overholdelse af loven  

 og regler udstedt i medfør heraf, udøves for så vidt angår virksomheder, der  

 tilvirker levnedsmidler, jfr. dog § 2, stk. 2, af veterinærdirektoratet, og  

 for så vidt angår virksomheder, der tilvirker de i § 2, stk. 2, nævnte  

 produkter, af statens levnedsmiddelinstitut.« 5. I § 12, stk. 3, indsættes efter ordene »der  

 tilvirker levnedsmidler«: », jfr. dog § 2, stk.2,».
6. I § 12, stk. 3, ændres »tilsætningsstoffer til  

 levnedsmidler« til: »de i § 2, stk. 2 nævnte produkter.« 7. § 17, stk. 2, affattes således:
»Stk. 2.  Den lokale tilsynsmyndighed kan nedlægge  

 forbud mod salg af levnedsmidler eller tilsætningsstoffer, hvis de ved  

 anvendelse på sædvanlig måde må antages at kunne overføre eller fremkalde  

 sygdom eller at kunne medføre forgiftning, eller hvis levnedsmidlerne eller  

 tilsætningsstofferne på grund af sygelig forandring, fordærvethed,  

 forurening, fejlagtig tilberedning eller af anden årsag må anses for  

 utjenlige til at fortæres af mennesker eller til at anvende ved tilvirkning  

 af levnedsmidler.
Den lokale tilsynsmyndighed kan umiddelbart beslaglægge  

 eller lade destruere levnedsmidler, der vil være åbenbart sundhedsfarlige at  

 fortære, eller tilsætningsstoffer, hvis anvendelse i forbindelse med  

 levnedsmidler vil medføre åbenbar sundhedsfare.« 8. I § 17, stk. 4, indsættes efter ordene »salg  

 m.v. af levnedsmidler«: »eller tilsætningsstoffer,».
 9. Efter § 17 indsættes:
»§ 17 a.  De beføjelser, der i henhold til §§ 3,  

 stk. 2, 2), 4, stk. 4, og 17, stk. 1, er tillagt autorisationsmyndigheden i  

 forhold til virksomheder på grund af hygiejniske forhold, kan også anvendes i  

 forhold til virksomheder, der tilvirker tilsætningsstoffer for så vidt angår  

 produktionstekniske forhold vedrørende fremstilling af  

 tilsætningsstofferne.« § 2 Denne bekendtgørelse træder i kraft ved bekendtgørelsen i Lovtidende.
 Miljøministeriet, den 17. oktober 1977.
 Niels Matthiasen.
 /Gertrud Goldschmidt.
