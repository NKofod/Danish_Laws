Kendelse fra Pressenævnet i sag nr.  

 4/2000 Allerød Kommune har ved advokat Birger  

 Hagstrøm klaget til Pressenævnet over Danmarks Radio i anledning  

 af en DR Dokumentar udsendelse bragt den 26. oktober 1999, idet kommunen  

 mener, at god presseskik er tilsidesat.
 På Danmarks Radios internetside var programmet DR  

 Dokumentar "Grund til ballade" omtalt forud for udsendelsen, og  

 følgende fremgik bl.a.:
"1: havde næppe forestillet sig, at de  

 30 år senere ville blive smidt ud af både værksted og  

 bolig, uden at få så meget som en krone i erstatning.
Men det er  

 rent faktisk, hvad der skete, og parret har nu trukket Allerød Kommune  

 i retten med krav om erstatning.
2: nu har  Peter  og  Jytte  Winsløv  

 fået nok af at vente på checken fra Rådhuset, og de har  

 derfor anlagt erstatningssag mod kommunen.
Sagen behandles i  

 øjeblikket af Østre Landsret, og udfaldet ventes at få  

 stor principiel betydning, vurderer  Winsløvs advokat." Det fremgik bl.a. af udsendelsen DR Dokumentar "Grund  

 til Ballade", der blev bragt den 26. oktober 1999, at:
 "3: Dette er historien om en mekaniker, der  

 mistede sit hjem og sit arbejde, fordi kommunen hellere ville have et par  

 butikker og et supermarked, end hans autoværksted.
 4: DR Dokumentar har fulgt sagen, og den  

 afslører, at det i dagens Danmark kan lade sig gøre at smide  

 folk ud af deres hjem, tage deres levebrød fra dem   uden at give dem  

 så meget som en krone i erstatning.
5:  Jytte  og  Peter  Winsløw går  

 her rundt i resterne af det, der engang var deres hjem og  Peters  

 værksted.
Kommunen har givet grønt lys til at jævne  

 bygningerne med jorden, uden at parret har fået så meget som en  

 krone i erstatning.
6: Hvem der taler usandt eller husker  

 forkert, er ikke til at vide.
Men resultatet er, at  Bjørn  Riise  

 må opgive sit projekt.
Men selv om  Bjørn  Riise er ude af  

 billedet, så lever hans projekt videre.
I kulisen venter den lokale  

 storentreprenør på at overtage det.
Men det ved  Peter  

  Winsløv ikke.
Han tror, der er fred og ingen fare.
7: Historien om centerbyggeriet i Lynge  

 kunne   som det er sket så mange gange før, være endt her.  

 Men denne gang ville kommunen ikke opgive planerne.
I stedet udvikler sagen  

 sig til en lokalpolitisk rævekage, hvor gode forbindelser og hemmelige  

 aftaler kommer til at spille en afgørende rolle.(pause i speaken)  

 Spillet begynder, da den lokale storentreprenør kommer ind i  

 billedet.
 8: Det er altså i kommunale  

 sammenhænge to kendte personer med gode forbindelser til borgmesteren,  

 der nu står i spidsen for virkeliggørelsen af kommunens  

 centerdrømme.
 9: Forhandlingerne strander på et  

 tidspunkt, hvor kr. 65.000,00 skiller parterne.
10:  Jytte  og  Peter  Winsløw  

 føler sig magtesløse.
Det, som de for måneder siden havde  

 regnet for utænkeligt, er sket.
Kommunen har besluttet, at de skal ud  

 af deres hus og værksted for at give plads til et supermarked og et par  

 butikker.
De forstår det ikke.
For Grundloven siger jo, at  

 ejendomsretten er ukrænkelig.
Ingen kan tilpligtes at afstå sin  

 ejendom, uden hvor almenvellet kræver det.
11: Det skal vise sig at blive meget mere  

 usædvanligt.
For i Grundloven står der også, at man skal  

 have fuldstændig erstatning ved en ekspropriation.
Men desværre  

 for familien  Winsløv står der ikke noget om, hvornår den  

 erstatning skal falde.
12: Advokat  Birgitte  Refn  Wenzel siger:  

 Kommunen burde have taget en forhandling med  Winsløv om at finde en  

 pris på ejendommen.
Det er helt uacceptabelt, at kommunen springer den  

 forhandlingsfase over.
 13: Fordi kommunen har nægtet  

 forhandling om erstatning er familien  Winsløv nu bragt i en  

 nærmest umulig situation.
14: Mens  Peter  Winsløw må  

 bruge sin arv for at klare sig igennem, så har borgmesteren sikret sig,  

 at ekspropriationen ikke koster Allerød så meget som en krone.  

 Af denne aftale som Allerød Kommune har forsøgt at  

 hemmeligholde, fremgår det nemlig, at  Verner  Lindenberg vil betale  

 alle kommunens omkostninger til papirarbejde, advokater plus en eventuel  

 erstatning til  Jytte  og  Peter  Winsløv.
For at vise sin gode vilje,  

 deponerer  Verner  Lindenberg 2,8 millioner kroner hos Allerød  

 Kommune.
 15: Advokat  Birgitte  Refn  Wenzel siger:  

 Dette udbudscirkulære bliver jo stort set uden betydning i denne her  

 sag i og med at kommunen har indgået en forhåndsaftale med  

 entreprenøren om, at entreprenøren skal have ejendommen,  

 så også på det punkt må man sige, at her synes jeg  

 nok at kommunen ikke har fulgt reglerne.
16: Med landsrettens afgørelse, har  

  Peter  Winsløw altså i princippet lov til at fortsætte  

 med at reparere biler i værkstedet på Hillerødvej.
Men det  

 er for sent.
Samme dag som Landsrettens afgørelse foreligger,  

 jævner  Verner  Lindenberg nemlig hans værksted med jorden.
17: For  Jytte  og  Peter  Winsløv er  

 situationen fuldstændig håbløs.
I stedet for at forhandle  

 om erstatning, har kommunen bedt Taksationskommissionen, der er en uvildig  

 instans, om at fastsætte erstatningens størrelse.
Men før  

 kommissionen har haft mulighed for at vurdere ejendommen og fastsætte  

 erstatningen, har kommunen givet entreprenøren lov til at rive den  

 ned." Klageren har vedrørende de enkelte udsagn  

 anført følgende:
Ad 1. Der er foretaget en ekspropriation af en  

 ejendom, hvor der er et værksted og nogle lejere, mens ægteparret  

  Winsløv selv har fraflyttet ejendommen tidligere.
Der er  

 således ikke tale om at ægteparret er smidt ud af deres  

 bolig.
Det er angivet, at man ikke får en krone i  

 erstatning, og at det derfor er nødvendigt for ægteparret at  

 rejse retssag med krav om erstatning for at få denne.
Ved  

 ekspropriation har det hele tiden været tilkendegivet, at der ville  

 blive udbetalt erstatning, enten efter forudgående forhandlinger og  

 forlig, eller ved en taksationsafgørelse.
I øvrigt er det noget  

 alle, der beskæftiger sig med disse ting ved, hvorfor der er tale om et  

 forsøg på bevidst vildledning.
Ad 2. Det er direkte forkert, at der er anlagt en  

 erstatningssag mod kommunen.
Sagen omkring rydning af værkstedet var  

 indbragt for fogedretten, og fogedretten i Hillerød gav Allerød  

 kommune ret i, at der skulle ske en fraflytning.
Dette skete herefter  

 frivilligt, men alligevel blev der indbragt en kæresag for Østre  

 Landsret, hvor der intet krav om erstatning er rejst eller kunne rejses.  

 Dette underbygger, at der som ovenfor anført er tale om forsøg  

 på vildledning af seerne.
 Herudover blev der rejst en sag mod  

 Naturklagenævnet, med påstand om, at ekspropriationen var ugyldig  

 og med påstand om, at der ville blive krævet en erstatning, uden  

 at det nærmere blev præciseret.
Hjemmesiden svarer altså slet ikke til det svar, som  

 DR TV angiver er fremkommet i udsendelsen.
Det svar der henvises til, er  

 også forkert, idet der netop har været tilbud om forhandling, og  

 der har været afholdt et forhandlingsmøde, som dog  

 medførte, at kommunen anmodede Taksationskommissionen om at  

 fastsætte erstatningens størrelse.
Ad 3. Det er udtrykkeligt anført, at  

 mekanikeren mistede sit hjem og arbejde.
Sagens realitet er imidlertid, at  

 mekanikeren skal flytte sit værksted, og at han kan fortsætte med  

 at bo i sit hjem, da dette ikke har noget med ejendommen at gøre.  

 Ledelsen fra DR TV kan, på trods af disse fakta, ikke se at oplysningen  

 kan anfægtes.
Ad 4. Her gentages det, at kommunen smider  

 ægteparret ud af deres hjem og tager deres levebrød fra dem, og  

 at man ikke agter at give så meget som en krone i erstatning.
Det er  

 altså meget vigtigt i udsendelsen at fastholde denne opfattelse.
Med hensyn til bygningens fjernelse, har dette ikke noget  

 med udbetalingen af erstatningen at gøre.
Det antydes endvidere, at  

 ægteparret går rundt i resterne af deres hjem, hvilket også  

 er direkte forkert.
 Ad 6. Ægteparret  Winsløv var  

 naturligvis klar over, at entreprenør  Verner  Lindenberg  

 ønskede at løfte projektet, idet han netop havde optaget  

 forhandlinger med ægteparret  Winsløv og deres advokat om  

 overtagelse af ejendommen, inden ekspropriationssagen bliver til noget.
Ad 7. Ordene lokalpolitisk rævekage, gode  

 forbindelser og hemmelige aftaler, er stærkt kritiske, og der er ikke,  

 som anført af DR Dokumentar, nogen som helst begrundelse for, at der  

 skulle være plads til et vist frisprog, idet netop frisproget i denne  

 sag kommer til at fremstå som beskyldninger om korruption, selvom ordet  

 ikke egentlig fremsættes.
Det bestrides, at der i programmet bringes  

 dokumentation for, at kommunen har noget nært forhold til  

 entreprenør  Verner  Lindenberg.
Entreprenøren har blot  

 deltaget i licitationer og i nogle tilfælde vundet disse, fordi han var  

 den billigste.
 Der dokumenteres ikke nære politiske forbindelser  

 mellem entreprenør  Verner  Lindenbergs advokat og borgmester  Eva  

  Nejstgaard, men alene at de er fra samme parti, og det er på ingen  

 måde godtgjort, at advokaten har optrådt som politiker i denne  

 sag.
For så vidt angår aftale med  

 entreprenør  Verner  Lindenberg, er det Lov om Aktindsigt, der  

 gør, at kommunen havde pligt til sagligt at vurdere, om oplysningerne  

 skulle udleveres.
En vurdering Tilsynsrådet tiltrådte.
Der er  

 således igen tale om et forsøg på at stille kommunen i et  

 dårligt lys.
 Ad 8. Det siges meget utvetydigt, at  Eva  

  Nejstgaard har en god forbindelse til entreprenør  Verner  Lindenberg  

 og advokat  Erik  Danielsen, uden at dette har noget hold i virkeligheden,  

 idet udtrykket god forbindelse i denne sag, med baggrund i udsendelsen i  

 øvrigt, kun kan opfattes som noget stærkt kritisabelt.
 Ad 9. Der er ikke fremkommet noget dokumentation  

 for, at det skulle være kr. 65.000,00, der skiller parterne, og  

 beløbet var da også større.  Peter  Winsløv gav i  

 øvrigt utvetydigt udtryk for, at denne ikke længere  

 ønskede at sælge, uanset om prisen var kr. 100.000,- fra eller  

 til.
Ad 10. Det angives igen, at ægteparret skal  

 ud af deres hus, d.v.s. deres bolig.
Det angives endvidere, at almenvellet  

 ikke kræver en afståelse af ejendommen, uagtet at man er bekendt  

 med fra DR TVs side, at Naturklagenævnet er af en anden opfattelse.
Ad 11. Det er helt sædvanligt, at  

 erstatningen udbetales efter ekspropriationen er foretaget ved Byrådets  

 beslutning, og selvom Grundloven ikke angiver en dato, er der rimelig fast  

 praksis herom, som journalisten ikke har sat sig ind i, eller ikke  

 ønskede at orientere seerne om.
I stedet angives, at der skulle  

 være tale om en meget usædvanlig handlemåde.
Ad 12. Det er direkte forkert, at kommunen ikke har  

 forhandlet med  Peter  Winsløv, og dette fremgår tydeligt af det  

 sagsmateriale journalisten har været i besiddelse af.
På trods  

 heraf, gengives advokat  Birgitte  Refn  Wenzels udtalelse helt ukritisk og  

 uprøvet.
Ad 14. Jeg henviser til bemærkninger omkring  

 kommunens pligt til vurdering i.h.t.
Lov om Aktindsigt.
For så vidt angår ordet eventuel erstatning er  

 det tydeligt, at journalisten her prøver at give seerne det indtryk,  

 at der er risiko og mulighed for, at der slet ikke skal betales erstatning  

 til ægteparret  Winsløv.
I svaret herpå angiver ledelsen  

 for DR TV, at det er tvivlsomt, om der skal betales erstatning til  

 ægteparret  Winsløv.
Hvor man har dette fra, skal jeg lade  

 være usagt, men det er naturligvis oplagt, at der skal betales for en  

 ejendom, og det er ligeså oplagt, at det er kommunen, der som  

 ekspropriat skal betale ægtefællerne, uagtet hvilken aftale man  

 har indgået med entreprenør  Verner  Lindenberg om dennes  

 refusion heraf.
Ad 15. Aftalen går ud på, at  

 entreprenør  Verner  Lindenberg skal betale samtlige kommunens  

 omkostninger, og hvis der efter afholdelse af licitation skulle være  

 afgivet et bud, der var under omkostningerne, ville entreprenør  

  Verner  Lindenberg skulle betale herfor.
Dette imødegik  

 entreprenør  Verner  Lindenberg ved at afgive et bud, der svarede til  

 indholdet af sin aftale.
Herved var andre ikke afskåret fra at afgive  

 et højere bud.
Selv om der er tale om et citat fra advokat  Birgitte  

  Refn  Wenzel, er jeg stadig af den opfattelse, at journalisten burde have  

 bearbejdet udtalelsen i stedet for at bringe den sammen med de øvrige  

 synspunkter, som giver det fatalt forkerte indtryk, som jeg har konkluderet i  

 min klageskrivelse af 12. november 1999.
Ad 16. Værkstedet nedrives den 2. august  

 1999, og således ikke den 6. august 1999, som DR angiver i sin  

 svarskrivelse.
Bemærkningerne omkring notatet kontra om der er tale om  

 et referat eller ej, er efter min opfattelse irrelevant.
Det materiale der  

 foreligger er sendt.
 Faxen fremkommer efter at klagerens advokat har forladt  

 kontoret og kommer således først til kendskab den 9.
Ad 17. Kommunen har forhandlet om erstatning og det  

 angives, at situationen for ægtefællerne er fuldstændig  

 håbløs, selvom Taksationskommissionen er blevet anmodet om at  

 fastsætte erstatningens størrelse.
Herved gives seerne det  

 indtryk, at Taksationskommissionen ikke er et sted, hvor man kan forvente, at  

 ægteparret får hjælp til at få udbetalt en  

 erstatning, der måtte passe dem i størrelsesmæssig  

 henseende.
Det må altså i denne forbindelse dog erindres, at  

 Taksationskommissionen er den vej loven foreskriver, hvis der ikke kan  

 opnås enighed.
Det angives videre, at kommunen har givet tilladelse til  

 at nedrive ejendommen for at undgå, at Taksationskommissionen kan se  

 ejendommen.
Efter fast praksis kommer det altid ekspropriaten til skade, hvis  

 der ikke er mulighed for at vurdere ejendommen, og ejendommen var  

 fuldstændig gennemfotograferet forinden nedrivningen blev  

 påbegyndt, ligesom der skete en besigtelse af hele beboelsesdelen af  

 ejendommen, og det eneste der var nedrevet var alene værkstedet.
Der er  

 således også her tale om fuldstændige fejlagtige  

 oplysninger om fakta, for i overensstemmelse med hvad der tidligere er  

 nævnt, at sætte kommunen i et dårligt lys.
 Til belysning af hændelsesforløbet i sagen,  

 har klagerne fremlagt en oversigt over møder, udskrifter fra  

 retsbøger m.v.
 Klageren har mere generelt anført, at DR har givet  

 seerne indtryk af, at Allerød Kommune uberettiget har eksproprieret en  

 ejendom uden at ville betale erstatning.
 Klageren har endvidere anført, at ægteparret  

  Winsløv under hele sagen har begæret fuldstændig  

 aktindsigt om alle forhold, og at den har været efterkommet, bortset  

 fra aftalen med  Verner  Lindberg, som var omfattet af  

 undtagelsesbestemmelsen i lov om aktindsigt.
 Klageren har endvidere anført, at  

 ægtefællerne  Winsløv har været indkaldt til et  

 møde, der blev afholdt den 25. august 1998, om, hvorledes der skulle  

 forholdes med ejendommen, og at indklagede har modtaget kopi af referatet fra  

 dette møde.
Klageren har endvidere anført, at efter  

 Naturklagenævnet havde stadfæstet ekspropriationen, blev lejerne  

 opsagt, og efter fogedretten havde afsagt kendelse om, at værkstedet  

 skulle ryddes, så ryddede  Winsløv værkstedet frivilligt.  

 Nedrivningen af ejendommen blev påbegyndt i henhold til en  

 nedrivningstilladelse den 2. august af  Verner  Lindenberg efter, at  

 ejendommen var fuldstændig ryddet.
Landsretten tillagde den 4. august  

 kæren opsættende virkning.
Kæresagen vedrørte alene  

 rydning af værkstedet, og dette havde  Winsløv allerede ryddet.  

 På trods af at ejendommen var nøje gennemfotograferet af hensyn  

 til taksationskommissionen ved almindelige fotos og video, anmodede klageren  

  Verner  Lindenberg om at udsætte nedrivningen en enkelt dag, for at  

 taksationskommissionen kunne bese ejendommen, hvilket skete, og nedrivningen  

 fortsatte herefter.
Klageren har endvidere anført, at  

 ægtefællerne  Winsløv var til et møde den 3. maj  

 1999 med henblik på at undersøge mulighederne for at opnå  

 forlig om erstatningen, men at dette ikke var muligt.
Det har således  

 hele tiden været klart, at der skulle betales erstatning, og den var  

 blevet udbetalt langt tidligere, hvis ægtefællerne  

  Winsløv ikke havde klaget til Naturklagenævnet.  

 Ægteparret tilkendegav imidlertid, at man ville modarbejde  

 ekspropriationssagen, hvorfor erstatningen måtte afvente taksationens  

 afgørelse. Ægteparret  Winsløv fik 2,6 mill. kroner i  

 erstatning, men det fremgik ikke af udsendelsen.
På baggrund heraf er det klagerens opfattelse, at  

 indklagede bevidst har fordrejet kendsgerningerne, og udsendelsen giver  

 indtryk af, at en kommune og dens borgmester er korrupt og ikke overholder  

 lovgivningen.
Endvidere giver udsendelsen indtryk af, at nogle mennesker  

 flyttes ud af deres personlige bolig og fratages deres muligheder for at  

 drive erhverv nogen steder.
Klageren har tillige anført, at indklagede har en  

 positiv forpligtelse til at give et dækkende billede af virkeligheden  

 herunder en pligt til på sagligt grundlag at udvælge relevante  

 informationer.
På trods heraf udelod indklagede oplysningen om, at  

 taksationskommissionen dagen efter ville fastsætte størrelsen af  

 erstatningen.
 Klageren har herudover anført, at udsendelsen ved  

 at kalde sig "DR Dokumentar", giver seerne indtryk af at være  

 alsidig, men at udsendelsen indeholder en ensidig drejning af  

 kendsgerninger.
 Det er ikke usædvanligt, at erstatningen i en  

 ekspropriationssag først udbetales, når personerne frivilligt  

 fraflytter ejendommen, hvilket ægteparret  Winsløv havde  

 tilkendegivet, at det ville man ikke. Ægteparret anmodede desuden ikke  

 om at få udbetalt et à conto beløb.
 Mødet i kommunen om fastsættelsen af  

 størrelsen på erstatningen var endvidere ikke en parodi, hvilket  

 fremgår af et fremlagt mødereferat, idet kommunens  

 repræsentant forsøgte at forlige parterne, men dette var ikke  

 muligt, idet ægteparret  Winsløv fremsatte et eksorbitant stort  

 ersatatningskrav også set i forhold til det beløb, de fik  

 tilkendt i sidste ende.
 Endelig anfører klageren, at indklagede lader  

 personer, der interviewes, udtale, at kommunen har begået et  

 "svinagtigt røveri" og er "tyve", hvilket er ganske alvorlige  

 sigtelser.
 Klageren mener på denne baggrund, at DR har  

 tilsidesat god presseskik.
 Indklagede har vedrørende de enkelte udsagn  

 anført:
 Ad 1 og 2: I udsendelsen siges der: "For  Jytte  og  

  Peter  Winsløw er situationen fuldstændig håbløs.  

 I stedet for at forhandle om erstatningen, har kommunen bedt  

 Taksationskommissionen, der er en uvildig instans, om at fastsætte  

 erstatningens størrelse".
Ægteparret  Winsløw har anlagt sag ved  

 landsretten, for at få ekspropriationsbeslutningen prøvet.
Rent  

 teknisk er det Naturklagenævnet, der er indklaget, fordi nævnet  

 har godkendt ekspropriationen.
Men sagens kerne er stadig, at det er kommunen  

 der har foretaget ekspropriationen og kommunen, der ikke har ønsket at  

 føre forhandlinger om en erstatning med ægteparret  

  Winsløw   derfor er sagen endt i landsretten.
Det er også  

 kommunen, der skal udrede erstatningen.
Parret har også bedt landsretten om at tage stilling  

 til fogedrettens kendelse, der jo pålagde ægteparret  

  Winsløw at forlade ejendommen.
En af årsagerne til kæren  

 var, at parret ikke mente, at de kunne tvinges ud af ejendommen før  

 erstatningsspørgsmålet var afgjort.
Sagen gav i første  

 omgang det resultat, at landsretten gav kæren opsættende  

 virkning.
Ad 3: At  Peter  Winsløw flyttede fra  

 Hillerødvej kan udelukkende tilskrives det faktum, at kommunen  

 ønskede et centerbyggeri på hans grund.  Peter  Winsløw  

 havde intet ønske om at flytte hverken sit værksted eller sin  

 bolig.
Den eneste grund til flytningen var, at kommunen udarbejdede en  

 lokalplan i overensstemmelse med entrprenør  Bjørn  Riises  

 planer om et centerbyggeri, hvilket fremgår af programmet.
Vedrørende autoværkstedet fremgår det  

 tydeligt af referatet fra mødet den 3. maj 1999 mellem advokat Birger  

 Hagstrøm, ingeniør  Elo  Petersen,  Pia  Odshede, familien  

  Winsløw og advokat  Kim  Haakonsson, at  Peter  Winsløw  

 mistede sit arbejde, idet advokat Birger Hagstrøm oplyste, at  

 Allerød kommune som nuværende ejer af ejendommen forventede, at  

  Winsløw snarest ville rydde ejendommen.
Allerød Kommune kunne  

 ikke tilbyde noget erstatningslejemål til autoværkstedet.
Allerød kommune har altså forlangt, at  Peter  

  Winsløw forlader sit værksted uden at sikre sig, at han havde  

 mulighed for at fortsætte med at reparere biler.
Af programmet  

 fremgår det, at  Peter  Winsløw selv løser problemet og  

 skaffer sig et andet værksted.
Ad 4: Speaken beskriver problemstillingen i  

 generelle termer, og af speaken fremgår det tydeligt, at der ikke er  

 udbetalt så meget som en krone i erstatning.
At advokat Birger  

 Hagstrøm udleder, at det  agter man ikke at gøre, er der  

 ikke dækning for.
Ad 5:Billedsiden under speaken dokumenterer, at  

 familien  Winsløw går rundt i resterne af det, der engang var  

 deres hjem og  Peter  Winsløws værksted.
Det fremgår  

 desuden af programmet både i billede og tekst, at  Winsløw har  

 købt nyt hus og er flyttet.
 Ad 6: I udsendelsen siger  Hal  Bent  Rasmussen: "  

  så henvender kommunen sig altså til en ny bygherre, der hedder  

  Verner  Lindenberg, som vi mente kunne køre det her projekt i  

 gennem".
Under interviewet med borgmester  Eva  Nejstgaard  

 spørger  Bjørn  Bertelsen: "  tager I et møde med  

  Verner  Lindenberg inden han siger: jeg vil godt gå ind i det her  

 projekt? Eva  Nejstgaard: Jamen det er da klart .  Verner  

  Lindenberg kommer jo og siger, han kunne være interesseret i og  

 løfte projektet, realisere det, og vi er interesserede i at få  

 et center, så ja, selvfølgelig snakker man da sammen." Hverken ægteparret  Winsløw eller deres  

 advokat er af kommunen blevet orienteret om disse sondringer På det tidspunkt, som speaken i udsendelsen referer  

 til, har der ikke været forhandlinger mellem  Winsløw og  

  Lindenberg.
 Ad 7: Når en snæver personkreds  

 sætter sig sammen og aftaler et forløb   som det jo er sket i  

 denne sag, er det almindeligt at bruge ordet "rævekage". Jeg skal i den  

 sammenhæng henvise til Pressenævnets afgørelse i sag nr.  

 53/1992, hvori det i en på mange måder parallel sag hedder:
"De påklagede udtalelser baserer sig på en  

 kritisk analyse og vurdering af de politiske forhold i Holstebro Kommune i  

 forbindelse med afskedigelsen af kommunaldirektøren.
En sådan  

 kritisk analyserende dækning af de politiske forhold findes at  

 være af væsentlig betydning for den fri meningsdannelse.  

 Særligt hvad angår ordvalget "politisk studehandel"  

 bemærker Pressenævnet, at der i den politiske debat bør  

 være adgang til et vist frisprog." Der bliver i programmet bragt dokumentation for:
 At der er tale om at centerplanerne indgår i en  

 politisk handle, hvor borgmesteren bl.a. skal yde en politisk modydelse som  

 led i støtte fra  Hal  Bent  Rasmussen i andre sager.
 At kommunens nære forhold til entreprenør  

  Verner  Lindenberg har spillet en betydelig rolle.
 At der er nære politiske forbindelser mellem  Verner  

  Lindenbergs advokat og borgmesteren.
 At kommunen har forsøgt at hemmeligholde aftalen  

 med  Verner  Lindenberg.
Erik  Danielsen har i mange år været  

 byrådskollega med  Eva  Nejstgaard.
Selv om han ikke længere er  

 byrådsmedlem, så har han stadig en del sager for kommunen.
Entreprenør  Verner  Lindenberg har ifølge  

 borgmester  Eva  Nejstgaard vundet de sager, som kommunen byder ud.
DR  

 Dokumentar bad om et referat af det møde, hvor  Verner  Lindenberg  

 første gang beder kommunen overvej ekspropriation.
Om mødet  

 siger  Eva  Nejstgaard: "  altså mange gange er det jo sådan  

 man kommer og stikker hovedet ind af døren, eller på anden  

 måde siger nu har vi " Verner  Lindenberg forhold til borgmester  Eva  

  Nejstgaard er altså af en sådan karakter, at han plejer at  

 stikke hovedet ind ad døren, hvis han ønsker at tale med hende.  

 Selv møder, hvor ønsket om en ekspropriation er på  

 dagsordenen, ordnes ved entreprenøren stikker hovedet ind.
 Ad 8: Om entreprenør  Verner  Lindenbergs  

 forbindelser til borgmesteren, se under Ad 6.
 Om advokat  Erik  Danielsen siger borgmester  Eva  

  Nejstgaard:
"For det første er han jo advokat i byen og for det  

 andet så sidder han, eller sad han og var medlem af samme parti som jeg  

 er, de konservative." Det fremgår altså af udsendelsen, at  

 både entreprenør  Verner  Lindenberg og advokat  Erik  Danielsen  

 begge er særdeles velkendte personer på borgmesterkontoret.
 Ad 9: Både  Peter  Winsløw og han  

 advokat  Kim  Haakonsson har redegjort for de forhandlinger, der har  

 været ført med entreprenør  Verner  Lindenberg.  

  Bjørn  Bertelsen har ved flere lejligheder forsøgt, at  

 få  Verner  Lindenberg til at give sin fremstilling af sagen   det har  

  Verner  Lindenberg afslået.
Vi har noteret os, at borgmester  Eva  Nejstgaard under  

 interviewet mener, at det er 100.000,00 kr. der skiller parterne.
Vi har dog  

 tillagt  Peter  Winsløw og  Kim  Haakonssons dokumentation og udsagn  

 større vægt.
 Ad 10: Om kommunens beslutning se Ad 3.
 Den øvrige del af sætningen er en korrekt  

 gengivelse af Grundloven.
Ad 11: Det der her er tale om er, at  

 ægteparret  Winsløw smides ud af deres ejendom, og den nedrives  

 før, der udbetales nogen form for erstatning, ej heller et forskud  

 på erstatning.
Det er usædvanligt.
I forbindelse med researchen til programmet, har DR  

 Dokumentar blandt andet talt med professor  Bo  Edler  von  Eyben,  

 Københavns Universitet.
Han siger, at det normale   og god tone   er,  

 at man forsøger at bevare en bygning indtil  

 erstatningsspørgsmålet er afklaret.
 Ad 12: Der er tale om et citat fra udsendelsen, og  

 det er, hvad advokat  Birgitte  Refn  Wenzel siger og mener.
Mødet den 3. maj 1999 finder først sted  

 efter at kommunen har solgt ejendommen.
Hverken borgmester  Eva  Nejstgaard  

 eller familien  Winsløw og deres advokat betragter mødet som en  

 forhandling.
I programmet siges der: "For  Jytte  og  Peter  

  Winsløv er situationen fuldstændig håbløs.
I  

 stedet for at forhandle om erstatningen, har kommunen bedt  

 taksationskommissionen, der er en uvildig instans, om at fastsætte  

 erstatningens størrelse.
Men før kommissionen har haft mulighed  

 for at vurdere ejendommen og fastsætte erstatningen, har kommunen givet  

 entreprenøren lov til at rive den ned".
I speaken slås det fast, at kommunen har bedt  

 taksationskommissionen om at fastsætte erstatningens størrelse  

 hvilket er fakta.
Mødet den 3. maj har ikke karakter af en forhandling  

 mellem kommunen og familien  Winsløw.
Det er af parterne opfattet som  

 et formelt møde, hvor kommunen meddeler, at man overlader det til  

 taksationskommissionen at fastsætte erstatningens størrelse,  

 hvilket da også fremgår af borgmesterens svar på  

  Bjørn  Bertelsens spørgsmål:
"Forsøger I, efter I har eksproprieret ejendommen,  

 at forhandle erstatning med  Winsløw? Borgmester  Eva  Nejstgaard: Med hvem? Bjørn  Berthelsen: Med  Peter  Winsløw.
Borgmesteren: Os som kommune, nej det mener jeg ikke vi  

 gør." Ad 14: Kommunens forsøg på at  

 hemmeligholde aftalen er der redegjort for under ad 7.
De fremhæver her "eventuel" erstatning.
Det er her  

 naturligt at bruge ordet eventuel.
Det er et faktum, at entreprenør  

  Verner  Lindenberg kommer til at betale alle kommunens omkostninger til  

 papirarbejde og advokater.
Men om han kommer til at betale erstatning til  

 ægteparret  Winsløw er jo mere tvivlsom.
I programmet siges  

 der:
"Selv om  Verner  Lindenberg har lovet at betale alle  

 kommunens udgifter i sagen, så kan kommunen ikke bare sælge  

 ejendommen til ham.
Loven kræver nemlig, at den skal udbydes til salg i  

 offentlig licitation så alle har en mulighed for at byde på  

 den." Ad 15: Der er tale om et citat fra advokat  

  Birgitte  Refn  Wenzel.
Hun giver her udtryk for sin opfattelse af kommunens  

 handlemåde.
 På  Bjørn  Bertelsens spørgsmål:  

 "Udbudsmaterialet er udformet på en sådan måde, at man skal  

 eje de to andre grunde for at kunne købe  Winsløws grund, det  

 gør så, at der kun er en der kan købe den.
Borgmester  Eva  Nejstgaard: Ja." Efter borgmesterens mening er det altså kun  

 entreprenør  Verner  Lindenberg, der havde mulighed for at købe  

 grunden.
Ad 16: I programmet vises, hvordan værkstedet  

 rives ned.
Disse billeder er optaget den 6. august 1999.
 DR understreger, at man ikke har beskyldt borgmesteren for  

 at være korrupt   det er alene klagers fortolkning af de fakta, som  

 blev lagt frem i programmet.
Ad 17: Første led af speaken beskriver  

 familien  Winløws situation.
Andet led beskriver, hvordan kommunen  

 skyder et led ind i mellem sig og  Peter  Winsløw.
Det er altså  

 en konstatering af, at det nu er en   i øvrigt uvildig   instans, der  

 skal løse erstatningsspørgsmålet.
Sidste led i speaken konstateres, at der er givet  

 tilladelse til at nedrive ejendommen før taksationskommissionen har  

 haft mulighed for at vurdere ejendommen.
At kommunen skulle have givet  

 tilladelse til nedrivningen af ejendommen for at forhindre  

 taksationskommissionen i at se ejendommen, må stå for advokat  

 Birger Hagstrøms egen regning.
 Men der er ingen tvivl om, at familien  Winsløws  

 advokat  Birgitte  Refn  Wenzel tager afstand fra kommunens  

 handlemåde.
Indklagede har vedrørende interviewet med  

 borgmester  Eva  Nejstgaard anført, at man havde oplyst  

 borgmesterkontoret om de temaer, man ville komme ind på i interviewet  

 med  Eva  Nejstgaard.
Derudover blev det aftalt mellem  Eva  Nejstgaard og  

 journalisten  Bjørn  Bertelsen, at hvis der var  

 spørgsmål, som borgmesteren ikke kunne svare på, eller  

 spørgsmål hun var usikker på, så kunne hun altid  

 stoppe interviewet og få tid til at skaffe sig de relevante  

 informationer.  Eva  Nejstgaard benyttede sig ikke af denne mulighed, hvorfor  

 DR gik ud fra, at hun har følte sig klædt på til at svare  

 på de spørgsmål, som journalisten  Bjørn  Bertelsen  

 stillede i interviewet.
Indklagede har endvidere anført, at når  

  Peter  Winsløw i udsendelsen siger: "Ja, jeg kalder dem svinagtige  

 røvere, såre simpelt, såre simpelt, det er det  

 værste tyveri nord for alperne, de er rene tyveknægte", så  

 er der klart tale om udsagn, der  falder inden for det frisprog, som må  

 tolereres i den politiske debat.
Udtalelsen falder således i en  

 sammenhæng, hvor den på ingen måde kan opfattes som en  

 sigtelse for et kriminelt forhold i straffelovens forstand.
DR understreger i  

 denne sammenhæng, at man ikke har beskyldt borgmesteren for at  

 være "korrupt"   det er alene klagerens fortolkning af de fakta, som  

 blev lagt frem i programmet.
 Endelig har indklagede anført, at det er korrekt,  

 at taksationskommissionen afholdt en besigtigelse på ejendommen dagen  

 efter udsendelsen blev bragt, men at kendelsen om erstatningens  

 størrelse først forelå den 16. november 1999.
 Indklagede mener på denne baggrund ikke, at  

 udsendelsen er i strid med reglerne om god presseskik.
I sagens behandling har følgende  

 nævnsmedlemmer daltaget: Per Sørensen, Jørgen Grunnet,  

 Kaare R.
Skou og Inge Vinther.
 Pressenævnet udtaler:
Udsendelsen efterlader det indtryk, at ægteparret  

  Winsløv blev frataget deres værksted og bolig uden at modtage  

 nogen erstatning herfor, og uden at kommunen ville forhandle med dem om  

 erstatning.
Det fremgik ikke af udsendelsen, at ægteparret var  

 fraflyttet boligen inden ekspropriationen, at der utvivlsomt ville blive  

 betalt erstatning, og at ægteparret havde været til møder  

 hos kommunen om sagen.
Det fremgik heller ikke af udsendelsen, at  

 Naturklagenævnet i april 1999 havde stadfæstet kommunens  

 beslutning om ekspropriation.
Det er af disse grunde, Pressenævnets  

 opfattelse, at udsendelsen videregiver et forkert billede af, hvad der er  

 sket i sagen.
Danmarks Radio har derfor overtrådt god presseskik, og  

 nævnet udtaler sin kritik I medfør af medieansvarslovens § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
 "Kendelse fra Pressenævnet.
Danmarks Radio bragte den 26. oktober 1999 DR  

 Dokumentarudsendelsen "Grund til ballade", der fortalte historien om et  

 ægtepar fra Lynge, der fik sin ejendom eksproprieret af Allerød  

 Kommune.
Det fremgik bl.a. af udsendelsen, at ægteparret havde  

 fået frataget deres værksted og bolig uden at modtage erstatning  

 herfor, og at kommunens beslutning om at ekspropriere var usaglig og  

 forkert.
 Allerød Kommune klagede til Pressenævnet,  

 idet man anså god presseskik for tilsidesat.
Pressenævnet har i anledning af udsendelsen udtalt,  

 at udsendelsen efterlader det indtryk, at ægteparret  Winsløv  

 blev frataget deres værksted og bolig uden at modtage nogen erstatning  

 herfor, og uden at kommunen ville forhandle med dem om erstatning.
Det  

 fremgik ikke af udsendelsen, at ægteparret var fraflyttet boligen inden  

 ekspropriationen, at der utvivlsomt ville blive betalt erstatning, og at  

 ægteparret havde været til møder hos kommunen om sagen.  

 Det fremgik heller ikke af udsendelsen, at Naturklagenævnet i april  

 1999 havde stadfæstet kommunens beslutning om ekspropriation.
Det er af  

 disse grunde, Pressenævnets opfattelse, at udsendelsen videregiver et  

 forkert billede af, hvad der er sket i sagen.
Danmarks Radio har derfor  

 overtrådt god presseskik, og nævnet udtaler sin kritik.
 København, den 22. marts 2000.
Per Sørensen, Jørgen Grunnet, Kaare R.
Skou  

 og Inge Vinther." Afsagt den 22. marts 2000.
