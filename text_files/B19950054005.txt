I medfør af § 37, stk. 4, i lov om en aktiv arbejdsmarkedspolitik, jf. lovbekendtgørelse nr. 179 af 21. marts 1995, fastsættes:
Indhold § 1.  Denne bekendtgørelse indeholder bestemmelser om  

 grundlaget for opgørelse af tilskud og tilsvar til udligning af kommunernes  

 nettolønudgifter inden for kvoten af ledige dagpengemodtagere i jobtræning og  

 individuel jobtræning.
Udligning af nettolønudgifter § 2.  Den enkelte kommunes tilskud fra udligningen  

 opgøres som 75 pct. af kommunens nettolønudgifter til ledige  

 dagpengemodtagere, jf. § 3.
 Stk. 2.  Den enkelte kommunes tilsvar til udligningen  

 opgøres som kommunens andel af det samlede indbyggertal for hele landet pr.  

 1. januar i udligningsåret, som opgjort af Danmarks Statistik, ganget med det  

 samlede tilskudsbeløb for alle kommuner efter stk. 1.
Opgørelse af nettolønudgifter § 3.  I opgørelsen af kommunernes nettolønudgifter  

 indgår kommunens fulde lønudgift ved beskæftigelse af ledige  

 dagpengemodtagere i jobtræning med fradrag af det statslige løntilskud, jf.  

 kapitel 5 i lov om en aktiv arbejdsmarkedspolitik.
Til den fulde lønudgift  

 medregnes alle lønudgifter, herunder feriegodtgørelse, ATP,  

 kørselsgodtgørelse, søgne- og helligdagsbetaling, dagpengegodtgørelse for 1.  

 og 2. ledighedsdag, overenskomstfastlagte pensionsbidrag, bidrag til  

 arbejdsskadeforsikring og ansvarsforsikring samt udgifter til sygedagpenge i  

 det omfang, disse afholdes af arbejdsgiveren.
Stk. 2.  I opgørelsen indgår endvidere udgifter  

 vedrørende projektydelse samt øvrige lønudgifter, som kommunen afholder i  

 forbindelse med beskæftigelse af ledige dagpengemodtagere i individuel  

 jobtræning.
Herfra trækkes det økonomiske tilskud, som kommunen får fra  

 staten ved beskæftigelse af ledige dagpengemodtagere i individuel jobtræning,  

 jf. kapitel 9 i lov om en aktiv arbejdsmarkedspolitik.
Indtægter fra  

 folkeoplysende organisationer, beboerforeninger, private husstande,  

 grundejerforeninger, idrætsforeninger m.v. for udsendte ledige  

 dagpengemodtagere fragår ligeledes opgørelsen.
Stk. 3.  For Københavns og Frederiksberg kommuner medgår  

 i opgørelsen for regnskabsåret 1995 den andel af lønudgifterne, jf. stk. 1-2,  

 som kan henføres til fremskaffelsen af de to kommuners primærkommunale kvoter  

 af jobtræningspladser.
Andelen opgøres som forholdet mellem den  

 primærkommunale kvote og den samlede kvote af jobtræningspladser i hver af de  

 to kommuner.
Administration og udbetaling § 4.  Indenrigsministeriet foretager på grundlag af de  

 af arbejdsministeren fastsatte kvoter for jobtræningspladser en foreløbig  

 beregning af kommunernes tilskud og tilsvar vedrørende udligningsordningen  

 for det kommende år.Kommunerne underrettes senest 1. juli om størrelsen af de  

 foreløbigt opgjorte udligningsbeløb for det kommende år.
 Stk. 2.  Udligningsbeløb opgøres i 1.000 kr. og afrundes  

 af Indenrigsministeriet med et med 12 deleligt beløb.
 Stk. 3.  Udligningsbeløbene afregnes af Told- og  

 Skattestyrelsen i forbindelse med de månedlige forskudsudbetalinger af  

 kommunal indkomstskat m.v. i udligningsåret.
Revision og restafregning § 5.  Kommunerne indsender senest 15. august en  

 revisionspåtegnet opgørelse af kommunens lønudgifter og tilskud m.v. som  

 nævnt i § 3 for det senest forløbne regnskabsår.
Regnskabsperioden afgrænses  

 til og med 31. december i regnskabsåret.
Stk. 2.  Indenrigsministeriet foretager en årsopgørelse  

 af kommunernes tilskud og tilsvar vedrørende udligningsordningen på grundlag  

 af kommunernes indberetninger, jf. stk. 1, for det senest forløbne  

 regnskabsår.
Meddelelse herom udsendes til kommunerne senest 15. september i  

 året efter udligningsåret.
Regulering af forskelle mellem de foreløbigt  

 beregnede udligningsbeløb, jf. § 4, stk. 1, og årsopgørelsen afregnes med  

 kommunerne, i forbindelse med beregningen af de foreløbige udligningsbeløb  

 for året to år efter udligningsåret.
 Stk. 3.  Kommunernes indberetninger, jf. stk. 1, sker  

 efter retningslinier og skemamateriale udsendt af Indenrigsministeriet.
Stk. 4.  Såfremt revisionen efterfølgende konstaterer  

 fejl i foregående årsopgørelser, berigtiges disse fejl i den nærmest følgende  

 årsopgørelse.
Berigtigelser af allerede afholdte udgifter skal dog ikke ske,  

 hvor den administrative indsats med hensyn til berigtigelse i den konkrete  

 sag vil være uforholdsmæssig stor sammenlignet med det opnåelige resultat.
Ikrafttrædelse § 6.  Bekendtgørelsen træder i kraft den 1. august  

 1995 og har virkning for de i § 3 nævnte lønudgifter og -indtægter, der  

 afholdes med virkning fra regnskabsåret 1995. Samtidig bortfalder  

 bekendtgørelse nr. 1172 af 23. december 1993 om udligning af kommunernes  

 lønudgifter til ledige dagpengemodtagere fra og med regnskabsåret 1995.
