(Pasningsforskrift) Kedelpassere Dampkedlers overvågning og pasning Udstedelse af kedelpassercertifikat INDHOLDSFORTEGNELSE Forord 1 Område 2 Definitioner 2.1 Dampkedlen 2.2 Dampkedlens tilbehør 2.3 Tryk, måleenheder m.m.
3 Kedelpassere 3.1 Kedelejerens ansvar 3.2 Kedelpasserens ansvar 3.3 Kedelpasser med certifikat 3.4 Kedelpasser med kontrolkort 3.5 Stedfortræder 4 Dampkedlers overvågning 4.1 Stadig overvågning 4.2 Periodisk overvågning 4.3 Undtagelser vedrørende periodisk overvågning 5 Dampkedlers pasning 5.1 Klargøring til drift 5.2 Opfyring 5.3 Under drift 5.4 Vagtskifte 5.5 Udfald under drift 5.6 Udtagning af drift 5.7 Sikkerhedsafprøvning 6 Almindelige bestemmelser 6.1 Rensning, reparation, skader m.m.
6.2 Særlig afprøvning af sikkerhedsudstyr på dampkedler med periodisk  

 overvågning 6.3 Vandbehandling 6.4 Tilsynsbog, vejledning m.m.
7 Udstedelse af kedelpassercertifikat 7.1 Kedelpassercertifikat 7.2 Krav til undervisningen 7.3 Undervisningens omfang 7.4 Anmeldelse af uddannelsen 8 Sagregister FORORD Disse forskrifter har hjemmel i arbejdsministeriets bekendtgørelse nr. 565  

 af 22. 12. 1971 om pasning af dampkedler.
Bekendtgørelsen fastsætter almindelige regler for pasning af  

 dampkedelanlæg på landjorden.
Disse bestemmelser udbygges med nærmere  

 bestemmelser i forskrifter og vejledninger, der udstedes af direktoratet for  

 arbejdstilsynet efter forhandling med dampkedeludvalget og arbejdsrådet  

 (bekendtgørelsens § 13).
 Bekendtgørelsen indeholder desuden dispensationsbestemmelser (§ 14) og  

 fastsætter strafansvar for overtrædelse af bekendtgørelsen og de i henhold  

 hertil udfærdigede forskrifter, forbud og påbud (§ 15).
Direktoratet for arbejdstilsynet i januar 1976 Erik Andersen I den her foreliggende 2. udgave er ændringer foretaget i kapitlerne 5 og  

 7 samt sagregister.
Kapitelændringerne er markeret ved en lodret streg i  

 marginen.
Direktoratet for arbejdstilsynet i maj 1982 Erik Andersen I medfør af § 13, jfr. § 8 i arbejdsministeriets bekendtgørelse af 22.  

 december 1971 om pasning af dampkedler fastsættes:
1 OMRÅDE 1.1 Denne forskrift omhandler fyrede dampkedler, hvori der til brug uden  

 for dampkedlen fremstilles vanddamp af et tryk, der er højere end  

 atmosfærens.
 1.2 Undtaget er dog følgende grupper af dampkedler, der omhandles i  

 »Forskrifter for fyrede dampkedler for hvilke kravene lempes«:
 A Dampkedler hvis rumindhold er mindre end 35 liter, og hvor produktet af  

 indstillingstryk og rumindhold ikke overstiger 100 bar gange liter.
 B Elektrodedampkedler hvis rumindhold er mindre end 35 liter, og hvor  

 produktet af indstillingstryk og rumindhold ikke overstiger 200 bar gange  

 liter.
 C Dampkedler hvis ildpåvirkede del kun består af rør med højst 35  

 millimeter indvendig diameter, og hvor produktet af indstillingstryk og  

 rumindhold ikke overstiger 200 bar gange liter.
 D Dampkedler der udelukkende består af rør med højst 35 millimeter  

 indvendig diameter.
 E Dampkedler hvis indstillingstryk ikke overstiger 1 bar, og hvor  

 produktet af indstillingstryk og rumindhold ikke overstiger 600 bar gange  

 liter.
 F Dampkedler hvis indstillingstryk ikke overstiger 1 bar, og hvor  

 produktet af indstillingstryk og rumindhold er større end 600 bar gange liter  

 og mindre end eller lig med 5000 bar gange liter.
2 DEFINITIONER 2.1 Dampkedlen 2.1.1 Ved fyret dampkedel forstås en dampkedel, der tilføres varme fra  

 forbrændingsprocesser eller elektricitet.
 2.1.2 Dampkedlen omfatter trykparten, der i reglen består af en beholder  

 kombineret med systemer af vand- eller røgrør, og tilhørende armatur.  

 Uafspærrelige economisere og uafspærrelige overhedere betragtes som en del af  

 dampkedlen.
 2.1.3 Ved en dampkedels armatur forstås det overvågnings-, betjenings- og  

 sikkerhedsudstyr, der er anbragt på dampkedlens trykpart.
2.1.4 Ved elektrodedampkedel forstås en elektrisk opvarmet dampkedel,  

 hvori kedelvandet indgår i det elektriske kredsløb.
Den elektriske energi  

 tilføres i form af vekselstrøm.
 2.1.5 Ved »laveste vandstand« forstås det niveau i dampkedlen,  

 som vandstanden ikke må komme under, når dampkedlen fyres.
 2.1.6 Ved hedeflade forstås de områder af dampkedlen, hvorigennem varme  

 overføres fra varmekilden til dampkedlens vand eller damp.
 2.1.7 Ved en dampkedels rumindhold forstås det totale rumindhold på  

 vand-/dampsiden.
2.2 Dampkedlens tilbehør 2.2.1 Ved en dampkedels tilbehør forstås de hjælpeindretninger, der er  

 nødvendige for dampkedlens drift.
 2.2.2 Ved economiser forstås et ild- eller røggaspåvirket rørsystem til  

 forvarmning af fødevand.
 2.2.3 Ved overheder forstås et rørsystem til ophedning af damp.
 2.3 Tryk, måleenheder m.m.
 2.3.1 Ved driftstryk forstås det tryk, som dampkedlen arbejder ved  

 (arbejdstrykket).
 2.3.2 Ved indstillingstryk forstås det højest tilladelige driftstryk.
 2.3.3 Ved beregningstryk forstås det tryk, som dampkedlen er konstrueret  

 til (det højest tilladelige indstillingstryk).
 2.3.4 Tryk måles i bar (overtryk) eller ato. 1 ato er lig med 0,981 bar,  

 men kan med tilstrækkelig nøjagtighed regnes lig med 1 bar.
 2.3.5 Temperatur måles i grader C.
3 KEDELPASSERE 3.1 Kedelejerens ansvar 3.1.1 Til pasning af dampkedler må kun anvendes pålidelige personer, der  

 er fyldt 19 år.
3.1.2 Dampkedlens ejer eller bruger skal sikre sig, at kedelpasseren er i  

 besiddelse af certifikat, henholdsvis kontrolkort i henhold til denne  

 forskrifts bestemmelser, og skal sørge for, at kedelpasseren instrueres om de  

 pågældende dampkedelanlæg.
De vejledninger m.m., der udsendes af direktoratet  

 for arbejdstilsynet, skal stilles til rådighed for kedelpasseren.
 3.1.3 Dampkedlens ejer eller bruger skal sikre sig, at dampkedelanlægget  

 opfylder bestemmelserne i arbejdsministeriets bekendtgørelse af 22. december  

 1971 om dampkedelanlæg på landjorden og de i henhold hertil fastsatte  

 forskrifter.
3.2 Kedelpasserens ansvar 3.2.1 Kedelpasseren er ansvarlig for, at de i denne forskrift fastsatte  

 regler for pasning af dampkedler overholdes.
Kedelpasseren skal gøre sig  

 bekendt med de vejledninger, der er udsendt af direktoratet for  

 arbejdstilsynet, samt med de instrukser, der måtte foreligge vedrørende  

 pasningen af det pågældende dampkedelanlæg.
 3.2.2 Kedelpasseren skal anmelde alle væsentlige fejl og mangler, der  

 ikke straks kan afhjælpes, til dampkedlens ejer eller bruger.
 3.2.3 Kedelpasseren må ikke under pasningen været påvirket af alkohol  

 eller narkotika.
3.3 Kedelpasser med certifikat 3.3.1 Den der forestår pasningen af eller selvstændigt passer følgende  

 dampkedler, skal være i besiddelse af et certifikatudstedt af direktoratet  

 for arbejdstilsynet:
 Ved flere dampkedler uden forskriftsmæssig indbyrdes adskillelse regnes  

 med summen af produkttallene for de dampkedler, som er i drift.
 3.3.2 Certifikat udstedes til personer, der fremlægger bevis for at have  

 fornødne kundskaber i dansk og regning og for at have erhvervet teoretisk og  

 praktisk kendskab til indretningen og pasningen af dampkedler og disses  

 hjælpeaggregater, herunder kendskab til de danske forskrifter for  

 kedelpasning, jfr. afsnit 7.
 3.3.3 Hvor pasningen af dampkkedler forestås af personer, der er i  

 besiddelse af det i 3.3.1 og 3.3.2 omhandlede certifikat, kan der til  

 pasningen anvendes personale, der kun opfylder de i 3.1.1. nævnte  

 betingelser.
 3.3.4 Den, der forestår pasningen af en dampkedel, har ansvaret for  

 dennes forsvarlige pasning og må derfor ikke, så længe den er fyret, befinde  

 sig uden for den virksomhed, hvor dampkedlen er opstillet.
3.4 Kedelpasser med kontrolkort 3.4.1 Til pasning af andre dampkedler end de i 3.3.1 nævnte er det  

 tilstrækkeligt, at den pågældende person opfylder kravene i 3.1.1 og er i  

 besiddelse af et kontrolkort, som udstedes af arbejdstilsynet.
Dette skal  

 forinden kortets udlevering forvisse sig om, at vedkommende har de fornødne  

 kvalifikationer til pasning af mindre dampkedler og disses hjælpeaggregater,  

 herunder kendskab til de danske forskrifter og vejledninger for kedelpasning.
3.5 Stedfortræder 3.5.1 Hvis der til pasningen af en dampkedel ikke kan skaffes en  

 kedelpasser med henholdsvis certifikat eller kontrolkort, og dette ikke kan  

 tilregnes dampkedlens ejer eller bruger, er denne berettiget til på eget  

 ansvar at lade dampkedlen midlertidigt passe af en person, som han anser for  

 egnet dertil, når han straks underretter arbejdstilsynet derom.
Det samme  

 gælder, hvis der under kedelpasserens ferie ikke kan skaffes en stedfortræder  

 med henholdsvis certifikat eller kontrolkort.
Det fastsættes derefter af  

 arbejdstilsynet, hvor længe en sådan konstitution må vare; uden samtykke fra  

 direktoratet for arbejdstilsynet må den ikke strække sig ud over 4 uger.
4 DAMPKEDLERS OVERVÅGNING 4.1 Stadig overvågning 4.1.1 Den, som passer en dampkedel, skal have den under direkte eller  

 indirekte overågning, så længe den er fyret.
Dette kaldes stadig overvågning  

 og betyder, at kedelpasseren ikke må afbryde overvågningen i så lang tid, at  

 vandet i dampkedlen ved fuld dampproduktion og uden fødevandstilførsel kan nå  

 at synke under mærket for laveste vandstand (L-V mærket).
 4.1.2 Direkte overvågning indebærer, at kedelpasseren opholder sig i  

 kedelrummet eller så nær dette, at han kan aflæse vandstand, damptryk og  

 andre data vedrørende dampkedlens tilstand og drift på dampkedlens  

 instrumenter.
 4.1.3 Indirekte overvågning indebærer, at kedelpasseren overvåger  

 dampkedlen fra et nærliggende sted, f.eks. et kontrolrum, og at han derfra  

 kan foretage de nødvendige aflæsninger og indgreb, herunder standse fyringen.
 Ved indirekte overvågning skal enten de direkte visende trykmålere og  

 vandstandsglas kunne aflæses fra det sted, hvorfra dampkedlen overvåges,  

 eller der skal findes 2 af hinanden uafhængige, indirekte visende tryk- og  

 vandstandsmålere på betjeningsstedet.
 Som direkte visning anerkendes et TV-billede af trykmåler og  

 vandstandsglas.
 Kedelpasseren skal i nødvendigt omfang og mindst 1 gang hver 4. time  

 inspicere anlægget i selve kedelrummet.
4.2 Periodisk overvågning 4.2.1 Periodisk overvågning indebærer, at en dampkedel kan være i drift i  

 op til 16 timer uden overvågning.
4.2.2 Etablering af periodisk overvågning kræver arbejdstilsynets  

 tilladelse i hvert enkelt tilfælde.
Tilladelsen kan ventes givet, når  

 dampkedlen udstyres efter reglerne for automatiske dampkedler med periodisk  

 overvågning i »Forskrifter for fyrede dampkedelanlæg«, afsnit 6, og  

 dampkedlen kun tilføres hensigtsmæssigt behandlet fødevand, jfr. 6.3.
4.3 Undtagelser vedrørende periodisk overvågning 4.3.1 Stadig overvågning skal finde sted under opfyring af et  

 dampkedelanlæg, og indtil dette er kommet i normal drift.
 4.3.2 Stadig overvågning skal finde sted i den udstrækning, som efter  

 leverandørens angivelser og driftsforholdene må anses for nødvendig.
4.3.3 Stadig overvågning skal etableres, hvis mere end een af de  

 sikkerhedsindretninger, der er forudsætningen for periodisk overvågning,  

 ophører at fungere, jfr. i øvrigt 5.7.2 Ved periodisk overvågning skal der dog stadig forefindes mindst een  

 funktionsdygtig tørkogningssikring.
5 DAMPKEDLERS PASNING 5.1 Klargøring til drift 5.1.1 Før en dampkedel tages i brug som ny, efter ombygning eller  

 reparation, eller for en faststående dampkedel efter flytning, skal der være  

 givet brugstilladelse i dampkedlens tilsynsbog af arbejdstilsynet.
5.1.2 Før enhver idriftsætning af en dampkedel skal kedelpasseren  

 forvisse sig om at ingen personer befinder sig i dampkedlens beholder, fyrrum  

 eller træk at dampkedlen ikke indeholder fremmedlegemer at dampkedlens sikkerhedsventiler og øvrige sikkerhedsindretninger  

 er driftsklare at alle dæksler er forsvarligt fastgjort, og alt  

 udblæsningsarmatur er lukket at forbindelserne til trykmålere, vandstandsvisere og regulerings-  

 og sikkerhedsindretninger er åbne at der er vand på dampkedlen at der er en tilstrækkelig mængde egnet fødevand til rådighed at luftventilerne er åbne, eller anden driftsforskrift følges.
5.2 Opfyring 5.2.1 Før opfyring skal kedelpasseren se efter, at vandet i dampkedlen  

 ikke står lavere end L-V mærket, og at spjældet til skorstenen er åbent.
5.2.2 Hvis der anvendes let antændeligt eller let fordampeligt brændsel,  

 såsom olie, gas, spildgas, kulstøv eller træaffald, skal kedelpasseren inden  

 opfyringen gennemlufte fyrrum og trækkanaler, så der ikke opstår fare for  

 eksplosion.
Kedelpasseren skal se efter, at tændingen sker inden for det i  

 instruktionerne fastsatte tidsrum.
Skulle dette ikke være tilfældet, eller  

 skulle fyret af en eller anden grund slukke, må en ny optænding ikke  

 foretages, før en fornyet, grundig gennemluftning er sket.
 5.2.3 Opfyringen må ikke foregå hurtigere end tilladt af kedelfabrikanten  

 under hensyn til dampkedlens konstruktion.
5.2.4 Når der er strømmet damp ud af luftventilerne i nogle minutter,  

 lukkes disse, og vandstandsviserne kontrolleres ved gennemblæsning af alle  

 haner.
Eventuelle tilstopninger i vandstandsviserne skal straks fjernes.
 5.2.5 Under opfyringen skal vandstanden iagttages i direkte visende  

 vandstandsglas.
 5.2.6 Al udblæsningsarmatur efterses for lækager.
 5.2.7 Det sikres, at alle fødeapparater er driftsklare.
5.2.8 Kedelpasseren skal passe på, at der ikke spildes olie i fyrrum,  

 omkring brænderne og foran dampkedlen.
Bakker, der er beregnet til opsamling  

 af oliedryp fra brænderne, skal jævnligt tømmes og renses.
5.3 Under drift 5.3.1 Ved idriftsætning skal kolde dampledninger opvarmes langsomt og  

 samtidig drænes.
5.3.2 Kedelpasseren skal passe vandstanden, så den ikke synker under L-V  

 mærket.
Ved dampkedler, hvor periodisk overvågning finder sted, skal  

 kedelpasseren kontrollere, at såvel fødevandsregulering som vandmangelsikring  

 er funktionsdygtig.
5.3.3 Vandstandsglas og andet armatur, i hvilket vandstandens rigtige  

 visning eller højde har betydning for dampkedlens sikkerhed, skal  

 gennemblæses i nødvendigt omfang, jfr. 5.7.4 5.3.4 En vandstandsviser må ikke være afspærret i længere tid fra en  

 dampkedel i drift, end der kræves til vandstandsviserens reparation, jfr.  

 5.3.8.
Ved dampkedler med 2 vandstandsvisere, jfr. »Forskrifter for fyrede  

 dampkedelanlæg«, 4.3.1, skal dampkedlen tages ud af drift, hvis også den  

 anden vandstandsviser ikke er fuldt driftsklar.
Ved dampkedler med kun een  

 vandstandsviser, jfr. »Forskrifter for fyrede dampkedelanlæg«,  

 4.3.2, skal dampkedlen tages ud af drift, hvis vandstandsviseren beskadiges.
5.3.5 Trykmålerens funktion kontrolleres med jævne mellemrum.
Dette kan  

 enten ske ved at efterse, at viseren ved aflastning går tilbage til nul, og  

 at den står ud for indstillingstrykket, når første sikkerhedsventil løfter,  

 eller ved forannævnte nulpunktsprøve og sammenligning med et justeret  

 prøvemanometer.
 Damptryksregulatorers (pressostaters) funktion kontrolleres ved  

 sammenligning med trykmåleren.
5.3.6 Hvis en sikkerhedsventil løfter ved et tryk aflæst på trykmåleren,  

 der afviger fra det tryk, som ventilen er indstillet til, må det først  

 kontrolleres, om trykmåleren viser rigtigt.
Viser det sig derved, at  

 sikkerhedsventilens løftetryk er forhøjet, skal arbejdstilsynet straks  

 underrettes.
 5.3.7 Det er ikke tilladt at blokere en sikkerhedsventil, ændre dens  

 belastning eller på anden måde ændre den uden arbejdstilsynets samtykke.
 5.3.8 Hvis et vandstandsglas sprænges, eller anden sikkerhedsindretning  

 ophører at fungere, skal skaden snarest afhjælpes.
 5.3.9 Hvis en dampkedel er udstyret med injektorer, skal disse benyttes  

 regelmæssigt.
 5.3.10 Der skal i nødvendigt omfang foretages bundudblæsning under  

 dampkedlens drift.
 5.3.11 Udtagning fra en dampkedel af hedtvand eller varmtvand til  

 cirkulation uden for denne er ikke tilladt.
 5.3.12 Aftapning af vand fra en dampkedel under drift er ikke tilladt med  

 undtagelse af udblæsning, prøver o.l.
 5.3.13 Personer, der er dampkedelanlægget uvedkommende, må ikke opholde  

 sig i kedelrummet.
5.4 Vagtskifte generelt 5.4.1 Ved vagtskiftet skal afløseren forvisse sig om, at alt vedrørende  

 kedlens drift er i orden, herunder at forbindelserne til trykmålere, vandstandsvisere og regulerings-  

 og sikkerhedsindretninger er åbne.
at der er vand på dampkedlen, at der er en tilstrækkelig mængde egnet fødevand til rådighed, at ildpåvirkede dele ikke er alvorligt deformerede, at der foretages bundudblæsning, hvis dette ikke sker automatisk  

 eller hvis dampkedlen udelukkende spædes med totalafsaltet  

 fødevand/-spædevand, at ovennævnte undersøgelser indføres i en dagsrapport, som ved  

 vagtskifte attesteres af afløseren.
5.5 Udfald under drift 5.5.1 Ved utilsigtet driftsstandsning, f.eks. som følge af  

 strømafbrydelse, må kedelpasseren ikke forlade dampkedlen, før han har sørget  

 for, at fyringen ikke kan starte af sig selv.
5.6 Udtagning af drift 5.6.1 Ved afkøling af dampkedlen bør vacuumdannelsen i dampkedlen  

 forhindres ved åbning af luftventiler.
 5.6.2 Ved aftagning af mandedæksel bør møtrikkerne ikke skrues helt af,  

 før dækslet er banket løst.
5.7 Sikkerhedsafprøvning 5.7.1 Sikkerheds- og reguleringsindretninger - herunder det automatiske  

 udstyr - skal holdes i funktionsdygtig stand.
Bevægelige dele skal holdes fri  

 for kedelsten eller andre urenheder, og bevægeligheden skal kontrolleres.  

 Stutse, ventiler, udblæsningsledninger og dræn skal holdes fri for  

 tilstopning.
5.7.2 Tørkogningssikringer, vandmangelsikringer, overtrykssikringer,  

 temperatursikringer, cirkulationssvigtsikringer o.l. skal kontrolleres  

 dagligt.
Såfremt en af disse ikke fungerer, skal den snarest repareres.
 Afprøvning af tørkognings- og vandmangelsikringer skal mindst en gang om  

 ugen ske ved at sænke vandstanden i kedlen. Øvrige afprøvninger kan udføres  

 ved simulering, hvor dette er muligt.
5.7.3 Sikkerhedsventilernes funktionsdygtighed skal kontrolleres, hver  

 gang en dampkedel sættes i drift, dog mindst hver 6. måned, hvis ventilerne  

 ikke har blæst i mellemtiden.
Hvis dampkedlen udelukkende fødes med  

 totalafsaltet kondensat, kan intervallet mellem afprøvningerne af  

 sikkerhedsventilerne forlænges til 12 måneder, og prøvningerne kan foretages,  

 lige inden dampkedlen tages ud af drift.
Det forlængede afprøvningsinterval  

 kræver arbejdstilsynets godkendelse for hvert enkelt dampkedelanlæg.  

 Afprøvningerne kan enten ske ved, at kedeltrykket hæves til blæsetrykket,  

 eller ved at keglen løftes manuelt, og der derpå gives slip på  

 letteanordningen, så ventilerne lukker af sig selv.
For at holde ventilerne funktionsdygtige kan det - afhængigt af forholdene  

 - være nødvendigt at gentage disse prøvninger med kortere mellemrum.
Ved  

 mindre dampkedler, eller hvis forholdene gør det nødvendigt, skal letningen  

 af sikkerhedsventilerne foretages 1 gang om ugen.
5.7.4. Det øvrige armatur og tilbehør, herunder driftsautomatik, skal for  

 dampkedler med periodisk overvågning kontrolleres dagligt.
For dampkedler med  

 stadig overvågning skal det kontrolleres på hver vagt.
Dette gælder  

 vandstandsglas, fødepumper, fødevandsregulatorer, driftspressostater m.m.  

 Nedførte vandstandsvisere skal mindst 1 gang i hver vagt sammenholdes med de  

 direkte visende, som forud skal gennemblæses forskriftsmæssigt.
På  

 dampkedler, hvor forholdene gør det nødvendigt, kan arbejdstilsynet forlange,  

 at vandstandsglas skal gennemblæses mindst hveranden time.
6 ALMINDELIGE BESTEMMELSER 6.1 Rensning, reparation, skader m.m.
 6.1.1 Før det tillades nogen at gå ind i en dampkedel eller dens  

 trækkanaler, skal der være truffet sådanne foranstaltninger, at automatisk  

 eller manuel igangsætning af fyret med de sædvanlige betjeningsorganer ikke  

 er mulig, og at det ikke ved fejlbetjening er muligt at tillede fødevand,  

 damp, kondensat o.l.
 Dette kan gøres på en af følgende måder:
6.1.2 Ved betjeningsorganer skal der være anbragt tydelige skilte med  

 følgende tekst: »Må ikke betjenes.
Der arbejdes i dampkedlen«.
6.1.3 Ved rensning, eftersyn og reparation af dampkedler og trækkanaler,  

 der skal befares indvendigt, skal der altid være beskæftiget mindst 2  

 personer, således at den ene kan komme den anden til hjælp.
Den ene person  

 skal normalt opholde sig uden for dampkedlen.
 6.1.4 Der skal være truffet sådanne foranstaltninger til beskyttelse af  

 de pågældende, som forholdene måtte betinge (personlig beskyttelsesudstyr som  

 støvmaske, briller, hætte o.l.).
 6.1.5 Før nogen begiver sig ind i en dampkedel eller trækkanal, skal  

 dampkedlen eller trækkanalen grundigt gennemluftes, eventuelt ved mekanisk  

 indblæsning af atmosfærisk luft.
NB: Der må aldrig  anvendes oxygen (ilt)! 6.1.6 Ingen må gå ind i dampkedler eller trækkanaler, med mindre disse er  

 tilstrækkeligt afkølet.
 6.1.7 En dampkedels fyrrum og træk må normalt ikke befares, så længe der  

 er damptryk på dampkedlen.
6.1.8 Elektriske håndlamper og el-drevet værktøj skal være i  

 overensstemmelse med stærkstrømsreglementet.
Der skal benyttes reduceret  

 spænding, højst 65 V jævnspænding eller højst 42 V vekselspænding.
 6.1.9 Alle væsentlige mangler ved dampkedlen, dens dampledninger og  

 øvrige tilbehør skal snarest anmeldes for ejeren eller brugeren, der snarest  

 muligt skal lade dem afhjælpe.
6.1.10 Hvis et dampkedelanlæg udsættes for sprængning eller brand, eller  

 hvis beholdere eller rør i dampkedel, afspærrelige overhedere,  

 mellemoverhedere eller economisere har været overophedet eller pludseligt  

 afkølet, eller hvis der konstateres revner eller andre skader, der har  

 indflydelse på anlæggets sikkerhed, skal dampkedelanlægget tages ud af brug,  

 og der skal gives arbejdstilsynet meddelelse om beskadigelsen.
Der må ikke  

 inden arbejdstilsynets ankomst foretages nogen ændring eller oprydning af det  

 beskadigede og dets omgivelser, med mindre det er nødvendigt for redning af  

 menneskeliv eller til forebyggelse af ulykker eller betydelige tab og skader.  

 Dampkedelanlægget må ikke tages i brug igen, før arbejdstilsynets tilladelse  

 foreligger.
6.2 Særlig afprøvning af sikkerhedsudstyr på dampkedler med periodisk  

  overvågning 6.2.1 Med passende mellemrum, mindst hver tredie måned, skal det ekstra  

 sikkerhedsudstyr underkastes hovedeftersyn af en sagkyndig.
Datoen herfor og  

 bemærkninger om eftersynet skal indføres i dampkedlens tilsynsbog, jfr.  

 6.4.1.
6.3 Vandbehandling 6.3.1 Kedelfabrikanten skal oplyse, hvilke krav han i betragtning af  

 dampkedlens konstruktion og anvendelse stiller til kedelvandets sammensætning  

 med henblik på den forsvarlige drift.
6.3.2 Dampkedlens bruger skal overholde de af kedelfabrikanten opgivne  

 værdier, dels ved at tilføre fødevand (kondensat og spædevand) af passende  

 kvalitet, dels ved at foretage den nødvendige udblæsning.
Afhængigt af mængde  

 og kvalitet af kondensat kan det undertiden være nødvendigt af benytte  

 behandlet spædevand som tilsætning til kondensater for at opnå en passende  

 mængde og kvalitet af fødevand.
 Tilsætning af kemikalier, der danner hårde belægninger på dampkedlens  

 vandside eller i koncentrationer, der kan være skadelige for dens materiale,  

 er ikke tilladt.
 6.3.3 Fødevand og kedelvand skal regelmæssigt prøves for at sikre, at de  

 foreskrevne krav er opfyldt.
 6.3.4 Prøvningsresultaterne skal på overskuelig måde indføres i en  

 protokol med angivelse af tidspunkt for prøvens udtagning.
 For at lette sammenligningen af analyseresultaterne med de krævede værdier  

 skal kedelfabrikantens krav være tydeligt angivet i protokollen.
 6.3.5 Ved dampkedler, der er indrettet til automatisk drift under  

 periodisk overvågning, jfr. 4.2, skal der udtages prøver af fødevand og  

 kedelvand mindst een gang i døgnet.
 6.3.6 Ved dampkedler med indstillingstryk over 20 bar skal prøver af  

 kedelvand udtages gennem prøvekøler.
 6.3.7 Analyser af fødevand og kedelvand skal udføres efter anerkendte  

 metoder, f.eks. som angivet i Dansk Standard eller i arbejdsblade for  

 vandanalyser udgivet af stor-elværkernes vandanalyseudvalg.
 6.4 Tilsynsbog, vejledning m.m.
 6.4.1 Med enhver dampkedel skal der leveres en tilsynsbog, der er  

 godkendt af direktoratet for arbejdstilsynet, og hvori alle syn, ind- og  

 udvendige besigtigelser og andre prøvninger, der foretages af  

 arbejdstilsynet, indføres af dette.
6.4.2 I tilsynsbogen skal kedelpasseren og dampkedlens ejer eller bruger  

 i øvrigt notere alle væsentlige hændelser vedrørende dampkedlen og anlægget,  

 som f.eks. reparationer og indvendige rensninger, der foretages på  

 dampkedlen, med datoangivelse herfor.
Endvidere skal - ligeledes med  

 datoangivelse - indføre oplysninger om rensning og justering af regulerings-  

 og sikkerhedsindretninger.
 6.4.3 Ved ethvert dampkedelanlæg skal der findes de nødvendige instrukser  

 på dansk om anlæggets drift, pasning og vedligeholdelse.
 6.4.4 Ved dampkedler med periodisk overvågning skal der findes en  

 vejledning på dansk i betjening og afprøvning af det ekstra sikkerhedsudstyr.
 Vejledningen skal være udformet i let forståelige instruktioner.
 6.4.5 Tilsynsbog, instrukser og vejledning skal være tilgængelig for  

 kedelpasseren, arbejdstilsynet og dampkedlens bruger.
7 UDSTEDELSE AF KEDELPASSERCERTIFIKAT 7.1 Kedelpassercertificat 7.1.1 Kedelpassercertifikat udstedes til personer, der 7.1.2 Den i pkt. 7.1.1,2) nævnte dokumentation skal bestå af et  

 eksamensbevis eller et kursusbevis.
7.1.3 Den i pkt.7.1.1,3a) og 3b) nævnte praktiktid på 1/2 år kan  

 nedsættes til 12 uger, når den godkendte uddannelse, som kedelpasseren  

 gennemgår, inbefatter træning i kedelpasning ved simulator.
Praktiktiden kan  

 deles således, at den indpasses hensigtsmæssigt i uddannelsesprogrammet.
 7.1.4 Den i pkt. 7.1.1,3a) og 3b) nævnte praktiktid på 1/2 år kan  

 nedsættes eller bortfalde, når den pågældende efter direktoratet for  

 arbejdstilsynets skøn på anden måde har erhvervet sig tilstrækkelig praktisk  

 kendskab til indretningen og pasningen af dampkedler og disses  

 hjælpeaggregater, og inden for de sidste 3 år har været beskæftiget med  

 kedelpasning.
7.2 Krav til undervisningen 7.2.1 Kedelpasseren skal bibringes det nødvendige kendskab til  

 indretningen og pasningen af dampkedelanlæg, så kan efter supplerende praktik  

 kan anses for at være kvalificeret til at passe dampkedelanlæg.
 7.2.2 Kedelpasseren skal bringes i stand til at redegøre for forhold  

 vedrørende kedelanlæg på forståeligt dansk samt kunne beregne  

 brændselsforbrug, fødevandsforbrug, varmemængde til forvarmning af  

 brændselsolie o.l., som er af betydning i den daglige drift af et  

 dampkedelanlæg.
 7.2.3 Kedelpasseren skal bibringes kendskab til de danske  

 sikkerhedsforskrifter for kedelpasning.
7.3 Undervisningens omfang 7.3.1 Kedelpasseren skal undervises i det på det pågældende tidspunkt  

 anerkendte lærebogsstof.
Dette fastsættes af direktøren for arbejdstilsynet  

 efter udtalelse fra dampkedeludvalget og meddeles af direktoratet til de  

 anerkendte uddannelsessteder, jfr. pkt. 7.4.
 7.3.2 Praktiske øvelser.
 I forbindelse med undervisningen skal kedelpasseren foretage praktiske  

 øvelser som følger:
7.4 Anmeldelse af uddannelsen 7.4.1 Ved ansøgning om arbejdstilsynets anerkendelse af en  

 kedelpasseruddannelse skal detaljeret undervisningsprogram sendes til  

 direktoratet for arbejdstilsynet, Rosenvængets alle 16-18, 2100 København Ø.
