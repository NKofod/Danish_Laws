 I forbindelse med udenrigsministeriets bekendtgørelse nr. 12 af 4. april  

 1955 (lovtidende C 1955, side 68) om afgivelse af erklæringer i henhold til  

 Den europæiske Konvention til Beskyttelse af Menneskerettigheder og  

 grundlæggende Frihedsrettigheder, undertegnet i Rom den 4. november 1950, med  

 tillægsprotokol, undertegnet i Paris den 20. marts 1952, bringes herved til  

 almindelig kundskab, at den tyske forbundsrepublik og Belgien den 5. juli  

 1955 har afgivet erklæring overfor Europarådets generalsekretær om erkendelse  

 af den ved konventionene forusete kommissions kompetence til at modtage  

 klager fra enhver person, ikke-guvernemental organisation eller gruppe af  

 enkeltpersoner, der hævder at være blevet krænket i de ved konventionen  

 anerkendte rettigheder.
 Da i forvejen Danmark, Irland, Island og Sverige har afgivet tilsvarende  

 erklæringer, vil kommissionen i medfør af konventionens art. 25, stk. 4  

 herefter kunne behandle klager fra privat side, forsåvidt de er rettet imod  

 en af de nævnte seks landes regeringer.
 Udenrigsministeriet, den 6. august 1955.
 F.M.
 Nils Svenningsen.
