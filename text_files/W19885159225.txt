 En bogtrykker, der arbejdede med leasede maskiner i virksomheden,  

 havde på grund af en fejlagtig opfattelse ikke tegnet forsikring for  

 maskinerne, som han i henhold til leasingaftalen var forpligtet til.
 Hans tab ved totalskade på maskinerne som følge af brand blev anset  

 for en fradragsberettiget driftsudgift.
 A klagede for indkomståret 1982 over, at de stedlige skattemyndigheder  

 havde anset ham for uberettiget til at fratrække et tab på leasede maskiner.
Det var oplyst, at klageren drev bogtrykkervirksomhed, og han havde hertil  

 anvendt leasede bogtrykkermaskiner.
De i sagen omhandlede maskiner var  

 totalskadet ved en brand på virksomheden i foråret 1982. Klageren, som ifølge  

 leasingkontrakterne var forpligtet til at holde maskinerne forsikrede og at  

 betale leasingafgift for hele den tegnede periode, havde ikke tegnet en sådan  

 forsikring, idet han havde været af den fejlagtige opfattelse, at udlejerne  

 af maskinerne drog omsorg for forsikringerne.
Som følge heraf måtte klageren  

 i 1982 udrede 386.395 kr. til udlejeren.
Ved indkomstopgørelsen for 1982  

 havde klageren herefter fratrukket 386.395 kr.
Skattemyndighederne havde lagt til grund, at det omhandlede tab ikke var  

 fradragsberettiget udover leasingudgiften for perioden fra den 1. januar til  

 den 30. april 1982, hvor maskinerne havde været i brug.
Herefter var  

 klagerens indkomst for 1982 bl.a. forhøjet med 386.395 kr. -30.066 kr., eller  

 med 356.239 kr.
Til støtte for ansættelsen havde skattemyndighederne anført,  

 at den klageren overgåede skade ikke fandtes at være et udslag af normal  

 driftsrisiko, idet skaden var forårsaget af klagerens egen undladelse af at  

 holde maskinerne forsikrede.
Klageren påstod den selvangivne indkomst lagt til grund og anførte, at  

 hans virksomhed var igangværende på skadestidspunktet, hvortil kom, at han  

 var forpligtet til at betale ifølge kontrakten.
Der var således tale om en  

 naturlig driftsrisiko, og der var ikke grundlag for skattemyndighederne for  

 at nægte ham fradrag for det lidte tab.
 På grundlag af de foreliggende oplysninger fandt Landsskatteretten at  

 måtte være enig med klageren i, at de af ham betalte ydelser i anledning af  

 maskinernes totalskade måtte anses for en fradragsberettiget udgift i  

 forbindelse med hans erhvervsvirksomhed som bogtrykker.
 Den påklagede ansættelse blev herefter nedsat i overensstemmelse med  

 klagerens påstand.
 LV 1987, L 4.9.
