Nr BTL 119 Betænkning over I.
Forslag til lov om ændring af lov om social pension  

 (Lettelse af samspilsproblemer m.v.) II.
Forslag til lov om ændring af lov om  

 social bistand (Ændring af regler om praktisk bistand og om plejehjem og  

 beskyttede boliger)   

 Nr L 119 + L 120 1986-87, 1. samling Blad nr 957 Afgivet af socialudvalget Afgivet: 19870519 Udvalget har behandlet lovforslagene i en række møder og har herunder stillet spørgsmål til socialministeren, som denne har besvaret skriftligt.
 Udvalget har endvidere modtaget skriftlige henvendelser fra:
Amtsrådsforeningen i Danmark, Det Centrale Handicapråd, Funktionærernes og Tjenestemændenes Fællesråd, FTF, Kommunernes Landsforening, Socialborgmesteren i København og Rådmændene i Odense, Ålborg og Århus.
Der er af socialministeren og nogle mindretal stillet ændringsforslag, hvorom henvises til de ledsagende bemærkninger.
Udvalget har under behandlingen af lovforslagene drøftet, i hvilket omfang man kan tage hensyn til individualprincippet ved udformningen af bestemmelserne om personlige tillæg.
Udvalget har imidlertid måttet konstatere, at det på nuværende tidspunkt er vanskeligt at ændre på bestemmelsernes udformning.
Disse vanskeligheder er begrundet i den gradvise ikrafttræden af lovforslaget, den forestående ændring af socialindkomstbegrebet samt det forhold, at man endnu ikke har fået udformet de bebudede bindende bestemmelser om tildeling af varmehjælp.
Ovennævnte vanskeligheder gør det endvidere ikke muligt at overskue de økonomiske konsekvenser af indførelsen af individualprincippet.
I udvalget er der imidlertid enighed om, at man skal tilstræbe en gradvis tilnærmelse til individualprincippet, når det drejer sig om individuelle personlige ydelser som f.eks. medicintilskud, hvorimod man må fastholde husstandsprincippet når ydelserne kommer den samlede husstand til gode, som f.eks. varmehjælp og boligydelse.
Under udvalgets behandling af det under II nævnte lovforslag har man endvidere drøftet, hvorvidt pensionister på § 112, stk.
1-institutioner og pensionister på særlige plejehjem efter § 112, stk. 2, efter amtsrådets beslutning skal inddrages under bestemmelsen om udbetaling af pension.
Beboere på § 112, stk. 1-institutioner er såvel personer, der har behov for vedvarende socialpædagogisk omsorg og pleje som personer, der er under optræning til at klare en mere selvstændig tilværelse uden for institutionen.
Beboere på § 112, stk.
2-institutioner er dels yngre fysisk handicappede, dels personer med lidelser, der forudsætter en bestemt indretning af plejehjemmet.
Ministeren har i en række svar til udvalget tilkendegivet, at det ikke vil være hensigtsmæssigt at lade den nu foreslåede forsøgsordning omfatte disse institutioner.
Denne tilkendegivelse skal imidlertid ikke opfattes som en principiel afvisning af, at ordningen skal omfatte disse institutioner, men blot således, at ministeren finder det hensigtsmæssigt at afvente erfaringerne med ordningens funktion i den foreslåede 2-års periode, inden § 112-institutionerne inddrages under ordningen, fordi det umiddelbart kan være vanskeligt at vurdere, hvordan en beboer på en § 112-institution vil blive stillet efter den foreslåede ordning.
Beboerne på § 112-institutionerne modtager i dag en række serviceydelser betalt over institutionernes drift, som ikke kendes på § 79-institutionerne.
Ved en automatisk overføring af den nyordning, der er foreslået for § 79-institutionerne, til § 112-institutionerne, hvorefter pensionisten i princippet skal betale for alle ydelser, kan det således ikke udelukkes, at der kan blive tale om en nedgang i beboernes mulighed for aktiviteter.
Det er således alene de forskelligartede forhold, der gør sig gældende for § 112-institutionerne i forhold til § 79-institutionerne, der er baggrund for ministerens opfattelse af, at § 112-institutionernes inddragelse under ordningen bør afvente dels erfaringerne fra forsøgsperioden, dels en nærmere undersøgelse af de særlige forhold for § 112-institutionerne.
Ministeren har endvidere oplyst over for udvalget, at der er taget initiativ til nærmere undersøgelse af, hvordan § 112-institutionerne eventuelt kan inddrages i ordningen, og hvor store disse merudgifter vil være.
Et MINDRETAL (Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) indstiller herefter lovforslagene til VEDTAGELSE med de af socialministeren stillede ændringsforslag.
Mindretallet ønsker især at fremhæve, at der endelig er taget hul på afhjælpning af samspilsproblemet.
Problemet har været kendt i mange år og er behandlet i en række betænkninger og rapporter fra forskellige udvalg.
Det forhold, at selv små ekstra indtægter har bevirket øget skattebetaling og aftrapning af sociale ydelser i et sådant omfang, at ekstraindtægten er blevet opslugt, og i værste fald mere end det, har virket både urimeligt og uforståeligt for pensionisterne.
Mindretallet har derfor med tilfredshed noteret sig, at de nye regler vil gøre det mærkbart for pensionisterne, at det har kunnet betale sig at spare op til pensionisttilværelsen.
Hensynet til de kommende pensionister er imidlertid også en del af lovforslagene, idet det nu er gjort klart, at der såvel set i forhold til regeringens opsparingspolitik som i forhold til pensionsydelserne er økonomiske gevinster forbundet med at spare op.
Det bør fremhæves, at en væsentlig nydannelse ved det under I nævnte forslag er, at de forskellige pensionsydelser, personlige tillæg, pensionstillæg og grundbeløb skal aftrappes i forlængelse af hinanden.
Logisk nok sker det således, at de mest subsidiære eller med andre ord mest behovsbestemte ydelser aftrappes først.
Dette er i modsætning til i dag, hvor de forskellige ydelser kan blive aftrappet samtidigt og uafhængigt af hinanden og bevirke de kendte aftrapningsprocenter på langt over 100.
Hertil kommer, at ydelserne efter dette forslag altid skal aftrappes, dvs. at en ydelse ikke længere helt kan bortfalde ved en overskridelse af en bestemt indtægtsgrænse.
Mindretallet finder på denne baggrund, at dette forslag er udtryk for et meget betydeligt fremskridt både for de nuværende pensionister, folkepensionister såvel som førtidspensionister, og for fremtidens pensionister og deres vilje til at spare op til en bedre alderdom.
Ved det under II nævnte lovforslag bryder man gennem reglen om stop for opførelse af plejehjem og beskyttede boliger og sammenholdt med boligministerens forslag til lov om boliger for ældre og personer med handicap med tanken om at opføre ældreboliger som institutioner.
De nuværende plejehjem og beskyttede boliger kan drives videre som hidtil.
Men med den foreslåede § 85 a lægges der op til en større handlefrihed for plejehjemsbeboerne.
Efter kommunalbestyrelsens beslutning kan beboerne i et eller flere plejehjem få deres sociale pension udbetalt.
Til gengæld skal de betale for de enkelte ydelser, de får i plejehjemmet, og have adgang til at vælge nogle af ydelserne fra.
Ordningen, der foreløbig skal gælde i 1989 og 1990, betyder, at de fleste beboere får et væsentligt større beløb til fri rådighed end det nuværende beløb til personlige fornødenheder.
Gennem en afskaffelse af reglen i § 85, stk. 3, om en ægtefælles betaling for den anden ægtefælles plejehjemsophold, skaber man i forsøgsperioden ligestilling mellem ægtefæller til beboere i plejehjem med pensionsudbetaling og ægtefæller til beboere i plejehjem, hvor den hidtidige ordning opretholdes.
Endelig afskaffes den nuværende indtægtsafhængige betaling for hjemmehjælp.
Hermed bortfalder en af kilderne til samspilsproblemer, og samtidig imødekommes et stærkt ønske fra kommunal side om administrative lettelser.
Et ANDET MINDRETAL (Socialdemokratiets medlemmer af udvalget) indstiller lovforslagene til VEDTAGELSE med de af socialministeren og det af mindretallet stillede ændringsforslag.
Mindretallet er naturligvis tilfreds med, at socialministeren har valgt at stille de ændringsforslag, som Socialdemokratiet oprindeligt foreslog om, at betaling for varig hjemmehjælp skal være gratis.
Socialdemokratiet finder, at de to lovforslag med de stillede ændringsforslag indeholder en række positive elementer, og er især tilfreds med, at samspilsproblemerne på denne måde mindskes.
Mindretallet finder endvidere at det er fornuftigt, at man gennem forsøg søger at få afskaffet lommepengebegrebet på plejehjemmene, ligesom det er positivt, at der nu er enighed om at gøre anvist varig hjemmehjælp gratis.
Mindretallet er tilfreds med, at der i udvalget er en principiel tilslutning til, at også § 112-institutionerne efter nærmere undersøgelse skal kunne omfattes af en ordning med udbetaling af pension og dermed afskaffelse af lommepengebegrebet.
Mindretallet er imidlertid ikke enig i de betænkeligheder, socialministeren har givet udtryk for, og har derfor stillet ændringsforslag, hvorefter amtsrådet skal kunne træffe beslutning om, at disse institutioner skal kunne omfattes af forsøgsordningen, da mindretallet finder, at især de unge fysisk handicappede bør kunne få udbetalt deres pension.
Mindretallet gør endvidere opmærksom på, at Socialdemokratiet ved tidligere forslag har søgt at få gennemført bl.a. ovenstående principper, og Socialdemokratiet kan derfor stemme for lovforslagene ved 3. behandling.
Det er imidlertid vigtigt at slå fast, at Socialdemokratiet vil arbejde for at fremrykke løsningen af samspilsproblemerne, ligesom Socialdemokratiet finder det helt urimeligt, at der bruges 1,7 mia. kr. til den bedst stillede halvdel af pensionistgruppen, medens den anden halvdel af pensionistgruppen, der ikke har eller kun i beskedent omfang har indtægter ved siden af pensionen, intet får.
For Socialdemokratiet er det vigtigt, at også denne pensionsgruppe får en forbedret pension.
Socialdemokratiet vil i øvrigt justere sine egne pensionsreformforslag i overensstemmelse med det, der nu vedtages af Folketinget.
Et TREDJE MINDRETAL (Socialistisk Folkepartis medlemmer af udvalget) finder, at vedtagelsen af lovforslagene vil fjerne nogle urimeligheder overfor en gruppe af pensionister, hvilket mindretallet er enig i.
Men der er fortsat den store gruppe af pensionister uden indtægt ved siden af folkepensionen, som ikke får gavn af lovforslagene.
Denne gruppe har ganske vist fået en vis velstandsregulering, men efter mindretallets opfattelse er denne helt utilstrækkelig.
Der bør afsættes betydelig større beløb til sikring af en ordentlig levestandard.
Mindretallet er enig i, at man må stræbe mod at fjerne lommepengebegrebet på plejehjemmene, og finder, at ministerens initiativ på dette område er godt.
På den anden side finder mindretallet det ikke velbegrundet, at man ikke inddrager § 112-institutionerne under denne forsøgsordning.
Det fremgår af ministerens svar, at det ikke kan udelukkes, at der kan blive tale om en nedgang i beboernes aktiviteter.
Mindretallet vil i den forbindelse understrege, at der ved udformningen af ændringsforslag til det under II nævnte forslag er søgt taget højde herfor, jf. den foreslåede § 119, stk. 3.
Mindretallet finder endvidere, at indførelsen af gratis varig hjemmehjælp kan medvirke til en mere smidig og hensigtsmæssig udnyttelse af hjemmehjælpen til gavn for pensionisterne.
Mindretallet indstiller hermed lovforslagene til VEDTAGELSE med de stillede ændringsforslag.
Et FJERDE MINDRETAL (Det Radikale Venstres medlem af udvalget) indstiller lovforslagene til VEDTAGELSE med de af socialministeren stillede ændringsforslag.
Mindretallet konstaterer, at aftrapningsmodellen for de personlige tillæg bygger på den forudsætning, at der fastsættes bindende regler for tildeling af varmehjælp.
På baggrund af mange tidligere forgæves forsøg på at udforme retsbestemt tilskud til pensionisters varmeudgifter må mindretallet understrege, at det ikke med tilslutningen til lovforslagene på forhånd har accepteret udformningen af de bindende regler og deres økonomiske konsekvenser.
Mindretallet skal endvidere bemærke, at det har meddelt regeringen, at provenutabet ved afskaffelse af betaling for varig hjemmehjælp (ca. 50 mill. kr. på årsbasis) så vidt muligt bør kompenseres ved ændringer inden for den samlede ældrepakke eller anden lovgivning, der vedrører pensionister.
Mindretallet kan altså ikke acceptere besparelser på andre områder (som f.eks. børne- eller handicapområdet) med henvisning til dette ændringsforslag.
ÆNDRINGSFORSLAG til I.
Forslag til lov om ændring af lov om social pension (Lettelse af samspilsproblemer m.v.) Til § 1 Af socialministeren, tiltrådt af UDVALGET:
 1) I den under NR. 1 foreslåede affattelse af § 17 udgår STK. 2.
 Stk. 3. og 4 bliver hereftter stk. 2 og 3.
 2) I den under NR. 1 foreslåede affattelse af § 17 udgår i STK. 3, 1.
 PKT., der bliver stk. 2, 1. pkt., ordet »kan«.
3) I den under NR. 1 foreslåede affattelse af § 17, STK. 4, der bliver stk. 3, ændres »1-3« til: »1 og 2«.
4) I de under NR. 2 foreslåede affattelse af § 19, STK. 3, ændres »stk. 1-3« til: »stk. 1 og 2«.
Af et MINDRETAL (SF):
 5) Efter nr. 2 indsættes som nyt nummer:
»01. I § 27, STK. 1, indsættes efter »personligt arbejde«:  

 »og formueindtægt« (2 steder).
Af socialministeren, tiltrådt af UDVALGET:
6) I NR. 3 ændres »Nr. 6 og 7 bliver herefter nr. 4 og 5« til:  

 »Nr. 6 bliver herefter nr. 4«.
7) I den under NR. 5 foreslåede ændring af § 29, STK. 1, 1. PKT., ændres »§ 17, stk. 1-3,» til: »§ 17, stk. 1 og 2,».
 8) NR. 6 affattes således:
 »6. I § 29, STK. 1, 3. PKT., ændres »nr. 3-5« til:  

 »nr. 3«, og »nr.
6,» ændres til: »nr. 4,».« 9) NR. 7 affattes således:
 »7. § 29, STK. 2, affattes således:
»Stk. 2. Den opgjorte indtægt nedsættes ved beregning af pensionstillæg med et fradrag, jf. § 49, stk. 1, nr. 7, der med virkning fra 1. januar 1989 bliver nr. 4.«» 10) I det under NR. 9 foreslåede § 31, STK. 3, ændres »§ 17, stk.
 1-3« til: »§ 17, stk. 1 og 2«.
 11) NR. 10 affattes således:
 »10. I § 31, STK. 3, der bliver stk. 4, ændres »nr. 14«  

 til: »nr.
15«, der med virkning fra 1. januar 1989 bliver nr. 12.' 12) NR. 11 og 12 udgår.
 13) NR. 13 udgår.
Af et MINDRETAL (SF):
14) I det under NR. 14 foreslåede § 49, STK. 1, NR. 2, ændres »35.600 kr.« til: »51.900 kr.« Af SOCIALMINISTEREN, tiltrådt af UDVALGET:
 15) I NR. 15 ændres:
 »Nr. 8-15 bliver herefter nr. 9-16.
 Nr. 8-16 bliver med virkning fra 1. januar 1989 til nr. 5-13.« til:
 »Nr. 8-14 bliver herefter nr. 9-15.
Nr. 8-15 bliver med virkning fra 1. januar 1989 til nr. 5-12.« 16) NR. 16 affattes således:
»16. I § 49, STK. 1, NR. 14, der bliver nr. 15, og som med virkning fra 1. januar 1989 bliver nr. 12, ændres »stk. 3« til:  

 »stk. 4«.' 17) I den under NR. 17 foreslåede ændring af § 49, STK. 3, ændres »stk. 1 og 4« til: »stk. 1 og 3«.
 18) I den under NR. 18 foreslåede affattelse af § 49, STK. 5 og STK.
 8, 1. PKT., ændres »9-14, 16« til: »9-15«.
 19) I den under NR. 18 foreslåede affattelse af § 49, STK. 6 og STK.
 8, 2. PKT., ændres », 8 og 15« til: »og 8«.
20) I NR. 18 ændres »nr. 1-16 bliver med virkning fra 1. januar 1989 til nr. 1-13« til: »nr. 1-15 bliver med virkning fra 1. januar 1989 til nr. 1-12«.
Til § 2 21) I STK. 1, 2. PKT., udgår »§ 17, stk. 2, som affattet ved § 1, nr.
 1, samt«.
 22) I STK. 1, 2. PKT., ændres », 10, 11, 12, 14 og 16« til:  

 »og 14«.
 23) I STK. 2 ændres »6.100 kr.« til: »7.400 kr.«.
BEMÆRKNINGER Til nr. 1, 3, 4, 7, 10, 13, 17 og 21 Som konsekvens af de samtidig stillede ændringsforslag til forslag til lov om ændring af lov om social bistand. (Ændring af regler om praktisk bistand og om plejehjem og beskyttede boliger) (L 120), hvorefter der ikke skal kræves betaling for ydelse af varig hjemmehjælp, foreslås det, at de særlige regler om betaling for disse udgifter via personlige tillæg udgår af nærværende lovforslag.
I forhold til det fremsatte lovforslag indebærer ændringsforslagene en besparelse på 269 mill. kr. fra 1989 og fremover, idet ændringsforslagene indebærer afskaffelse af de personlige tillæg til betaling af hjemmehjælp.
Totalt indebærer den samtidige afskaffelse af såvel hjemmehjælpsbetalingen som de personlige tillæg til dækning af hjemmehjælpsbetalingen imidlertid en merudgift for pensionister uden for plejehjem på 48 mill. kr. i forhold til reglerne i de fremsatte lovforslag.
Der henvises i øvrigt til bemærkningerne til de samtidig stillede ændringsforslag til L 120.
Til nr. 2 For at undgå enhver tvivl om, hvorledes personlige tillæg til dækning af varmeudgifter skal ydes og beregnes, foreslås det, at ordet »kan« udgår.
Det ønskes hermed præciseret, at der ikke ud over  

 de regler, der fastsættes af socialministeren i henhold til bemyndigelsesbestemmelsen, skal kunne foretages en skønsmæssig vurdering af kommunerne i de enkelte sager, dog bortset fra eventuel hjælp efter lovforslagets § 17, stk. 4, der bliver stk.
 3.
Til nr. 5 Ved ændringsforslaget ændres grundlaget for opgørelsen af indtægten for folkepensionister mellem 67 og 70 år, således at også formueindtægt medregnes.
Til nr. 6, 8, 9, 11, 12, 15, 16, 18-20 og 22 Ændringsforslagene indeholder alene konsekvensrettelser som følge af vedtagelsen af forslag til lov om ændring af pensionsloven.
 (Ophævelse af visse samordningsbestemmelser) (L 81).
Til nr. 14 Efter de nugældende regler begynder indtægtsreguleringen for folkepensionister, når arbejdsindtægten overstiger et beløb på 54.800 kr.
Denne grænse forøges med ændringsforslaget til ca.
80.000 kr. (Efter 1. januar 1989 gælder grænsen for alle pensionister og for alle indtægter).
Til nr. 23 Som følge af lovforslaget om ændring af pensionsloven. (Forhøjelse af pensionstillægget) (L 218), der blev vedtaget af Folketinget den 2. april 1987, er det indtægtsinterval, hvori tillægget aftrappes, blevet forlænget.
Som det fremgår af besvarelsen af udvalgets spørgsmål nr. 21, medfører dette i relation til lovforslaget, at grundbeløbet ikke som tilsigtet påbegyndes aftrappet i umiddelbar forlængelse af pensionstillægget.
Forhøjelsen af pensionstillægget på grund af velstandsreguleringen medfører, at aftrapningen af tillægget afsluttes ved ekstraindtægter på 66.140 kr. årligt.
Efter lovforslaget skal grundbeløbet påbegyndes aftrappet ved ekstraindtægter på 64.200 kr. årligt.
 Det foreslås, at denne indtægtsgrænse forhøjes til 66.200 kr. årligt.
Det sikres hermed, at grundbeløbet efter forhøjelsen af pensionstillægget fortsat vil blive aftrappet i forlængelse af tillægget.
 Ændringsforslaget skønnes at medføre merudgifter på ca. 20 mill. kr.
 årligt i forhold til lovforslagets merudgifter.
ÆNDRINGSFORSLAG til II.
Forslag til lov om ændring af lov om social bistand (Ændring af regler om praktisk bistand og om plejehjem og beskyttede boliger) Til § 1 Af socialministeren, tiltrådt af UDVALGET:
 1) NR. 3 affattes således:
 »3. § 55, STK. 1, affattes således:
»Ydes der varig hjemmehjælp, kræves der ikke betaling.«» 2) NR. 4 udgår.
 3) Efter nr. 4 indsættes som nyt nummer:
»01. I § 56, STK. 2, udgår ordene »med betaling efter«, og  

 i stedet indsættes: »med anvendelse af«.' 4) Efter nr. 5 indsættes som nyt nummer:
 »02. I § 85 ophæves STK. 3.
Stk. 4 og 5 bliver herefter stk. 3 og 4.« Af et MINDRETAL (S og SF):
 5) Efter nr. 7 indsættes som nye numre:
 »03. I § 96, STK. 3, indsættes som nyt 2. PKT.:
»Socialministeren kan herunder fastsætte, at bestemmelsen i § 119 skal finde anvendelse.« 04. § 119 affattes således:
»§ 119. Amtsrådet kan beslutte, at beboerne i en eller flere af de i § 112, stk. 1, nævnte institutioner ikke får inddraget pensionen efter § 46, stk. 4, i lov om social pension, men får pensionen udbetalt, og at beboerne i en eller flere af de i § 112, stk. 2, nævnte institutioner får udbetalt social pension.
Der betales herefter for de ydelser, den enkelte beboer modtager som led i institutionsopholdet.
Amtsrådet underretter Socialstyrelsen om sådanne ordninger, inden de gennemføres.
Stk. 2. Betalingen for bolig udgør 15 pct. af beboerens indkomst, medens betaling for varme og el svarer til omkostningerne.
For praktisk bistand og for øvrige ydelser fastsættes betaling for personer i eget hjem.
Betalingen kan modregnes i den sociale pension.
Stk. 3. Den enkelte beboer skal efter betaling for de samlede ydelser mindst have et beløb til rådighed, der svarer til beløbet til personlige fornødenheder efter § 84.
Stk. 4. Hvis det sociale udvalg skønner, at en beboer ikke kan administrere pensionen, finder reglerne i § 36 i lov om social pension tilsvarende anvendelse.
Stk. 5. Forslag til revision af reglerne om ydelser og betaling for disse beboere fremsætes for Folketinget inden udgangen af  

 1990.«» BEMÆRKNINGER Til nr. 1 og 2 Efter ønske fra de kommunale organisationer foreslås det, at der fra den 1. januar 1989 ikke længere skal kræves betaling for ydelse af varig hjemmehjælp.
Som følge heraf foreslås det i et samtidig stillet ændringsforslag til forslag til lov om ændring af lov om social pension. (Lettelse af samspilsproblemerne m.v.) (L 119), at de særlige regler om betaling af udgifter til varig hjemmehjælp via persoligt tillæg udgår.
Ved uændret efterspørgsel efter hjemmehjælp skønnes det, at ændringsforslagene vil medføre offentlige nettomerudgifter (nettomindreindtægter) på 51 mill. kr. i 1989 og 54 mill. kr. i 1990 i forhold til de skønnede udgifter i de fremsatte lovforslag.
Heraf kan 3 mill. kr. i 1989 og 6 mill. kr. i 1990 henføres til pensionister på plejehjem, idet det forventes, at ca. 10 pct. af plejehjemmene er omfattet af nyordningen, mens det i 1990 forventes, at 20 pct. af plejehjemmene er omfattet af nyordningen.
For pensionister uden for plejehjem kan nettoudgiften opgøres således:
 Mill. kr.
Mindreindtægt fra hjemmehjælpsbetaling 317 Mindreudgift til personlige tillæg 269 Nettomerudgift/ -mindreindtægt 48 Skønnet er imidlertid ret usikkert, idet det kan forventes, at efterspørgslen efter hjemmehjælp vil stige, når betalingen bortfalder.
Til nr. 3 Ændringen er en konsekvens af, at der ikke skal betales for varig hjemmehjælp.
Til nr. 4 Som følge af, at der ingen ægtefællebetaling er for ophold i de plejehjem, der inddrages under nyordningen med udbetaling af pension til plejehjemsbeboere (§ 85 a), foreslås det, at § 85, stk. 3, ophæves med virkning fra den 1. januar 1989.
Der bliver hermed ligestilling mellem personer med ægtefæller i plejehjem, der kommer ind under ordningen i § 85 a, og plejehjem, hvor betalingsordningen efter § 84 opretholdes.
 Under alle omstændigheder falder ægtefællebetalingen væk.
Det er ikke muligt på grundlag af de eksisterende statistiske kilder at oplyse, hvor mange ægtefæller der betaler for deres ægtefælles ophold i plejehjem, eller hvor meget denne betaling udgør.
Af de kommunale regnskaber fremgår det, hvor stort et beløb der i alt indgår som betaling for ophold i plejehjem.
Beløbet er imidlertid ikke opdelt på betaling fra plejehjemsbeboere og betaling fra ægtefæller til plejehjemsbeboere.
Til nr. 5 Ved ændringsforslaget indføres en regel vedrørende § 112-institutionerne svarende til den af ministeren foreslåede vedrørende de almindelige kommunale plejehjem, således at pension kan udbetales mod, at den enkelte beboer betaler for de ydelser, vedkommende modtager som led i opholdet.
Endvidere bemyndiges socialministeren til at lade denne bestemmelse finde anvendelse på § 96-institutioner.
AGNETE LAUSTSEN (KF) fmd.
KAREN HøJTE JENSEN (KF) LIZZIE LICHTENBERG (KF) MERETE AARUP (KF) BIRTHE RøNN HORNBECH (V) HANNE SEVERINSEN (V) BIRGITH MOGENSEN (CD) KOFOD-SVENDSEN (KRF) HANNE  

 ANDERSEN (S) JYTTE ANDERSEN (S) METTE GROES (S) JOANNA RøNN (S) ERIK B.
SMITH (S) nfmd.
TAANQUIST (S) AGERSCHOU (SF) BIRTHE HANSEN (SF) AASE OLESEN (RV) Partierne FP og VS havde ikke medlemmer i udvalget.
