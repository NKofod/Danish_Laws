Landsskatteretskendelse vedr.  

 grundværdiansættelse af etageejendom Klagen vedrører  

 grundværdiansættelsen for en etageejendom.
 Ejendommen er ved vurderingen pr. 1/1 2002 af  

 vurderingsankenævnet ansat til grundværdi 3.004.400 kr.
Landsskatterettens  

 afgørelse Grundværdien stadfæstes.
Sagens  

 oplysninger Ejendommen omfatter ifølge BBR-oplysningerne et grundareal på  

 426 m2, bebygget med en i 1889 opført etageboligbebyggelse med  

 om/tilbygning i 1992.
Ejendommen består iflg.
BBR- oplysningerne af følgende sammenbyggede  

 bygninger:
Bygning 1, X-gade 1 Bebygget areal 156 m2  

 i 5 etager med et samlet  

 bygningsareal på 780 m2  

 samt 151 m2  

 kælder.
Bygning 2,Y-gade 2 Bebygget areal 156 m2  

 i 5 etager med et samlet  

 bygningsareal på 780 m2  

 samt 156 m2  

 kælder Ejendommen indeholder 18 beboelseslejemål på i alt 1.404 m2  

 og 3 erhvervslejemål på i alt 258 m2.
Det fremgår af de indsendte bygningstegninger, at 151 m2  

 kælder i X-gade ligger under gadeniveau og er uden fuld loftshøjde.
Kælderen  

 i  

 Y-gade på 156 m2  

 er høj, og loftet ligger mere end 1,25 m over  

 gadeniveau.
Endvidere har tagetagerne ikke fuld loftshøjde Ejendommen er beliggende i et område, der iflg. kommuneplanens  

 rammebestemmelser er  

 udlagt til boliger  

 og serviceerhverv med en tilladt bebyggelsesprocent på 150.
 Ejendommen er endvidere omfattet af lokalplan vedtaget november  

 2000, der er en såkaldt profillokalplan med en individuelt fastsat  

 bebyggelsesprocent for den enkelte ejendom.
Bebyggelsesprocenten for denne ejendom er fastsat til 455 % ved  

 nybyggeri, der efter det for Retten oplyste er opgjort på  

 grundlag af et tilladt bebygget areal (opmålt  

 facadelængde x tilladt husdybde) 2 m hjørneafskæring på 323  

 m2.  

 Herefter er ganget med 6 i overensstemmelse med tilladt etageantal.
Det  

 samlede  

 tilladte etageareal udgør herefter 1.938 m2, der med en  

 grundstørrelse på 426 m2  

 svarer til en bebyggelsesprocent på 455  

 (454,52).
 Formålet med lokalplanen er iflg. § 1 at tilgodese bl.a. det  

 hensyn, at der ved nyindretning af boliger tilstræbes store boliger.
 Iflg. § 3, stk. 5 skal nye boliger således have et  

 bruttoetageareal på mindst 105 m2, og ingen bolig må være mindre  

 end  

 85 m2.
 Bebyggelsens omfang og placering er bestemt i lokalplanens § 5:
 Stk. 1. Eksisterende randbebyggelse, der indgår i  

 bevaringsværdig sammenhæng må kun nedrives efter Bygge- og Teknikudvalgets  

 særlige tilladelse eller efter beslutning truffet i henhold til lov om  

 byfornyelse.
 Eksisterende bebyggelse i øvrigt, der bibeholdes efter  

 beslutning truffet i henhold til lov om byfornyelse, er på tegning  

 vist med enkeltskravering.
 Ny bebyggelse skal opføres i princippet som sluttet  

 randbebyggelse i vejlinien svarende til den eksisterende bebyggelse.
 Bebyggelsen skal opføres i 5 etager samt udnyttet tagetage.
 Højden af en eventuel trempel må ikke overstige 1 m.
 Gesimshøjden skal tilpasses gesimshøjden på naboejendommene.
 Husdybden må ikke overstige 10 m.
 Ved sammenbygning i skel skal husdybden tilpasses husdybden på  

 naboejendommene.
 Stk. 2. Ud over den bebyggelse, der er fastlagt i stk. 1, kan  

 der opføres enkelte mindre udhuse og lignende, herunder byøkologiske anlæg i  

 gårdrummene.
Stk. 3. Uanset stk. 1 kan der på gårdsiden af eksisterende  

 bebyggelse ske påbygning af installationstårne, glasinddækninger og lignede,  

 hvor det er begrundet i økologiske og/eller funktionelle forhold, samtidig  

 med,  

 at det findes forsvarligt ud fra arkitektoniske og lysmæssige hensyn.  

 Endvidere  

 kan eksisterende tagetager i randbebyggelsen udnyttes i overensstemmelse med  

 den fastlagte anvendelse.
Det er en forudsætning, at ejendommen indgår i et  

 fællesgårdanlæg med tilfredsstillende opholdsarealer, jf. i øvrigt § 10.
Stk. 4. Bygge- og Teknikudvalget kan tillade enkelte mindre,  

 arkitektonisk begrundede afvigelser fra bebyggelsesplan, etageantal,  

 gesimshøjder og husdybder, fastsat i stk. 1. Ejendommen er omfattet af bestemmelsen i stk. 1. 1. pkt. som en  

 eksisterende randbebyggelse, der indgår i bevaringsværdig sammenhæng.
Klageren har den 27. januar 2003 søgt  

 Bygge- og Teknikforvaltningen om tilladelse  

 til enten at nedrive hele ejendommen med henblik på at opføre en ny  

 beboelsesejendom med et etageareal på 1.938 m2  

 inden for den  

 nuværende ejendoms rammer, eller at nedrive det nuværende tag for at tilbygge i højden,  

 således at tagryggen hæves med ca. 120 cm m.v., så tagetagen kan indrettes  

 med  

 beboelseslejligheder på min. 299 m2, og i forbindelse hermed at  

 nedlægge de eksisterende pulterrum.
 Byplankontoret har hertil udtalt:
  

  

 Planlægning Ejendommen er omfattet af lokalplan, som i § 3 fastlægger  

 ejendommen til boliger.
Det fremgår bl.a. af lokalplanens § 1 om formålet med  

 lokalplanen, at den eksisterende randbebyggelse bidrager til et værdifuldt  

 gadebillede, der så vidt muligt skal bevares.
 I henhold til lokalplanens § 5, stk. 1, må den eksisterende  

 randbebyggelse, der indgår i bevaringsværdi sammenhæng  kun nedrives  

 efter  

 Bygge- og Teknikudvalgets særlige tilladelse eller efter beslutning truffet i  

 henhold til lov om byfornyelse.
Det fremgår endvidere af samme bestemmelse, at ny bebyggelse i  

 princippet skal opføres som sluttet randbebyggelse i vejlinien svarende til  

 den  

 eksisterende bebyggelse.
Bebyggelse skal opføres i 5 etager samt udnyttet  

 tagetage, højden af eventuelt trempel må ikke overstige 1 m, gesimshøjden  

 skal  

 tilpasses gesimshøjden på naboejendommene, og husdybden må ikke overstige 10  

 m.
Bemærkning En tilladelse til at nedrive ejendommen kan kun meddeles efter  

 en forudgående dispensation fra lokalplanens ovennævnte bestemmelse i § 5,  

 stk.  

 1. Bygningen har en meget markant placering i gadebilledet og indgår i en  

 bevaringsværdig sammenhæng med den øvrige randbebyggelse i lokalplanområdet.  

 På  

 den baggrund vil vi ikke herfra kunne medvirke til en dispensation fra  

 lokalplanen med henblik på en nedrivning af ejendommen.
 I den byfornyelsesbeslutning, hvor ejendommen indgår, er  

 ejendommen forudsat bevaret og istandsat.
Opmærksomheden skal i denne forbindelse henledes på bestemmelsen  

 i planlovens § 49: Når det i en lokalplan eller en byplanvedtægt er  

 bestemt,  

 at en bebyggelse ikke må nedrives uden tilladelse fra kommunalbestyrelse, og  

 tilladelsen nægtes, kan ejeren forlange ejendommen overtaget af kommunen mod  

 erstatning.
I henhold til § 49, stk. 2, påhviler overtagelsespligten  

 dog kun  

 kommunen,  

 hvis der er et væsentligt  

 misforhold mellem ejendommens afkastningsgrad og afkastningsgraden for  

 ejendomme med en lignende beliggenhed og benyttelse, som ikke er omfattet af  

 nedrivningsforbud.
 For så vidt angår påbygning af en tagetage skal bemærkes, at  

 planmæssigt har vi intet at indvende mod en påbygning under forudsætning af,  

 at  

 det er i overensstemmelse med lokalplanens bestemmelser herom.
Der er i forbindelse med påbygning af tagetage alene taget  

 stilling til de planmæssige forhold, idet endelig stilling til det ansøgte  

 vil  

 afhænge af, at der indsendes et egentligt andragende om  

 byggetilladelse. Foranlediget heraf har klageren efter telefonisk aftale anmodet  

 forvaltningen  om at tage overordnet stilling til, om byggemuligheden er til  

 stede som ansøgt i brev Før jeg involverer arkitekter mangler jeg at få besked om det er  

 tilladt, at forhøje tagryg med 120 cm og at nedlægge pulterrum, det er ikke  

 muligt at lave pulterrum i kælderen grundet pladsmangel og loftshøjde.
De nuværende pulterrum fylder hele loft etagen.
Der er 18  

 beboelseslejligheder i ejendommen, der er et bebygget areal på 323  

 m2,  

 det er en hjørnegrund.
Hvis man foreslår at gøre pulterrummene mindre for at få plads  

 til beboelse, ønskes oplyst hvor mange m2  

 beboelse der da er muligt  

 at bygge. Byggesagsafdelingen har hertil oplyst:
 For så vidt angår hævning af tagryggen må vi henvise til det  

 til Dem anførte, idet vi ikke på det foreliggende grundlag kan tilføje  

 yderligere til det i brevet anførte.
 I henhold til Bygningsreglement 1995 (BR 95), kap. 4.3.1, stk.  

 4, skal en beboelseslejlighed være forsynet med pulterrum, mindst 3  

 m2  

 /6  

 m3  

 stort og med en rumhøjde på mindst 2 m.
 I Kommunen betragter vi pulterrum som en væsentlig del, for at  

 en bolig kan fungere.
 Med henvisning hertil kan en tilladelse til nedlægning af  

 pulterrummene ikke gives, idet vi ikke ser os i stand til at meddele den  

 fornødne  

 dispensation fra bestemmelserne i BR 95, kap. 4.3.1, stk. 4.
Der er ikke herved taget stilling til andre spørgsmål, end de  

 foran afgjorte.
Der må, forinden vi kan tage stilling til yderligere  

 spørgsmål,  

 som sagen måtte rejse, fremsendes skitseforslag indeholdende plantegning af  

 tagetagen, facadetegninger af såvel heromhandlede ejendom som naboejendommene  

 samt redegørelse for etablering af pulterrum i overensstemmelse med  

 bestemmelserne i BR 95, kap. 4.3.1, stk. 4, til ejendommens  

 beboelseslejligheder, alt i 3 eksemplarer. Vurderingsankenævnets  

 afgørelse Grundværdien er af vurderingsrådet ansat med udgangspunkt i den  

 for ejendommen fastsatte bebyggelsesprocent på 455 samt en pris pr.  

 m2  

 tilladt etageareal gældende for området på 1.550 kr. således:426  

 m2  

 x 455 % x 1.550 kr. =  

 afrundet 3.004.400  

 kr.
 Vurderingsankenævnet har stadfæstet denne ansættelse.
 Nævnet har bl.a. anført:
Ved ansættelse af grundværdien tages der ikke udgangspunkt i  

 tidligere vurderinger.
Grundværdien ansættes som ovenfor nævnt som værdien af  

 grunden i ubebygget stand ved en økonomisk god anvendelse af denne, med  

 hensyntagen til eventuelle offentligretlige begrænsninger i rådigheden over  

 ejendommen.
Lokalplanen fastsætter en maksimalt tilladt bebyggelsesprocent  

 for klageejendommen  

 på 455. Denne  

 procent er individuelt fastsat for klageejendommen.
Nævnet bemærker at  

 ejendommens faktiske bebyggelsesprocent ifølge de foreliggende oplysninger er  

 på 438. Nævnet finder ikke, at der kan anses at bestå tvivl om  

 byggemuligheden.
 Ved grundværdiansættelsen tages som en konsekvens af ovenstående  

 værdiansættelsesprincipper udgangspunkt i den maksimalt tilladte  

 bebyggelsesprocent.
 Den anvendte etagearealpris på 1.550 kr. er anvendt for  

 flertallet af ejendomme i vurderingskredsen, dog er nogle ejendomme med  

 beliggenhed ud til Z-gade ansat væsentligt højere.
Henset til ovenstående finder nævnet ikke grundlag for at ændre  

 den påklagede ansættelse. Klagerens  

 påstand og argumenter Grundværdien påstås nedsat under henvisning til, at det ikke er  

 muligt at opnå den i lokalplanene forudsatte maksimale bebyggelsesprocent for  

 ejendommen på 455.
 Endvidere er henvist til, at den faktiske bebyggelsesprocent  

 ikke er 438, som antaget af vurderingsankenævnet i sagsfremstillingen, men  

 derimod er 385, svarende til et etageareal på 1639 m2. Der skal  

 således være byggemulighed for yderligere 299 m2  

 i tagetagen for at  

 komme op på en bebyggelsesprocent på 455 svarende til 1938 m2.
 Under henvisning til afslaget på nedrivning af ejendommen og  

 kravet om opretholdelse af 18 pulterrum, der kun kan placeres i tagetagen,  

 gør  

 klageren gældende, at der  i modsætning til vurderingsankenævnets  

 antagelse  

 -  

 består tvivl om byggemuligheden op til  

 455 %.
Landsskatterettens  

 bemærkninger og begrundelse Grundværdien ansættes  

 i  

 henhold til vurderingslovens § 6, jf. § 13, stk. 1, til grundens handelsværdi  

 i  

 ubebygget stand under hensyn til beskaffenhed og beliggenhed og til en i  

 økonomisk henseende god anvendelse.
Ved ansættelsen skal der tages hensyn til  

 de til grunden knyttede rettigheder og byrder af offentligretlig karakter,  

 jf.  

 vurderingslovens § 13, stk. 2.
 Ifølge § 16 skal grundværdien ansættes til det beløb, som efter  

 de gældende handelspriser antages at kunne opnås for den pågældende ejendom i  

 ubebygget stand ved salg til en efter samtlige forhold økonomisk god  

 anvendelse, i hvilken henseende hensyn må tages til såvel ejendommens form og  

 størrelse samt til udstyknings- og omlægningsmuligheder.
 Landsskatteretten er af den opfattelse, at bestemmelserne i  

 vurderingslovens § 13 om ansættelse af grundværdien under hensyn til en i  

 økonomisk henseende god anvendelse af grunden i ubebygget stand må forstås  

 som  

 den bedste anvendelse ved salg i det åbne marked til en fornuftig køber,  

 hvori  

 indgår hensyn til grundens beliggenhed, form og udnyttelsesmulighed i forhold  

 til de gældende planlægningsbestemmelser.
Den på ejendommen tinglyste lokalplan er en offentligretlig  

 servitut, der i medfør af vurderingslovens § 13, stk. 2 skal tages hensyn til  

 ved fastsættelsen af grundværdien Der er afgivet dissens i sagen.
 To retsmedlemmer, herunder retsformanden, udtaler:
 Efter lokalplanens bestemmelser  

 kan der på grunden i ubebygget stand opføres 1.938 etagemeter, svarende  

 til en bebyggelsesprocent på 455. Det forhold, at den aktuelle bebyggelse er  

 omfattet af lokalplanens bestemmelser om bevaringsværdig randbebyggelse, har  

 ingen betydning for ansættelsen af grundens værdi i ubebygget stand.
Der henvises herved til Højesterets dom af 27. november 1974  

 vedr. det fredede Odd Fellow Palæ, jf.
UfR 1975, side 59. Landsskatteretten  

 havde ved ansættelsen af grundværdien tillagt fredningen af bygningerne  

 betydning.
Landsskatterettens afgørelse blev af Skatteministeriet indbragt  

 for  

 domstolene, og Højesteret fastslog, at der ved ansættelsen af grundværdien  

 skulle ses bort fra, at bygningerne på ejendommen var fredet.
 Disse retsmedlemmer kan derfor tiltræde vurderingsankenævnets  

 ansættelse af grundværdien.
 Et retsmedlem udtaler:
 Bestemmelsen i lokalplanen om bevaringsværdighed må anses for en  

 byrde af offentligretlig karakter, jf. vurderingslovens § 13, stk. 2.
 Efter de foreliggende oplysninger må det lægges til grund, at  

 ejendommen ikke må nedrives, hvorfor byggemulighederne må bedømmes med  

 udgangspunkt i den eksisterende bebyggelse og en evt. udvidelse af denne.
 Iflg. de under sagens behandling tilvejebragte oplysninger må  

 det endvidere lægges til grund, at en evt. ombygning af tagetagen ikke kan  

 karakteriseres som en i økonomisk henseende god anvendelse af grundens  

 bebyggelsesmuligheder i henhold til lokalplanens bestemmelser.
 Der er herved lagt vægt på det oplyste om placering af pulterrum  

 og tagetagens manglende loftshøjde, sammenholdt med lokalplanens krav til  

 størrelsen af nyindrettede lejligheder.
 Under henvisning til ovenstående finder dette retsmedlem, at  

 grundens retlige udnyttelsesmulighed i henhold til lokalplanens bestemmelser  

 svarer til den faktisk opførte bebyggelse, hvorfor grundværdien må ansættes  

 med  

 udgangspunkt heri.
 Der træffes afgørelse efter stemmeflertallet, hvorfor den  

 påklagede ansættelse af grundværdien stadfæstes.
