Meddelelse om køretøjers  

 indretning og udstyr mv. nr. 1760  

 Dispensationer for biler beregnet til motorløb Biler beregnet til motorløb (f.eks. rally- eller  

 baneløb) skal ifølge bilsportsreglementerne opfylde visse  

 sikkerhedsbestemmelser, der kan bevirke, at bilerne ikke opfylder de  

 almindeligt gældende regler i Detailforskrifter for  

 Køretøjer.
Bilerne kan også for at være  

 konkurrencedygtige   bl.a. i konkurrence med udenlandske biler   være  

 udstyret eller indrettet med ting, der ligeledes ikke opfylder de almindeligt  

 gældende regler i Detailforskrifter for Køretøjer.
 Færdselsstyrelsen bemyndiger hermed Statens  

 Bilinspektion til at give dispensation efter nedenstående  

 retningslinier.
1. Biler, der kan få dispensation Der kan gives dispensation til registrerede biler, der har  

 indvendige rørforstærkninger (styrtbur eller styrtbøjle),  

 ildslukker, samt en elektrisk hovedafbryder, der kan aktiveres såvel  

 indefra som udefra.
Bilen skal endvidere være godkendt af en  

 motorsportsorganisation, jf. afsnit 4.
 Dispensation kan ikke gives til biler, der er beregnet til  

 accelerationsprøver ("drag-racing").
2. Bestemmelser, der dispenseres fra For sådanne biler beregnet til motorløb kan  

 dispenseres fra nedenstående punkter i Detailforskrifter for  

 Køretøjer:
a) 5.01.004 (1), hvorefter parkeringsbremsen skal være  

 mekanisk, b) 5.03.020 (2), om bremsekraftfordeling, c) 6.02.002 (5) og 6.02.020 (2), om lysstyrke og antal  

 fjernlyslygter, d) 6.02.003 (1) f), om nærlyslygters højder over  

 vejbanen, e) 7.02.001 (1), om brændstofbeholder, f) 7.05.001 (4) og 7.05.021 (1), vedrørende  

 støjniveau, g) 7.06.020 (2) og 7.06.020 (4), vedrørende  

 luftforurening, h) 8.02.002 (3), om dæk og slidindikator, i) 10.01.003 (1) og 10.01.021 (2), om nakkestøtter og  

 sæder, j) 10.02.001 (1) og (2) og 10.02.021 (1), om  

 sikkerhedsseler, k) 10.02.021 (2), om seleforankringer, og l) 10.05.021 (1), om tyverisikring.
3. Betingelser for dispensationer Ad a) Bilen kan være forsynet med hydraulisk parkeringsbremse i stedet for  

 mekanisk.
Ad b) Bilen kan være forsynet med et system, hvormed  

 bremsekraftfordelingen kan ændres.
Det er en forudsætning, at der  

 findes en tydelig indikation for, hvor håndtaget skal stå for at  

 kravet om, at baghjulene ikke må blokere før forhjulene på  

 vej med god friktion, er opfyldt.
Håndtaget skal stå i denne  

 stilling ved kørsel på ikke-afspærret vej.
Ad c) Bilen kan være forsynet med flere og kraftigere fjernlyslygter end  

 normalt tilladt.
Disse må ikke tændes ved kørsel på  

 offentlig, ikke afspærret vej.
Ad d) Brændstofbeholderen kan være en ikke-metalbeholder, der er  

 godkendt og mærket i.h.t.
FIA-standard (den internationale  

 motorsportsorganisation).
Ad e) Nærlyslygterne skal dog være anbragt mindst 450 mm over  

 vejbanen (til underkant lygte).
Ad f) Standstøjtallet må dog ikke være over 100 dB(A) ved  

 4.500 o/m (nærfeltmåling).
Ad g) Ved ændring af motoren skal der ikke foreligge dokumentation for, at  

 bestemmelserne om luftforening fortsat er opfyldt.
Biler, der ifølge  

 bestemmelserne skal have katalysator, skal dog fortsat have virksom  

 katalysator, men kan eventuelt være uden regulering/Lambda-sonde, og  

 give CO i tomgang på op til 2,5 vol. % i stedet for 0,5 vol. %.
Biler, der ikke skal have katalysator, skal opfylde de amindeligt  

 gældende regler for CO i tomgang i afhængighed af datoen for  

 første registrering (efter 30.09.86: 3,5%. 01.04.84-30.09.86: 4,5%.  

 01.01.71-31.03.84: 5,5%. Før 01.01.71: 7%) Ad h) Der kan anvendes dæk uden slidindikator og mærket med  

 "Only for racing purpose" eller "Not for high-way use"  

 eller lignende.
Ad i) Nakkestøtter og sæder (med tilhørende  

 fastgørelse) kan alternativt være godkendt og mærket  

 i.h.t.
FIA-standard (den internationale motorsportsorganisation).
Ad j) Sikkerhedssele kan være en H-sele i stedet for en tre-punktsele, og  

 kan alternativt være godkendt og mærket i.h.t.
FIA-standard (den  

 internationale motorsportsorganisation).
Ad k) Sikkerhedsselen kan være fastgjort til uoriginale, solide beslag,  

 f.eks. på styrtburet.
Ad l) Tyverisikring (evt. løs) skal forefindes, men den skal ikke opfylde  

 EF- eller ECE-krav.
Det kan f.eks. være tyverisikring af  

 bøjletypen eller låsbar afbrydelse af  

 benzintilførslen.
4. Syn hos Statens Bilinspektion Bilerne kan kun synes i en af Bilinspektionens synshaller  

 (altså ikke på pladssynsværksted).
 Dokumentation og beskrivelse af bilens opbygning skal  

 medbringes i form af en af Færdselsstyrelsen godkendt blanket.  

 Blanketten skal være udfyldt af en teknisk kyndig person, som er  

 udpeget af en af Færdselsstyrelsen anerkendt dansk  

 motorsportsorganisation (p.t. kun Dansk Automobil Sports Union, DASU), og som  

 har kontrolleret bilen i forhold til motorsportsorganisationens  

 reglement.
 For biler beregnet til motorløb skal  

 Bilinspektionen således ikke - udover ovennævnte blanket -  

 kræve dokumention fra bilfabrikanten for konstruktive  

 ændringer/forstærkninger af bremser, styretøj,  

 hjulophæng og karrosseri, ligesom motoreffekten må være  

 øget ud over de sædvanligt tilladte +20%. Alle disse  

 ændringer formodes at opfylde gældende sikkerhedskrav med stor  

 margin, når de kan holde til motorløb, og er kontrolleret af  

 motorsportsorganisationen.
 Synet indskrænkes derfor til almindelig  

 funktionskontrol af styretøj, bremser, lygter m.v., kontrol af den  

 håndværksmæssige kvalitet af udførte  

 ændringer, rust, samt eventuelt måling af luftforurening  

 (tomgangsmåling) og støj (standmåling).
 Ved registreringssyn af bilen anfører  

 Bilinspektionen på anmeldelsesblanketten, at der er givet dispensation  

 (supplerende data, kode 45, Dispensation motorløb), og at der er  

 konstruktive ændringer (supplerende data, kode 44, Konstruktive  

 ændringer). Efter synet skal anmeldelsesblanketten afleveres til et  

 motorkontor.
5. Betingelser for kørsel med bilen Bilen må alene anvendes til motorløb på  

 lukkede baner eller til et af politiet godkendt motorløb på  

 afspærret vej, og til kørsel i sådanne arrangementer samt  

 til og fra disse arrangementer.
Derudover tillades kørsel til og fra  

 udstillinger, hvor bilen skal vises frem, samt kørsel i forbindelse  

 med syn hos Statens Bilinspektion, kørsel til og fra værksted,  

 samt afprøvning efter reparation (højst 20 km fra ejer eller  

 reparatør). Bilen må således ikke anvendes til  

 "almindelig" privat personkørsel, uanset det fortsat  

 fremgår af registreringsattesten, at køretøjets  

 anvendelse er privat personkørsel.
Under kørslen skal medbringes en kopi af denne  

 Meddelelse, en kopi af bilens registreringsattest, samt blanketten, der  

 fortæller om de udførte ændringer.
Disse ting vises  

 på forlangende til Politiet.
Det er Færdselsstyrelsens intension, at disse biler  

 beregnet til motorløb på et tidspunkt skal forsynes med  

 særlige nummerplader.
Færdselsstyrelsen arbejder hermed, og  

 ændrede regler vil derfor kunne træde i kraft i forbindelse med  

 en senere ændring af registreringsbekendtgørelsen.
 Det skal også bemærkes, at vilkår for  

 kørsel med videre vil kunne ændres, såfremt erfaringer  

 viser, at dette er nødvendigt.
