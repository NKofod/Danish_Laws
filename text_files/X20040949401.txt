Fri befordring  Modregning i løn Spørgsmål Svar Beskrivelse af de faktiske forhold En virksomhed  

 overvejer, som en del af sin personalepolitik, at tilbyde sine medarbejdere  

 betalt  

 transport med offentlige transportmidler mellem hjem og arbejde.
Virksomheden  

 har derfor rettet henvendelse til Hovedstadens Udviklingsråd (HUR) om  

 levering  

 af periodekort til sine medarbejdere.
 HUR er imidlertid ikke fuldt ud bekendt  

 med de skattemæssige konsekvenser for medarbejderne, hvilket er baggrunden  

 for  

 de rejste spørgsmål.
 Ordningen skal i givet fald etableres som  

 et led i en række velfærdsordninger, som virksomheden tilbyder sine  

 medarbejdere, med henblik på at fremstå som en attraktiv arbejdsplads for  

 nuværende og potentielle medarbejdere.
 Med en central placering af virksomhedens  

 kontor, tæt ved en station og tæt ved centrale buslinier, vil mange af  

 virksomhedens medarbejdere kunne få en kvalitativ bedre transport til og fra  

 arbejde ved anvendelse af offentlig transport til forskel fra anvendelse af  

 privat bil.
 Yderligere anvendelse af offentlig transport  

 ville også mindske belastningen af virksomhedens parkeringspladser.  

 Virksomheden vil derfor gerne motivere sine medarbejdere til at benytte  

 offentlig transport.
 Aftalen med medarbejderne.
 Som nævnt vil ordningen indgå som et led i  

 en række velfærdsordninger, som virksomheden tilbyder sine medarbejdere.
 Der kan blive tale om en ordning, som  

 mange medarbejdere vil benytte sig af, og som derfor kan medføre, at  

 ordningen  

 overskrider de økonomiske rammer, som er til rådighed for ordningens  

 etablering.  

 Det indgår derfor som en overvejelse at etablere ordningen således, at de  

 medarbejdere, som vil benytte sig af den, samtidig må tåle en nedgang i deres  

 kontante løn.
 Overvejelserne går på at aftale en  

 reduceret kontant løn svarende til 80-100 % af de omkostninger, som  

 virksomheden skønner at få til indkøb af periodekort til den enkelte  

 medarbejder.
Aftalerne med medarbejderne om nedgang i  

 den kontante løn vil i givet fald blive indgået inden for rammerne af  

 almindelige arbejdsretlige aftaleregler.
Der udarbejdes i den forbindelse et  

 tillæg til medarbejdernes eksisterende ansættelsesaftaler.
Det skal for  

 fuldstændighedens skyld nævnes, at virksomheden og deres medarbejdere ikke er  

 bundet af kollektive aftaler, som afskærer dem fra at indgå sådanne aftaler  

 om  

 nedgang i den kontante løn.
 Aftalen vil indebære, at den lavere  

 kontante løn lægges til grund i alle henseender, f.eks. i relation til  

 beregning af pensionsbidrag, feriepenge, overtidsbetaling, fremtidige  

 lønreguleringer m.v.
Hvis en medarbejder og virksomheden har  

 indgået aftale om medarbejderens deltagelse i ordningen, vil medarbejderen  

 ikke  

 umiddelbart kunne få reguleret sin kontante løn op igen mod at udtræde af  

 ordningen.
Medarbejderne vil dog ved den årlige lønregulering/forhandling  

 have  

 mulighed for at fremsætte ønske om at udtræde af ordningen.
Et sådant ønske  

 vil  

 virksomheden være positivt indstillet overfor, og den vil normalt acceptere  

 en  

 regulering af den kontante løn tilbage til et niveau, som ville være  

 gældende,  

 hvis medarbejderen ikke deltog i ordningen.
 Det er ikke hensigten, at virksomheden vil  

 kræve dokumentation for, om kortet eventuelt også bruges i fritiden, da det  

 med  

 den nuværende teknologi ikke er muligt at registrere, om kortet benyttes til  

 privat transport eller til transport mellem hjem og arbejde.
Aftalen mellem virksomheden og Hovedstadens Udviklingsråd (HUR) Som bekendt udbyder HUR på nuværende  

 tidspunkt en ydelse til private personer, hvor private brugere kan købe  

 periodekort til offentlig transport i hovedstadsområdet.
Det er hensigten, at  

 denne ydelse fremover også skal tilbydes virksomheder, som ønsker at stille  

 arbejdsgiverbetalt transport til rådighed for deres medarbejdere, som et  

 alternativ til f.eks. at stille skattefri parkeringsplads til rådighed, jf.  

 Ligningslovens § 16, stk. 10.
Den påtænkte prisstruktur for denne ydelse  

 er sammensat således, at virksomhederne kan erhverve periodekort til deres  

 medarbejdere til en lavere pris end den pris, der gælder for privatpersoner.  

 HUR er i stand til at yde denne rabat, fordi kortet købes og betales  

 elektronisk og fordi, der ventes at være tale om salg af store mængder af  

 periodekort.
Virksomheden vil i kraft af denne ordning opnå en rabat, som  

 indebærer, at et 6 måneders periodekort kan erhverves til en pris, som svarer  

 til et 5 måneders kort købt af en privat.
Der vil blive indgået en rammeaftale  

 mellem HUR og virksomheden om levering af periodekort til bus og tog til  

 deres  

 medarbejdere.
Rammeaftalen vil være uopsigelig fra begge sider i 6 måneder.  

 Fakturering vil ske direkte til virksomheden, og det er således virksomheden,  

 der betaler HUR direkte.
 Når virksomheden  

 først har købt et 6 måneders kort til en medarbejder, vil der ikke være  

 mulighed  

 for at få kortet helt eller delvist refunderet igen, f.eks. hvis en  

 medarbejder  

 forlader sin ansættelse i virksomheden.
Revisionsfirmaets bemærkninger til sagen Aftalen set i relation til skatteregler på området Arbejdsgiverbetalt  

 transport mellem medarbejdernes sædvanlige bopæl og arbejdspladsen er som  

 udgangspunkt skattepligtig, jf.
Ligningslovens § 9 C, stk. 7. Værdien  

 beskattes  

 som personlig indkomst.
Virksomheden vil være pligtig til på den årlige  

 lønoplysningsseddel at rapportere til skattemyndighederne, hvis en  

 medarbejder  

 har arbejdsgiverbetalt transport.
Der vil ikke være pligt til at indeholde  

 skat  

 og AM/SP bidrag af beløbet, da der er tale om en ikke AM/SP pligtig  

 B-indkomst.
Ligningslovens § 9  

 C, stk. 7 indebærer også, at beskatning af arbejdsgiverbetalt transport  

 mellem  

 hjem og arbejde falder væk, hvis medarbejderen undlader at anvende  

 bestemmelserne i Ligningslovens § 9 C, stk. 1-4 (fradrag for transport mellem  

 hjem og arbejde). Det er revisionsfirmaets opfattelse, at dette skal være  

 gældende i alle situationer, også selvom strækningen mellem hjem - arbejde er  

 mindre end 24 km. - og dermed ikke afstedkommer et transportfradrag.  

 Revisionsfirmaet baserer denne opfattelse på, at alle med en daglig transport  

 til og fra arbejde som udgangspunkt er omfattet af Ligningslovens § 9 C, stk.  

 1-4. Det gælder også skatteydere, som har en daglig transport på mindre end  

 24  

 km.
For sådanne skatteydere har ligningslovens § 9, stk. 1-4 blot den  

 konsekvens, at de ikke er berettiget til et fradrag.
Ligningslovens § 9  

 C, stk. 7 fastslår, at dette stykke finder anvendelse, hvis skatteyderen  

 undlader  

 at anvende bestemmelserne i stk. 1-4 i paragraffen.
Anvendelse af stk. 7  

 synes  

 ikke at fordre, at en anvendelse af stk. 1-4 rent faktisk ville have  

 afstedkommet et fradrag for skatteyderen.
 Revisionsfirmaets  

 opfattelse af, at der ikke skal ske beskatning, selvom transportafstanden  

 hjem  

 - arbejde er mindre end 24 km., underbygges ifølge revisionsfirmaet  

 yderligere  

 af, at beskatningsgrundlaget af arbejdsgiverbetalt transport efter  

 Ligningslovens § 9 C, stk. 7 i givet fald skulle udgøre et beløb svarende til  

 fradraget i stk. 1-3. Hvis transporten mellem hjem-arbejde er mindre end 24  

 km.  

 dagligt, er fradraget 0. Det vil beskatningsgrundlaget så i givet fald også  

 være efter stk. 7.
 For så vidt angår  

 anvendelse af kortet til privat transport, er udgangspunktet, at beskatning  

 af  

 dette skal ske efter reglerne i Ligningslovens § 16, stk. 1, hvis  

 medarbejderen  

 opnår et sparet privatforbrug ved at få godet stillet til rådighed af sin  

 arbejdsgiver.
Hvis periodekortet  

 alene anvendes sporadisk til anden privat transport, er det revisionsfirmaets  

 opfattelse,  

 at der ikke skal ske beskatning af denne transport, da det sparede  

 privatforbrug vil være af meget begrænset omfang.
Det er revisionsfirmaets  

 indtryk, at forholdet også i praksis administreres på denne måde.
Hvis ligningsrådet  

 ikke kan acceptere dette synspunkt, vil revisionsfirmaet forvente, at  

 beskatning  

 i givet fald kan undgås ved, at medarbejderen undlader at anvende kortet til  

 private formål, kombineret med en tro og love erklæring til arbejdsgiveren  

 om,  

 at der ikke finder privat anvendelse sted.
Denne fremgangsmåde er  

 skattemæssigt  

 accepteret i andre sammenhænge, f.eks. i relation til mobiltelefon, jf.  

 Ligningsvejledningen 2002 A.B.1.9.4 side 132 og firmabil, jf. cirk. nr. 72 af  

 17.4.1996 til Ligningsloven.
Aftalerne set i relation til gældende regler og praksis for regulering af  

 den kontante løn Det er  

 udgangspunktet, at arbejdsgiver og medarbejder frit - inden for de rammer som  

 arbejdsretlige  

 regler fastlægger - kan aftale aflønningens sammensætning mellem kontant løn  

 og  

 goder.
Det er derfor revisionsfirmaets opfattelse, at det er muligt for  

 virksomheden at indgå en ny lønaftale med medarbejderne, hvor det aftales, at  

 medarbejderen går ned i løn for at få stillet arbejdsgiverbetalt transport  

 til rådighed.
 Revisionsfirmaet  

 finder heller ikke, at der inden for skattelovgivningen er nogen hindring for  

 at indgå en sådan aftale med medarbejderne, da der alene findes  

 modregningsforbud i Ligningslovens § 9 (skattefri befordringsgodtgørelse)  

 samt  

 værnsreglen i Ligningslovens § 16, stk. 12 (hjemme pc til rådighed).
 Det er endvidere  

 en forudsætning, at følgende to forhold er opfyldt, for at en ordning med  

 lønnedgang  

 kan accepteres skattemæssigt:
I relation til  

 punkt 1 har ordningen, som det fremgår af beskrivelsen ovenfor, en række  

 økonomiske  

 konsekvenser for virksomheden.
Virksomheden har således en økonomisk risiko  

 ved  

 aftalen, hvis f.eks. en medarbejder fratræder med 1 måneds varsel.
Da  

 virksomheden erhverver periodekortene for en 6 måneders periode, uden  

 mulighed  

 for refusion af det betalte beløb, kan virksomheden i denne situation have en  

 udgift svarende til køb af 5 måneders periodekort.
Den økonomiske risiko er  

 endvidere til stede i forbindelse med prisstigninger fra HUR's side, idet  

 virksomheden også hæfter for dette.
 Ved vurdering af,  

 om kravene i punkt 2 (reel lønnedgang) er opfyldt, kan der bl.a. tages  

 udgangspunkt  

 i Ligningsvejledningen 2001 A.B.1.9.13, side 160, der fastslår følgende:
"Ved lønnedgang  

 forstås, at der indgås en aftale mellem den ansatte og arbejdsgiveren om, at  

 den pågældende får mindre i løn.
Lønnedgangen skal ske i alle relationer  

 såsom  

 lønmodtagerbidrag, feriegodtgørelsesgrundlag, pensionsgrundlag m.v., ligesom  

 fremtidige procentuelle lønreguleringer, skal tage udgangspunkt i den  

 nedsatte  

 løn." Kriteriet for at  

 vurdere om dette krav er opfyldt, blev endvidere i vidt omfang fastlagt i  

 slutningen  

 af 1990'erne med en række bindende forhåndsbeskeder fra ligningsrådet og  

 tilkendegivelser fra Told- og Skattestyrelsen i forbindelse med etablering af  

 hjemme pc ordninger mod nedgang i den kontante løn.
Af den seneste praksis på  

 området kan vi endvidere henvise til den bindende forhåndsbesked fra  

 ligningsrådet  

  

 SKM2003.182.LR  

  

 om medarbejderbredbånd.
 Med udgangspunkt i  

 ovennævnte, er det således revisionsfirmaets opfattelse, at den påtænkte  

 ordning  

 falder inden for rammerne af de krav, der stilles for at anse, at der  

 foreligger en reel lønnedgang.
Styrelsens indstilling og begrundelse Som anført af  

 forespørgerens repræsentant indebærer reglen i ligningslovens § 9 C, stk. 7,  

 at  

 fri befordring er skattepligtig som personlig indkomst for medarbejderen,  

 såfremt medarbejderen har foretaget befordringsfradrag efter de øvrige  

 retningslinier i ligningslovens § 9 C.
Hvis medarbejderen derimod undlader at  

 tage et befordringsfradrag, sker beskatningen af den fri befordring i  

 realiteten  

 ved bortfald af fradragsretten.
 I det omfang,  

 virksomheden betaler for befordring mellem hjem og arbejdsplads, er  

 medarbejderen  

 således skattefri af ydelsen og spørgsmål 1 kan besvares med ja.
Spørgsmål 2 kan  

 ligeledes besvares med ja, selvom medarbejderen har kørsel på en kortere  

 strækning  

 end bundgrænsen på 24 km. for  befordringsfradrag.
Der henvises til, at  

 ligningslovens § 9C, stk. 7, alene hjemler beskatning, såfremt medarbejderen  

 faktisk tager et befordringsfradrag efter reglerne derom.
Man sondrer således  

 ikke mellem kørselsstrækninger, som berettiger til fradrag og kortere  

 strækninger, som ikke berettiger til fradrag på grund af bundgrænsen.
For så vidt angår  

 spørgsmål 3 bemærker styrelsen, at hvis frikortet benyttes til privat  

 befordring,  

 der ikke er befordring mellem hjem og arbejde, er denne benyttelse  

 principielt  

 skattepligtig, hvis frikortet medfører et sparet privatforbrug.
Betaler  

 arbejdsgiveren for denne private kørsel i form af et periodekort til bus og  

 tog, er der tale om et personalegode, omfattet af reglerne i ligningslovens §  

 16. Værdien ansættes til markedsværdien, jf. ligningslovens § 16, stk. 3.
I TfS 1994, 68 har  

 skatteministeren redegjort for beskatningsforholdene hos DSB-ansatte, der har  

 frikort til DSB.
Det slås fast, at frikortet ikke medfører anden beskatning  

 end  

 beskatningen af fri befordring mellem hjem og arbejdsplads (dvs. bortfald af  

 fradraget), medmindre frikortet i væsentligt omfang benyttes til anden privat  

 befordring.
I så fald beskattes værdien efter de gældende regler.
Der vil kun  

 ske beskatning af den faktiske benyttelse af frikortet i det omfang,  

 benyttelsen har medført et sparet privatforbrug.
Dette er ligeledes gengivet  

 i  

 Ligningsvejledningen Alm. del, afsnit  

  

 A.B.1.9.17  

  

 om fri  

 befordring m.m.
 Styrelsen finder  

 ligeledes at medarbejdere hos nærværende virksomhed alene vil være  

 skattepligtige,  

 såfremt frikortet benyttes i væsentligt omfang til anden befordring end  

 befordring mellem bopæl og arbejde og således har medført et sparet  

 privatforbrug.
Det vil afhænge af  

 en konkret vurdering, om der er tale om væsentligt omfang.
Hvis frikortet  

 dækker  

 en længere strækning end strækningen mellem hjem og arbejde, vil der være en  

 formodning  

 om anden privat benyttelse, som vil være skattepligtig.
 En eventuel  

 skattepligtig værdi af anden privat benyttelse er B-indkomst, som skal  

 selvangives af medarbejderen.
Såfremt det  

 arbejdsgiverbetalte periode-/frikort benyttes i et sådant omfang, at der kan  

 være tale om beskatning af et sparet privatforbrug, vil denne beskatning  

 efter  

 styrelsens opfattelse alene kunne undgås ved, at medarbejderen helt  

 fraskriver  

 sig adgangen til ordningen med arbejdsgiverbetalt periode-/frikort til  

 offentlige transportmidler.
I en situation med en væsentlig benyttelse af  

 frikortet til anden privat befordring vil der efter styrelsens opfattelse  

 ikke  

 være mulighed for en ordning med en erklæring på tro og love og svaret på  

 spørgsmål 4 vil i denne situation være nej.
Der henvises til, at dette ifølge  

 praksis er vilkåret for DSB-ansatte, som ikke ønsker at blive beskattet af  

 fri  

 befordring m.v..
 I relation til  

 spørgsmål 5 og 6 kan styrelsen tilføje, at den beskrevne ordning, hvor  

 virksomhedens  

 udgift til frikort til medarbejderne modregnes i medarbejdernes løn,  

 medfører,  

 at medarbejdernes befordringsfradrag ændres fra et ligningsmæssigt fradrag  

 til  

 et fradrag i den personlige indkomst og dermed får en højere fradrags værdi.  

 De  

 medarbejdere, som har befordring under 25 km. mellem hjem og arbejdsplads og  

 dermed ikke opfylder betingelserne for befordringsfradrag efter de gældende  

 regler, har ligeledes et fradrag i den personlige indkomst svarende til det  

 modregnede beløb.
I overensstemmelse  

 med den eksisterende praksis vedrørende bruttotrækordninger indstiller  

 styrelsen,  

 at der svares ja på spørgsmålene.
Der henvises til det af repræsentanten  

 anførte, herunder henvisningen til  

  

 SKM2003.182.LR  

  

 om  

 medarbejderbredbånd.
Endvidere henvises til  

  

 SKM2004.46.LSR  

  

 om  

 arbejdsgivers betaling af udgifter til et MBA-studium.
