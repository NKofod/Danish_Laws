 Ved kgl. resolution af 18. december 1972, og efter at folketinget den 15.  

 s. m. havde meddelt sit samtykke dertil, har Danmark ratificeret den i  

 Stockholm den 6. november 1972 undertegnede overenskomst mellem Danmark,  

 Finland, Island, Norge og Sverige om samarbejde på transport- og  

 kommunikationsområdet.
Overenskomsten har følgende ordlyd Overenskomst mellem Danmark, Finland, Island, Norge og Sverige om  

 samarbejde på transport- og kommunikationsområdet Indledning Danmarks, Finlands, Islands, Norges og Sveriges regeringer, som erkender den betydning, som rationelt tilrettelagte og effektive  

 transporter har for de nordiske landes næringsliv og for nordisk  

 produktionssamarbejde og vareudveksling, som er opmærksom på det samarbejde, som de nordiske lande længe har haft  

 på transport- og kommunikationsområdet, bl.a. gennem Nordisk Råd, som er klar over betydningen af, at samarbejdet på transport- og  

 kommunikationsområdet udvides og udbygges med henblik på en optimal  

 udnyttelse af de nordiske landes samlede ressourcer, som indser, at et udvidet samarbejde må finde sted under hensyntagen til  

 hvert enkelt nordisk lands økonomiske interesser, som samtidig er enige om, at udvidelsen af samarbejdet bør ske på en måde,  

 som er i overensstemmelse med nordiske landes deltagelse i eller samarbejde  

 med et udvidet europæisk fællesskab og med nordiske landes økonomiske  

 forbindelser med lande uden for dette marked, som anser det for vigtigt, at et nordisk land, som deltager i  

 internationalt samarbejde på transport- og kommunikationsområdet i tilfælde,  

 hvor alle landene ikke er repræsenteret, er opmærksom på de andre landes  

 interesser, som henviser til samarbejdsoverenskomsten mellem Danmark, Finland, Island,  

 Norge og Sverige af 1962, som ændret i 1971.
 er blevet enige om følgende:
Virksomhedsområde Artikel 1 Denne overenskomst omfatter på transport- og kommunikationsområdet såvel  

 transporter til lands, til søs og i luften som post- og telekommunikation.  

 Overenskomsten omfatter dog ikke sådanne spørgsmål om sikkerheden for  

 vejtrafikken, som findes at falde ind under Nordisk trafiksikkerhedsråds  

 virksonhedsområde.
Den omfatter heller ikke spørgsmål vedrørende de nordiske  

 landes internationale søfartspolitiske og luftfartspolitiske forhold.
Overenskomstens formål Artikel 2 Formålet med denne overenskomst er at styrke og udvikle samarbejdet med henblik på rationelt tilrettelagte og  

 effektive transporter og kommunikationssystemer, at sikre en bedre udnyttelse og en større samlet effektivitet af arbejdet  

 på transport- og kommunikationsområdet gennem samordning, samvirke og  

 arbejdsfordeling.
Overenskomsten tilsigter ikke, at det eksisterende samarbejde mellem  

 forskellige nordiske myndigheder, organisationer eller foretagender skal  

 erstattes, eller at spørgsmål, som i fremtiden vil opstå og som egner sig til  

 et sådant direkte samarbejde, skal ledes ind i nye former.
Hensigten er i  

 stedet at fremme og støtte det således etablerede samarbejde og at  

 tilvejebringe de kompletterende, samordnende eller langsigtede  

 foranstaltninger, som der i øvrigt er behov for.
Virksomhedens art Artikel 3 Inden for virksomhedsområdet skal det ministerråd, som er oprettet i  

 henhold til samarbejdsoverenskomsten af 1962, og den i art. 4 nævnte  

 embedsmandskomitee 1. fremme og gennemføre analyser og undersøgelser i  

 spørgsmål om strukturelle forhold og i spørgsmål om udvikling af teknik og  

 trafik inden for en enkelt eller flere sektorer med henblik på at skabe  

 grundlag for de berørte landes beslutninger og skabe betingelser for fælles  

 projekter og systemløsninger, 2. i det omfang, det er hensigtsmæssigt, yde bistand  

 til etablering af samarbejdsordninger med henblik på gennemførelse af sådanne  

 projekter og systemløsninger.
3. i det omfang, det er hensigtsmæssigt, og på egnede  

 områder samt under de forudsætninger, bl a. vedrørende internationale hensyn,  

 som følger af indledningen, medvirke til en trafikpolitisk tilpasning, 4. i det omfang, det er hensigtsmæssigt, og til dels  

 som et led i bestræbelserne for at skabe mere ensartede vilkår, virke for  

 ensartede lovbestemmelser m.v. inden for virksomhedsområdet, 5. fremme igangværende arbejde med teknisk  

 standardisering og i det omfang, det ikke påhviler noget andet organ eller  

 anden myndighed, tage initiativ til sådan standardisering samt på anden måde  

 behandle spørgsmål derom, 6. i spørgsmål om forskning fremme gensidig information om aktuel forskning og forskningsressourcer, etablering af fælles forskningsinstitutioner, samordning af forskellige nordiske institutioners forskningsprogrammer,  

 for så vidt angår spørgsmål af fælles interesse, fælles udnyttelse af særlig kostbart og mere specialiseret udstyr, afholdelse af konferencer og symposier, virksomhed for videnskabelig publikation og dokumentation af fælles  

 interesse 7. virke for fælles nordisk optræden på internationalt  

 plan i transport- og kommunikationsspørgsmål, når det af hensyn til landenes  

 sammenfaldende interesser eller i øvrigt er hensigtsmæssigt.
Samarbejdsorganer og samarbejdsformer Artikel 4 Med henblik på udførelsen af de hverv, som følger af denne overenskomst,  

 skal der under ministerrådet nedsættes en embedsmandskomitee (Nordisk  

 embedsmandskomitee for transportspørgsmål). Komiteen består af en  

 repræsentant for hvert land, udpeget af regeringen.
Artikel 5 Det påhviler i særdeleshed embedsmandskomiteen at følge udviklingen inden  

 for virksomhedsområdet, at finde frem til opgaver, som ved et løbende inventeringsarbejde findes  

 egnede for samarbejde mellem to eller flere nordiske lande, at forelægge til ministerrådets godkendelse et årligt program for  

 komiteens virksomhed med angivelse af arbejdsopgaverne og fremgangsmåden ved  

 deres løsning og finansiering, at afgive en rapport hvert år til ministerrådet om virksomheden i det  

 forløbne år med en redegørelse for de resultater, som er opnået inden for  

 komiteens virksomhedsområde og for de foranstaltninger af fælles interesse,  

 som landene har truffet på transport- og kommunikationsområdet, samt i øvrigt at løse de opgaver, som ministerrådet giver komiteen.
Artikel 6 Embedsmandskomiteen bistås i sin virksomhed af Nordisk komitee for  

 transportøkonomisk forskning (NKTF) og af de yderligere permanente  

 samarbejdsorganer, som oprettes af ministerrådet i henhold til art. 10.
 Embedsmandskomiteen kan nedsætte midlertidige arbejdsgrupper til løsning  

 af særlige opgaver og fastsætte mandatet for disse arbejdsgrupper.
 Samarbejdsorganer og arbejdsgrupper afgiver rapporter og indstillinger til  

 embedsmandskomiteen.
Artikel 7 Embedsmandskomiteen kan efter behov tilkalde eksperter til at deltage i  

 behandlingen af særlige spørgsmål.
 Embedsmandskomiteen kan indhente udtalelser fra offentlige og private  

 organer.
Artikel 8 Embedsmandskomiteen vælger blandt sine medlemmer en formand for et tids  

 rum af normalt 2 år.
De land, hvis repræsentant er formand, varetager  

 sekretariatsforretningen i komiteen.
I princippet skal formandskabet gå på  

 skift mellem landene.
Artikel 9 Embedsmandskomiteen er beslutningsdygtig, når alle landene er  

 repræsenteret komiteen.
I spørgsmål, som udelukkende vedrører enkelte lande,  

 behøver dog kun disse lande at være repræsenteret.
 Hvert land har een stemme i komiteen.
Komiteens beslutninger skal være enstemmige.
I procedurespørgsmal kan der  

 dog træffes beslutning ved simpelt flertal blandt de stemmeafgivende; ved  

 stemmelighed er formandens stemme afgørende.
 Afholdelse fra stemmeafgivning er ikke til hinder for, at der kan træffes  

 beslutning.
Artikel 10 Ministerrådet træffer de beslutninger, som er nødvendige for at gennemføre  

 overenskomstens formål.
Det påhviler i særdeleshed rådet at fastlægge program for embedsmandskomiteens virksomhed, at nedsætte permanente arbejdsorganer, at fastsætte arbejdsordning for komiteen i det omfang der er behov for  

 det.
Artikel 11 Forinden ministerrådet fastsætter et program for virksomheden, skal de  

 berørte organer under Nordisk Råd have lejlighed til at drøfte dette.
Artikel 12 Hvert land bør i ministerrådet eller i embedsmandskomiteen rådføre sig med  

 de øvrige lande, forinden landet træffer beslutning af væsentlig betydning på  

 områder, som falder ind under samarbejdet i henhold til denne overenskomst.
Finansiering Artikel 13 Hvert land afholder omkostningerne ved sin deltagelse i  

 embedsmandskomiteen.
 Med hensyn til opgaver, som løses inden for rammerne af denne  

 overenskomst, afholder hvert land udgifterne ved sin del af arbejdet,  

 medmindre andet bestemmes i det enkelte tilfælde.
 Om fornødent kan landene efter forslag fra ministerrådet stille midler til  

 rådighed for embedsmandskomiteen med henblik på en eller flere arbejdsopgaver  

 på virksomhedsprogrammet.
Slutbestemmelser Artikel 14 Denne overenskomst skal ratificeres, og ratifikationsinstrumenterne skal  

 snarest muligt deponeres i det svenske udenrigsdepartement.
 Overenskomsten skal forblive deponeret i det svenske udenrigsdepartement,  

 og bekræftede afskrifter skal af det svenske udenrigsdepartement tilstilles  

 hvert enkelt af landene.
 Overenskomsten træder i kraft den første i den måned, som kommer nærmest  

 efter den dag, da samtlige landes ratifikationsinstrumenter er deponeret.
 Forslag til det første program for embedsmandskomiteens virksomhed skal  

 fremlægges snarest efter, at denne overenskomst er trådt i kraft, og dække  

 tiden indtil udgangen af 1972.
Artikel 15 Såfremt et af landene ønsker at opsige overenskomsten, skal skriftlig  

 meddelelse herom tilstilles den svenske regering, som umiddelbart underretter  

 de øvrige lande herom samt om datoen for modtagelsen af meddelelsen.
 Overenskomsten ophører med at gælde ved udgangen af det kalenderår, i  

 hvilket et af landene har opsagt den, såfremt opsigelsen er modtaget af den  

 svenske regering senest den 30. juni, og i andre tilfælde ved udgangen af det  

 følgende kalenderår.
Artikel 16 Efter opsigelsen skal der finde samråd sted mellem samtlige lande om  

 afviklingen af de rettigheder og forpligtelser, som landene har haft ifølge  

 overenskomsten.
 Til bekræftelse heraf har undertegnede befuldmægtigede underskrevet denne  

 overenskomst.
Underskrevet i Stockholm, den 6.  

 november 1972 i eet eksemplar på dansk, finsk, islandsk, norsk og  

 svensk, hvilke tekster skal have E.
Schram-Nielsen Overenskomsten trådte i medfør af artikel 14 i kraft den 1. marts 1973.
 Udenrigsministeriet, den 15. maj 1973.
 Ivar Nørgaard.
