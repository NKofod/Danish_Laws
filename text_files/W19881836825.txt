 Udgifterne til arbejdsfrokoster, afholdt for journalister under  

 modemesser i Bella Centeret, blev ved bindende forhåndsbesked anset for at  

 være undergivet begrænset fradragsret, idet de blev anset for  

 repræsentationsudgifter, jf. ligningslovens § 8, stk. 4.
 A, der er en selvejende institution, klagede over den af Ligningsrådet som  

 bindende forhåndsbesked trufne afgørelse, hvorefter udgifter, der afholdes  

 til arbejdsfrokoster for ca. 2-300 journalister, der inviteres til  

 modemesserne i Bella Centeret, alene vil være undergivet begrænset  

 fradragsret under hensyn til, at udgifterne må anses for  

 repræsentationsudgifter, jf. ligningslovens § 8, stk. 4.
Det fremgik af sagen, at A har til formål at tage initiativ til at  

 gennemføre modemesser, opvisninger o. lign. i Danmark med henblik på at  

 fremme omsætningen og salget af beklædningsindustriens produkter, herunder  

 særligt skandinavisk beklædning.
A skal igennem sit virke søge at fremme  

 beklædningsindustriens interesser på branchekyndig vis i samarbejde med  

 beklædningsindustriens organisationer.
A afholder to årlige modemesser i  

 Bella Centeret, hvor man disponerer over centeret og lader opbygge en række  

 stande, der udlejes til udstillerne, dvs. beklædningsfabrikanter m.v.
Messen  

 danner grundlag for en betydelig del af udstillerens salg i den følgende  

 sæson.
Der udsendes invitation til danske og skandinaviske blade, fagblade,  

 øvrige udenlandske fagblade samt til danske lokalblade, og bladene  

 repræsenteres af deres journalistiske medarbejdere.
Endvidere inviteres en  

 gruppe specielt udvalgte udenlandske fagbladsjournalister, og dette må anses  

 for at have stor betydning, idet ca. 75% af dansk produceret beklædning går  

 til eksport.
Klageren forestår den praktiske gennemførelse af arrangementet,  

 men reelt afholdes udgifterne på vegne udstillerne, der udelukkende deltager  

 med det formål at opnå øget ordretilgang.
På forårsmessen 1986 var der ca.  

 1.200 udstillere, og messen, der som de øvrige modemesser var en lukket messe  

 alene for fagfolk, blev besøgt af ca. 20.000 potentielle købere.
Under  

 arrangementet afholdes der følgende typer arbejdsfrokoster for klagerens  

 regning:
1. I forbindelse med åbningen af modemessen afholdes der en frokost for  

 samtlige indbudte journalister, dvs. med ca. 250 deltagere i alt.
Til  

 frokosten hører vand og øl, kaffe, kager o.  

 lign.'»Kuvertprisen«» andrager ca. 200 kr.
I forbindelse med afholdelsen af frokosten informerer formanden for  

 Beklædningsindustriens Sammenslutning deltagerne om generelle forhold, f.eks.  

 produktion, eksport, statistiske oplysninger, teknologi og uddannelse etc.
I  

 fortsættelse heraf vises to shows, hvor udstillernes produkter - bliver  

 fremvist.
2. På modemessens anden dag afholdes der en frokost for de specielt  

 indbudte udenlandske fagbladsjournalister.
Frokosten afholdes i Bella  

 Centerets restauranter, og«»kuvertprisen«» andrager ca.  

 440 kr.
 Formanden for Beklædningsindustriens Sammenslutning informerer i  

 forbindelse med denne frokost om generelle forhold inden for  

 Beklædningsindustriens Sammenslutning.
3. Under modemessens gennemførelse arrangeres der arbejdsfrokoster for  

 journalisterne for at undgå kø og ventetid ved spisestederne.
Journalisterne  

 henvender sig til pressekontoret, hvor de får udleveret en  

 »»bon«», hvorefter de kan spise i specielt reserverede  

 lokaler. »»Kuvertprisen«» andrager ca. 160 kr.
 A gjorde gældende, at der var tale om fradragsberettigede reklameudgifter,  

 jf. ligningslovens § 8, stk. 1, eller driftsudgifter som omhandlet i  

 statsskattelovens § 6 a, dog uden begrænsning efter ligningslovens § 8, stk.  

 4.
Efter det oplyste fandt to af rettens medlemmer, herunder retsformanden,  

 at afholdelse af udgifter til de omhandlede arbejdsfrokoster overvejende  

 måtte anses at have karakter af repræsentationsudgifter, idet de deltagende  

 journalister - da messen ikke var åben for offentligheden - måtte opfattes  

 enten som en art repræsentanter for messearrangørernes kunder, dvs.  

 udstillerne eller - da det måtte anses for at indgå i arrangørens  

 forpligtelser at forestå fornøden pressedækning - som en slags direkte  

 forretningsforpligtelser for arrangøren.
Der hensås endvidere til, at  

 omhandlede bespisninger måtte anses for at gå ud over sådanne ,»mindre  

 traktementer«», som er omtalt i Skattedepartementets cirkulære nr.  

 5 af 21. januar 1986 punkt 3 B, næstsidste stykke.
Derfor ville eventuelt  

 fradrag for bespisning af de indbudte journalister være at anse for udgifter,  

 for hvilke der alene haves begrænset fradragsret, jf. ligningslovens § 8,  

 stk. 4.
 Et retsmedlem fandt - bl.a. under hensyn til, at en tilstrækkelig  

 messedeltagelse var en forudsætning for, at klageren kunne opnå et økonomisk  

 tilfredsstillende resultat for sin virksomhed som arrangør - at de omhandlede  

 omkostninger for klageren var nødvendige driftsomkostninger, som var  

 fradragsberettigede efter statsskattelovens § 6, stk. 1, og en  

 reklameomkostning, der var fradragsberettiget efter ligningslovens § 8, stk.  

 1, uden de indskrænkninger, der følger af § 8, stk. 4.
 Der blev truffet afgørelse efter stemmeflertallet, og den bindende  

 forhåndsbesked blev derfor stadfæstet.
 LV 1987, L 4.8.
