 I henhold til § 7, litra 4) og 5), i lov nr. 290 af 6. juni 1984 om  

 amtskommuners overtagelse af visse statsskoler og -kursus fastsættes  

 følgende:
 § 1.  En amtskommune, der driver en kostafdeling i  

 forbindelse med en gymnasieskole, herunder et eventuelt hf-kursus, kan kræve  

 betaling af den amtskommune, hvor kostelevens forældre er hjemmehørende.
 Stk. 2.  Staten kan kræve betaling for  

 gymnasiekostelever på Sorø Akademis Skole af den amtskommune, hvor  

 kostelevens forældre er hjemmehørende.
 Stk. 3.  Amtskommunerne kan kræve betaling af staten for  

 kostelever ved gymnasieskoler, hvis forældre ikke er hjemmehørende i en dansk  

 amtskommune.
Stk. 4.  Er forældrene skilt eller separeret, regnes der  

 med den af forældrene, der har eller senest har haft forældremyndigheden.
Var  

 kosteleven myndig ved skilsmissen/ separationen, regnes der med den af  

 forældrene, eleven er nærmest knyttet til.
 § 2.  Kostelevens forældre anses for hjemmehørende i  

 den amtskommune, hvor folkeregisterkommunen er beliggende.
 § 3.  Betalingen fastsættes som den gennemsnitlige  

 udgift pr. elev til driften af den enkelte kostafdeling, efter at den samlede  

 elevbetaling (opholdsafgiften) og andre indtægter er fratrukket de samlede  

 udgifter.
 Stk. 2.  Betalingen beregnes for et finansår på grundlag  

 af regnskabet for det forudgående finansår.
 Stk. 3.  Betalingen sker i juni måned for det løbende  

 finansår.
 § 4.  Elevtalsoplysningerne pr. 1. september og  

 oplysninger pr. samme dato om forældrene lægges uanset eventuelle senere  

 ændringer til grund for betalingens størrelse og betalingspligten for det  

 følgende finansår.
 § 5.  Reglerne om amtskommuner i denne bekendtgørelse  

 finder tilsvarende anvendelse på Københavns og Frederiksberg kommuner.
 § 6.  Bekendtgørelsen har virkning fra den 1. januar  

 1986. I juni måned 1986 betales der for finansåret 1986. Betalingen baseres  

 på driftsudgifterne i finansåret 1985 og sker på grundlag af elevtals- og  

 forældreoplysningerne pr. 1. september 1985.
Undervisningsministeriet, den 12.  

 februar 1986 P.
M.
V.
