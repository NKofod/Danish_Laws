 Orienteringsskrivelse  

 om opdatering af bekendtgørelse nr. 675 af 22. juni 2004 om udbetaling,  

 regnskabsaflæggelse og revision af statsligt løntilskud til (amts)kommunale  

 arbejdsgivere vedrørende lov om en aktiv beskæftigelsesindsats og lov om  

 servicejob.
 Samtlige kommuner, regioner m.fl.
 Hermed orienteres om opdatering af ovenstående bekendtgørelse.  

 Den opdaterede bekendtgørelse træder i kraft den 1. april  

 2007,  

  

 men har virkning fra den 1. januar 2007. Bekendtgørelsen kan findes på  

 Retsinformation som bekendtgørelse nr. 260 af den 20. marts 2007.
 Opdateringen er sket som en konsekvens af, at amtskommunernes  

 opgaver er fordelt dels til kommunerne og dels til regionerne som følge af  

 kommunalreformen.
Den opdaterede bekendtgørelse indeholder ingen indholdsmæssige  

 ændringer for kommunale arbejdsgivere.
For regionale arbejdsgivere betyder  

 opdateringen af bekendtgørelsen, at der gælder samme regler for disse, som  

 tidligere gjaldt for amtskommunale arbejdsgivere.
Regionale arbejdsgivere  

 skal  

 således, i lighed med de tidligere amtskommuner, henvende sig til  

 Socialministeriet vedrørende tilskud til servicejob og ansættelse med  

 løntilskud.
Den regionale kontoplan er på denne baggrund ligeledes  

 revideret.
Indenrigs- og Sundhedsministeriet vil snarest udsende  

 orienteringsskrivelse  

 herom.
