Kommunen havde ved et byggeregnskabs godkendelse ikke villet godkende  

 en udgiftsoverskridelse på 72.000 kr., der vedrørte udbedring af en under  

 byggeperioden konstateret svampeskade.
Denne reduktion af udgifterne fra  

 kommunens side var uberettiget, da kommunen tidligere havde godkendt prisen  

 for udbedringen og ikke klart havde tilkendegivet, at det var meningen, at  

 beløbet skulle afholdes inden for de normale 10 pct. til uforudsigelige  

 udgifter.
 4. By & Bolig A/S v/Marianne Demant, Morud, har på vegne af  

 ejendommen, Kindhestegade 4, Assens, Ejendomsselskabet Faaborg A/S, i  

 skrivelse af 23. juni, indgået til Fyns Amt den 24. juni 1992, påklaget en af  

 Assens Kommunes tekniske forvaltning den 18. maj 1992 truffet afgørelse.
Afgørelsen vedrører beregningen og godkendelsen af det endelige  

 byggeregnskab i anledning af byfornyelsesforbedring af den ovennævnte  

 ejendom.
Det fremgår af afgørelsen, at de samlede ombygningsudgifter i den  

 endelige godkendelse er reduceret med kr. 72.000,- inkl. omkostninger,  

 svarende til kr. 55.000,- i håndværkerudgifter.
Reduktionen begrundes med de  

 stramme rammer, der er stillet til disposition af Boligstyrelsen, hvilket  

 bevirker, at væsentlige overskridelser ikke kan accepteres.
 Endvidere anføres det, at kommunen under ombygningsperioden udtrykkeligt  

 har gjort bygherren ved dennes rådgiver opmærksom på, at overskridelse af de  

 normale 10% tilladelige uforudsigelige udgifter ikke ville blive accepteret.
 Som følge heraf har man ved rådgiverens henvendelse i anledning af en  

 under byggeperioden konstateret svampeskade ved skrivelse af 24. oktober 1991  

 gjort denne opmærksom på, at de deraf afledte omkostninger blev accepteret  

 under forudsætning af, at disse endeligt kunne afholdes under de  

 uforudsigelige udgifter med en ramme på 10% af totalentreprisesummen.
 Angående afgørelsen i øvrigt og herunder de forskellige beregninger  

 henvises til skrivelse 24. februar 1992 fra By & Bolig A/S samt skrivelse  

 af 24. oktober 1991 og skrivelse af 18. maj 1992, begge fra Assens Kommunes  

 tekniske forvaltning.
Det fremgår af By & Bolig A/S' klageskrivelse af 23. juni 1992, at de  

 opståede uforudsigelige udgifter skyldes en udskiftning af ejendommens  

 gulvkonstruktion på grund af et udbredt angreb af råd og svamp.
Klageren  

 anfører endvidere, at man er af den opfattelse, at Assens Kommune ved sin  

 skrivelse af 24. oktober 1991 har accepteret udskiftningen og den dermed  

 forbundne omkostning, selvom det afsatte rådighedsbeløb er overskredet, idet  

 kommunen dengang meddelte, at det burde tilstræbes, at udgifterne ved  

 arbejdet blev holdt indenfor det afsatte rådighedsbeløb.
Vedrørende klagen i øvrigt henvises til klagerskrivelsen af 23. juni 1992  

 samt skrivelse af 4. juni 1992, begge fra By & Bolig A/S.
Skrivelserne er  

 vedlagt som bilag til dagsordenen.
By & Bolig A/S har supplerende i skrivelse af 6. august 1992, indgået  

 til Fyns Amt den 7. august 1992, anført, at man har forsøgt at afholde de  

 samlede merudgifter ved byggeriet indenfor den afsatte ramme, men at dette  

 ikke er lykkedes, hvorfor man har anmodet om godkendelse af de faktiske  

 udgifter.
Man finder endvidere, at kommunen ved skrivelsen af 24. oktober  

 1991, hvor der alene henvises til, at merudgifter skal tilstræbes afholdt  

 inden for rammerne, hermed har godkendt den overskridelse, der søges godkendt  

 med byggeregnskabet.
 Skrivelsen er i sin helhed vedlagt som bilag til dagsordenen.
 Såvel lejerne i ejendommen Kindhestegade 4 som Assens Kommunes tekniske  

 forvaltning er anmodet om en udtalelse.
 Der er ikke fremkommet udtalelser fra lejerne.
 SBS Byfornyelse, København, har på vegne Assens Kommune, teknisk  

 forvaltning, ved skrivelse af 10. juli 1992, indgået til Fyns Amt den 13.  

 juli 1992, afgivet udtalelse gående ud på, at afgørelsen fastholdes.
Det anføres i skrivelsen, at man med regnskabsgodkendelsen har givet  

 tilsagn til en stigning i den samlede godkendte ombygningssum svarende til  

 kr. 227.000. Det oplyses, at de tilladte overskridelser bygger på en samlet  

 vurdering af de faktiske udgifter i forhold til de oprindelige tilsagn.
Ved  

 denne vurdering har man skønnet ikke fuldt ud at kunne godkende den af  

 bygherren amnodede overskridelse.
 Endelig anføres det, at man fra kommunens side ikke på noget tidspunkt har  

 stillet bygherren i udsigt, at samtlige overskridelser kunne accepteres.
 Skrivelsen er i sin helhed vedlagt som bilag.
Af bilag udover de ovennævnte er vedlagt skrivelse af 14. august 1991 fra  

 Assens Kommune.
J.nr. 8-70-23-1(421)/4-92 Den 10. oktober 1991 søgte klageren om godkendelse til  

 udskiftningsarbejder på grund af råd i gulvkonstruktionen.
 Klageren oplyste, at arbejdet muligvis kunne afholdes inden for  

 rådighedsbeløbet til uforudsete udgifter i støttetilsagnet.
 Den 24. oktober 1991 godkendte Assens Kommune udskiftning af  

 gulvkonstruktion på grund af råd og svamp og udtrykte, at det bør tilstræbes,  

 at den ansøgte merpris holdes inden for det afsatte rådighedsbeløb.
 Rådighedsbeløbet blev overskredet, og i skrivelse af 18. maj 1992 har  

 Assens Kommune reduceret ombygningsudgifterne med 72.000 kr.
 Den 23. juni 1992 har klageren protesteret mod reduktionen.
 Da Assens Kommune har godkendt merprisen ved udskiftning af  

 gulvkonstruktionen og ikke klart har tilkendegivet, at beløbet skulle  

 afholdes af det afsatte rådighedsbeløb, er det nævnets opfattelse, at den  

 skete reduktion i ombygningsudgifterne har været uberettiget, hvorfor der  

 gives klageren medhold i klagen.
Mødet hævet Underskrifter Udskriftens rigtighed bekræftes.
