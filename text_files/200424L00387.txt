Betænkning afgivet af Retsudvalget den 9. juni 2005 Betænkning over Forslag  

 til lov om indhentelse af børneattest i forbindelse med ansættelse af  

 personale  

 m.v.
[af kulturministeren (Brian Mikkelsen)] 1. Udvalgsarbejdet Lovforslaget blev fremsat den 13. april 2005 og var til 1.  

 behandling den 3. maj 2005. Lovforslaget blev efter 1. behandling henvist til  

 behandling i Retsudvalget.
Tidligere behandling Lovforslaget er en genfremsættelse af L 72 fra folketingsåret  

 2004-05, 1. samling.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 27. september 2004 dette udkast til  

 Kulturudvalget,  

 jf.
KUU alm. del  bilag 731 (folketingsåret 2003-04). Den 28. oktober  

 2004  

 sendte kulturministeren de indkomne høringssvar samt et notat herom til  

 Kulturudvalget.  

 Høringssvar og notat er omdelt i Retsudvalget på L 157  bilag 1.  

 Endvidere er  

 der modtaget høringssvar på og notater om udkast til bekendtgørelse fra  

 Kulturministeriet,  

 Socialministeriet, Ministeriet for Familie- og Forbrugeranliggender,  

 Ministeriet  

 for Flygtninge, Indvandrere og Integration, Kirkeministeriet, Indenrigs- og  

 Sundhedsministeriet og Undervisningsministeriet.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Børnesagens Fællesråd og fra Danske Gymnastik-  

 & Idrætsforeninger.
Kulturministeren har over for udvalget kommenteret de  

 skriftlige henvendelser.
Spørgsmål Udvalget har stillet 16 spørgsmål til kulturministeren til  

 skriftlig besvarelse, som denne har besvaret på nær spørgsmål 18, som  

 forventes  

 besvaret inden 2. behandling, og 1 spørgsmål til statsministeren og 1  

 spørgsmål  

 til justitsministeren, som er besvaret af justitsministeren.
2. Indstillinger og politiske bemærkninger Et  

  

 flertal  

  

 i udvalget (V  

 med undtagelse af Birthe Rønn Hornbech (V) og Karsten Nonbo (V), S, DF og KF)  

 indstiller lovforslaget til  

  

 vedtagelse  

 uændret.
 Socialdemokratiet bemærker, at lovforslaget har til formål at  

 sikre den videst mulige beskyttelse af børn i foreningslivet over for  

 overgreb  

 af seksuel art.
 En forpligtelse for foreninger til at indhente en såkaldt  

 børneattest for nyansatte med disses samtykke har givet anledning til  

 alvorlige  

 overvejelser om retssikkerhedsspørgsmål for de forpligtede ledere i de  

 omhandlede foreninger, der er knyttet til behandlingen af indhentede  

 attester.
Udvalgsbehandlingen har bidraget til en sådan belysning af  

 problemstillingerne, at det er muligt for Socialdemokratiet at stemme for  

 lovforslaget.
Det er væsentligt, at der er en klar skillelinje mellem de  

 forpligtede og de ikkeforpligtede foreninger.
Men dette skaber også to  

 vigtige  

 udfordringer, som her skal berøres.
Den første er om forpligtelsen for medlemsforeninger under Dansk  

 Ungdoms Fællesråd (DUF) til at indhente børneattester.
Forpligtelsen kan  

 undviges ved udmelding af DUF.
Dette giver en noget usædvanlig retsstilling,  

 der imidlertid må opfattes som et ridderslag til DUF.
Medlemsforeninger under  

 DUF har tingene i orden og tager deres ansvar alvorligt.
Hvis foreninger  

 udmelder sig eller undviger at søge optagelse i DUF, stiller dette de  

 pågældende  

 foreninger i et usædvanligt lys, og man må mistænke dem for ikke at ønske  

 orden  

 i tingene og dermed løfte deres ansvar.
Socialdemokratiet anerkender, at  

 foreninger med tilknytning til de større organisationer, herunder DUF, med  

 deres medlemskaber af paraplyorganisationerne også på dette følsomme område  

 bidrager til ordnede forhold.
Dette forhold leder til den anden udfordring: Socialdemokratiet  

 ved, at der selv med vedtagelsen af dette lovforslag vil være foreninger,  

 hvor  

 der ikke er pligt til indhentning af børneattester.
Det vil imidlertid være  

 et  

 fåtal.
Men det sikrer en klarhed over, hvem der er forpligtede, og hvem der  

 ikke er det.
For Socialdemokratiet er det afgørende, at personer, der kan  

 pådrage sig et lovmæssigt ansvar, har mulighed for klart at kunne forudsige,  

 at  

 de er omfattede af en forpligtelse eller ej.
Denne klarhed vejer så tungt for  

 Socialdemokratiet, at det må accepteres, at der er enkelte foreninger, der  

 vil  

 kunne unddrage sig forpligtelsen.
Lovforslaget omhandler krav til indhentelse af børneattester for  

 nyansatte.
Denne skillelinje er ifølge lovforslagets bemærkninger og  

 besvarelser fra ministeren valgt af hensyn til ansættelsesretlige  

 overvejelser.  

 Dette respekterer Socialdemokratiet, men det må på den anden side  

 understreges,  

 at der her er god grund til at opfordre alle foreninger til at drage omsorg  

 for  

 en systematik i den frivillige indhentelse af børneattester, således at disse  

 i  

 løbet af en tid dækker alle ansatte.
 Socialdemokratiet finder den valgte lovtekniske fremgangsmåde  

 med en bemyndigelse til et ukendt antal ministre uheldig og ikke på nogen  

 måde  

 velegnet til efterfølgelse.
 Et  

  

 mindretal  

  

 i  

 udvalget (RV, SF og EL) indstiller lovforslaget til  

  

 forkastelse  

  

 ved 3. behandling.
RV, SF og EL mener, at der skal gøres en stor indsats for at  

 forhindre overgreb på børn.
Det helt afgørende er, at man får forebygget, at  

 overgrebene finder sted.
Forebyggelse skal ske på mange måder.
Det handler om  

 at prøve at sikre behandling af dem, der selv har været ude for overgreb,  

 for  

 mange af dem, der begår overgrebene,  

 har tidligere selv har været udsat for overgreb.
Det handler om at have  

 personale nok.
Det handler om, at personalet også er uddannet i, hvordan man  

 har den ekstra opmærksom på, om der er noget galt med hensyn til, hvordan  

 nogle  

 af børnene opfører sig, og hvordan man så tackler at få afklaret, om der er  

 noget om en sådan mistanke  at få den af- eller bekræftet.
Så der er  

 mange  

 steder, man kan sætte ind, hvis det, der er fokus på, er at forebygge  

 overgrebene  

 på børn.
Desværre er det her lovforslag en underlig gang rodsammen, som  

 prøver at gå ind og gøre noget ved at sige, at man nu skal til at have et  

 omfattende tjek af, om folk er blevet dømt for pædofili, før de må have noget  

 med børn at gøre.
Men det er kun af nogle af dem, der har med børn at gøre,  

 og  

 uden, at det ligger helt klart, hvordan afgrænsningerne er på en række  

 områder.  

 Det bliver helt grotesk af, at det af bemærkningerne til lovforslaget  

 fremgår,  

 at man kun har pligt til at indhente en børneattest, men ikke til at  

 forhindre  

 den pågældende i at have kontakt med børn, selv om børneattesten måtte være  

 positiv, ligesom der ikke skal indhentes børneattester for alle dem, der i  

 dag  

 har kontakt med børn.
Dermed undergraves argumentet om, at dette lovforslag  

 har  

 som formål at befolkningen kan have tillid til de institutioner m.v., som  

 børn  

 tilbringer en væsentlig del af deres tid i.
Mange af dem, der bliver dømt for  

 pædofili, er ikke tidligere dømt, og dermed løses problemet ikke med  

 børneattester.
 Til gengæld skabes der alvorlige retssikkerhedsproblemer med  

 dette forslag − retssikkerhedsproblemer for alle dem, der med dette  

 lovforslag bliver tvunget til at indhente attester og opbevare dem korrekt.
Normalt når vi i folketinget fastsætter regler, hvorefter der  

 kan pålægges straf, gælder der et vist minimumskrav til præciseringen af det  

 strafbare.
Det lever dette lovforslag slet ikke op til.
Lovforslaget gælder utrolig bredt, både offentlige og private.  

 Det er en meget, meget vid rammelov, der lader det være op til regeringen,  

 hvilke ministre der kan udstede bekendtgørelser, som betyder, at nogle kan  

 blive pålagt straf, så længe bekendtgørelserne vedrører områder og mennesker,  

 der i et eller andet omfang har noget med børn at gøre.
Det vil sige, at vi  

 slet ikke kender omfanget af, hvad og hvor mange der kriminaliseres.
Der er bl.a. hele spørgsmålet om afgrænsning af, hvad det er for  

 nogle persongrupper, man skal indhente attester for.
F.eks. er pedeller i  

 nogle  

 af bekendtgørelsesudkastene omfattet, i andre er de ikke.
Der er hele  

 spørgsmålet om rengøringspersonale, der ikke er omfattet af en eneste af de  

 bekendtgørelser,  

 selv om der i et svar fra kulturministeren, da Kulturudvalget behandlede  

 forslaget sidst, stod, at rengøringspersonalet ville være omfattet i de  

 kommende bekendtgørelsesudkast.
Det er kun nogle frivillige foreninger, der  

 er  

 omfattet, mens andre ikke er.
 Der er spørgsmålet om sanktioner ud over bøde, fordi der i  

 bemærkningerne står, at man kan tage tilskuddet helt eller delvis fra  

 foreninger og andre, og at miste et offentligt tilskud, fordi man ikke har  

 fået  

 indhentet en børneattest, kan være en langt mere voldsom sanktion end en  

 mindre  

 bøde.
 På denne baggrund må mindretallet indstille lovforslaget til  

 forkastelse.
 Et  

  

 andet mindretal  

  

 (Birthe Rønn Hornbech (V) og Karsten Nonbo (V))  

 indstiller lovforslaget til  

  

 forkastelse  

  

 ved  

 3. behandling.
 Mindretallet anerkender  

 lovforslagets store signalværdi, men ønsker at pege på den ringe nytteværdi.
Mindretallet støtter den  

 selvfølgelige intention om at undgå overgreb på børn.
Ethvert normalt  

 tænkende  

 menneske må føle afsky over for pædofili.
 Mindretallet finder  

 imidlertid, at lovforslaget, der vedrører en meget stor del af den samlede  

 befolkning,  

 idet lovforslaget vedrører offentlige og private, fysiske såvel som juridiske  

 personer, giver en falsk tryghed, fordi ikke alle, der har med børn at gøre,  

 bliver checket, ligesom en blank attest ikke er garanti for, at den  

 pågældende  

 ikke har begået overgreb på børn.  Derved opnår man ikke, selv ved at  

 indhente nok så mange børneattester, det erklærede formål.
 Mindretallet finder  

 desuden, at lovforslaget slet ikke lever op til reglerne om god lovkvalitet.
 Der er tale om et  

 lovforslag, der nærmest udelukkende består af bemyndigelsesbestemmelser.  

 Derved  

 er lovgivningsmagten flyttet fra Folketinget til en række ministre.
Det helt elementære krav  

 om, at borgeren i loven skal kunne læse om sine pligter og kende sanktionerne  

 for  

 en overtrædelse, er ikke opfyldt.
Det står slet ikke i lovteksten klart,  

 hvilke  

 pligter loven omhandler, og hvilke sanktioner der kan blive tale om, hvis  

 pligterne ikke opfyldes.
Det står ikke klart, hvem  

 lovforslaget vedrører, ligesom det ikke er afklaret, om lovforslaget skal  

 betragtes som en ansættelsesbetingelse.
Forslaget betyder, at ikke alle, der  

 har med børn at gøre, bliver tjekket, ligesom der ikke er nogen pligt til  

 løbende at indhente børneattester på de ansatte f.eks. en gang om året.  

 Tilsyneladende  

 skal der heller ikke indhentes attester på allerede ansatte.
 For dem, der specielt i  

 det frivillige arbejde skal indhente attester, er situationen usikker.
 De pålægges en pligt til  

 at følge reglerne om opbevaring og fortrolighed, som de ikke nødvendigvis har  

 kendskab til, ligesom f.eks. ungdomsledere kan komme i samvittighedskonflikt,  

 da de er forhindret i at videregive oplysninger til centrale personer i  

 organisationen.
 Ungdomsledere tvinges til  

 at agere som en slags offentlig myndighed og straffes, når de løber sur i  

 reglerne.
 På samme måde giver det  

 retssikkerhedsmæssige problemer for dem, attesterne vedrører, idet så mange  

 attester skal behandles af personer, der ikke er vant hertil.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 157 Bilagsnr.
Titel 1 Høringssvar og kommenteret høringsoversigt, fra  

 kulturministeren 3 Tidsplan for udvalgets behandling af lovforslaget 2 Orientering om årsrapporter fra Danske Gymnastik- &  

 Idrætsforeninger, Danmarks Idræts-Forbund og Dansk Firmaidrætsforbund, fra  

 kulturministeren 4 Spørgsmål og svar på L 72 (2004-05, 1. samling) 5 Bilag på L 72 (2004-05, 1. samling) 6 Henvendelse af 4/5-05 fra Børnesagens Fællesråd 7 Henvendelse af 13/5-05 fra Danske Gymnastik- &  

 Idrætsforeninger 8 Høringsnotat og høringssvar på Kulturministeriets udkast  

 til bekendtgørelse, fra kulturministeren 9 Høringsnotat og høringssvar på Socialministeriets udkast  

 til bekendtgørelse, fra kulturministeren 10 Høringsnotat og høringssvar over Ministeriet for  

 Flygtninge, Indvandrere og Integrations udkast til bekendtgørelse, fra  

 kulturministeren 11 Høringssvar fra Ministeriet for Flygtninge, Indvandrere  

 og Integration vedr. udkast til bekendtgørelse (Dansk Røde Kors), fra  

 kulturministeren 12 Høringsnotat og høringssvar fra Kirkeministeriet vedr.  

 udkast til bekendtgørelse, fra kulturministeren 13 Høringsnotat og høringssvar fra Ministeriet for Familie-  

 og Forbrugeranliggenders udkast til bekendtgørelse, fra kulturministeren 14 1. udkast til betænkning 15 Indenrigs- og Sundhedsministeriets høringsnotat og  

 høringssvar over udkast til bekendtgørelse, fra kulturministeren 16 Undervisningsministeriets høringsnotat og høringssvar  

 over udkast til bekendtgørelse, fra kulturministeren 17 Vejledninger om håndtering af børneattester Oversigt over spørgsmål og svar vedrørende L 157 Spm.nr.
