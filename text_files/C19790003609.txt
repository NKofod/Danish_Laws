Cirkulære om førtidspensionering.
I.
Hjemmel for førtidspensionering 1. Ifølge § 3 i lov nr. 292 af 18. juni 1969 om  

 tjenestemandspension er en tjenestemand i staten, folkeskolen eller  

 folkekirken berettiget til afsked på grund af alder fra udgangen af den  

 måned, hvori han fylder 60 år eller opnår den lavere alder, som efter anden  

 lov måtte være fastsat for denne ret.
I tilslutning hertil er det i lovens § 6, stk. 2, bestemt, at pensionen,  

 når en tjenestemand begærer afsked efter at være fyldt 60 år, skal nedsættes  

 i forhold til den tid, der står tilbage, indtil han fylder 67 år eller opnår  

 den lavere alder, ved hvilken han senest skulle være afskediget.
Ifølge  

 lovens § 6, stk. 3, anvendes bestemmelserne om aftalemæssig fastsættelse af  

 løn- og ansættelsesvilkår i §§ 45-47 i lov om tjenestemænd i staten,  

 folkeskolen og folkekirken ved fastsættelse af dette fradrag.
 2. I tiden fra tjenestemandspensionslovens  

 ikrafttræden den 1.
 juli 1969 har reglerne om pensionsnedsættelse ved aldersbegrundet  

 førtidspensionering været lovfæstet ved bestemmelsen i § 29 i lov nr. 13 af  

 18. juni 1969 om tjenestemandslønninger m.m. og klassificering af  

 tjenestemandsstillinger (lønnings- og klassificeringsloven). Efter denne  

 bestemmelse udgør fradraget 1 pct., 2 pct., eller 3 pct. - afhængigt af den  

 opnåede pensionsalder - for hvert af de år, herunder dele af et år, der står  

 tilbage indtil det fyldte 67. år eller den lavere alder ved hvilken  

 tjenestemanden senest skulle være afskediget.
 3. Den 2. februar 1979 er der mellem finansministeriet  

 og tjenestemændenes centralorganisationer indgået aftale om fradrag i  

 egenpensionen ved afsked på grund af alder i 60-66 års alderen, jfr. bilag A.
Ved denne aftale er det for at stimulere interessen for at gå på  

 førtidspension bestemt, at fradragsprocenterne nedsættes - uafhængigt af den  

 opnåede pensionsalder - til 1/2 pct. for hvert af de år, herunder dele af et  

 år, der står tilbage indtil det fyldte 67. år eller den lavere alder, ved hvilken  

 tjenestemanden senest skulle have været afskediget.
Aftalen har virkning for tjenestemænd, der fratræder deres stilling med førtidspension på grund af alder fra udgangen af marts måned  

 1979 eller senere, og det er efter aftalen et vilkår for at oppebære pension  

 med nedsat førtidspensionsfradrag, at tjenestemanden forpligter sig til ikke  

 at påtage sig erhvervsarbejde af større omfang end sammenlagt 200 timer pr.  

 kalenderår efter pensioneringen og overholder denne forpligtelse.
4. Fradragsreglerne efter bestemmelsen i § 29 i  

 lønnings- og klassificeringsloven finder fortsat anvendelse for tjenestemænd, der er  

 afskediget eller afskediges med førtidspension inden udgangen af marts 1979,  

 samt for tjenestemænd, der ved førtidspensionering enten ikke påtager sig  

 forpligtelse til ikke at have erhvervsarbejde af større omfang end sammenlagt  

 200 timer pr. kalenderår, eller som inden for forpligtelsesperioden får  

 erhvervsarbejde, der overstiger 200 timer pr. kalenderår.
II.
Fastsættelse af førtidspension 5. Førtidspension med fradrag efter bestemmelsen i  

 lønnings- og klassificeringslovens § 29 fastsættes på grundlag af tjenestemandens  

 pensionsgivende lønningsindtægt og den opnåede pensionsalder, og således at  

 den beregnede pension nedsættes med følgende procent af grundpensionen, det  

 almindelige pensionstillæg og det særlige pensionstillæg for hvert af de år,  

 herunder dele af et år, der står tilbage, indtil han fylder 67 år eller opnår  

 den lavere alder, ved hvilken han senest skulle have været afskediget:
Ved en pensionsalder på 35 år og derover: 1 pct. pr. år Ved en pensionsalder på 30-35 år : 2 pct. pr. år Ved en pensionsalder under 30 år : 3 pct. pr. år Pensionsafkortningen udgør i tilfælde, hvor den pligtige afgangsalder er 67 år eller derover: +++OPSTILBEG Levealder ved Pensionsalder ved pensioneringen pensioneringen 35 år og fra 30 til under derover 35 år 30 år Procentvis afkortning i pension:
Taktreguleringstillægget beregnes i procent af den nedsatte grundpension,  

 det nedsatte almindelige pensionstillæg og det nedsatte særlige  

 pensionstillæg.
Taktreguleringstillægget kan dog højst andrage et beløb, der  

 svarer til taktreguleringstillægget til højeste pension for en tjenestemand i  

 lønramme 36.
 Dyrtidstillægget beregnes i procent af den nedsatte grundpension, men  

 udgør dog højst 1248 kr. årlig pr. portion.
 6. Førtidspension med fradrag efter reglerne i aftalen  

 af 2.
februar 1979 fastsættes ligeledes på grundlag af den pensionsgivende  

 lønningsindtægt og den opnåede pensionsalder, men nedsættes - uanset hvilken pensionsalder den pågældende har opnået - med 1/2 pct. pr. år af  

 grundpensionen, det almindelige pensionstillæg og det særlige pensionstillæg  

 for hvert af de år, der står tilbage, indtil det fyldte 67. år eller den  

 lavere alder, ved hvilken tjenestemanden senest skulle have været afskediget.
Pensionsafkortningen udgør i tilfælde, hvor den pligtige afgangsalder er  

 67 år eller derover: +++OPSTILBEG Levealder ved Procentvis afkortning pensioneringen i pension Taktreguleringstillæg og dyrtidstillæg beregnes som angivet under pkt. 5.
 7. Fradraget i egenpension til førtidspensionerede  

 tjenestemænd vedvarer, så længe pensionen kommer til udbetaling.
 I ægtefællepension eller børnepension efter en afdød førtidspensioneret  

 tjenestemand foretages ikke førtidspensionsfradrag.
III.
Erhvervsarbejde efter førtidspensionering 8. Den styrelse, der modtager ansøgning fra en  

 tjenestemand om afsked på grund af alder med førtidspension, må afkræve den pågældende  

 en skriftlig erklæring om, hvorvidt han vil forpligte sig til ikke at påtage  

 sig privat og offentligt erhvervsarbejde, herunder selvstændig virksomhed, af  

 større omfang end sammenlagt 200 timer pr. kalenderår efter pensioneringen,og  

 indtil han fylder 67 år eller opnår den lavere alder, ved hvilken han senest  

 skulle have været afskediget.
For eventuelle dele af kalenderåret i  

 begyndelsen og/eller afslutningen af denne periode må erhvervsarbejdet ikke  

 overstige et hertil svarende forholdsmæssigt nedsat timetal.
Såfremt en  

 tjenestemand f.eks. fylder 60 år den 14. maj og ønsker at gå på  

 førtidspension fra 1. juni, må den pågældende i det første kalenderår ikke  

 påtage sig erhvervsarbejde fra 1. juni - 31. december i mere end 7/12 af 200  

 timer, d.v.s. 117 timer, medens han i hvert af de følgende 6 kalenderår ikke  

 må have mere end 200 timers erhvervsarbejde og i det kalenderår, hvor han den  

 14. maj fylder 67 år, i tiden 1. januar - 1. juni ikke må have over 5/12,  

 d.v.s. 84 timers erhvervsarbejde.
9. Erhvervsarbejde foreligger, hvad enten arbejdet  

 udføres for andre, eller der er tale om selvstændig virksomhed, og hvad enten arbejdet  

 udføres inden for eller uden for normal arbejdstid, herunder også på søn- og  

 helligdage.
Som eksempler på arbejde, der normalt ikke betragtes som  

 erhvervsarbejde, kan nævnes:
10. Den i pkt. 8 omhandlede skriftlige erklæring fra  

 tjenestemanden bør i almindelighed være afgivet senest 1 måned inden  

 fratrædelsen.
Styrelsen må snarest efter modtagelsen underrette den  

 pensionsberegnende myndighed (styrelse, pensionskasse eller lignende) herom.  

 Såfremt erklæringen ikke er modtaget ved fratrædelsen, eller såfremt det af  

 erklæringen fremgår, at den pågældende ikke ønsker at påtage sig  

 forpligtelsen, beregnes førtidspensionen efter reglerne i lønnings- og  

 klassificeringslovens § 29, jfr. afsnit II, punkt 5. Der vil i så fald ikke  

 senere kunne ske ændring af førtidspensionsberegningen, medmindre det  

 dokumenteres, at den pågældende f.eks. på grund af sygdom ikke har været i  

 stand til at overholde fristen for erklæringsafgivelse.
IV.
Kontrol med overholdelse af erhvervsarbejdsforpligtelsen 11. Den myndighed, der beregner førtidspensionen til  

 en tjenestemand m.v., der har valgt at få førtidspensionen beregnet med  

 nedsat fradrag, må sammen med meddelelsen til den pågældende om  

 førtidspensionens størrelse medsende et antal blanketter til tro og love  

 erklæringer (jfr. bilag B), som den pågældende skal afgive ved hvert  

 kalenderårs afslutning efter fratrædelsen og senest ved afslutningen af det  

 kalenderår, hvori han fylder 67 år eller opnår den lavere alder, ved hvilken  

 han senest skulle have været afskediget (d.v.s. ved afsked som 60-årig  

 normalt 8 blanketter).
12. Den førtidspensionerede tjenestemand må efter  

 hvert kalenderårs udløb inden 1. juli i det følgende kalenderår til den  

 pensionsanvisende myndighed indsende en udfyldt og underskrevet tro og love  

 erklæring om erhvervsarbejdets omfang i timer og om erhvervsindtægtens  

 størrelse.
Erklæringen må indsendes første gang inden 1. juli i kalenderåret  

 efter det kalenderår, hvori fratrædelsen skete, og skal indsendes sidste gang  

 inden 1. juli i kalenderåret efter det kalenderår, hvori den pågældende  

 fyldte 67 år eller senest skulle have været afskediget.
V. Ændring af førtidspensionsfradrag efter fratrædelsen 13. Såfremt det af en indsendt tro og love erklæring  

 fremgår, at erhvervsarbejdet i det foregående kalenderår har oversteget 200  

 timer eller et for eventuelle dele af et kalenderår i begyndelsen og/eller  

 afslutningen af forpligtelsesperioden hertil svarende forholdsmæssigt nedsat  

 timetal, eller såfremt der ikke inden 1. juli efter et kalenderårs udløb er  

 modtaget en tro og love erklæring fra den pågældende, skal  

 førtidspensionsfradraget ændres med tilbagevirkende kraft fra den seneste 1.  

 januar til et fradrag, der fastsættes på grundlag af den pågældendes  

 levealder og pensionsalder på fratrædelsestidspunkt efter reglerne i  

 lønnings- og klassificeringslovens § 29.
14. Den pensionsanvisende myndighed bør, såfremt tro  

 og love erklæringen ikke er modtaget inden 1. april, erindre den  

 førtidspensionerede om indsendelse af tro og love erklæring inden 1. juli og  

 om konsekvenserne af at undlade dette.
Såfremt den førtidspensionerede f.eks.  

 på grund af sygdom eller ophold i udlandet har været forhindret i at indsende  

 tro og love erklæring, vil den pensionsanvisende myndighed kunne bevilge  

 udsættelse med indsendelse af erklæringen.
 15. Såfremt der sker omberegning af  

 førtidspensionsfradragets størrelse, modregnes det siden seneste 1. januar og  

 indtil omberegningen for meget udbetalte pensionsbeløb uden renter i  

 førtidspensionen over et tilsvarende antal måneder efter omberegningen.
 Er førtidspensionsfradrag blevet ændret til fradrag, der beregnes efter  

 reglerne i lønnings- og klassificeringslovens § 29, vil der ikke senere påny  

 kunne ydes førtidspension med nedsat fradrag, uanset om den pågældende måtte  

 være villig til påny at påtage sig forpligtelse til ikke at have  

 erhvervsarbejde i over 200 timer pr. kalenderår.
 16. Der kan ikke ske omberegning af  

 førtidspensionsfradraget for en inden udgangen af marts 1979 afskediget  

 tjenestemand, ligesom der heller ikke kan ske omberegning af fradraget for en  

 tjenestemand, der ved førtidspensionering fra udgangen af marts 1979 eller  

 senere har valgt at få førtidspensionen beregnet efter de hidtidige siden 1.  

 juli 1969 gældende regler mod ikke at påtage sig 200-timers forpligtelsen.
VI.
Indsendelse af statistikskema til finansministeriet 17. Den afskedigende myndighed bedes foranledige, at  

 der ved enhver afsked med førtidspension af såvel tjenestemænd, medlemmer af  

 statsgaranterede eller statsfinansierede pensionsordninger og civilt personel  

 m.v. i forsvaret til finansministeriet, lønnings- og pensionsdepartementet,  

 Torvegade 2, 1400 København K., indsendes et skema (jfr. bilag C) med nærmere oplysninger om den førtidspensionerede,  

 førtidspensionsfradragets størrelse og beregning samt såvidt muligt også  

 oplysning om, hvorvidt den pågældende ville være afgået med førtidspension på  

 samme tidspunkt, såfremt fradragsprocenten ikke var blevet nedsat ved aftalen  

 af 2. februar 1979. Af hensyn hertil bør styrelsen - samtidig med at den  

 afkræver tjenestemanden den under pkt. 8 nævnte skriftlige erklæring - bede  

 den pågældende oplyse, om han ville have ansøgt om afsked med førtidspension  

 fra samme dato, såfremt fradragsprocenten ikke var blevet nedsat.
VII Overgangsbestemmelse 18. I tilfælde, hvor der allerede er blevet bevilget  

 en tjenestemand m.v. afsked med førtidspension fra udgangen af marts 1979  

 eller senere, og den pågældende har faet meddelelse om førtidspensionens  

 størrelse, bør der snarest afkræves den pågældende den under punkt 8  

 omhandlede skriftlige erklæring om, hvorvidt han vil påtage sig forpligtelse  

 til ikke over 200 timers erhvervsarbejde pr. kalenderår.
I bekræftende fald  

 foretages der omberegning af førtidspensionsfradraget efter de nye regler med  

 virkning fra fratrædelsen.
Eksemplarer af blanketterne (bilag B og C) kan  

 rekvireres af vedkommende styrelse i finansministeriets betjentstue,  

 Torvegade 2, 2. etage, 1400 København K., tlf. (01) 11 12 33, lokal 4202 og  

 4286.
Finansministeriet, den 28. februar 1979 P.
M.
V.
E.
B.
P.
H, Matson Bilag A Aftale mellem finansministeren og Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation  

 (tjenestemandsudvalget) og Lærernes Centralorganisation om fradrag i egenpension ved afsked på grund af alder i 60-66 års alderen.
 I henhold til § 6, stk. 2-3, i lov om tjenestemandspension, jfr. § 45,  

 stk. 1, i lov om tjenestemænd i staten, folkeskolen og folkekirken  

 (tjenestemandsloven) fastsættes følgende:
 § 1.  Såfremt en tjenestemand i henhold til § 3 i lov  

 om tjenestemandspension begærer sig afskediget med virkning fra 1. april 1979  

 eller senere efter sit fyldte 60. år, men inden han fylder 67 år eller opnår  

 den lavere alder, ved hvilken han senest skulle have været afskediget,  

 nedsættes egenpensionen (grundpensionen, det almindelige pensionstillæg og  

 det særlige pensionstillæg) med 1/2 procent for hvert af de år, herunder dele  

 af et år, der står tilbage.
§ 2.  Det er et vilkår for førtidspensionsfradragets  

 beregning efter § 1, at tjenestemanden skriftligt forpligter sig til ikke at påtage  

 sig privat og offentligt erhvervsarbejde, herunder selvstændig virksomhed, af  

 større omfang end sammenlagt 200 timer pr. kalenderår efter pensioneringen,  

 og indtil han fylder 67 år eller opnår den lavere alder, ved hvilken han  

 senest skulle være afskediget.
For eventuelle dele af et kalenderår i  

 begyndelsen og/eller afslutningen af denne periode må erhvervsarbejdet ikke  

 overstige et hertil svarende forholdsmæssigt nedsat timetal.
 Stk. 2.  Såfremt erhvervsarbejdet alligevel får et  

 større omfang, ændres førtidspensionsfradraget med virkning fra 1. januar i  

 det følgende kalenderår, således at det i stedet beregnes på  

 afskedstidspunktet efter reglerne i § 29 i lov om tjenestemandslønninger m.m.  

 og klassificering af tjenestemandsstillinger i staten, folkeskolen og  

 folkekirken (lønnings- og klassificeringsloven).
 Stk. 3.  Såfremt førtidspensionsfradraget er ændret  

 efter stk. 2, vil det ikke senere på ny kunne beregnes efter § 1.
 § 3.  For de før 1. april 1979 i henhold til § 3 i lov  

 om tjenestemandspension fratrådte tjenestemænd beregnes fradraget i  

 egenpensionen fortsat efter § 29 i lønnings- og klassificeringsloven.
§ 4.  Aftalen optages til revision, såfremt  

 bestemmelserne om efterløn i lov om arbejdsformidling og arbejdsløshedsforsikring m.v.  

 ophæves eller væsentlig ændres, og aftalen kan i øvrigt opsiges med 3  

 måneders varsel, dog tidligst til 1. april 1981.
 Stk. 2.  I det omfang førtidspensionsfradraget kan  

 beregnes efter § 1, ophæves § 29 i lønnings- og klassificeringsloven.
København, den 2. februar 1979 Finansministeriet Knud Heinesen / P.
H.
Matson Statstjenestemændenes Centralorganisation I Børge Aanæs Statstjenestemændenes Centralorganisation II Hans Strunge Akademikernes Centralorganisation For Bent Nyløkke Jørgensen E.
B.
Per Bryld Lærernes Centralorganisation Jørgen Jensen Bilag B.
Et antal blanketter udleveres ved afsked med førtidspension til den, der har forpligtet sig til ikke at have  

 over 200 timers erhvervsarbejde årlig indtil det fyldte 67. år.
 Een blanket dfyldes hvert år efter 1. januar af førtidspensionisten og  

 indsendes inden 1. april til den styrelse eller pensionsordning, hvorfra  

 pensionen udbetales.
(Udfyldes af pensionisten) CPR.nr.
Fulde navn Adresse Stillingsbetegnelse (ved pensionering) Ansættelsesstyrelse (ved pensionering) Erklæring om erhvervsarbejdets omfang i forrige kalenderår 19..
d.v.s. i tiden fra 1. januar (dog tidligst fra pensioneringsdatoen) og  

 indtil 31. december (dog længst indtil det fyldte 67. år).
Jeg erklærer på tro og love, at jeg i forrige kalenderår 19 har haft Hvis ja, anføres: Ja (sæt x) Samlet antal arbejdstimer i kalenderåret timer Samlet arbejdsindtægt kr.
Arbejdsgivernes navne og adresser: (b) erhvervsarbejde for offentlige  

 arbejdsgivere: Nej (sæt x) Hvis ja, anføres: Ja (sæt x) Samlet antal arbejdstimer i kalenderåret: timer Samlet arbejdsindtægt kr.
 Arbejdsgivernes navne og adresser:
virksomhed: Nej (sæt x) Hvis ja, anføres Ja (sæt x) Samlet antal timer i kalenderåret: timer Samlet indtægt: kr.
 Virksomhedens navn og adresse:
 Jeg har således i alt haft erhvervsarbejde i timer og en samlet  

 erhvervsindtægt på kr.
Dato Pensionistens underskrift NB:
Pensionistens opmærksomhed henledes på, at førtidspensionen skal nedsættes  

 ved omregning med tilbagevirkende kraft fra 1. januar, såfremt  

 erhversarbejdet har oversteget 200 timer i forrige kalenderår, eller såfremt en udfyldt erklæring ikke bliver indsendt inden 1. juli (jfr.  

 nærmere finansministeriets cirkulære om førtidspension til tjenestemænd  

 m.v.).
 Er pensionen således blevet nedsat, vil den ikke senere på ny kunne  

 forhøjes ved omregning.
 Opmærksomheden henledes endvidere på, at følgende arbejde ikke skal  

 medtages i timeopgørelsen ovenfor:
 Bilag C.
Udfyldes af den afskedigende myndighed og indsendes til finansministeriet, Torvegade 2, 1400 København K.
 Oplysningsskema vedrørende tjenestemænd m.v. der afskediges med  

 førtidspension på grund af alder fra udgangen af marts 1979 eller senere.
1. Mand () eller kvinde () (sæt x) 2. Stillingsbetegnelse:
3. Tjenestemand () eller statsgaranteret  

 pensionskassemedlem () eller omfattet af loven om civilt personel m.v. i  

 forsvaret () (sæt x) 4. Lønramme: Skalatrin:
 5. Levealder på fratrædelsestidspunktet:
60 år () 62 år () 64 år () 66 år () (sæt x) 61 år () 63 år () 65 år () Fødselsdato: 6. Pensionsalder på  

 fratrædelsestidspunktet: år (d.v.s. pensionsalder efter nye regler, beregnet enten direkte efter §§ 4,  

 4a og 4b i tjenestemandspensionsloven eller efter samme lovs § 35).
