Advokaters bestyrelseshonorarer - Advokaters bestyrelseshonorarer - rette indkomstmodtager - betaling af moms - udtalelse Reference:  LV 1995, S.C.1.1.1 MV 1995, L.1.1 Told- og Skattestyrelsen er blevet stillet et  

 spørgsmål om den skatte- og momsmæssige behandling af  

 bestyrelseshonorarer, der oppebæres af advokater, der driver virksomhed  

 i selskabsform, og hvor det mellem advokaten, selskabet og de øvrige  

 selskabsdeltagere er aftalt, at bestyrelseshonorarer skal tilfalde selskabet  

 på linie med øvrige honorarindtægter.
 Styrelsen har efter drøftelser med  

 Skatteministeriets departement udtalt, at advokaters bestyrelseshonorarer i  

 den skitserede situation kan anses for at være indkomst for  

 selskabet.
 På samme måde kan selskabet i momsmæssig  

 henseende anses for at være den momspligtige person, som det  

 påhviler at betale (opkræve) moms af honoraret, jf. momslovens §  

 46, stk. 1.
 Det forudsættes, at det er advokatselskabet, der  

 udsteder faktura (med moms) for bestyrelsesarbejdet, og at klienten udbetaler  

 hele fakturabeløbet til advokatselskabet uden fradrag af  

 arbejdsmarkedsbidrag og A-skat.
 Det blev i udtalelsen præciseret, at den  

 skattemæssige afgørelse af det stillede spørgsmål  

 hører under de lignende myndigheder.
 Det kan tilføjes, at bestyrelseshonorarer anses for  

 indkomst ved selvstændig erhvervsvirksomhed, hvis indtægten  

 indgår i et interessentskab, der driver sådan virksomhed, eller  

 hvis sådanne indtægter i øvrigt er et naturligt led i  

 erhvervsvirksomheden.
