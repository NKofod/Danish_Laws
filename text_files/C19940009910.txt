Til kriminalforsorgens anstalter og arresthuse Vedrørende cirkulære om anvendelse af håndjern overfor indsatte.
 Hermed sendes et antal eksemplarer af Justitsministeriet, Direktoratet for  

 Kriminalforsorgens cirkulære af d.d om anvendelse af håndjern over for  

 indsatte.
 Cirkulæret træder i kraft den 1. juli 1994.
 I tilslutning til cirkulæret bemærkes følgende:
 § 3  og § 6, stk. 2. Reglerne om lægetilkald er ændret  

 i konsekvens af ændringen af reglerne om lægetilkald i cirkulære on  

 anvendelse af observationscelle, sikringscelle, fiksering m.v. i  

 kriminalforsorgens anstalter og arresthuse.
§ 9,  stk. 1, 2. pkt.
Reglen er indføjet med henblik  

 på en præcisering af gældende praksis.
 E.B.
Lene Møller-Nielsen Cirkulære om anvendelse af håndjern over for indsatte.
 (Til Kriminalforsorgens anstalter og arresthusene).
 I henhold til § 31, stk. 2, i Justitsministeriets bekendtgørelse af 21.  

 juni 1973 om fuldbyrdelse af frihedsstraf fastsættes følgende regler om  

 anvendelse af håndjern over for indsatte:
A.
Under transport m.v.
 § 1. Såfremt det er nødvendigt for at hindre undvigelse eller for  

 at afværge truende vold, betvinge voldsom modstand eller for at hindre  

 selvmord eller anden selvbeskadigelse, kan indsatte under transport m.v.  

 belægges med håndjern.
 Stk. 2. Under transport uden for institutionens område skal  

 håndjernene så vidt muligt være skjult under den pågældendes klæder eller  

 lignende, såfremt diskretionshensyn taler derfor.
§ 2. Bestemmelse om anvendelse af håndjern træffes af anstaltens  

 vagthavende leder/arrestforvareren eller den, han bemyndiger dertil.
Hvis  

 forholdene ikke tillader, at man afventer vedkommendes afgørelse, træffes  

 bestemmelsen af den tilstedeværende funktionær, som er ansvarlig for det  

 pågældende tjenesteområde.
 Stk. 2. Reglerne i stk. 1 finder tilsvarende anvendelse med  

 hensyn til bestemmelse om ophør af anvendelse af håndjern.
 § 3. Lægen skal tilkaldes, hvis der er mistanke om sygdom,  

 herunder om tilskadekomst hos den indsatte i forbindelse med anvendelsen af  

 håndjern, eller i tilfælde hvor den indsatte selv begærer lægehjælp.
B.
I forbindelse med visitation.
§ 4. Hvis en indsat nægter at lade sig visitere i nødvendigt  

 omfang, og visitationen ikke kan gennemføres uden betydelig magtanvendelse,  

 kan vedkommende belægges med håndjern.
Kan visitationen fortsat ikke  

 gennemføres uden betydelig magtanvendelse, kan anvendelsen af håndjern  

 opretholdes, dog højst i 3 timer.
 Stk. 2. Håndjern må kun anvendes, når andre lempeligere midler  

 har været forsøgt eller åbenbart vil være utilstrækkelige.
§ 5. Bestemmelse om anvendelse af håndjern træffes af anstaltens  

 vagthavende leder/arrestforvareren eller den, han bemyndiger dertil.
Hvis  

 forholdene ikke tillader, at man afventer vedkommendes afgørelse, træffes  

 bestemmelsen af den tilstedeværende funktionær, som er ansvarlig for det  

 pågældende tjenesteområde.
 § 6. Indsatte, der er belagt med håndjern, skal tilses af  

 personalet med korte mellemrum, der i intet tilfælde må overstige en time.
 stk. 2. Lægen skal tilkaldes, hvis der er mistanke om sygdom,  

 herunder om tilskadekomst hos den indsatte i forbindelse med anvendelsen af  

 håndjern, eller i tilfælde hvor den indsatte selv begærer lægehjælp.
 § 7. Reglerne i § 5 finder tilsvarende anvendelse med hensyn til  

 bestemmelse om ophør af anvendelse af håndjern.
C.
I stedet for anbringelse i sikringscelle.
 § 88. Såfremt betingelserne for anbringelse i sikringscelle  

 foreligger, men en sådan celle ikke er til rådighed, kan håndjern anvendes.
 Stk. 2. Om de nærmere betingelser for anbringelse i sikringscelle  

 henvises til Justitsministeriet, Direktoratet for Kriminalforsorgens  

 cirkulære af dags dato om anvendelse af observationscelle, sikringscelle,  

 fiksering mv. i kriminalforsorgens anstalter og arresthusene.
D.
Fællesregler.
 § 9. Der må kun anvendes håndjern af en type, der er godkendt af  

 direktoratet.
 Stk. 2. Anvendelse af håndjern må ikke udstrækkes længere, end  

 formålet gør det absolut påkrævet.
 § 10. Der skal straks udfærdiges rapport om det passerede på  

 særlig rapportblanket (DfK. 118), der rekvireres fra Statsfængslet i Nyborg.  

 Rapportblanketten skal dog ikke anvendes i tilfælde, hvor der er udfærdiget  

 rapport om anbringelse i observations- eller sikringscelle i den pågældende  

 institution.
E.
Ikrafttræden.
 § 11. Cirkulæret træder i kraft den 1. juli 1994.
 Stk. 2. Direktoratets cirkulære af 28. januar 1987 om anvendelse  

 af håndjern over for indsatte ophæves.
