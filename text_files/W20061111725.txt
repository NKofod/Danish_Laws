Pressenævnets  

 kendelse i sag 2006-6-415 Advokat Claus Hanghøj har på  

 vegne af [K] klaget til Pressenævnet over en artikel i Sjællandske den 25.  

 september 2006, idet han mener, at god presseskik er tilsidesat.
1. Sagsfremstilling Sjællandske bragte den 25.  

 september 2006 på forsiden overskriften  

  

 Værdifulde  

 effekter fjernet fra det konkursramte AOF  

  

 og med mindre typer  

  

 KORSØR: Tidligere skoleleder på AOF Daghøjskole  

 i Korsør mener, at der skyndsomt er fjernet PH-lamper og andre effekter fra  

 daghøjskolens konkursbo, inden genstandene nåede at blive registreret af  

 boets  

 kurator.
Samme dag bragte Sjællandske  

 inde i avisen en artikel under overskriften  

  

 Effekter  

 fjernet fra konkursbo  

  

 og underoverskriften  

  

 KORSØR: Tidligere skoleleder [A] mødte lørdag op på [adresse] til  

 kommunens kæmpesalg af inventar fra AOF Korsør Daghøjskoles  

 konkursbo.
Han  

 kunne konstatere, at der manglede noget og bebuder nu en  

 politianmeldelse..  

  

 I artiklen hedder det bl.a.:
Hvor er PH-lamperne, spurgte  

 tidligere AOF-skoleleder [A] gentagne gange.
Men han fik ikke noget  

 tilfredsstillende svar.
 [A] var lørdag formiddag mødt  

 op på sin gamle arbejdsplads på [adresse] til kultur- og fritidsafdelingens  

 kæmpesalg af effekter, som afdelingen via kuratoren havde købt  

 fra AOF Daghøjskolens  

 konkursbo.
 Det samme var AOF-formand [K],  

 men hendes minespil afslørede, at [A] absolut ikke var nogen kær gæst ved  

 kæmpesalget.
 Luften mellem de to var  

 sibirisk kold i de par timer, hvor [A] opholdt sig i de for ham så særdeles  

 velkendte lokaliteter.
 PH-lamperne var en del af de  

 genstande fra [adresse], som ikke var med på listen over det inventar fra  

 konkursboet, som kultur- og fritidsforvaltningen har erhvervet for 60.000  

 kroner plus moms til delvis brug for det gamle kabeldepot.
 - Der mangler også tolv nye  

 cykler, seks til herrer og seks til damer, lærermøbler, havebænke og  

 haveredskaber  

 plus dele fra en computer, bemærkede [A] efter nøje at have studeret listen  

 over inventar til salg.
Sjællandske spurgte [K], om  

 hun kendte noget til PH-lamperne og alt det andet, der tilsyneladende var  

 væk.  

 Men det benægtede hun.
Og havebænkene udenfor, der ifølge [A] havde været  

 fastgjort til husvæggen, kunne hun slet ikke huske havde stået der.
 2. Parternes synspunkter Advokat Claus Hanghøj har  

 anført, at Sjællandske har tilsidesat god presseskik, idet [K] er fejlciteret  

 i  

 artiklen. [K] har ikke udtalt sig om de i artiklen nævnte forhold, men alene  

 oplyst, at hun ikke havde nogen kommentarer.
Sjællandske har afvist at  

 have tilsidesat god presseskik. [K] er korrekt citeret.
Hun har, som det  

 fremgår af artiklen, redegjort for nogle forhold, mens hun på andre punkter  

 har  

 afvist at kommentere.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Niels Grubbe, Hans Peter Blicher,  

 Lene  

 Sarup  

 og  

 Ole Askvig.
Parterne har over for  

 Pressenævnet afgivet modstridende forklaringer om, hvorvidt det bragte er en  

 gengivelse af de udtalelser, [K] har fremsat.
Pressenævnet kan på grund af de  

 begrænsede muligheder for at føre bevis for nævnet ikke fastslå, at [K] er  

 forkert  

 citeret, og der er derfor ikke grundlag for at fastslå, at bladet har  

 tilsidesat god presseskik.
 Afgjort den 29. november  

 2006.
