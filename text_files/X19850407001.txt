Beboere i kollektiv har søgt boligstøtte i fællesskab.
Klageren mener  

 ikke, der kan rettes krav om tilbagebetaling imod ham, da det ikke er  

 indkomstændringer hos ham, som medfører tilbagebetalingskravet.
 Ankenævnet finder, at klageren ved at indgive fælles ansøgning og  

 herefter modtage boligstøtte i forhold til den samlede husstandsindkomst  

 påtager sig et solidarisk ansvar for at give oplysning til kommunen om  

 stigninger i den samlede husstandsindkomst.
 Kommunens afgørelse stadfæstes.
 1. Ved brev af 21. marts 1985 har De klaget over kommunes krav om  

 tilbagebetaling af for meget ydet boligsikring for året 1983.
 Sagen har på grundlag af vedlagte redegørelse været behandlet i  

 amtsankenævnets møde den 26. september 1985.
Nævnet traf følgende A F G Ø R E L S E:
 Navnet fandt, at De ved at indgive en fælles ansøgning og herefter have  

 modtaget boligsikring i forhold til den samlede husstandsindkomst har påtaget  

 Dem et solidarisk ansvar over for kommunen for at give meddelelse om  

 stigningen i husstandsindkomsten.
 Da kommunen ikke har modtaget nogen meddelelse om den skete stigning i  

 husstandsindkomsten, finder nævnet herefter ikke grundlag for at ændre  

 kommunens afgørelse, om at rette det herved opståede tilbagebetalingskrav mod  

 Dem.
 Nævnet stadfæstede således kommunes afgørelse.
Det bemærkes, at amtsankenævnet ikke kan tage stilling til, hvem der i det  

 indbyrdes forhold mellem Dem og de øvrige beboere endeligt skal afholde  

 udgiften.
Nævnet må henvise Dem til i givet fald, at søge dette spørgsmål  

 afklaret ved de almindelige domstole.
Amtsankenævnets afgørelse kan ikke indbringes for anden administrativ  

 myndighed.
Boligministeren kan dog optage en sag til behandling, når det  

 skønnes, at sagen er af principiel betydning.
Anmodning om optagelse af sagen  

 til behandling i medfør heraf indgives inden 4 uger fra modtagelsen af dette  

 brev til Boligstyrelsen, Slotsholmsgade 12, 1216 København K.
Med venlig hilsen R E D E G Ø R E L S E:
 Ved brev af 21. marts 1985 modtaget her 25. marts 1985 har N.N. klaget  

 over kommunes krav om tilbagebetaling af for meget udbetalt boligsikring for  

 året 1983.
 Kommunens afgørelse er meddelt klager ved brev dateret 25. marts 1985.  

 Klager oplyser selv, at han har modtaget brevet den 21. marts 1985.  

 Klagefristen må således formodes at være overholdt.
 OPLYSNINGER I KLAGEN:
N.N. oplyser i sin klageskrivelse, at han i perioden 1. januar - 31.  

 december 1983 boede i kollektiv.
Boligsikringen blev indsat på hans konto og  

 gik derfra videre ind i den fælles betaling af huslejen.
Der var 3 personer i  

 kollektivet.
I begyndelsen boede han sammen med X.X og Y.Y.
Den 1. september  

 1983 flyttede X.X. ud, og Z.Z. flyttede ind i stedet.
Hver af beboerne har  

 opgivet sin egen indtægt til kommunen, og N.N. mener derfor ikke, der kan  

 rettes noget krav mod ham, idet den for meget udbetalte boligsikring ikke  

 skyldes ændringer i hans forhold.
 KOMMUNES AFGØRELSE OG BEGRUNDELSEN HERFOR:
 kommune har med kopi af sagsakter fremsendt skrivelse af 29. maj 1985,  

 hvor der redegøres nærmere for sagen.
 Kommunen oplyser, at der for 1983 er ydet boligsikring på grundlag af en  

 husstandsindkomst på 137.000 kr.
 Social- og sundhedsforvaltningen har efterfølgende konstateret, at  

 husstandens indkomst, opgjort på grundlag af de slutlignede indkomster for  

 1983 efter socialindkomsten principper, udgør 161.000 kr.
 På grundlag af dette er det opgjort, at der er udbetalt 4.164 kr. for  

 meget i boligsikring for 1983.
 Kravet om tilbagebetaling var i første omgang rettet alene mod N.N., der  

 på ansøgningsskemaet står som ansøger, men da 3 personer har ansøgt i  

 forening, vil kravet nu blive rettet mod dem alle, selvom det måske er  

 opstået på grund af urigtige oplysninger fra andre husstandsmedlemmer.
 Opmærksomheden henledes på, at ingen af husstandens medlemmer i 1983 har  

 godtgjort, at de indkomster, der var lagt til grund ved beregning af  

 boligsikring, har undergået væsentlige og varige ændringer, der kunne have  

 bevirket, at beregningen af husstandsindkomsten skulle være anderledes.
 OPLYSNINGER I SAGSAKTERNE:
Der foreligger i sagen kopi af ansøgningsskema af 31. oktober 1982. I  

 skemaet er N.N.'s navn anført i rubrikken »ansøger«, idet der kun  

 var plads til eet navn i den pågældende rubrik.
Det fremgik imidlertid af  

 skemaet, at husstanden ud over klager bestod af yderligere 2 personer, som  

 hver for sig havde underskrevet ansøgningen, og givet oplysninger om deres  

 forventede indtægter i året 1983.
Klager havde således opgivet sin forventede indtægt til 35.000 kr. og sine  

 fradrag til 5.000 kr.
Den forventede fremtidige indtægt, opgjort efter  

 principperne om socialindkomst, udgjorde således 30.000 kr.
For X.X.'s  

 vedkommende udgjorde den forventede indkomst 30.000 kr. og for Z.Z.'s  

 vedkommende 77.500 kr.
Der blev således ydet boligsikring på grundlag af en  

 samlet husstandsindkomst på 137.000 kr. (afrundet).
 Ved kontrol i februar 1985 konstaterede kommune, at de 3 personers samlede  

 slutlignede indkomst i 1983 (opgjort efter principperne om socialindkomst)  

 havde udgjort kr. 161.000. Denne stigning fremkommer som følger:
 RETSGRUNDLAG:
 I følge boligstøttelovens § 7, stk. 1 er husstandsindkomsten husstandens  

 samlede socialindkomst med de i stk. 2-8 nævnte afgivelser.
 Efter § 7, stk. 8 anvendes den forventede fremtidige indkomst, når det må  

 antages, at husstandens indkomstforhold i boligstøtte vil afvige væsentligt  

 fra den indkomst, der beregnes efter stk. 2-6.
 Efter boligstøttelovens § 38, stk. 3 skal ansøgerne oplyse  

 kommunalbestyrelsen om alle forhold, der kan medføre nedsættelse eller  

 bortfald af boligstøtten.
Såfremt der i løbet af året sker en væsentlig og varig forhøjelse af den  

 husstandsindkomst, der er anvendt ved beregningen, skal boligstøtten  

 omberegnes med virkning fra begyndelsen af den måned, der følger nærmest  

 efter ændringens indtræden.
Det samme gælder, såfremt der i løbet af året  

 sker en mindskelse i antallet af børn i husstanden eller en nedsættelse af  

 lejen, jfr. boligstøttelovens § 40.
 Har ansøgeren undladt at give meddelelse som omhandlet i § 48, stk. 3,  

 eller i øvrigt mod bedre vidende, uberettiget oppebåret boligstøtte, skal han  

 eller hans dødsbo tilbagebetale det beløb, der er oppebåret med urette, jfr.  

 boligstøttelovens § 41.
 I pkt. 14.6. i boligstyrelsens cirkulære af 30. august 1982 anføres det,  

 at såfremt det efterfølgende konstateres, at boligstøttemodtageren har  

 undladt at give meddelelse om forhold, der kan medføre nedsættelse eller  

 bortfald af boligstøtten, må kommunalbestyrelsen afgøre, om der bør  

 fremsættes krav om tilbagebetaling af eventuelt for meget udbetalt  

 boligstøtte.
 Kommunalbestyrelsen bør rejse tilbagebetalingskravet senest 2 år efter  

 udgangen af det år tilbagebetalingskravet vedrører, med mindre  

 kommunalbestyrelsen ikke har haft mulighed for at rejse kravet tidligere.
 Ved bedømmelsen af om tilbagebetaling bør kræves, må der sondres imellem  

 boligstøttemodtagere, der får udbetalt boligstøtte i forhold til indkomsten,  

 opgjort efter lovens § 7, stk. 1-7 (hovedreglen) og boligstøttemodtagere, der  

 får udbetalt boligstøtte efter lovens § 7, stk. 8 (forventet fremtidig  

 indkomst).
 Boligstøttemodtagere, der følger hovedreglen, jfr. § 7, stk. 1-7, skal  

 have omberegnet boligstøtten, når den faktiske husstandsindkomst overstiger  

 den beregnede husstandsindkomst med mindst 25% og med mindst 15.000 kr.
 Når boligstøtten er ydet i forhold til den forventede fremtidige indkomst,  

 jfr. § 7, stk. 8, bør boligstøtten omberegnes, når den faktiske  

 husstandsindkomst overstiger beregningsgrundlaget med mindst 10.000 kr.
