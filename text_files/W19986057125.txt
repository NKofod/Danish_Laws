Medlemmet kunne ifølge direktoratets afgørelse ikke anses  

 for at stå til rådighed for fuldtidsarbejde.
Der var ikke i  

 forbindelse med opsigelsen sket nogen ændring i hendes  

 ansættelsesforhold i øvrigt.
Ankenævnet fandt at medlemmet havde ret til supplerende dagpenge,  

 idet hun måtte have anses for at stå til rådighed for  

 fuldtidsarbejde fra opsigelsesdatoen idet hun havde frigørelsesattest  

 og var tilmeldt Arbejdsformidlingen.
Nævnet fandt, at der ikke var  

 hjemmel til at træffe afgørelse om manglende rådighed som  

 fuldtidsforsikret med henvisning til at der ikke var sket nogen ændring  

 i omfanget af medlemmets beskæftigelse før og efter tilmeldingen  

 til Arbejdsformidlingen.
 Nævnet fandt, at der heller ikke i øvrigt var forhold, som  

 kunne begrunde, at medlemmet ikke kunne anses for at stå til  

 rådighed for fuldtidsbeskæftigelse.
Supplerende dagpenge efter 7 års arbejde  

 på nedsat tid Hvorvidt medlemmet kunne få supplerende dagpenge i  

 en opsigelsesperiode efter deltidsarbejde.
Medlemmet var fuldtidsforsikret og  

 havde altid været det.
Medlemmet søgte ved ledighedserklæring  

 dateret den 27. juni 1997 om supplerende dagpenge.
Hun var blevet sagt op fra  

 sit arbejde den 18. juni 1997 på grund af strukturændringer med  

 virkning fra den 31. december 1997. Medlemmet havde siden 1988 været  

 ansat som inspektør ved ISS.  Medlemmet havde fået en  

 frigørelsesattest fra ISS.
Kassen traf afgørelse den 8. juli 1997 om, at  

 medlemmet ikke havde ret til supplerende dagpenge, idet hun ikke kunne anses  

 for at stå til rådighed for fuldtidsarbejde.
Af afgørelsen  

 fremgik, at medlemmet over for kassen havde forklaret, at hun de seneste 7  

 år kun havde arbejdet 20-25 timer om ugen.
 Medlemmet var nu alene, og hun var opsagt fra sit arbejde  

 og ønskede fuldtidsarbejde.
Kassen bemærkede, at medlemmet de sidste 7 år  

 ikke havde indikeret, at hun ønskede fuldtidsarbejde og havde klaret  

 sig økonomisk uden supplerende dagpenge.
At medlemmet nu var blevet  

 alene og skulle klare sig selv økonomisk var en ændring i hendes  

 personlige forhold, som ikke kunne føre til en vurdering om, at hun  

 stod til rådighed for fuldtidsarbejde.
Medlemmet klagede over kassens afgørelse den 11.  

 juli 1997. Medlemmet forklarede, at hun havde arbejdet hele sit liv uden  

 ledighed og uden supplement, men hun havde altid været  

 fuldtidsforsikret.
Medlemmet havde ikke bedt om supplerende dagpenge fordi  

 hendes mand havde en god indtægt.
Nu var hun alene og havde meddelt AF,  

 at hun ønskede 37 timer pr. uge.
Det var ikke hendes ønske at  

 arbejde på deltid, men der havde bare ikke været andre  

 muligheder.
Kassens hovedledelse tiltrådte den 3. september 1997  

 afdelingens afgørelse.
Hovedledelsen bemærkede, at der ikke var  

 sket nogen ændring i medlemmets arbejdssituation, der betød, at  

 hun var berettiget til supplerende dagpenge.
I forbindelse med direktoratets behandling af medlemmets  

 klage af 8. september 1997, forklarede medlemmet, at hun ikke tidligere havde  

 søgt om supplerende dagpenge, da hun og hendes ægtefælle  

 havde kunnet klare sig med deres fælles (begrænsede) midler.  

 Imidlertid havde hendes ægtefælle forladt hende (efteråret  

 1996)og hun var sagt op fra sit arbejde.
Medlemmet havde derfor brug for  

 pengene.
Medlemmet var sikret 20 timer ugentligt frem til sidste arbejdsdag  

 og havde i begrænset omfang kunnet supplere op med ekstra timer.  

 Medlemmet oplyste, at de fleste stillinger i ISS var deltidsstillinger: De  

 få fuldtidsstillinger der havde været, havde hun søgt.
Direktoratet havde desuden spurgt om medlemmet også  

 havde søgt andet fuldtidsarbejde, hvilket medlemmet bekræftede,  

 men hun havde været så glad for sit arbejde og i perioder haft op  

 til 35 timer om ugen.
I sådan en situation tænkte man ikke  

 på at søge andet arbejde (jf. direktoratets telefonrapporter af  

 hhv. 22. september 1997 og 23. december 1997, ref.) Direktoratet bad medlemmet om skriftligt at oplyse om  

 hvilke fuldtidsstillinger hun havde søgt mens hun var  

 deltidsansat.
Medlemmet svarede den 29. december 1997 og forklarede, at  

 hun var fastansat til 20 timer ugentligt og havde forsøgt at få  

 alle de timer hun kunne, og at hun i perioder havde arbejdet væsentligt  

 mere end 37 timer om ugen.
ISS havde attesteret svaret som bevis på, at  

 medlemmet havde forsøgt at få fuldtidsarbejde og at hun havde  

 taget alle de timer hun kunne få.
 Direktoratet traf afgørelse den 21. januar 1998.  

 Ved denne afgørelse fandt direktoratet, at medlemmet ikke stod til  

 rådighed for fuldtidsarbejde den 27. juni 1997. Hun var derfor ikke  

 berettiget til supplerende dagpenge.
Direktoratet henviste til  

 rådighedsbekendtgørelsens '' 1, 7 og 25 Ved afgørelsen lagde direktoratet vægt  

 på, at medlemmet i de seneste 7 år havde arbejdet på deltid  

 i ISS uden at anmode om supplerende dagpenge.
Direktoratet fandt det ikke  

 tilstrækkeligt dokumenteret, at medlemmet aktivt havde søgt  

 fuldtidsarbejde i perioden, hvor hun arbejdede på deltid.
Medlemmet  

 måtte derfor anses for at have indstillet sig på  

 deltidsarbejde.
Endelig fandt direktoratet anmodningen om supplerende  

 dagpenge den 27. juni 1997 begrundet i personlige forhold, idet der ikke  

 kunne siges at være sket en ændring i hendes  

 ansættelsesvilkår.
Medlemmet kunne ikke anses for at stå  

 til rådighed for fuldtidsarbejde.
 Direktoratet bemærkede, at dagpengeretten ville  

 indtræde, hvis medlemmet dokumenterede at have arbejdet i mere end 300  

 timer i en periode på 10 uger efter den 27. juni 1997.
 Medlemmet klagede den 9. februar 1998 over, at hun ikke  

 kunne anses for at stå til rådighed for arbejdsmarkedet,  

 før hun havde arbejdet 300 timer inden for 10 uger.
Medlemmet oplyste, at hun altid havde været  

 fuldtidsforsikret.
Desuden oplyste hun, at hendes ugentlige arbejdstid ofte  

 var over 30 timer og at hun derfor ikke tidligere havde brug for at få  

 suppleret op - også fordi hendes tidligere ægtefælle  

 havde en god indtægt.
 Ved sagens oversendelse til ankenævnet den 13.  

 februar 1998, fandt direktoratet ikke grundlag for at ændre  

 afgørelsen.
Direktoratet bemærkede, at afgørelsen alene  

 drejede sig om, at medlemmet ikke stod til rådighed for  

 fuldtidsarbejde.
Derimod var det direktoratets opfattelse, at medlemmet stod  

 til rådighed for deltidsarbejde, hvilket indebar at medlemmet ville  

 være dagpengeberettiget, hvis hun lod sig overflytte til  

 deltidsforsikring.
I forbindelse med sagens behandling i ankenævnet  

 kontaktede medlemmet den 13. maj 1998 sekretariatet og anmodede om en hurtig  

 afgørelse.
Den 25. maj 1998 kontaktede sekretariatet medlemmet og  

 oplyste hende om, at sagen ville trække lidt ud på grund af  

 aflysning af et nævnsmøde.
Under samtalen oplyste medlemmet, at  

 hun havde fået udbetalt dagpenge fra den 1. januar 1998, men at  

 udbetalingen var blevet stoppet efter at direktoratets afgørelse var  

 kommet.
Ankenævnet fandt, at Ankenævnet fandt, at der ikke er hjemmel til at  

 træffe afgørelse om manglende rådighed som  

 fuldtidsforsikret med henvisning til at der ikke er sket nogen ændring  

 i omfanget af medlemmets beskæftigelse før og efter tilmeldingen  

 til Arbejdsformidlingen, hverken i arbejdsløshedsforsikringslovens  

' 59, stk. 1, i direktoratets  

 bekendtgørelse nr. 1143 af 20. december 1995 om udbetaling af  

 supplerende dagpenge, eller i direktoratets bekendtgørelse nr. 667 af  

 10. juli 1996 om rådighed og selvforskyldt ledighed.
Ankenævnet fandt endvidere, at der heller ikke i  

 øvrigt var forhold, som kunne begrunde, at medlemmet ikke kunne anses  

 for at stille sin arbejdskraft til rådighed for arbejdsmarkedet for  

 fuldtidsarbejde.
Den omstændighed, at hun ikke havde søgt  

 fuldtidsarbejde uden for ISS i opsigelsesperioden, finder ankenævnet  

 heller ikke kunne begrunde, at hun ikke kunne anses for at stå til  

 rådighed, når henses til at hun i forbindelse med sin tilmelding  

 som ledig angiveligt ikke var blevet vejledt om pligten til at søge  

 arbejde.
 Ankenævnet fandt  ved sin afgørelse, at  

 medlemmet var berettiget til supplerende  dagpenge i opsigelsesperioden og  

 til dagpenge som ledig fuldtidsforsikret medlem ved  

 ansættelsesforholdets ophør under forudsætning af at de  

 øvrige betingelser for udbetaling af dagpenge var opfyldt.
 Ankenævnet havde anmodet Kristelig  

 Arbejdsløshedskasse  om at tage stilling til i hvilket omfang  

 medlemmet herefter var berettiget til dagpenge.
 Ankenævnet ændrede således Direktoratet  

 for Arbejdsløshedsforsikringens afgørelse.
