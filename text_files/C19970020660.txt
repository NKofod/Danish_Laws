Direktoratet for Arbejdsløshedsforsikringen har i bekendtgørelse nr. 1138  

 af 23. december 1997 ændret bekendtgørelsen om rådighed og selvforskyldt  

 ledighed.
Til brug herfor har direktoratet udarbejdet denne vejledning.  

 Vejledningen træder i stedet for vejledningen til §§ 6, 7 og § 31, stk. 1.  

 Endvidere suppleres vejledningen til § 11, stk. 3 og 4, og § 21, i  

 direktoratets vejledning nr. 185 af 25. november 1996 om rådighed og  

 selvforskyldt ledighed.
Til § 6 og 6 a Løn- og arbejdsvilkår for det formidlede arbejde skal svare til, hvad der  

 efter overenskomsten mellem arbejdsgivere og lønmodtagere gælder for dette  

 arbejde, eller på ikke overenskomstdækkede områder svarende til, hvad der  

 gælder for tilsvarende arbejde.
 Fuld sædvanlig arbejdstid er for fuldtidsforsikrede medlemmer  

 fuldtidsarbejde og for deltidsforsikrede medlemmer arbejde med en sædvanlig  

 arbejdstid på til og med 6 timer i døgnet, og som beregnet i gennemsnit for 1  

 måned har en varighed på til og med 30 timer ugentligt, jf. § 67, stk. 1, i  

 lov om arbejdsløshedsforsikring m.v.
I kravet om, at medlemmet skal kunne overtage arbejde, ligger fx at  

 medlemmet skal have helbred til at klare et arbejde, og at der ikke må være  

 faktiske eller retlige hindringer for at kunne overtage arbejde.
Et medlems  

 sygdom eller handicap betyder ikke automatisk, at medlemmet ikke står til  

 rådighed, hvis der findes arbejde, som medlemmet har vilje, evner og kræfter  

 til at klare.
Der skal ikke tages hensyn til, om der for tiden er ledige arbejdspladser  

 i området, men til om der er mulighed for beskæftigelse.
Rådighedsbegrebet er  

 som udgangspunkt uafhængigt af den aktuelle situation på arbejdsmarkedet, men  

 medlemmet står ikke til rådighed, hvis medlemmet bor et sted, hvor der reelt  

 ikke er mulighed for beskæftigelse.
I den situation kan medlemmet dog vælge  

 at stille sig til rådighed for et større geografisk eller fagligt område, som  

 medlemmet har kvalifikationer til at få arbejde inden for.
Passende arbejde Et arbejde er passende, hvis det ligger inden for medlemmets faglige  

 område.
Det faglige område afhænger af medlemmets hidtidige beskæftigelse,  

 uddannelse og øvrige kvalifikationer.
 Hvis medlemmet ikke har gennemført en uddannelse eller haft et arbejde, fx  

 hvor medlemmet er optaget i kassen som værnepligtig, skal medlemmet kunne  

 formidles arbejde, som Arbejdsformidlingen vurderer, at medlemmet kan udføre.
 Hvis medlemmet ikke har en uddannelse eller et fag, omfatter medlemmets  

 faglige område ufaglært arbejde, som medlemmet kan varetage under hensyn til  

 medlemmets alder og tidligere erhvervserfaring.
Rimeligt arbejde Ved bedømmelse af, om et arbejde er rimeligt, skal der i videst muligt  

 omfang tages hensyn til medlemmets alder, uddannelse, erhvervserfaring og  

 øvrige kvalifikationer.
Hensynet til medlemmet skal dog afvejes mod  

 ledighedens længde og arbejdsmarkedssituationen i medlemmets geografiske  

 område, jf. § 6 b, stk. 1, 2. pkt.
Rimeligt arbejde er også arbejde, som medlemmet hurtigt, ved hjælp af et  

 kortere kursus, fx tilbudt af Arbejdsformidlingen, eller oplæring på  

 arbejdspladsen, kan kvalificeres til at varetage.
Det er en betingelse, at  

 medlemmet bliver tilbudt den fornødne uddannelse af Arbejdsformidlingen i  

 forbindelse med formidlingen eller af arbejdsgiveren i forbindelse med  

 ansættelsessamtalen.
 Kurser tilbudt af Arbejdsformidlingen, der kan kvalificere den ledige til  

 et rimeligt arbejde, er omfattet af bekendtgørelsens § 21, stk. 3.
Handlingsplaner Hvis medlemmet har en handlingsplan, er handlingsplanen udgangspunkt for,  

 hvad medlemmet står til rådighed for, jf. bekendtgørelsens § 2. Der kan ske  

 en udvidelse af området for passende arbejde, som medlemmet skal kunne  

 overtage, hvis handlingsplanens målsætning er, at medlemmet skal skifte fra  

 et fagligt område til et andet, og udvidelsen fremmer den målsætning, der er  

 beskrevet i handlingsplanen:
 Eksempler:
Til § 6 b (Transporttid) Et medlem, der skal kunne overtage passende arbejde, jf. § 6, stk. 1, må  

 acceptere arbejde i et geografisk område, hvor den samlede daglige  

 transporttid med offentlige transportmidler er op til 3 timer.
Et medlem, der skal kunne overtage rimeligt arbejde, jf. § 6 a, stk. 1, må  

 acceptere arbejde i et større geografisk område.
Medlemmet skal kun overtage  

 arbejdet, hvis der er tale om en mindre overskridelse af de 3 timer.  

 Størrelsen på den overskridelse, som medlemmet skal tåle, afhænger bl.a. af  

 ledighedens længde.
 I opgørelsen af transporttiden indgår al den tid, som medlemmet bruger fra  

 hjemmet forlades, og til medlemmet igen er hjemme, herunder også ventetid ved  

 fx togskifte.
Særlige situationer Ved særlige situationer forstås situationer, hvor der i en region opstår  

 mangel på arbejdskraft med bestemte kvalifikationer, og arbejdet ikke i den  

 nærmeste fremtid anses at kunne dækkes af lokalt bosiddende arbejdskraft  

 (flaskehalssituationer). Det vil sige, hvis der er mangel på arbejdskraft med  

 medlemmets kvalifikationer, og Arbejdsformidlingen skønner, at arbejdet ikke  

 i den nærmeste fremtid kan formidles til ledige, der bor tættere på  

 arbejdspladsen, skal medlemmet acceptere arbejde i et geografisk område, hvor  

 den samlede daglige transporttid med offentlige transportmidler er op til 4  

 timer, jf. § 6 b, stk. 2. Dette gælder både for medlemmer, der er omfattet af  

 § 6, stk. 1, og for medlemmer der er omfattet af § 6 a, stk. 1. Ved  

 formidling af arbejde med op til 4 timers transporttid, skal der tages  

 særligt hensyn til familiemæssige forhold, herunder til børnefamilier, enlige  

 forældre og familier med syge eller handicappede familiemedlemmer m.v.
 Har medlemmet bosat sig i et område, hvor det er nødvendigt med længere  

 transporttid end sædvanligt, må medlemmet acceptere denne transporttid.  

 Overskridelsens længde afhænger konkret af, hvor medlemmet har bosat sig.
Til § 7 Medlemmet skal stå til rådighed for det danske arbejdsmarked, og medlemmet  

 må derfor ikke kun søge arbejde i udlandet, herunder Grønland og Færøerne.
Medlemmet skal søge arbejde på den måde, der er normal inden for det  

 faglige område, som medlemmet søger arbejdet i.
Hvis det er normalt inden for  

 det område, hvor medlemmet søger om arbejde, kan medlemmet søge arbejdet  

 skriftligt, personligt eller telefonisk.
Medlemmet kan derudover søge arbejde  

 ved henvendelse til bureauer, den faglige organisation, ved annoncering og  

 ved uopfordrede henvendelser, hvis det er normalt inden for det faglige  

 område.
Hvis medlemmet, fx af personlige grunde, ikke ønsker at være  

 arbejdssøgende inden for en del af sit faglige område, skal medlemmet, hvis  

 der herefter ikke er et tilstrækkeligt antal stillinger at søge, udvide sin  

 arbejdssøgning til andre faglige områder.
Det samme gælder, hvis medlemmet  

 ikke, fx af helbredsmæssige årsager, kan overtage arbejde inden for en del af  

 sit faglige område.
 Medlemmet skal primært søge varigt arbejde, der kan udbydes hele året.
 Medlemmet må ikke indstille sin arbejdssøgning, deltagelse i kurser m.m.,  

 fordi medlemmet fx skal begynde uddannelse, overgå til efterløn eller  

 delefterløn, overtage andet arbejde eller begynde selvstændig virksomhed.  

 Medlemmet skal derfor også søge realistisk arbejde i den resterende del af  

 ledighedsperioden.
Til § 7, stk. 1 (Passende arbejde) Medlemmet skal søge passende arbejde, jf. § 6, stk. 1, medmindre det er et  

 led i en individuel handlingsplan, at medlemmet skal søge arbejde uden for  

 sit faglige område.
Det er det enkelte medlems situation og forholdene på det regionale  

 arbejdsmarked, der afgør, i hvilket omfang medlemmet skal søge arbejde.
Der  

 kan derfor ikke stilles krav om, at medlemmet søger et bestemt antal  

 stillinger.
Hvis der er tvivl om medlemmets rådighed, skal  

 arbejdsløshedskassen undersøge antallet af udbudte relevante stillinger.
 Medlemmet skal søge realistisk arbejde, det vil sige arbejde, som  

 medlemmet kan varetage, hvis dette er udbudt inden for det faglige og  

 geografiske område, jf. § 6 b, stk. 1, 1. pkt.
 Et ledigt medlem, der har været selvstændig erhvervsdrivende, skal søge  

 lønarbejde inden for den branche, hvor medlemmet har været beskæftiget som  

 selvstændig erhvervsdrivende, og inden for det område, hvor medlemmet er  

 uddannet eller tidligere har været beskæftiget som lønarbejder.
Et medlem, der melder sig ledig fra et arbejde, som ikke kan henføres til  

 et bestemt fagligt område (fx professionelle fodboldspillere og  

 værnepligtige), skal søge arbejde inden for det område, hvor medlemmet er  

 uddannet eller tidligere har haft lønarbejde.
Hvis medlemmet ikke har  

 gennemført en uddannelse eller haft et arbejde, skal medlemmet søge arbejde,  

 som medlemmet kan bestride.
Til § 7, stk. 2 (Rimeligt arbejde) Når medlemmet kan formidles rimeligt arbejde, skal medlemmet også søge  

 rimeligt arbejde, jf. § 6 a, stk. 1, hvis arbejdet er udbudt inden for det  

 geografiske område, jf. § 6 b, stk. 1, 2. pkt.
Når medlemmet kan formidles  

 rimeligt arbejde, kan medlemmet ikke, uden en gyldig grund, jf. § 23, vælge  

 at undlade at søge arbejde i en del af sit faglige område.
Det er det enkelte medlems situation og forholdene på det regionale  

 arbejdsmarked, der afgør, i hvilket omfang medlemmet skal søge arbejde.
Der  

 kan derfor ikke stilles krav om, at medlemmet søger et bestemt antal  

 stillinger.
Hvis der er tvivl om medlemmets rådighed, skal  

 arbejdsløshedskassen undersøge antallet af udbudte relevante stillinger.
Til § 11, stk. 3 Enkeltfagsundervisning på det gymnasiale niveau omfatter studentereksamen,  

 højere forberedelseseksamen (HF), højere handelseksamen (HHx) og højere  

 teknisk eksamen (HTx).
 Undervisning udbudt efter § 4, stk. 1 og 2, i lov om almen  

 voksenuddannelse svarer til undervisning på folkeskolens 8.- 10. klassetrin.
Til § 11, stk. 4 Bestemmelsen omfatter fjernundervisning ved åbent universitet.
Dette  

 indebærer bl.a., at undervisningsforløbet højst må svare til en tredjedel af  

 et studenterårsværk.
Til § 21 Ledige medlemmer, der ikke har udsigt til at få arbejde inden for deres  

 fag, fx som følge af virksomhedslukning, og som dermed ikke har udsigt til at  

 få beskæftigelse i lokalområdet inden for deres fag, har pligt til at deltage  

 i kurser, som Arbejdsformidlingen tilbyder med henblik på at formidle den  

 ledige arbejde inden for et andet fag.
Gives tilbudet uden en individuel  

 handlingsplan i henhold til § 12, stk. 2, i Arbejdsmarkedsstyrelsens  

 bekendtgørelse om en aktiv arbejdsmarkedsindsats, finder § 21, stk. 3,  

 anvendelse på eventuelle afslag.
Hvis tilbudet gives i henhold til en  

 individuel handlingsplan efter § 6 i Arbejdsmarkedsstyrelsens bekendtgørelse  

 om en aktiv arbejdsmarkedsindsats, finder § 21, stk. 2, anvendelse på  

 eventuelle afslag.
Til § 31, stk. 1 Vurderingen af medlemmets rådighed for arbejdsmarkedet kan eventuelt ske i  

 tilslutning til et vejledningsmøde efter § 65 i lov om  

 arbejdsløshedsforsikring m.v.
Hvis arbejdsløshedskassen allerede har  

 oplysninger, der i tilstrækkelig grad belyser medlemmets rådighed, kan  

 arbejdsløshedskassen rådighedsvurdere medlemmet på denne baggrund.
 Ledighedskravet regnes i timer, jf. §§ 125 og 126 i  

 Arbejdsmarkedsstyrelsens bekendtgørelse om en aktiv arbejdsmarkedsindsats.
 Ledighedskravet i § 6, stk. 1, og § 18 i direktoratets bekendtgørelse om  

 beskæftigelseskrav, dagpengeperiode og aktivperiode regnes i uger, jf. § 55,  

 stk. 1, i lov om arbejdsløshedsforsikring m.v.
 I direktoratets vejledning nr. 185 af 25. november 1996 om rådighed og  

 selvforskyldt ledighed foretages følgende konsekvensrettelser:
 I Til § 2 og Til § 23, stk. 1, nr. 2, ændres » §  

 6« til: »§§ 6 - 6 b«.
 I Til § 11, stk. 1, Til § 26 og Til § 29 ændres » §  

 31, stk. 3« til: » § 31, stk. 2«.
 I Til § 23, stk. 1, nr. 2 og nr. 12, ændres » § 6, stk.  

 4 » til: » § 6, stk. 3, § 6 a, stk. 2, og § 6 b«.
 I Til § 31, stk. 3, og til § 33, stk. 3, ændres »§ 31, stk.  

 3« til: »§ 31, stk. 2«.
