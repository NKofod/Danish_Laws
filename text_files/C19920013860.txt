1. Ved af lov nr. 482 af 24. juni 1992 er  

 udlændingeloven (udl) ændret. Ændringerne medfører bl.a., - at Direktoratet for Udlændinge ved behandling af sager om  

 familiesammenføring kan have brug for, at kommunerne afgiver en erklæring om  

 en herboendes (garantens) evne til at forsørge ansøgeren, - at kommunalbestyrelsen, hvis den må yde hjælp til en udlænding, som en  

 garant har påtaget sig at forsørge, kan pålægge garanten at betale for  

 hjælpen og inddrive betalingen efter reglerne om personlige skatter, og - at Socialministeriet for så vidt angår fremtidige nye sager ikke skal  

 dispensere for garantierklæringer vedrørende forsørgelse af en herboende  

 slægtning.
I denne vejledning vil disse ændringers betydning for de sociale  

 myndigheder blive gennemgået.
I bilag 1 er gengivet relevante  

 lovbestemmelser.
Der kan endvidere henvises til Socialministeriets vejledning  

 nr. 137 af 31. juli 1992 om indberetninger i henhold til bistandslovens § 4,  

 når der ydes hjælp til udlændinge.
 Opmærksomheden henledes på, at der gælder særlige ikrafttrædelsesregler,  

 jf. punkt 10 og 13.
Indstilling fra de sociale myndigheder om en herboendes forsørgelsesevne i  

 sager om familiesammenføring 2. Ved behandling af ansøgninger om tilladelse til  

 familiesammenføring efter udlændingeloven er kravene om, at den herboende  

 skal kunne forsørge ansøgeren skærpet på følgende områder:
- opholdstilladelsen ved familiesammenføringer med børn under 18 år og  

 ægtefæller, kan betinges af, at den herboende godtgør at kunne forsørge sin  

 ægtefælle og/eller børn (udl. § 9, stk. 4, 2. pkt.) - ved familiesammenføring med forældre til en udlænding (som ikke er  

 nordisk statsborger eller flygtning) med tidsubegrænset opholdstilladelse  

 (udl. § 9, stk. 1, nr. 5) eller ved meddelelser af opholdstilladelser efter  

 udl. § 9, stk. 2, nr. 1, (udlæn dingen har nær familiemæssig eller lignende  

 tilknytning til en i Danmark fastboende person) er det et krav, at den  

 person, der bor i Danmark, påtager sig at forsørge ansøgeren og godtgør at  

 være i stand hertil (udl. § 9, stk. 3) - i andre tilfælde af familiesammenføring med forældre (udl. § 9, stk. 1,  

 nr. 4: det herboende barn er dansk eller nordisk statsborger, eller har  

 opholdstilladelse efter udl. § 7 eller § 8) kan opholdstilladelse betinges  

 af, at barnet påtager sig at forsørge ansøgeren, og at barnet godtgør at være  

 i stand til at klare forsørgelsen (udl. § 9, stk. 4) 3. Ændringerne i udlændingeloven medfører, at  

 Direktoratet for Udlændinge ved afgørelse af sager om opholdstilladelse til  

 ægtefæller, børn og forældre kan have behov for at vurdere den herboendes  

 forsørgelsesevne.
Det er forudsat, at kommunerne efter anmodning i de enkelte  

 sager indgiver en indstilling til Direktoratet om spørgsmålet, og at  

 Direktoratet normalt kan lægge denne indstilling til grund ved sagens  

 behandling.
Indstillingen afgives af den kommune, hvor garanten bor, dvs.  

 garantens opholdskommune i følge lov om social bistand.
4. Ved vurdering af, om en herboende garant kan  

 forsørge en ansøger om familiesammenføring, skal der for det første ses på,  

 om garanten har tilstrækkelige midler til at kunne forsørge sig selv og sin  

 familie.
For det andet skal garanten kunne forsørge ansøgeren.
I følge  

 bemærkningerne til ændringerne af udlændingeloven anses en garant at være i  

 stand til at påtage sig forpligtelsen, når garantens indtægter overstiger  

 (eller er lig med) summen af 1) det beløb, som efter bistandslovens § 37 vil  

 kunne udmåles i kontanthjælp til den herboende + 2) den kontanthjælp efter §  

 37, som ville kunne udmåles til ansøgeren om familiesammenføring.
Afgørende  

 er således garantens indtægtsforhold efter skat sammenholdt med en  

 kontanthjælpsudmåling, og det følger heraf, at der ikke - bortset fra  

 boligudgifter - skal tages hensyn til garantens øvrige faste udgifter, f.eks  

 afdrag på lån, udgifter til telefon, forsikringer, gæld til det offentlige  

 m.v.
5. Ved vurderingen kan der tages udgangspunkt i  

 forholdene på det tidspunkt, hvor erklæringen afgives.
Hvis de aktuelle  

 indtægter ikke kan anses at være et rimeligt udtryk for garantens fremtidige  

 indtægtsforhold, f.eks på grund af ekstraordinære store indtægter,  

 skattefradrag m.v., må forsørgelsesevnen vurderes på grundlag af et skøn over  

 det forventede fremtidige indkomstniveau.
Det samme gælder, hvis de  

 boligudgifter, der indgår ved udmålingen af kontanthjælpen, ikke kan anses  

 for at være et udtryk for garantens udgifter hertil på længere sigt.
6. Ved familiesammenføring med forældre over 60 år bør  

 garanten til forsørgelse af forældrene kunne afse et så stort beløb, at  

 forældrene ikke vil være berettiget til at modtage hjælp til forsørgelse  

 efter bistandsloven.
Da der er tale om ældre personer, kan det være rimeligt  

 at tage udgangspunkt i det nedsatte grundbeløb efter bistandslovens § 37, stk  

 2, 6. pkt. + et beløb til boligudgifter, da forældrenes ret til ophold her i  

 landet ikke kan betinges af, at de bor hos deres søn eller datter.
Foreligger  

 der ikke oplysninger om den fremtidig boligudgift, må der skønnes over en  

 sædvanlig udgift til en passende bolig i kommunen.
 Ved familiesammenføring med ægtefælle eller børn kan det forudsættes, at  

 familien vil bo sammen.
Ny regel om betaling og inddrivelse af denne, hvis en garant ikke  

 overholder sine forpligtelser 7. Kommunalbestyrelsen får efter § 9, stk. 5, i  

 udlændingeloven mulighed for at bestemme, at garanten skal betale for den  

 hjælp, som en kommune efter bistandsloven må yde til forsørgelse af en  

 udlænding, som er omfattet af garantierklæringen.
Er der pålagt en betaling,  

 og betaler garanten ikke, kan beløbet inddrives efter reglerne om personlige  

 skatter.
8. Ved afgørelse af, om en garant skal pålægges  

 betaling, kan kommunalbestyrelsen lægge vægt på de samme forhold, som er  

 omtalt under punkterne 4 til 6. Der bør således pålægges betaling, når  

 garantens aktuelle indtægter overstiger leveniveauet for en modtager af  

 kontanthjælp.
Betalingen kan ikke overstige den hjælp, som er ydet til  

 forsørgelsen, og er indtægterne ikke tilstrækkelige til at dække alle  

 udgifterne til forsørgelsen, må betalingen fastsættes til et mindre beløb.
9. En pålagt betaling kan som nævnt i punkt 7  

 inddrives efter reglerne om personlige skatter.
Dette gælder også, når andre  

 end et herboende barn har påtaget sig at forsørge ansøgeren, f.eks kan  

 ægtefællen til et herboende barn også være garant over for barnets forældre.
 10. Opmærksomheden henledes på, at en  

 kommunalbestyrelses afgørelse om betaling efter udlændingelovens § 9, stk. 5,  

 træffes efter udlændingeloven, og afgørelsen kan ikke indbringes anden  

 administrativ myndighed, d.v.s. heller ikke for de sociale ankemyndigheder.  

 Det kan videre fremhæves, at betalingsreglen i udlændingelovens § 9, stk. 5,  

 kun har betydning, når en garant, jf. § 9, stk. 3 og 4, har påtaget sig at  

 forsørge ansøgeren.
Betalingsreglen har derfor ikke betydning, når garantens forsørgelsespligt  

 omfatter ægtefællen eller egne børn under 18 år.
I disse tilfælde gælder de  

 privatretlige regler om forsørgelse og reglerne om forsørgelsespligt over for  

 det offentlige, jf. bistandslovens §§ 7 og 8.
 Endelig skal det understreges, at reglen i § 9, stk. 5, ikke gælder for  

 udlændinge, der inden lovens vedtagelse, det vil sige den 18 juni 1992, har  

 ansøgt om opholdstilladelse (eller lovligt har taget bopæl her i landet efter  

 de hidtidige regler). Hvis der er tvivl om, hvorvidt en udlænding er omfattet  

 betalingsreglen, kan oplysninger herom fås hos Direktoratet for Udlændinge,  

 Ryesgade 53, 2100 København Ø, telf. 31 39 31 00.
Socialministeriet skal ikke længere dispensere for garantierklæringer -  

 gælder alene nye sager 11. Kommunernes adgang til at pålægge betaling, når en  

 garant ikke overholder sin forsørgerpligt, og til at inddrive denne betaling  

 indebærer, at der ikke længere er behov for, at Socialministeriet dispenserer  

 fra garantierklæringer udstedt i forbindelse med tilladelser til  

 familiesammenføringer.
Kommunen tager nu selv stilling til, om det skal  

 pålægges en garant at betale, og om betalingen skal inddrives.
 12. Ydes der i disse tilfælde efter bistandsloven en  

 familiesammenført vedvarende hjælp til forsørgelsen, dvs at hjælpen har varet  

 eller skønnes at ville vare et år eller længere, og har ansøgeren boet her i  

 landet med henblik på varigt ophold i mindre end 3 år, skal  

 kommunalbestyrelsen indberette sagen til Socialministeriet med henblik på, at  

 der kan blive taget stilling til, om pågældende skal hjemsendes efter  

 bistandslovens § 4.
 13. Den nye betalingsregel i § 9, stk. 5, gælder, jf.  

 punkt 10, for udlændinge, der efter lovens vedtagelse har ansøgt om  

 opholdstilladelse (eller lovligt har taget bopæl her i landet efter de  

 hidtidige regler). Bliver der behov for at dispensere for garantierklæringer  

 vedrørende familiesammenførte personer, som har ansøgt om opholdstilladelse  

 inden den 18. juni 1992, skal sagen som hidtil indsendes til  

 Socialministeriet med henblik på afgørelse af, om der kan meddeles hel eller  

 delvis dispensation.
