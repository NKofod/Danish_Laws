Cirkulære om ansættelse og  

 aflønning mv. af faglærte og  

 kvindelige arbejdere under Forsvarsministeriet Forsvarsministeriet og Forsvarsarbejdernes Landsorganisation, Kvindeligt  

 Arbejderforbund i Danmark, Dansk El-Forbund, Dansk Metal, Blik- og  

 Rørarbejderforbundet i Danmark, Malerforbundet i Danmark og Forbundet  

 Træ-Industri-Byg i Danmark har den 12. januar 2000 i tilknytning til  

 Statsansattes Kartels fællesoverenskomst indgået  

 organisationsaftale og aftale om forsøg med nye lønsystemer for  

 faglærte og kvindelige arbejdere under Forsvarsministeriet.
Aftalerne  

 samt protokollat vedlægges som bilag.
 § 1. Bestemmelserne i denne kundgørelse  

 omfatter faglærte og kvindelige arbejdere under  

 Forsvarsministeriet.
 § 2. I tilslutning til ovennævnte  

 organisationsaftale bemærkes følgende:
Generelle bemærkninger Organisationsaftalen har virkning fra den 1. april 1999.
Organisationsaftalen udgør sammen med  

 StK-fællesoverenskomsten af 25. juni 1999 det samlede  

 overenskomstgrundlag.
Der kan ikke indgås aftaler mellem  

 Forsvarsministeriets underliggende myndigheder og Forsvarsarbejdernes  

 Landsorganisation, Kvindeligt Arbejderforbund i Danmark, Dansk El-Forbund,  

 Dansk Metal, Blik- og Rørarbejderforbundet i Danmark, Malerforbundet i  

 Danmark og Forbundet Træ-Industri-Byg i Danmark, som fraviger eller  

 supplerer nærværende organisationsaftale.
Faglærte og kvindelige arbejdere i forsvaret  

 ansættes som hovedregel som månedslønnede  

 ikke-funktionærer, jf.
StK s fællesoverenskomst.
 Kun i de tilfælde, hvor ansættelsesperioden er  

 under 7 måneder, finder ansættelse sted på timeløn,  

 jf. ad § 38 i organisationsaftalen.
 Om reglerne for tjenestefrihed i øvrigt henvises  

 til StK-fællesoverenskomstens § 22 og side 19-21 i kapitel 28 i  

 Finansministeriets Personaleadministativ Vejledning.
 § 3. Cirkulære om Statsansattes Kartels  

 fællesoverenskomst, cirkulære om Hovedaftale mellem  

 Finansministeriet og Statsansattes Kartel, cirkulære om  

 rådighedsvagtaftale for håndværkere mv. samt  

 cirkulære om tillidsrepræsentanter for overenskomstansatte i  

 staten er udsendt i Forsvarsministeriets Kundgørelsessamling, bind  

 2.
 § 4. Kundgørelse for Forsvaret B.5-36 af 3. juli 1998  

 ophæves.
