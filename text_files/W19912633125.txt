ABL Det var bl.a. oplyst, at bestyrelserne i Holdingselskabet O A/S og F A/S  

 den 27/6 199x traf beslutning om sammenlægning af selskaberne med F A/S  

 som det fortsættende selskab, således at aktionærerne i  

 Holdingselskabet O A/S ville få ombyttet deres aktier med aktier i F  

 A/S med ombytningsforholdet 11:12, dvs. at 12 aktier i Holdingselskabet O A/S  

 skulle ombyttes med 11 aktier i F A/S.
 Fusionen var i skattemæssig henseende valgt gennemført efter  

 reglerne om skattepligtig fusion, idet afsluttende ansættelse  

 gennemførtes pr. 30/6 199x af Holdingselskabet O A/S.
 Fusionen var vedtaget på ekstraordinære generalforsamlinger i  

 de berørte selskaber den 22/8 199x, og ombytningen havde ifølge  

 det oplyste fundet sted i perioden 25/10 til 8/11 199x.
 Aktierne i såvel F A/S som i Holdingselskabet O A/S havde ikke  

 været suspenderet for børsnotering, under hensyn til at  

 ombytningsforholdet havde været fastlagt af bestyrelserne.
 På grundlag af de foreliggende oplysninger udtalte Told- og  

 Skattestyrelsen som sin umiddel bare opfattelse, at aktierne i  

 Holdingselskabet O A/S i anledning af den omhandlede skattepligtige fusion  

 først kunne anses for afhændet på datoen for den  

 ekstraordinære generalforsamlings endelige vedtagelse den 22/8 199x.  

 Aktierne måtte efter Styrelsens opfattelse anses for afstået til  

 børskursen pr. denne dato for de tilbyttede aktier.
 Styrelsen tilføjede, at det forelagte spørgsmål i  

 øvrigt henhørte under ligningsmyndigheden med klageadgang i  

 sædvanlig instansfølge.
