 Pressenævnet  

 bemærkede, at de påklagede artikler indeholdt en generel beskrivelse af  

 bysamfundet  

 Hampen og dets beboere, herunder byens børn og unge.
 Nævnet  

 fandt, at klagerne  uanset at deres barn havde aktiviteter og  

 kammerater i  

 Hampen  ikke havde den fornødne retlige interesse i at klage til  

 nævnet, og  

 klagen afvises derfor.
 I  

 overensstemmelse med det almindelige princip om redaktørens ret til at  

 redigere  

 mediet var redaktøren berettiget til at beslutte, hvad man ville bringe i  

 mediet, og bladet var således ikke forpligtet til at bringe den ene klagers  

 læserbrev.
Kendelse  

 fra Pressenævnet i sag 2004-6-99 [K1] og [K2] har klaget til Pressenævnet over en række artikler  

 i Ekstra Bladet den 14. august 2004, idet de mener, at god presseskik er  

 tilsidesat.
Artiklerne blev bragt under den fælles overskrift   

  

 Helt ude i Hampen  

  

 .
Den ene artikel bar  

 overskriften   

  

 Danmarks fattigste:  

  

 Landsbyen Hampen  håbløshedens endestation  forlader de fleste  

 først, når de  

 dør.
I artiklen hed det:
Det var byens sidste butik.
Her boede bageren.
Siden han lukkede  

 og slukkede for et par år siden, har huset stået tomt og været til salg.
Men  

 ingen vil købe.
For ingen flytter frivilligt helt ud i Hampen.
Danmarks  

 fattigste  

 landsby.
En snes kilometer nord for Legoland.
 Bageren forlod Hampen på samme måde som de fleste andre: Han  

 døde.
- Du kan nok godt få huset for kun 700.000 kr.
Der er  

 233 kvadratmeter  

 under tag,  

 deraf  

 150 kvadratmeter  

 bolig.
Huset er moderniseret i 1978, og det ligger i øvrigt på en stor  

 dobbeltgrund, så du kan udstykke og sælge halvdelen fra, lyder det  

 optimistisk  

 fra ejendomsmægleren.
Men han taler for døve øren.
Mindst ti procent af byens godt  

 hundrede huse står tomme og er til salg.
 Mange andre er totalt forfaldne, men opkøbt og lejet ud til  

 bistandsklienter af den driftige spekulant Låsby Svendsen eller hans  

 konkurrent,  

 en lokal bolighaj.
 Mens farven på Svendsens huse er Låsby-gul, kendes den lokale  

 hajs huse på, at alle vinduer og døre er malet lyseblå:
- Han fik en stor spand maling billigt, lyder det syrligt fra en  

 beboer i Hampen, hvor Ekstra Bladet har tilbragt et par trøstesløse  

 dage. I den anden artikel, der bar overskriften   

  

 Kun få unge klarer sig  

  

 , hed det:
Blandt de ansatte på kommunens institutioner og på rådhuset  

 tales der åbent om, at børn fra Hampen er dårligere på alle områder end andre  

 børn.
Til Ekstra Bladet vil de kun udtale sig anonymt:
De klarer sig ikke så godt i skolen.
De staver dårligt.
Ingen flytter jo fra Hampen.
Alle kender hinanden og får børn indbyrdes.  

 Der er frygteligt meget indavl derude.
 De har flere huller i tænderne end andre.
 Meget få gennemfører en længerevarende uddannelse.
 Der er utroligt mange sociale problemer med dem.
 Flere af dem end andre i kommunen bliver kriminelle.
Men folk i Hampen kan jo heller ikke komme væk.
Der er jo ingen  

 busforbindelser ud af byen.
Sidstnævnte er dog ikke helt korrekt.
I skolernes sommerferie  

 går der ganske vist ingen busser til eller fra Hampen.
Men resten af året kan  

 man faktisk tage en bus til Silkeborg både kl. 6.59 og 13.08. Og man kan  

 komme  

 til Nørre-Snede og videre til Rørbæk Sø og Ejstrupholm både kl. 6.38 og  

 14.58. I den tredje artikel, der bar overskriften   

  

 Så er der fest  

  

 , hed det:
Men på ét punkt er der fornøjeligt i Hampen: Det kulturelle! Hver eneste fredag, lørdag og mandag aften er der fest i Hampen.  

 I tre stive timer.
 Her samles nemlig godt 300 mennesker fra kl. 19.05 til 22.00 til  

  bankospil.
- Det kniber kun lidt om lørdagen.
Da er vi nogen gange lidt  

 under 300, fortæller en af arrangørerne fra Hampen Idrætsforening.
Her mødes hele landsbyen og dets opland i festligt lag.
Ung som  

 gammel, landmænd og slagteriarbejdere, arbejdsløse og bistandsklienter,  

 kvinder  

 og mænd, pensionister og efterlønsmodtagere, fætre og kusiner, børn og  

 bedsteforældre.
Alle kender alle.
Rosa vinder hele tiden:
- Nu er det Rosa igen, lyder det med slet skjult irritation, når  

 en kvindestemme 12 borde væk for fjerde gang råber banko.
Under  

 selve  

 oplæsningen er der andagtsfuldt stille.
Når det forløsende, men irriterende  

 banko endelig lyder, breder der sig en stille sukken ved bordene  

 over, at man  

 heller ikke vandt denne gang.
- Jeg kommer her mindst to gange om ugen.
Det er det bedste, jeg  

 ved, bekender en midaldrende kvinde.
 - Det er træls, når det er slut mandag aften, for så har man  

 hele tre aftener i rap, hvor man ikke ved, hvad man skal lave, tilføjer  

 hendes  

 veninde.
Før de atter trasker ud i Hampens natteliv. I den fjerde artikel, der bar overskriften   

  

 Det skæve Danmark  

  

 , hed det:
Hampen ligger i den ludfattige Nørre-Snede Kommune, som er  

 medlem af Det skæve Danmark, hvor beskatningsgrundlaget er mindre  

 end  

 gennemsnittet for hele Danmark.
Inden for kommunen er Hampen bunden af  

 bunden.
 En lille, fattig, gudsforladt flække på den midtjyske hede, hvor  

 opsvinget aldrig har bidt sig fat.
- Det er da ikke de mest ressourcestærke personer, der flytter  

 til Hampen.
Det vil jeg gerne indrømme.
Huspriserne er jo lave derude.
Og  

 indkomsterne er væsentligt lavere end i resten af kommunen, siger næstformand  

 i  

 Det Skæve Danmark og borgmester i Nørre-Snede, Uffe Henneberg, der i dag  

 repræsenterer partiet Venstre.
Han blev valgt ind for Dansk Folkeparti, som  

 er  

 det største vælgerparti i både Hampen og resten af kommunen.
 - Jeg må også erkende, at der ikke er meget arbejde at få ude i  

 Hampen, efter at de fleste arbejdspladser på områdets savværker er  

 forsvundet,  

 tilføjer borgmesteren.
I hele kommunen, der nedlægges i forbindelse med  

 kommunalreformen, bor der 7228 mennesker.
I Hampen bor der  

 358. [K1] har oplyst at være daginstitutionsleder i Hampen, mens [K2]  

 arbejder som personalekonsulent i Herning Kommune.
De har et fælles barn på 6  

 år, som går i daginstitution i Hampen, ligesom barnet spiller fodbold i  

 Hampens  

 idrætsforening, går til spejder i den lokale spejderforening og har  

 legekammerater i byen.
Selv om parret bor på landet uden for Hampen, føler de  

 sig som en del af Hampen og har en stærk tilknytning til byens befolkning.  

 Klagerne mener derfor, at de har retlig interesse i at klage til  

 Pressenævnet.
[K1] og [K2] har anført, at de føler sig krænket og nedgjort,  

 idet artiklerne er stærkt nedsættende og negative.
Uden nogen form for  

 dokumentation hænger journalisten en hel landsby og dens indbyggere ud.
I  

 artiklerne er bragt en række fejlagtige oplysninger.
Det er således ikke  

 korrekt,  

 at den lokale bager er død, eller at borgmesteren, der tilhører Venstre, i  

 sin  

 tid blev valgt ind i byrådet for Dansk Folkeparti.
Det er ej heller  

 dokumenteret, at børn fra Hampen skulle klare sig dårligere i skolen end  

 andre  

 børn. [K1] har henvist til e-mail af 8. september 2004 fra skoleinspektøren  

 på  

 Nørre-Snede Skole, hvoraf det fremgår, at skolen ikke er blevet kontaktet af  

 Ekstra Bladet i forbindelse med artiklerne, og at der i øvrigt ikke  

 foreligger  

 undersøgelser om, hvorvidt børnene fra Hampen klarer sig dårligere end børn  

 fra  

 Nørre-Snede.
Det er endvidere ikke dokumenteret,  

  

 at  

 børn fra Hampen  

 skulle have dårligere tænder end resten af børnene i Nørre-Snede,  

  

 at  

 der  

 er indavl i Hampen,  

  

 at  

 der er sociale problemer med de unge,  

  

 og at  

 flere af dem i forhold til kommunens andre unge bliver kriminelle.
[K1] og [K2] har oplyst, at [K1] den 15. august 2004 kontaktede  

 journalisten og opfordrede ham til at bringe en ny artikel med en  

 berigtigelse  

 af de fejlagtige oplysninger, hvilket journalisten afviste.
Bladet har  

 endvidere afvist at bringe et læserbrev af [K1].
Bladet har handlet i strid  

 med  

 god presseskik ved at undlade at berigtige de forkerte oplysninger og ved at  

 afvise læserbrevet.
 Ekstra Bladet har påstået klagen afvist under henvisning til, at  

 klagerne som henholdsvis leder af en daginstitution og personalekonsulent ved  

 Herning Kommune ikke kan være berettigede til at klage til Pressenævnet på  

 vegne af landsbysamfundet i Hampen, der ligger i Nørre-Snede Kommune.
 Bladet har anført, at artiklerne er udtryk for en sædeskildring  

 af et atypisk dansk samfund, som ifølge oplysningerne fra Nørre-Snedes  

 borgmester er karakteriseret ved, at det ikke [er] de mest  

 ressourcestærke  

 personer, der flytter til Hampen.
Bladet har videre anført, at kilderne  bortset fra de navngivne  

 kilder  især består af offentlige ansatte på skolen og i kommunen.
De  

 pågældende personer har ikke ønsket at fremstå ved navn, da deres udtalelser  

 om  

 børnene i Hampen vil blive opfattet som en fornærmelse af børnenes pårørende.
Bladet har henvist til en erklæring fra journalisten bag  

 artiklerne, hvoraf det blandt andet fremgår, at han i bladet  

 Journalisten,  

 nr. 14, har vedkendt, at oplysningerne om, at den forhenværende bager er død,  

 og at borgmesteren oprindelig blev valgt for Dansk Folkeparti, er forkerte.  

 Det  

 fremgår endvidere, at [K1] ikke er blevet nægtet adgang til at få bragt et  

 læserbrev, idet han alene blev anmodet om at fjerne injurierende påstande i  

 sit  

 manuskript.
Det er heller ikke korrekt, at bladets journalist afviste at  

 bringe  

 en ny artikel om Hampen.
I forhold til erklæringen af 8. september 2004 fra  

 den  

 lokale skoleinspektør har journalisten oplyst, at bladet aldrig har påstået,  

 at  

 man har kontaktet Nørre-Snede Skole.
 I sagens behandling har følgende nævnsmedlemmer deltaget:
 Niels Grubbe, Lotte  

 Mejlhede,  

 Lene Sarup  

 og  

 Kirsten Dyregaard.
 Pressenævnet udtaler:
 Pressenævnet bemærker, at de påklagede artikler indeholder en  

 generel beskrivelse af bysamfundet Hampen og dets beboere, herunder byens  

 børn  

 og unge.
 Nævnet finder, at [K1] og [K2]  uanset at deres barn har  

 aktiviteter og kammerater i Hampen  ikke har den fornødne retlige  

 interesse i  

 at klage til nævnet, og klagen afvises derfor.
 I overensstemmelse med det almindelige princip om redaktørens  

 ret til at redigere mediet er redaktøren berettiget til at beslutte, hvad man  

 vil bringe i mediet, og Ekstra Bladet er således ikke forpligtet til at  

 bringe [K1]s  

 læserbrev.
 Afgjort den 25. november 2004.
