Dobbeltbesk.aftale Dk/Grønland -	Periodisering af renter -	dobbeltdomicil -	dobbeltbeskatningsaftalen mellem Danmark og Grønland Reference: KSL § 1, LL § 5 B, DBO Danmark-Grønland og LV 1993  

 D.A.1, D.B.4.1, D.E.
 En her i landet bosat skatteyder havde i perioden 1/1-22/9 1993 haft sit  

 skattemæssige hjemsted i Grønland, jf.  

 dobbeltbeskatningsaftalens artikel 4, stk. 2.
 Told- og Skattestyrelsen udtalte, at styrelsen, under hensyn til, at  

 Grønland for den nævnte periode i medfør af aftalens  

 artikel 11 har haft beskatningsretten til renter, fandt, at den del af de pr.  

 31/12 1993 tilskrevne renteindtægter, der forholdsmæssigt  

 vedrørte perioden 1/1-22/9 1993, måtte holdes uden for den  

 danske indkomstopgørelse.
Resultatet blev herefter det samme, som hvis bestemmelsen i ligningslovens  

 § 5 B om periodisering af renter ved indtræden eller ophør af  

 fuld skattepligt efter kildeskattelovens § 1 havde fundet anvendelse.
Denne  

 bestemmelse kom ikke i betragtning i det foreliggende tilfælde, idet  

 sådan skattepligt havde bestået i hele indkomståret  

 1993.
