Resumé  



  

 En 57-årig indsat klagede over at Direktoratet for Kriminalforsorgen som  

 betingelse for prøveløsladelse efter halv tid havde stillet vilkår om at den  

 indsatte havde et arbejde.
Baggrunden for afgørelsen var direktoratets  

 praksis  

 hvorefter det er en forudsætning for at en indsat  der er rask og i den  

 arbejdsdygtige alder  opfylder en betingelse om at have gode personlige  

 forhold,  

 at han/hun har et arbejde eller er i gang med en uddannelse.
Dette blev  

 meddelt  

 den indsatte i et efterfølgende brev hvori direktoratet uddybede begrundelsen  

 for afgørelsen.
Direktoratet henviste i sin første udtalelse til ombudsmanden  

 til den uddybende begrundelse.
I en foreløbig redegørelse udtalte ombudsmanden at ordlyden af  

 straffelovens §  

 40 a  

 og sammenhængen mellem de enkelte stykker i bestemmelsen klart taler imod at  

 der kan opstilles ufravigelige betingelser for prøveløsladelse ud over dem  

 som  

 er nævnt i loven.
Ombudsmanden gav endvidere udtryk for sin foreløbige  

 opfattelse at direktoratets praksis savnede det fornødne hjemmelsmæssige  

 grundlag og derfor var ulovlig.
 Direktoratet beklagede at beskrivelsen af praksis i den  

 uddybende begrundelse havde været formuleret for generelt og ufravigeligt, og  

 skrev at det beror på en konkret vurdering af den enkelte sag om der skal  

 stilles krav om arbejde mv.
 Ombudsmanden udtalte herefter at det havde været ønskeligt om  

 dette var kommet frem i forbindelse med direktoratets besvarelse af  

 ombudsmandens høringsskrivelse.
Ombudsmanden konkluderede at direktoratet delte ombudsmandens  

 opfattelse af lovgrundlaget, og tilsluttede sig endvidere direktoratets  

 beklagelse for så vidt angik direktoratets beskrivelse af praksis over for  

 den  

 indsatte.
Da direktoratet indirekte havde tilkendegivet at direktoratet var  

 indstillet på at genoptage behandlingen af den konkrete sag  og en  

 række  

 lignende sager  afstod ombudsmanden fra at afgive en henstilling på  

 dette  

 punkt til direktoratet.
Direktoratet traf en ny afgørelse i forhold til den indsatte.  

 Direktoratet fastholdt i afgørelsen det stillede vilkår  nu med en  

 konkret  

 begrundelse.
Den indsatte klagede igen til ombudsmanden der herefter  

 iværksatte  

 endnu en undersøgelse som endnu ikke er afsluttet.
 (J.nr. 2004-3269-623).
Tidlig prøveløsladelse efter straffelovens §  


 40 a  


 , stk. 1, nr. 2. Gode personlige forhold.  

 Skøn under regel? Sagens nærmere omstændigheder  

 er følgende:
 Den 11. marts 2003  

 blev A i Østre Landsret  

 idømt tre års fængsel.
 Den 12. august 2004  

 indstillede Statsfængslet i  

 Horserød til Direktoratet for Kriminalforsorgen at A blev prøveløsladt efter  

 straffelovens §  

 40 a,  

 stk. 1, nr. 2, på nærmere angivne vilkår (herunder udførelse af  

 samfundstjeneste). Statsadvokaten for København, Frederiksberg og Tårnby  

 havde  

 forinden ikke udtalt sig imod tidlig prøveløsladelse af A.
 Hvad angår spørgsmålet om As  

 forsørgelse efter en eventuel prøveløsladelse efter den ovennævnte  

 bestemmelse,  

 havde hans familie  skriftligt  erklæret at indestå for hans  

 forsørgelse frem  

 til  

 den 29. januar 2005  

 (tidspunktet for prøveløsladelse efter 2/3 tid).
 Den 19. august 2004  

 bemyndigede Direktoratet  

 for Kriminalforsorgen Statsfængslet ved Horserød til at løslade A på prøve.  

 Direktoratets afgørelse var imidlertid betinget af at der  ud over et  

 konkret  

 samfundstjenestested  tillige forelå et konkret tilbud om arbejde til  

 A.
 Direktoratet anførte bl.a.  

 følgende i brev af  

 22.  

 september 2004  

 til A som svar på hans brev af  

 2. september 2004  

 (som jeg havde sendt  

 videre til direktoratet til besvarelse):
 De har videre i Deres  

 skrivelse oplyst følgende:
(..) Det er lagt til grund  

 at jeg opfylder betingelserne i straf. §  

 40  

 a, stk. 1, nr. 2, om gode personlige forhold, etc.
Jeg  

 er derfor af den opfattelse at direktoratet ikke derudover kan stille  

 betingelsen under lovens stk. 1 nr. 2, om arbejde fordi Folketinget allerede  

 i  

 loven jf. stk. 6, har taget stilling vedrørende dette, hvor det fremgår at  

 der  

 er sikret den dømte passende ophold og arbejde eller andet underhold  

 (..). Direktoratet skal hertil  

 bemærke, at bestemmelsen i straffelovens §  

 40  

 a, stk. 6, er udtryk for en almindelig  

 utilrådelighedsvurdering, og at det ifølge praksis er en forudsætning for, at  

 man kan siges at have gode personlige forhold, jf. straffelovens §  

 40 a, stk. 1, nr. 2, at man har et  

 arbejde, eller at man skal til at påbegynde eller er i gang med en uddannelse  

 ved løsladelsen.
Dette krav stilles naturligvis ikke, såfremt man ikke er  

 rask  

 eller man har nået pensionsalderen.
 Direktoratet skal således  

 fastholde, at De alene kan siges at have gode personlige forhold, såfremt De  

 har et konkret arbejdstilbud ved løsladelsen.
Direktoratet skal i  

 forlængelse heraf bemærke, at direktoratet finder, at bestemmelsen i  

 straffelovens  

 §  

 40 a, stk. 6, er  

 opfyldt i Deres tilfælde, idet De er sikret ophold og underhold. Direktoratet bemærkede afslutningsvis  

 i brevet til A at direktoratet burde have præciseret at forudsætningen om  

 gode  

 personlige forhold, jf. straffelovens §  

 40  

 a, stk. 1, nr. 2, efter praksis indebærer at der er  

 sikret den dømte passende arbejde.
 I en udtalelse af  

 9. november 2004  

 på  

 baggrund af As klage til mig henholdt direktoratet på dette punkt sig  

 til  

 afgørelsen af  

 19. august  

 2004  

 og brevet af  

 22. september 2004  

 til A.
 I en foreløbig redegørelse af  

 12. maj 2005  

 udtalte jeg følgende:
Ombudsmandens foreløbige udtalelse Den (yderligere) mulighed for tidlig løsladelse som straffelovens §  

 40  a  

 åbner, blev indført ved Folketingets vedtagelse af forslag til lov om ændring  

 af straffeloven og lov om fuldbyrdelse af straf m.v. (Tidlig prøveløsladelse  

 af dømte)  den senere lov nr. 219 af  

 31. marts 2004. Lovforslaget blev fremsat  

 den  17. december 2003, og loven trådte i kraft  

 den 1. april 2004. Loven supplerer den tidligere og fortsat gældende  

 bestemmelse om tidlig prøveløsladelse i straffelovens § 38, stk. 2.
 (A) har under sagens behandling i Direktoratet for Kriminalforsorgen og over  

 for mig gjort gældende at direktoratet ikke som betingelse for  

 prøveløsladelse efter straffelovens §  

 40 a, stk. 1, nr. 2, kan stille krav om  

 at den dømte har arbejde/arbejdstilbud. (A) har i den forbindelse bl.a.  

 henvist  

 til at arbejde i lovens §  

 40 a,  

 stk. 6, er nævnt som alternativ til andet underhold. (A) har  

 endvidere  

 henvist til forarbejderne til §  

 40 a.
1. Direktoratet for  

 Kriminalforsorgens praksis 1. Efter § 30 i direktoratets  

 bekendtgørelse nr. 380 af  

 19.  

 maj 2004  

 (løsladelsesbekendtgørelsen) træffer Direktoratet for  

 Kriminalforsorgen afgørelse i sager om løsladelse på prøve efter  

 straffelovens  

 §  

 40 a.
Det er i  

 lovbemærkningerne til §  

 40 a  

 forudsat at afgørelseskompetencen i hvert fald i en opstartsperiode ligger  

 hos  

 direktoratet for at sikre en ensartet praksis.
 Det fremgår af direktoratets  

 brev af  

 22. september 2004  

  som direktoratet i sin udtalelse til mig som nævnt har henholdt sig  

 til  at  

 der efter praksis stilles vilkår om arbejde/arbejdstilbud (eller om  

 uddannelse  

 som alternativ hertil) over for alle dømte i den arbejdsdygtige alder (som er  

 raske).
Kravet om arbejde (eller  

 uddannelse) indgår i direktoratets praksis som et integreret element i  

 vurderingen  

 af om betingelserne i §  

 40 a,  

 stk. 1, nr. 2, er opfyldt.
I brevet af  

 22. september 2004  

 har direktoratet udtrykt dette  

 således:  det [er] ifølge praksis en forudsætning for, at man kan siges  

 at  

 have gode personlige forhold, jf. straffelovens §  

 40 a, stk. 1, nr. 2, at man har et  

 arbejde .
 2. Straffelovens §  

 40 a, stk. 1, lyder således:
§  

 40 a.
Når halvdelen af straffetiden, dog  

 mindst 4 måneder er udstået, kan justitsministeren eller den, ministeren  

 bemyndiger dertil, ud over de i § 38, stk. 2, nævnte tilfælde beslutte, at  

 den  

 dømte skal løslades på prøve, hvis hensynet til retshåndhævelsen skønnes ikke  

 at tale imod det, og 1)den dømte har ydet en  

 særlig indsats for ikke på ny at begå kriminalitet, herunder ved at deltage i  

 behandlings- eller uddannelsesforløb, eller 2)den dømtes forhold taler  

 derfor. Som det fremgår af  

 bestemmelsen, er det en grundlæggende betingelse for begge muligheder for  

 tidlig prøveløsladelse at hensynet til retshåndhævelsen ikke skønnes at tale  

 herimod.
Herudover kræves det (nr. 1) at den dømte har ydet en særlig indsats  

 for ikke på ny at begå kriminalitet, eller (nr. 2) at den dømtes forhold  

 taler  

 derfor, (i forarbejderne benævnt som gode personlige forhold).
De øvrige stykker i §  

 40 a  

 (stk. 2-6) indeholder bestemmelser  

 om forskellige vilkår for prøveløsladelsen.
Vilkårene er som udgangspunkt  

 fakultative (dvs. at de kan, men ikke nødvendigvis skal stilles). Der skal  

 dog  

 altid fastsættes vilkår om tilsyn indtil to tredjedele af straffetiden er  

 forløbet, og  ved prøveløsladelse efter stk. 1, nr. 2 (gode personlige  

 forhold)  om (ulønnet) samfundstjeneste.
I §  

 40 a, stk. 6, er det således forudsat  at den dømtes forhold ikke  

 gør løsladelse utilrådelig,  at der er sikret den dømte  

 passende ophold og arbejde eller andet underhold, samt  at den dømte er egnet til  

 og erklærer sig villig til at overholde de vilkår for løsla-delsen som  

 fastsættes  

 efter stk. 3 og 4.
 Efter §  

 40 a, stk. 3, kan der fastsættes et  

 eller flere yderligere vilkår efter reglerne i §  

 57.
 I straffelovens § 57 der  

 angår vilkår for udsættelse af straffastsættelsen (betingede domme), er  

 opregnet  

 en række forskellige forhold  herunder opholdssted, arbejde,  

 uddannelse,  

 afvænningsbehandling og betaling af erstatning  som kan indgå som  

 vilkår for  

 en afgørelse om udsættelse af straffastsættelsen.
 Som det fremgår af det  

 anførte, skal afgørelsen om tidlig prøveløsladelse træffes på baggrund af et  

 forholdsvis frit skøn.
 Efter min foreløbige  

 opfattelse taler ordlyden af straffelovens §  

 40 a  

 og sammenhængen mellem de enkelte  

 stykker i bestemmelsen klart imod at der kan opstilles generelle ufravigelige  

 betingelser for prøveløsladelse ud over dem som er nævnt i loven.
 3. I de almindelige  

 bemærkninger til lovforslaget (LSF 122, Folketings Tidende 2003-2004, tillæg  

 A,  

 s. 4433 ff.) er anført følgende om formålet med §  

 40 a  

 (i afsnit 3.1.):
Efter Justitsministeriets  

 opfattelse bør der i videre omfang skabes mulighed for tidlig prøveløsladelse  

 af indsatte, ( ) hvor det på grundlag af en samlet vurdering af den enkeltes  

 personlige forhold, den begåede kriminalitet og afsoningsforløbet findes  

 unødvendigt, at den pågældende afsoner resten af straffen i fængsel, hvis der  

 i  

 stedet fastsættes vilkår om samfundstjeneste. Af lovforslagsbemærkningernes  

 afsnit 3.3. fremgår følgende om bestemmelsen i §  

 40 a, stk. 1, nr. 2:
 Det foreslås for det andet,  

 at åbne mulighed for at anvende tidlig prøveløsladelse i tilfælde, hvor den  

 indsattes forhold samlet set taler for, at det er unødvendigt, at den  

 pågældende afsoner resten af straffen i fængsel, hvis der i stedet kan  

 fastsættes  

 vilkår om samfundstjeneste.
Det vil dreje sig om  

 indsatte, som typisk har gode og stabile personlige forhold og et godt  

 socialt  

 netværk samt er uden misbrugsproblemer, og hvis forbrydelse ikke er udtryk  

 for  

 et kriminelt mønster.
Det er en forudsætning, at den pågældendes  

 afsoningsforløb har været i det væsentlige problemfrit, ( ) Der foreslås derfor indsat en  

 bestemmelse i straffelovens §  

 40 a,  

 stk. 1, nr. 2, hvorefter der kan træffes beslutning om prøveløsladelse på  

 visse  

 betingelser, når den indsatte har udstået mindst halvdelen af straffen, hvis  

 den pågældendes forhold taler derfor. Om eventuelle vilkår for  

 prøveløsladelse efter §  

 40 a,  

 stk. 1, nr. 2, fremgår følgende af afsnit 3.4.:
Med hensyn til  

 prøveløsladelse efter §  

 40 a,  

 stk. 1, nr. 2, af dømte, hvis forhold taler herfor, vil der ikke være  

 anledning  

 til at overveje vilkår om afvænningsbehandling  , idet det er forudsat, at  

 der  

 er tale om personer med så gode personlige forhold mv., jf. ovenfor, at  

 særlige  

 vilkår af denne karakter ikke er nødvendige.
Ligeledes vil der som regel være  

 personer, hvor særlige vilkår om uddannelse vil være unødvendige.
Det kan  

 derimod ikke udelukkes, at der i visse tilfælde [min fremhævelse] vil være  

 behov for at fastsætte andre vilkår efter reglerne i §  

 57, f.eks. vedrørende overholdelse af  

 særlige forskrifter om opholdssted, arbejde, anvendelse af fritid eller  

 samkvem  

 med bestemte personer.
Der foreslås derfor indført en adgang hertil. Der er efter min foreløbige  

 opfattelse således heller ikke i lovens forarbejder dækning for  imod  

 lovens  

 ordlyd  at indlægge den generelle begrænsning i skønnet som  

 direktoratets  

 praksis er udtryk for.
Forholdet er tværtimod det at  

 lovforslagsbemærkningerne  

 taler herimod.
Jeg sigter herved navnlig til lovforslagsbemærkningernes  

 afsnit  

 3.4.
 På baggrund af min foreløbige  

 gennemgang af lovgrundlaget er det min opfattelse at direktoratets praksis  

 ikke  

 er lovlig idet den savner det fornødne hjemmelsmæssige grundlag.
Jeg er indstillet på at  

 henstille til Direktoratet for Kriminalforsorgen at ændre praksis.
Jeg har  

 imidlertid  

 anset det for mest korrekt at afgive udtalelsen i foreløbig form således at  

 Direktoratet for Kriminalforsorgen kan få lejlighed til at kommentere det som  

 jeg har anført, inden jeg afgiver den endelige udtalelse.
A har under sagens forløb  

 gjort gældende at det næppe har været hensigten med §  

 40 a, stk. 1, nr. 2, at udelukke  

 bestemte aldersgrupper og/eller erhvervsgrupper fra muligheden for at opnå  

 tidlig prøveløsladelse efter bestemmelsen.
Dette er jeg enig med ham i.
2. Direktoratets afgørelse af  

 19. august 2004  

 og begrundelse i forhold til (A) Det er i sagen ubestridt at  

 forudsætningerne i straffelovens §  

 40 a,  

 stk. 6, er opfyldt i (A)s tilfælde.
Direktoratet for  

 Kriminalforsorgen har på baggrund af direktoratets praksis i sager efter  

 straffelovens §  

 40 a,  

 stk. 1, nr. 2, ikke truffet afgørelse på baggrund af en individuel vurdering  

 af  

 (A)s personlige forhold.
Jeg er derfor indstillet på at henstille til  

 direktoratet at træffe en ny afgørelse i forhold til (A) hvis han skulle  

 ønske  

 det, uanset at der er sket løsladelse.
 Direktoratet for  

 Kriminalforsorgen har i brevet af  

 22. september 2004  

 til (A)  som direktoratet i  

 udtalelsen til mig har henholdt sig til  i tilknytning til (A)s  

 klage i brev  

 af  

 2. september 2004  

 over direktoratets (mangelfulde) begrundelse bemærket at man burde have  

 præciseret, at forudsætningen om gode personlige forhold, jf. straffelovens §  

 40 a, stk. 1, nr. 2, efter praksis  

 indebærer, at der er sikret den dømte passende arbejde.
Jeg er enig med direktoratet  

 heri.
Jeg henviser herved også til at den ovennævnte hjemmelsmangel ville  

 være  

 fremtrådt tidligere end det skete, hvis direktoratet havde givet en nærmere  

 forklaring på vilkåret om arbejde/arbejdstilbud.
Jeg bemærker at jeg ikke  

 herved har taget stilling til om direktoratet efter forvaltningslovens §§ 22  

 og  

 24 var forpligtet til at begrunde sin afgørelse af  

 19. august 2004  

 over for (A). Direktoratet for  

 Kriminalforsorgen anførte følgende i en udtalelse af  

 13. juni 2005  

 i anledning af min foreløbige  

 redegørelse:
 Direktoratet kan om praksis  

 for prøveløsladelse i medfør af straffelovens §  

 40 a, stk. 1, nr. 2 oplyse, at de dømte  

 typisk opfylder følgende gennemgående træk:
 Førstegangsstraffet eller  

 førstegangsafsoner  Gode familiemæssige og sociale  

 forhold  Gode boligforhold  Arbejde eller uddannelse  

 ved løsladelse (medmindre den indsatte er helbredsbetinget uarbejdsdygtig  

 eller  

 er gået på pension/efterløn)  Ingen misbrugsproblemer  Problemfri afsoning  Ringe recidivrisiko  Anklagemyndigheden er  

 positiv.
 For så vidt angår kriteriet  

 om arbejde eller uddannelse skal direktoratet oplyse, at direktoratet som  

 udgangspunkt finder, at den dømte skal have arbejde eller være i gang med en  

 uddannelse, med mindre den dømte er helbredsbetinget uarbejdsdygtig eller  

 gået  

 på pension/efterløn.
 Det vil således bero på en  

 konkret vurdering af den enkelte sag, om dette moment skal være opfyldt.
 Direktoratet kan i den  

 forbindelse oplyse, at der er enkelte eksempler på, at der er sket  

 prøveløsladelse,  

 uanset at de dømte ikke aktuelt havde arbejde eller var under uddannelse.  

 Direktoratets beskrivelse af praksis i direktoratets brev af  

 22. september 2004  

 er  

 således formuleret for generelt/ufravigeligt, hvilket beklages.
 Direktoratet har imidlertid  

 på baggrund af den konkrete sag gennemgået alle sager, hvor der er søgt om  

 prøveløsladelse i medfør af straffelovens §  

 40 a, stk. 1, nr. 2, og som er behandlet  

 af direktoratet i perioden fra  

 den 1. april 2004  

 til  

 den 31. maj 2005.
Der er tale om i alt 125  

 sager.
Direktoratet har i 6 af disse sager stillet det som en forudsætning  

 for  

 løsladelse, at den dømte har et arbejde eller er i gang med en uddannelse.  

 Direktoratet har herudover i en enkelt sag givet afslag på prøveløsladelse,  

 da  

 den pågældende ikke kunne dokumentere at have et arbejde.
 Direktoratet vil nu gennemgå  

 ovennævnte sager med henblik på en vurdering af, om momentet om  

 arbejde/uddannelse er tillagt for stor vægt.
 Såfremt dette måtte være  

 tilfældet, vil direktoratet, såfremt de pågældende ønsker det, på ny træffe  

 afgørelse i sagen.
Direktoratet kan  

 afslutningsvis oplyse, at direktoratet har præciseret praksis for  

 prøveløsladelse i medfør af straffelovens §  

 40 a, stk. 1, nr. 2 over for  

 institutionerne. Jeg udtalte herefter   

 endeligt  følgende:
Ombudsmandens endelige udtalelse 1. Jeg gav i den foreløbige redegørelse af  

 12. maj 2005  

 udtryk for den (foreløbige) opfattelse at ordlyden af straffelovens §  

 40 a  

  og sammenhængen mellem de enkelte stykker i bestemmelsen  klart  

 taler imod at der kan opstilles ufravigelige betingelser for prøveløsladelse  

 ud over dem som er nævnt i loven, jf. også lovforslagsbemærkningernes afsnit  

 3.4.
 Jeg har ikke grundlag for at ændre denne retsopfattelse.
Direktoratet for Kriminalforsorgen har i sin udtalelse af  

 13. juni 2005  

 anført at det efter direktoratets opfattelse beror på en konkret vurdering af  

 den enkelte sag om der skal stilles krav om at den dømte har et arbejde eller  

 er i gang med en uddannelse.
Jeg lægger som sagen med direktoratets udtalelse  

 af  

 13. juni 2005  

 er oplyst over for mig, til grund  

 at direktoratet deler min retsopfattelse.
Og jeg foretager mig ikke mere  

 vedrørende de generelle og fremadrettede spørgsmål som (A)s klage til  

 mig har  

 rejst.
 2. Jeg gav i den foreløbige  

 redegørelse endvidere udtryk for den (foreløbige) opfattelse at direktoratets  

 praksis om tidlig prøveløsladelse efter straffelovens §  

 40 a, stk. 1, nr. 2, er ulovlig idet den  

 savner det fornødne hjemmelsmæssige grundlag, jf. det som jeg har anført  

 ovenfor under pkt. 1.
 Dette spørgsmål er knyttet  

 til den beskrivelse af direktoratets praksis som er indeholdt i direktoratets  

 brev af  

 22. september 2004  

 til (A) (begrundelsen for afgørelsen i forhold til (A) har direktoratet  

 uddybet  

 i brevet af  

 22. september  

 2004  

 ). Som det fremgår af citatet ovenfor  og sagsfremstillingen   

 har Direktoratet for Kriminalforsorgen i udtalelsen af  

 13. juni 2005  

 beskrevet sin praksis  

 for tidlig prøveløsladelse efter den nævnte bestemmelse på en anden måde end  

 i  

 brevet af  

 22. september  

 2004  

 til (A), og direktoratet har i fortsættelse heraf beklaget  

 over for mig at beskrivelsen af praksis i dette brev var formuleret  for  

 generelt/ufravigeligt.
 Jeg kan på ovenstående  

 grundlag tilslutte mig direktoratets beklagelse.
 Da direktoratets praksis  

 efter det der er anført i udtalelsen af  

 13. juni 2005, må siges at ligge inden for rammerne af  

 loven om tidlig prøveløsladelse af dømte (lov 219/2004), finder jeg ikke at  

 have tilstrækkelig anledning til nærmere at undersøge de sager ( enkelte  

 eksempler) som direktoratet har henvist til i forbindelse med  

 direktoratets  

 aktuelle beskrivelse af praksis, men som direktoratet ikke har tidsfæstet  

 nærmere.
Jeg har som følge af det som  

 jeg har anført ovenfor, ikke grundlag for at opretholde min foreløbige  

 opfattelse og foretager mig ikke videre vedrørende dette spørgsmål.
Jeg  

 bemærker dog samtidig at det ville have været ønskeligt om oplysningerne i  

 udtalelsen af  

 13. juni 2005  

 var kommet frem i forbindelse med direktoratets besvarelse af min  

 høringsskrivelse af  

 7.  

 oktober 2004  

 (direktoratets brev af  

 9. november 2004  

 ).
 3. Jeg lagde som nævnt  på  

 baggrund af de oplysninger fra direktoratet som jeg havde på tidspunktet for  

 den foreløbige redegørelse  (foreløbigt) til grund at direktoratet  

 havde indlagt/indlægger  

 en generel begrænsning i skønnet efter straffelovens §  

 40 a, stk. 1, nr. 2, som der ikke er  

 dækning for i lovgrundlaget, og at afgørelsen i forhold til (A) var udtryk  

 for  

 en sådan ulovlig praksis.
Direktoratet har i udtalelsen  

 af  

 13. juni 2005  

 som allerede nævnt oplyst at der er enkelte eksempler på at der er sket  

 prøveløsladelse uanset at de dømte ikke aktuelt havde arbejde eller var under  

 uddannelse.
Som det fremgår af citatet ovenfor fra udtalelsen, har  

 direktoratet  

 endvidere  efter gennemgangen af de sager om tidlig prøveløsladelse  

 efter  

 straffelovens §  

 40 a,  

 stk. 1, nr. 2, som direktoratet har truffet afgørelse i fra lovens  

 ikrafttrædelse  

 den 1. april  

 2004  

 og ind til udgangen af maj måned 2005  oplyst at direktoratet  

 i  en enkelt sag [har] givet afslag på prøveløsladelse, da den pågældende  

 ikke  

 kunne dokumentere at have et arbejde. Om direktoratet i (A)s sag   

 således som direktoratets praksis for tidlig prøveløsladelse efter  

 straffelovens §  

 40 a,  

 stk. 1, nr. 2, nu er beskrevet  har truffet afgørelse i strid med den  

 almindelige lighedsgrundsætning, har jeg ikke fundet grundlag for at  

 undersøge.  

 Jeg henviser herved til at direktoratet i udtalelsen af  

 13. juni 2005  

 har oplyst at  

 direktoratet  såfremt de pågældende måtte ønske det  på ny vil  

 træffe  

 afgørelse i de af de nævnte 125 sager hvor direktoratet har lagt vægt på  

  momentet  

 om arbejde/uddannelse.
Jeg henviser endvidere til den (indirekte)  

 tilkendegivelse herom som er indeholdt i direktoratets brev af  

 1. juni 2005  

 til (A).
På baggrund af den  

 indstilling til spørgsmålet om genoptagelse som Direktoratet for  

 Kriminalforsorgen  

 allerede nu har givet udtryk for, har jeg ikke grundlag for at afgive en  

 henstilling på dette punkt til direktoratet. Den 6. september 2005  

 traf Direktoratet for  

 Kriminalforsorgen på ny afgørelse i sagen.
Direktoratet fastholdt at det var  

 berettiget at direktoratet havde stillet krav om arbejde som forudsætning for  

 tidlig prøveløsladelse.
Direktoratet henviste i sin begrundelse til at dette  

 var nødvendigt for at begrænse risikoen for den pågældende for tilbagefald  

 til ny  

 kriminalitet.
Direktoratet fandt på den baggrund (heller) ikke grundlag for  

 at  

 yde A erstatning.
 A indbragte herefter på ny  

 sagen for mig, og med en høringsskrivelse af  

 28. november 2005  

 iværksatte jeg endnu en  

 undersøgelse af sagen.
