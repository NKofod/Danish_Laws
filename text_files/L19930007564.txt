 Den 29. december 1992 undertegnedes i København en overenskomst mellem  

 Danmark og Den Internationale Udviklingssammenslutning (IDA) i følge hvilken,  

 den danske regering har forpligtet sig til at yde et beløb på 40 mio. kr. til  

 at støtte liberaliseringen af udenrigshandelen og bidrage til at den private  

 sektor får adgang til valuta til import af redskaber og råvarer.
 Projektets formål er at støtte gennemførelsen af det økonomiske og sociale  

 genopretnings- og strukturtilpasningsprogram i Mozambique og dermed bidrage  

 til økonomisk vækst og sociale forbedringer i landet.
 Overenskomsten trådte i kraft den 29. december 1992 og projektet forventes  

 afsluttet med udgangen af 1994.
