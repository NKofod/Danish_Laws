Nr LSF 20 Forslag til Lov om ændring af lov om støtte til forbedring af strukturen  

 og effektiviteten i jordbruget Fremsat af landbrugsministeren (Tørnæs) den 5. oktober 1989 Vedtaget ved tredjebehandling den 30. maj 1990 Lov nr. 413 af 13/06/1990 § 1 I lov om støtte til forbedring af strukturen og effektiviteten i  

 jordbruget, jf. lovbekendtgørelse nr. 631 af 22. september 1989, foretages  

 følgende ændringer:
 1. I overskriften til kapitel 7 ændres  

»skovbrugsforanstaltninger« til:  

»skovtilplantning«.
 2. § 19 affattes således:
 » § 19. Landbrugsministeren kan yde tilskud til private ejere  

 af landbrugspligtige arealer, som lovligt tilplantes med skov, og hvorpå  

 tinglyses fredskovspligt.
 Stk. 2. Tilskud kan ikke ydes til gentilplantning af eksisterende  

 skovarealer, til tilplantning med henblik på dyrkning af juletræer og  

 pyntegrønt i kort omdrift eller til tilplantninger, som ejeren er forpligtet  

 til at udføre over for offentlige myndigheder.
Stk. 3. Tilskud kan ikke ydes for de første 2 ha af hver enkelt  

 sammenhængende skovtilplantning.
Etableres tilplantningen i sammenhæng med et  

 eksisterende fredskovspligtigt skovareal, hvis arrondering derved forbedres,  

 kan dette fradrages i de 2 ha.
Stk. 4. De tilskudsberettigede omkostninger omfatter direkte  

 udgifter til løn til fremmed arbejdskraft, leje af maskiner og køb af planter  

 og materialer.
Landbrugsministeren kan for henholdsvis løvtræs- og  

 nåletræstilplantninger fastsætte maksimale beløb for de tilskudsberettigede  

 omkostninger pr. hektar.
Tilskuddet udgør en af landbrugsministeren fastsat  

 del af de tilskudsberettigede omkostninger og kan ikke overstige:
1) 75 pct. for løvtræstilplantninger i skovrejsningsområder, 2) 60 pct. for nåletræstilplantninger i skovrejsningsområder, 3) 50 pct. for løvtræstilplantninger uden for skovrejsningsområder samt 4) 40 pct. for nåletræstilplantninger uden for skovrejsningsområder.
 Stk. 5. Landbrugsministeren fastsætter det beløb, som de  

 tilskudsberettigede omkostninger mindst skal udgøre, for at der kan ydes  

 tilskud.
 Stk. 6. Landbrugsministeren fastsætter nærmere regler om  

 betingelserne for tilskud, om de tilskudsberettigede foranstaltninger og om  

 størrelse og ydelse af tilskud.
Stk. 7. Landbrugsministeren fastsætter regler om tilbagebetaling  

 af tilskud, i tilfælde hvor landbrugspligten eller fredskovspligten på de  

 tilplantede arealer ophæves inden 20 år efter tilplantningen.« 3. Efter kapitel 7 a indsættes:
»Kapitel 7 b Tilskud til nedsættelse eller omstilling af jordbrugsproduktion § 20 c.
Landbrugsministeren kan yde tilskud til ejere og  

 forpagtere af jordbrugsbedrifter, der tager agerjord ud af produktionen.
 Stk. 2. Landbrugsministeren fastsætter regler om, hvilke jorder  

 der er omfattet af tilskudsmuligheden efter stk. 1, og om beregning af det  

 areal, der kan tages ud af produktionen.
Stk. 3. Tilsagn om tilskud efter stk. 1 er betinget af, 1) at ansøgeren forpligter sig til i en periode på 5 år at tage jord ud af  

 produktionen, 2) at den udtagne jord udgør mindst 20 pct. af det areal, der kan tages  

 ud, og 3) at den udtagne jord udgøres af lodder på mindst een sammenhængende  

 hektar.
 Stk. 4. De jorder, der tages ud af produktionen, skal:
1) tilplantes med skov, 2) anvendes til græsning med henblik på ekstensivt husdyrhold, 3) braklægges uden for omdriften, 4) braklægges inden for omdriften eller 5) anvendes til ikkejordbrugsmæssige formål.
 Stk. 5. På jorder, der lægges brak, skal der skabes eller bevares  

 et passende plantedække.
 Stk. 6. Landbrugsministeren fastsætter bl.a. med henblik på  

 beskyttelsen af miljøet og naturressourcerne regler om anvendelsen og  

 behandlingen af de jorder, der tages ud af produktionen, og om størrelse og  

 ydelse af tilskud.
§ 20 d.
Landbrugsministeren kan yde tilskud til ejere og  

 forpagtere af jordbrugsbedrifter, der nedsætter produktionen af  

 jordbrugsprodukter.
 Stk. 2. Landbrugsministeren fastsætter regler om, hvilke produkter  

 der er omfattet af stk. 1.
 Stk. 3. Tilsagn om tilskud efter stk. 1 er betinget af, at  

 ansøgeren forpligter sig til i en periode på 5 år at nedsætte bedriftens  

 produktion af det pågældende produkt med mindst 20 pct.
 Stk. 4. Landbrugsministeren kan fastsætte regler om, at  

 forpligtelsen i stk. 3 til at nedsætte produktionen kan opfyldes gennem  

 omlægning til økologisk drift eller til anden driftsform, der medfører  

 begrænset anvendelse af produktionsfaktorerne.
 Stk. 5. Landbrugsministeren kan fastsætte nærmere regler om  

 gennemførelse og beregning af produktionsnedsættelsen i stk. 3 og om  

 størrelse og ydelse af tilskud.
§ 20 e.
Landbrugsministeren kan yde tilskud til ejere og  

 forpagtere af jordbrugsbedrifter, der omstiller produktionen fra  

 overskudsprodukter til ikkeoverskudsprodukter.
 Stk. 2. Landbrugsministeren kan fastsætte regler om, hvilke  

 produkter og foranstaltninger der er omfattet af stk. 1.
 Stk. 3. Landbrugsministeren kan fastsætte nærmere regler om  

 størrelse og ydelse af tilskud.
§ 20 f.
Landbrugsministeren kan fastsætte regler om, i hvilket  

 omfang støtte til nedsættelse, omlægning eller ophør af produktionen efter  

 andre regler skal medføre nedsættelse eller bortfald af tilskud efter denne  

 lov.« 4. § 26, stk. 3, affattes således:
»Stk. 3. Støtte efter kapitlerne 7, 7 a og 7 b bortfalder  

 desuden, 1) hvis foranstaltninger efter § 19 viser sig at lide af væsentlige fejl  

 eller mangler, 2) hvis forpligtelsen i § 20 a til at opretholde eller indføre de  

 omhandlede produktionsmetoder ikke opfyldes, 3) hvis produktionen ikke nedsættes, jf. §§ 20 c og 20 d, eller 4) hvis omstillingen ikke gennemføres, jf.§ 20 e.« § 2 Stk. 1. Tidspunktet for lovens ikrafttræden fastsættes af  

 landbrugsministeren.
Ministeren kan herunder fastsætte, at loven træder i  

 kraft på forskellige tidspunkter.
 Stk. 2. Landbrugsministeren kan fastsætte regler om, at tilsagn om  

 tilskud efter § 20 d, stk. l, indtil udgangen af 1990 kun gives inden for  

 rammerne af et forsøgsprogram.
Oprindeligt fremsat forslag § 1 I lov nr. 198 af 9. april 1986 om støtte til forbedring af strukturen og  

 effektiviteten i jordbruget som ændret ved lov nr. 382 af 7. juni 1989  

 foretages følgende ændringer:
 1. I overskriften til kapitel 7 ændres  

»skovbrugsforanstaltninger« til:  

»skovtilplantning«.
 2. § 19 affattes således:
 » § 19. Landbrugsministeren kan yde tilskud til private ejere  

 af landbrugspligtige arealer, som lovligt tilplantes med skov, og hvorpå  

 tinglyses fredskovspligt.
 Stk. 2. Tilskud kan ikke ydes til gentilplantning af eksisterende  

 skovarealer, til tilplantning med henblik på dyrkning af juletræer og  

 pyntegrønt i kort omdrift eller til tilplantninger, som ejeren er forpligtet  

 til at udføre over for offentlige myndigheder.
Stk. 3. Tilskud kan ikke ydes for de første 2 hektar af hver enkelt,  

 sammenhængende skovtilplantning.
Etableres tilplantningen i sammenhæng med et  

 eksisterende fredskovspligtigt skovareal, hvis arrondering derved forbedres,  

 kan dette fradrages i de 2 hektar.
Stk. 4. De tilskudsberettigede omkostninger omfatter direkte udgifter til  

 løn til fremmed arbejdskraft, leje af maskiner og køb af planter og  

 materialer.
Landbrugsministeren kan for henholdsvis løvtræs- og  

 nåletræstilplantninger fastsætte maksimale beløb for de tilskudsberettigede  

 omkostninger pr. hektar.
Tilskuddet udgør en af landbrugsministeren fastsat  

 del af de tilskudsberettigede omkostninger og kan ikke overstige:
1) 75 pct. for løvtræstilplantninger i skovrejsningsområder, 2) 60 pct. for nåletræstilplantninger i skovrejsningsområder, 3) 50 pct. for løvtræstilplantninger uden for skovrejsningsområder, samt 4) 40 pct. for nåletræstilplantninger uden for skovrejsningsområder.
 Stk. 5. Landbrugsministeren fastsætter det beløb, som de  

 tilskudsberettigede omkostninger mindst skal udgøre, for at der kan ydes  

 tilskud.
 Stk. 6. Landbrugsministeren fastsætter nærmere regler om betingelserne for  

 tilskud, om de tilskudsberettigede foranstaltninger og om størrelse og ydelse  

 af tilskud.
 Stk. 7. Landbrugsministeren fastsætter regler om tilbagebetaling af  

 tilskud, i tilfælde hvor landbrugspligten eller fredskovspligten på de  

 tilplantede arealer ophæves inden 10 år efter tilplantningen.«.
 3. Efter kapitel 7a indsættes:
»Kapitel 7b Tilskud til nedsættelse eller omstilling af jordbrugsproduktion § 20 c.
Landbrugsministeren kan yde tilskud til ejere og forpagtere af  

 jordbrugsbedrifter, der tager agerjord ud af produktionen.
 Stk. 2. Landbrugsministeren fastsætter regler om, hvilke jorder der er  

 omfattet af tilskudsmuligheden efter stk. 1 og om beregning af det areal, der  

 kan tages ud af produktionen.
Stk. 3. Tilsagn om tilskud efter stk. 1 er betinget af, 1) at ansøgeren forpligter sig til i en periode på 5 år at tage jord ud af  

 produktionen, 2) at den udtagne jord udgør mindst 20 pct. af det areal, der kan tages  

 ud, og 3) at den udtagne jord udgøres af lodder på mindst een sammenhængende  

 hektar.
 Stk. 4. De jorder, der tages ud af produktionen, skal:
1) tilplantes med skov, 2) anvendes til græsning med henblik på ekstensivt husdyrhold, 3) braklægges uden for omdriften, 4) braklægges inden for omdriften, eller 5) anvendes til ikke-jordbrugsmæssige formål.
 Stk. 5. På jorder, der lægges brak, skal der skabes eller bevares et  

 passende plantedække.
 Stk. 6. Landbrugsministeren fastsætter bl.a. med henblik på beskyttelsen  

 af miljøet og naturressourcerne regler om anvendelsen og behandlingen af de  

 jorder, der tages ud af produktionen, og om størrelse og ydelse af tilskud.
§ 20 d.
Landbrugsministeren kan yde tilskud til ejere og forpagtere af  

 jordbrugsbedrifter, der nedsætter produktionen af jordbrugsprodukter.
 Stk. 2. Landbrugsministeren fastsætter regler om, hvilke produkter der er  

 omfattet af stk. 1.
 Stk. 3. Tilsagn om tilskud efter stk. 1 er betinget af, at ansøgeren  

 forpligter sig til i en periode på 5 år at nedsætte bedriftens produktion af  

 det pågældende produkt med mindst 20 pct.
 Stk. 4. Landbrugsministeren kan fastsætte nærmere regler om gennemførelse  

 og beregning af produktionsnedsættelsen i stk. 3 og om størrelse og ydelse af  

 tilskud.
§ 20 e.
Landbrugsministeren kan yde tilskud til ejere og forpagtere af  

 jordbrugsbedrifter, der omstiller produktionen fra overskudsprodukter til  

 ikke-overskudsprodukter.
 Stk. 2. Landbrugsministeren kan fastsætte regler om, hvilke produkter og  

 foranstaltninger der er omfattet af stk. 1.
 Stk. 3. Landbrugsministeren kan fastsætte nærmere regler om størrelse og  

 ydelse af tilskud.
§ 20 f.
Landbrugsministeren kan fastsætte regler om, i hvilket omfang  

 støtte til nedsættelse, omlægning eller ophør af produktionen efter andre  

 regler skal medføre nedsættelse eller bortfald af tilskud efter denne lov.
§ 20 g.
Tilsagn om tilskud efter dette kapitel kan gives inden for et  

 beløb, der fastsættes på de årlige finanslove.«.
 4. § 26, stk. 3, affattes således:
»Stk. 3. Støtte efter kapitlerne 7, 7a og 7b bortfalder desuden, 1) hvis foranstaltninger efter § 19 viser sig at lide af væsentlige fejl  

 eller mangler, 2) hvis forpligtelsen i § 20 a til at opretholde eller indføre de  

 omhandlede produktionsmetoder ikke opfyldes, 3) hvis produktionen ikke nedsættes, jf. §§ 20 c og 20 d, eller 4) hvis omstillingen ikke gennemføres, jf.§ 20 e.«.
§ 2 Stk. 1. Tidspunktet for lovens ikrafttræden fastsættes af  

 landbrugsministeren.
Ministeren kan herunder fastsætte, at loven træder i  

 kraft på forskellige tidspunkter.
 Stk. 2. Landbrugsministeren kan fastsætte regler om, at tilsagn om tilskud  

 efter § 20 d, stk. l, indtil udgangen af 1990 kun gives inden for rammerne af  

 et forsøgsprogram.
Bemærkninger til lovforslaget Almindelige bemærkninger 1. Baggrund Med lovforslaget tilsigtes en gennemførelse i Danmark af hovedparten af de  

 af Rådet for De Europæiske Fællesskaber siden juni 1987 vedtagne ændringer af  

 forordningen om forbedring af landbrugsstrukturernes effektivitet.
Lovforslag  

 herom blev på det dengang foreliggende grundlag fremsat den 18. februar 1988  

 (L 215, folketingsåret 1987-88). Med tilføjelse af bestemmelser om en  

 udtagningsordning og de deraf følgende ændringer i ekstensiverings- og  

 omstillingsordningerne blev lovforslag påny fremsat den 26. oktober 1988 (L  

 70, folketingsåret 1988-89). Nærværende forslag svarer til den del af  

 lovforslag L 70, der ikke blev vedtaget i folketingssamlingen l988-89, idet  

 forslaget dog er tilpasset de ændrede EF-bestemmelser om skovtilplantning  

 samt på en række punkter er blevet justeret i lyset af Folketingets  

 behandling af L 70, især med henblik på at sikre hensynet til miljøet i  

 ordningernes tilrettelæggelse.
 Rådet vedtog den 15. juni 1987 forordning (EØF) nr. 1760/87 om ændring af  

 forordning (EØF) nr. 797/85, (EØF) nr. 270/79, (EØF) nr. 1360/78 og (EØF) nr.  

 355/77 for så vidt angår landbrugsstrukturerne og tilpasningen af landbruget  

 til den nye markedssituation samt bevaringen af landskabet  

 (ændringsforordningen om de socio-strukturelle foranstaltninger). (* 1)  

 Endvidere har Rådet den 25. april 1988 vedtaget forordning (EØF) 1094/88 om  

 ændring af forordning (EØF) nr. 797/85 og (EØF) nr. 1760/87 for så vidt angår  

 nedlæggelse af agerjord samt ekstensivering og omstilling af produktionen. (*  

 2) Endelig vedtog Rådet den 29. maj 1989 forordning (EØF) nr. 1609/89 om  

 ændring, vedrørende tilplantning af landbrugsarealer med skov, af forordning  

 (EØF) nr. 797/85 om forbedring af landbrugsstrukturernes effektivitet. (* 3)  

 Det bemærkes, at Kommissionen med forordning (EØF) nr. 2156/89 af 18. juli  

 l989 (* 4) ændrede visse af beløbene i ECU i rådsforordning (EØF) nr. 797/85  

 som følge af fastsættelsen af nye valutakurser for den tyske mark og den  

 nederlandske gylden inden for landbruget.
 Med ændringsforordningerne er foretaget en tilpasning af den fælles  

 landbrugsstrukturpolitik i form af en række foranstaltninger, der sigter mod  

 begrænsning og omlægning af landbrugsproduktionen, opretholdelse af  

 landbrugsindkomsterne, fremme af miljøvenlige produktionsformer og øget  

 tilplantning af landbrugsarealer med skov.
Medlemsstaterne er forpligtet til at gennemføre 1) udtagningsordningen fra den 14. juli 1988, 2) ekstensiveringsordningen fra den 1. januar 1989 for så vidt angår  

 oksekød og vin og fra den 1. januar 1990 for så vidt angår alle  

 overskudsprodukter, og 3) omstillingsordningen fra den 1. januar 1989.
Indtil udgangen af l990 kan ekstensiveringsordningen begrænses, således at  

 den kun iværksættes på forsøgsbasis som led i pilotprojekter, jf.
Rådets  

 forordning (EØF) nr. 591/89 af 6. marts l989 om ændring af forordning (EØF)  

 nr. 797/85 for så vidt angår ekstensivering af produktionen. (* 5)  

 Gennemførelsen af omstillingsordningen beror på Rådets vedtagelse af listen  

 over produkter, til hvilke omstilling kan tillades, samt betingelserne og de  

 nærmere bestemmelser for ydelse af støtten.
Formålet med lovforslaget er  

 bl.a. at fastsætte de hovedbestemmelser, der er nødvendige for forordning ernes anvendelse i Danmark.
Hovedparten af foranstaltning erne i den oprindelige rådsforordning 797/85 blev gennemført i Danmark ved  

 lov nr. 198 af 9. april 1986 om støtte til forbedri ng af strukturen og effektiviteten i jordbruget (forbedri ngsloven), som derfor nu foreslås ændret til også at omfatte en ræ kke af de foranstaltninger, der er indeholdt i ændringsforord ningerne.
Kommissionen har den 12. juli 1989 som led i reformen af EF's  

 strukturfonde fremsat en række forslag til en tilpasning af  

 landbrugsstrukturpolitikken.
Forslagene omfatter blandt andet mindre  

 ændringer af rådsforordning 797/85. Der skal træffes beslutning om forslagene  

 inden den 31. december 1989. Kommissionens ændringsforslag er omtalt under  

 punkt 3 nedenfor.
 Om Folketingets behandling af lov nr. 198 af 9. april 1986 henvises til  

 Folketingstidende 1985-86: Forh.sp. 74, 511, 7697 og 9117, A. sp. 483, B. sp.  

 939 og 1261 og C. sp. 441.
 Om behandlingen af lovforslag L 215 (folketingsåret 1987-88) henvises til  

 Folketingstidende 1987-88: Forh. sp. 6794 og 7835.
 Om behandlingen af lov nr. 382 af 7. juni 1989 henvises til  

 Folketingstidende 1988-89: Forh. sp. 759, 2014, 10530, 10820 og 11331, A. sp.  

 1873 og C. sp. 1195.
2. Rådets forordning (EØF) nr. 1760/87 om de socio-strukturelle  

 foranstaltninger, Rådets forordning (EØF) nr. 1094/88 om udtagning m.v. og  

 Rådets forordning (EØF) nr. 1609/89 om tilplantning af landbrugsarealer med  

 skov Ved ændringsforordningerne er Rådets forordning (EØF) 797/85 om forbedring  

 af landbrugsstrukturernes effektivitet udbygget.
De væsentligste ændringer er  

 følgende:
a.
Støtte til udtagning af agerjord Der skal indføres en støtteordning, som skal tilskynde landmænd, herunder  

 deltidslandmænd til at nedsætte produktionen ved at tage agerjord ud af  

 produktion.
 Medlemsstaterne er forpligtede til at gennemføre denne ordning.  

 Kommissionen kan dog tillade en medlemsstat ikke at anvende ordningen i  

 områder, hvor naturforholdene eller risikoen for affolkning taler imod en  

 produktionsnedsættelse.
 Ordningen svarer i princippet til den oprindelige ekstensiveringsordning.  

 Produktionsnedsættelsen er dog alene knyttet til en udtagning af en del af  

 det dyrkede areal.
Efter ordningen kan der ydes støtte til landbrugere, som udtager arealer,  

 der har været udlagt med produkter, der er omfattet af en fælles  

 markedsordning.
Mindst 20 pct. og mindst 1 ha af disse arealer på den enkelte  

 bedrift skal omfattes.
Agerjorden skal i en periode på mindst 5 år tages ud af produktionen.
Der  

 er dog mulighed for opsigelse fra landmandens side efter 3 år.
Den udtagne  

 agerjord kan braklægges med mulighed for omdrift, anvendes til  

 ikke-landbrugsmæssige formål eller tilplantes med skov.
Medlemsstaterne kan i  

 en 3-årig forsøgsperiode tillade, at arealerne anvendes til græsning med  

 henblik på ekstensivt husdyrhold eller til produktion af linser, kikærter og  

 vikke.
 Der skal træffes de nødvendige foranstaltninger til, at de udtagne arealer  

 opretholdes i god dyrkningsmæssig stand, herunder med henblik på beskyttelse  

 af miljøet og naturressourcerne.
 Støtten skal fastsættes under hensyn til indkomsttabet, og således at  

 ordningen gøres effektiv, samtidig med at overkompensation undgås.
 Støtten skal udgøre mellem 100 ECU og 606 ECU, i særlige tilfælde dog 700  

 ECU pr. ha.
 Anvendes arealerne til ekstensivt husdyrhold eller linser, kikærter eller  

 vikke, skal støtten nedsættes med mellem 40 og 60 pct.
 Landmænd, der modtager udtagningsstøtte, kan ikke for de udtagne arealer  

 modtage støtte efter de nedenfor under pkt. b omhandlede støtteordninger.
 EUGFL (EF's landbrugsfond) refunderer udgifterne til ordningen efter  

 følgende satser:
- 50 pct. for den del af støtten, der ikke overstiger 200 ECU/ha pr. år, - 25 pct. for den del af støtten, der overstiger 200 ECU men ikke 400  

 ECU/ha pr. år, og - 15 pct. for den del af støtten, der overstiger 400 ECU men ikke 606  

 ECU/ha pr. år.
 For ekstensivt husdyrhold og proteinafgrøder er satserne dog:
- 50 pct. for den del af støtten, der ikke overstiger 100 ECU/ha pr. år, - 25 pct. for den del af støtten, der overstiger 100 ECU men ikke 200  

 ECU/ha pr. år, og - 15 pct. for den del af støtten, der overstiger 200 ECU men ikke 300  

 ECU/ha pr. år.
Det bemærkes, at Kommissionen den 14. juli l989 har fremsat forslag til  

 ændring af bestemmelserne i Rådets forordning (EØF) nr. 797/85 om  

 udtagningsordningen.
Det er foreslået, at refusionssatserne for statslige  

 udgifter vedrørende arealer, der er udtaget efter den 1. juli l989, ændres  

 som følger:
- 60 pct. for den del af støtten, der ikke overstiger 300 ECU/ha pr. år,  

 og - 25 pct. for den del af støtten, der overstiger 300 ECU men ikke 600  

 ECU/ha pr. år, og for så vidt angår arealer, der anvendes til ekstensivt husdyrhold og  

 proteinafgrøder - 60 pct. for den del af støtten, der ikke overstiger 150 ECU/ha pr. år,  

 og - 25 pct. for den del af støtten, der overstiger 150 ECU men ikke 300  

 ECU/ha pr. år.
 Samtidig foreslås det, at medlemsstaterne forpligtes til at sørge for, at  

 potentielle støttemodtagere informeres om ordningens muligheder.
 Vedtagelse af disse forslag vil ikke indebære ændringer i de her  

 foreslåede bestemmelser.
 Gennemførelsesbestemmelserne for udtagningsordningen er fastsat i  

 Kommissionens forordning (EØF) nr. 1272/88 af 29. april 1988 om  

 gennemførelsesbestemmelser for støtteordningen til fremme af nedlæggelsen af  

 agerjord, jf. bemærkningerne til den foreslåede § 20 c nedenfor.
b.
Støtte til ekstensivering og omstilling Der skal indføres støtteordninger, der skal tilskynde landmænd, herunder  

 deltidslandmænd, til ekstensivering og omstilling af produktionen.
 Medlemsstaterne er forpligtede til at gennemføre disse ordninger.  

 Kommissionen kan dog give en medlemsstat tilladelse til ikke at anvende  

 ordningerne i områder, hvor naturforholdene eller risikoen for affolkning  

 taler imod en produktionsnedsættelse.
Ekstensiveringsordningen omfatter støtte til nedsættelse af produktionen  

 af overskudsprodukter.
Det er en forudsætning for støtten, at produktionen af  

 det pågældende produkt på den enkelte bedrift i en periode på mindst 5 år  

 nedsættes med mindst 20 pct., uden at kapaciteten for anden  

 overskudsproduktion forøges.
Som overskudsprodukter betragtes produkter, der  

 ikke til stadighed kan afsættes normalt på fællesskabsplan uden  

 støtteordninger.
Indtil udgangen af 1989 kan medlemsstaterne begrænse  

 ordningen til oksekød og vin.
Endvidere kan medlemsstaterne i årene 1989 og  

 1990 gennemføre ordningen alene på forsøgsbasis som led i pilotprojekter.
Forordningen overlader til medlemsstaterne at fastsætte  

 ekstensiveringsmåderne.
Ekstensivering gennem udtagning af arealer kan dog  

 ikke længere anvendes, idet denne metode nu danner grundlag for den under  

 pkt. a omtalte ordning.
 Støtte efter ekstensiveringsordningen vil udelukke støtte til samme  

 arealer efter udtagningsordningen eller omstillingsordningen.
Støttens størrelse vil afhænge af de forpligtelser, modtageren har  

 indgået, samt af indtægtstabet.
Den maksimale refusionsberettigede støtte er  

 fastlagt af Kommissionen som led i gennemførelsesbestemmelserne.
 EUGFL refunderer for Danmarks vedkommende 25 pct. af udgifterne.  

 Ekstensiveringsordningen gælder for en forsøgsperiode på 3 år fra den 29.  

 juni 1987, hvilket indebærer, at der i en periode på 3 år vil kunne gives  

 tilsagn om ekstensiveringsstøtte for en støtteperiode på mindst 5 år.
 Gennemførelsesbestemmelserne for ekstensiveringsordningen er fastsat i  

 Kommissionens forordning (EØF) nr. 4115/88 af 21. december 1988 om  

 gennemførelsesbestemmelser for ordningen med støtte til ekstensivering af  

 produktionen, jf. bemærkningerne til den foreslåede § 20 d nedenfor.
 Omstillingsordningen omfatter støtte til omstilling af produktionen fra  

 overskuds- til ikke-overskudsprodukter.
Ændringsforordningerne indeholder blot en programerklæring vedrørende  

 omstillingsordningen.
Rådet skal på forslag af Kommissionen fastsætte en  

 liste over de produkter, til hvilke omstilling kan tillades, samt  

 betingelserne og de nærmere bestemmelser for ydelse af støtten.
Kommissionen  

 har den 21. oktober 1988 fremlagt forslag til denne liste, som Rådet endnu  

 ikke har vedtaget.
c.
Støtte i miljøfølsomme områder Der kan indføres en ordning med støtte til landbrugere, herunder  

 deltidslandmænd, i områder, der er følsomme med hensyn til beskyttelse af  

 miljøet og naturressourcerne eller bevaring af naturen og landskabet, med det  

 formål at fremme indførelsen eller opretholdelsen af produktionsmetoder, som  

 er forenelige med kravet om beskyttelse af miljøet og naturressourcerne eller  

 med kravet om bevaring af naturen og landskabet.
 Ordningen er gennemført med lov nr. 382 af 7. juni 1989 om ændring af lov  

 om støtte til forbedring af strukturen og effektiviteten i jordbruget og  

 bekendtgørelse nr. 564 af 21. august 1989 om tilskud til jordbrugsdrift i  

 miljøfølsomme områder.
d.
Støtte til skovbrugsforanstaltninger Efter rådsforordning 797/85 kan der ydes støtte til tilplantning med skov  

 og til en række andre skovbrugsforanstaltninger.
Efter den seneste ændring af forordning 797/85 kan støtte ydes til alle  

 landbrugere og alle enkeltpersoner, sammenslutninger og kooperative  

 virksomheder i skovbruget samt kollektive virksomheder, som gennemfører  

 tilplantning af landbrugsarealer.
Det refusionsberettigede maksimum for  

 tilplantningsstøtte er forhøjet til 1.800 ECU (ca. 16.100 kr.) pr. hektar.
 Endvidere kan medlemsstaterne yde en årlig præmie pr. tilplantet hektar.  

 Refusion herfor ydes i højst 20 år inden for et årligt maksimum på 150 ECU  

 pr. tilplantet hektar, dog højst 50 ECU pr. tilplantet hektar i det tidsrum,  

 hvor der for det samme areal ydes støtte til udtagning af agerjord.
 EUGFL refunderer for Danmarks vedkommende 25 pct. af udgifterne inden for  

 visse grænser.
e.
Støtte i bjergområder og ugunstigt stillede områder Som led i de socio-strukturelle foranstaltninger er der gennemført visse  

 ændringer af ordningen vedrørende støtte i bjergområder og ugunstigt stillede  

 områder.
Ordningen er ikke indført i Danmark.
 3. Kommissionens forslag til ændring af Rådets forordning (EØF) nr. 797/85  

 med henblik på at fremskynde tilpasningen af produktionsstrukturerne i  

 landbruget.
 Som led i reformen af strukturfondene har Kommissionen den l2. juli l989  

 forelagt Rådet forslag til ændringer af de horisontale strukturbestemmelser,  

 herunder rådsforordning 797/85.
 Forslaget indeholder bl.a. følgende ændringer:
- de støtteberettigede investeringer udvides til udtrykkeligt at omfatte  

 turist- og håndværksmæssige aktiviteter, stalddørssalg og staldhygiejne, - hovederhvervskravet i forbindelse med investeringsstøtte m.v. lempes, - udover de gældende begrænsninger i visse sektorer (mælk, svin, æg og  

 fjerkræ) indføres der i oksekødssektoren en betingelse om, at der højst må  

 være en kvægtæthed på to storkreaturer pr. hektar foderareal, - for ikke-bjergdirektivområder nedsættes investeringsstøtten fra 35 pct.  

 til 20 pct. for fast ejendom og fra 20 pct. til 15 pct. for andre  

 investeringer, - maksimum for støtten til etablering af yngre jordbrugere forhøjes, og  

 betingelserne for støtten ændres, - betingelserne for den særlige støtte til investeringer foretaget af  

 yngre jordbrugere ændres, og - det refusionsberettigede maksimum for støtten til miljøfølsomme områder  

 forhøjes fra 100 ECU til 150 ECU pr. hektar.
4. Struktur- og Planudvalgets delbetænkninger for så vidt angår  

 gennemførelsen af de socio-strukturelle foranstaltninger Landbrugsministeren nedsatte den 25. marts 1987 Struktur- og Planudvalget,  

 der bl.a. skulle udarbejde oplæg til gennemførelsen af EF's  

 socio-strukturelle foranstaltninger i Danmark.
 Udvalget har i 1987 afgivet 1. delbetænkning (betænkning nr. 1122 om  

 gennemførelsen af EF's socio-strukturelle foranstaltninger i Danmark) og i  

 1988 2. delbetænkning (betænkning nr. 1145 om opfølgning af  

 marginaljordsstrategien i Landbrugsministeriets lovgivning m.v.).
a.
Ekstensiveringsordningen Struktur- og Planudvalget har anbefalet, at ekstensiveringsordningen  

 indføres uden nogen begrænsning i det geografiske anvendelsesområde.  

 Ordningen skal betragtes som et tilbud, der kan benyttes af alle jordbrugere.
 På grund af ændringen af ekstensiveringsordningen har udvalgets  

 overvejelser om ekstensivering på grundlag af arealreduktioner ikke længere  

 betydning for ordningens gennemførelse, hvorimod en række af udvalgets  

 synspunkter vil kunne lægges til grund ved gennemførelsen af  

 udtagningsordningen.
 For så vidt angår beregning af støtten til ekstensivering af  

 kornproduktion har udvalget anbefalet en ordning baseret på et sæt generelle  

 støttesatser, der differentieres på grundlag af det tidligere udbytteniveau  

 på de ekstensiverede arealer.
På oksekødsområdet har udvalget peget på, at oksekødsproduktionen i EF  

 forventes at falde i de kommende år på grund af Rådets beslutninger om  

 begrænsninger i mælkeproduktionen.
På denne baggrund og på grund af  

 usikkerheden om gennemførelsesbestemmelsernes indhold har udvalget ikke  

 foreslået en konkret ekstensiveringsmetode for oksekødsproduktionen.
b.
Omstillingsordningen Udvalget har ikke behandlet omstillingsordningen.
c.
Skovbrugsforanstaltningerne Udvalget har bl.a. overvejet vilkårene for støtte til private  

 tilplantninger samt koblingen mellem en udpegning af tilplantningsområder  

 m.v. i regionplanlægningen og anvendelsen af offentlige midler til fremme af  

 tilplantningsaktiviteten.
 Udvalget har fundet, at det som vilkår for støtte til de enkelte  

 tilplantninger må kræves:
- at arealet pålægges tinglyst fredskovspligt, dog således at ejeren ved  

 nytilplantninger sikres en fortrydelsesret inden for de første 10 år efter  

 tilplantningen, med mindre tilplantningen er etableret for at forbedre  

 arronderingen af eksisterende fredskov, - at der etableres skovbryn, fortrinsvis bestående af løvtræer og buske,  

 og - at der udarbejdes en tilplantningsplan.
 Udvalget har foreslået, at der gennemføres en skovplanlægning med tre  

 områdekategorier, nemlig skovrejsningsområder, områder inden for hvilke  

 tilplantning er uønsket, og den øvrige del af det åbne land.
Udvalget har anbefalet, at der skal kunne ydes tilskud til  

 nytilplantninger og arronderingstilplantninger i skovrejsningsområder, og at  

 der ikke ydes støtte til tilplantninger i områder, hvor tilplantning er  

 uønsket.
Med hensyn til de øvrige områder har udvalget anbefalet støtte til  

 arronderingstilplantninger og diskuteret forskellige modeller for etablering  

 af en kobling mellem skovplanlægning og støtte til nytilplantninger.
 Udvalget har ikke foreslået konkrete støttesatser, men har anbefalet, at  

 støtten differentieres efter skovenes arronderingsforhold, og at  

 støttesatserne fastlægges således, at tilplantning med løvtræ gøres økonomisk  

 mere attraktiv end nåletræstilplantning, hvis der ønskes en forøgelse af  

 løvtræsandelen i støttede tilplantninger.
 Udvalget har i øvrigt fundet, at der ikke bør ydes støtte til etablering  

 af juletræ- og pyntegrøntkulturer.
 For så vidt angår administrationen af tilskud til tilplantning efter  

 forbedringsloven har udvalget anbefalet, at de nærmere retningslinier samt de  

 nærmere vilkår for støtte, herunder generelle krav med hensyn til  

 træartsvalg, skovbryn m.v., fastlægges af Landbrugsministeriet i samarbejde  

 med Miljøministeriet.
5. Lovforslagets formål Med lovforslaget tilsigtes i Danmark at gennemføre EF's udtagnings-,  

 ekstensiverings- og omstillingsordninger i overensstemmelse med obligatoriske  

 EF-regler samt gennem en udbygning af mulighederne for at yde tilskud til  

 privat tilplantning med skov at medvirke til en forøgelse af det samlede  

 skovareal i Danmark.
 Samtidig foreslås lovens bestemmelser om tilskud til forbedring af  

 skovarealer udtaget, idet reglerne om tilskud til sådanne foranstaltninger nu  

 er samlet i skovforbedringsloven, jf. lov nr. 194 af 29. marts 1989.
 Ifølge præamblerne til ændringsforordningerne nr. 1760/87 og 1094/88 er  

 formålet med udtagnings-, ekstensiverings- og omstillingsordningerne at  

 tilskynde landbrugerne til at gennemføre produktionsændringer, der kan  

 bidrage til tilpasningen af de forskellige produktionssektorer til  

 markedsbehovene, særlig sektorerne med overskudsproduktion, ligesom disse  

 ordninger vil kunne have positive miljømæssige virkninger.
I begrundelsen for skovbrugsforanstaltningerne i forordning 797/85 anføres  

 det, at markedssituationen for landbrugsprodukter gør det nødvendigt, at  

 landbrugsforanstaltningerne suppleres med visse særlige  

 skovbrugsforanstaltninger.
Det fremhæves samtidig, at  

 skovbrugsforanstaltninger kan bidrage til bevarelse og forbedring af  

 jordbunden, dyrelivet og plantevæksten, samt overflade- og grundvandsystemet  

 og til landbrugsarealernes produktivitet.
 I præamblerne til ændringsforordningerne nr. 1760/87 og 1609/89 peges på  

 behovet for styrkelse og udvidelse af de foranstaltninger, der tager sigte på  

 at tilskynde til tilplantning af landbrugsarealer med skov.
Ved tilrettelæggelsen af den danske gennemførelse af de nævnte ordninger  

 vil der blive lagt vægt på den beskrevne dobbelte målsætning, især således at  

 natur- og miljøhensyn tilgodeses mest muligt.
Ordningerne vil endvidere inden  

 for de af EF fastlagte rammer blive tilrettelagt på den administrativt set  

 enklest mulige måde.
 Lovforslaget må ses i sammenhæng med de initiativer, der i de seneste år  

 er taget med henblik på beskyttelse af natur- og miljøinteresserne.  

 Handlingsplanen mod forureningen af det danske vandmiljø med næringssalte og  

 den samlede strategi for marginaljorder henviser således til EF's  

 socio-strukturelle foranstaltninger som midler, der vil indgå i  

 gennemførelsen af planerne.
 Det må forventes, at de driftsomlægninger, der følger af gennemførelsen af  

 ordningerne vedrørende nedsættelse af produktionen, vil medvirke til at  

 nedbringe forbruget af kvælstof og bekæmpelsesmidler i jordbruget.
 Der må endvidere forventes et vist sammenfald mellem marginaljorder og  

 anvendelsen af lovforslagets skovtilplantningsforanstaltninger.
 På denne baggrund er lovforslaget et ikke uvæsentligt element i  

 gennemførelsen af marginaljordsstrategien.
 Gennemførelsen af de foreslåede bestemmelser om tilskud til  

 skovtilplantning er endvidere et element i opfølgningen af skovpolitisk  

 udvalgs betænkning (nr. 1090) »En fremtidig skovpolitik« og af den  

 skovpolitiske redegørelse.
Det er ved udformningen af forslaget forudsat, at der i henhold til lovene  

 om lands- og regionplanlægning udpeges skovrejsningsområder og områder, hvor  

 skovtilplantning er uønsket, jf. lov nr. 340 af 24. maj 1989 om ændring af  

 lov om lands- og regionplanlægning og lov om regionplanlægning i  

 hovedstadsområdet (planlægning af skovrejsningsområder). Lovforslaget skal  

 derved ses i sammenhæng med de seneste ændringer i landbrugsloven, jf. lov  

 nr. 381 af 7. juni 1989 om ændring af lov om landbrugsejendomme.
Ved  

 ændringen blev der, som hovedregel, åbnet fri mulighed for skovtilplantning  

 på landbrugsejendomme, idet der dog samtidig blev åbnet mulighed for forbud  

 mod skovtilplantning inden for områder, hvor skovtilplantning i henhold til  

 en endeligt godkendt regionplan er uønsket.
 Lovforslaget skal endvidere ses i sammenhæng med skovforbedringsloven, jf.  

 lov nr. 194 af 29. marts 1989, skovloven, jf. lov nr. 383 af 7. juni 1989, og  

 naturforvaltningsloven, jf. lov nr. 339 af 24. maj 1989, som tilsammen danner  

 grundlag for en offentlig indsats med henblik på fremme af skovtilplantning  

 og skovforbedring.
Private tilplantninger vil herefter kunne støttes gennem forbedringsloven,  

 mens produktions-, miljøfremmende og andre forbedringsforanstaltninger i  

 eksisterende skovarealer kan støttes på grundlag af bestemmelserne i  

 skovforbedringsloven.
Fremme af løvskovsarealet i forbindelse med  

 genplantninger i eksisterende fredskovsområder vil kunne støttes efter  

 bestemmelserne i skovloven, og statslig skovrejsning kan fremmes gennem  

 naturforvaltningsloven.
Det bemærkes, at regeringen vil fremsætte lovforslag,  

 som ændrer og samler bestemmelserne i de gældende naturforvaltnings- og  

 naturfredningslove.
 Hertil kommer, at småtilplantninger uden forstligt erhvervsmæssigt sigte  

 kan fremmes gennem vildtplantningsordningen, at etableringen af læhegn, der  

 også har betydning som levesteder for flora og fauna, kan fremmes gennem  

 læplantningsordningen, og at rådgivningsindsatsen inden for det private  

 skovbrug vil blive styrket gennem det forslag til lov om tilskud til  

 konsulentvirksomhed inden for skovbruget, som regeringen agter at fremsætte.
Der er tale om at indføre ordninger, der ikke tidligere har været anvendt  

 i Danmark, og EF-Kommissionen har endnu ikke vedtaget de nødvendige  

 gennemførelsesbestemmelser for omstillingsordningen.
Forslaget har derfor  

 karakter af rammebestemmelser, idet der kan opstå behov for tilpasninger af  

 ordningerne i lyset af indvundne erfaringer.
Udviklingen i landbrugets pris-  

 og omkostningsforhold kan gøre det nødvendigt at justere tilskudssatserne  

 m.m.
 Med hensyn til Kommissionens ændringsforslag til forordning 797/85 i  

 forbindelse med reformen af strukturfondene, jf. punkt 3 ovenfor, som  

 tidligst forventes vedtaget i løbet af december 1989, er det under hensyn til  

 forventningen om ændringernes detailmæssige karakter hensigten at gennemføre  

 disse efter bemyndigelsen i § 1, stk. 1, i forbedringsloven ved  

 bekendtgørelse.
6. Lovforslagets statsfinansielle virkninger I henhold til lovens § 20 og forslaget til § 20 g fastsættes der årligt på  

 finansloven beløbsrammer for tilsagn om tilskud til foranstaltningerne i  

 forslaget til §§ 19, 20 c, 20 d og 20 e.
Tilsagnsrammerne fastsættes ved tekstanmærkninger til de årlige  

 finanslove.
Ikke udnyttede tilsagnsrammer vil ved tekstanmærkningerne kunne  

 overføres til efterfølgende finansår.
For 1990, 1991, 1992 og 1993 forventes afsat tilsagnsrammer for  

 skovtilplantning på 20 mill. kr. årligt.
Det er ved beregningerne forudsat,  

 at halvdelen af tilplantningerne etableres det år, hvor tilsagnet om tilskud  

 gives, mens den anden halvdel etableres året efter.
Der er endvidere forudsat  

 en ratevis udbetaling af tilskud, således at 60 pct. af tilskudsbeløbet  

 udbetales i plantningsåret, mens de sidste 40 pct. først udbetales efter 3 år  

 og under forudsætning af, at tilplantningen er i god vækst.
 De tilsvarende tilsagnsrammer for foranstaltningerne efter §§ 20 c, 20 d  

 og 20 e, forventes at udgøre henholdsvis 77,5, 22,5, 7,5 og 7,5 mill. kr.  

 Tilskuddet vil normalt blive udbetalt i det efterfølgende finansår.  

 Tilsagnsrammen for 1990 dækker dog udbetalinger i 1990 og 1991.
I tabel 1 er vist de nævnte tilsagnsrammer og et skøn over de forventede  

 udbetalinger.
Skønnet er behæftet med stor usikkerhed, da der som ovenfor  

 nævnt er tale om at indføre helt nye ordninger, hvor der ikke foreligger  

 danske erfaringer.
a.
Nedsættelse og omstilling af produktionen Tilskudssatsen for udtagning af agerjord vil som omtalt nedenfor i  

 bemærkningerne til den foreslåede § 20 c blive differentieret under hensyn  

 til dehidtidige udbytter på de udtagne arealer og anvendelsen af det udtagne  

 areal.
 Som beregningsforudsætning er det lagt til grund, at tilskudssatsen i  

 gennemsnit vil udgøre 1.500 kr. pr. hektar udtaget areal.
 På grundlag af foreliggende oplysninger om udbytter og om jordbrugernes  

 forventede reaktion på forskellige tilskudssatser skønnes det, at op mod  

 70.000 hektar agerjord i årene 1990-1994 gradvis vil blive taget ud af  

 hidtidig produktion.
 Som anført kan det ikke udelukkes, at tilskudssatserne må justeres i  

 forhold til den forudsatte gennemsnitlige tilskudssats på 1.500 kr. pr.  

 hektar.
For så vidt angår tilskud til ekstensivering og tilskud til omstilling er  

 der afsat en samlet udgiftsramme på 5 mill. kr. i 1990 og 10 mill. kr. de  

 følgende år.
Denne ramme vil især blive anvendt til iværksættelse af  

 pilotprojekter inden for ekstensiveringsordningen, jf. bemærkningerne til §  

 20 d.
Med hensyn til omstillingsordningen er det ikke muligt at skønne over  

 effekten af denne ordning, idet der, jf. bemærkningerne til § 20 e, er  

 usikkerhed om hvilke produkter, der bliver omfattet af denne ordning.
 Det bemærkes, at tilskuddet til produktionsnedsættelse og omstilling  

 udbetales årligt i den periode på 5 år, hvor jordbrugeren har påtaget sig  

 forpligtelsen til at nedsætte eller omstille produktionen.
b.
Skovtilplantning På længere sigt stiles mod en årlig nytilplantning af 2.500-3.000 hektar  

 skov i privat regi.
I beregningerne er løvtræsandelen for alle årene anslået  

 til 25 pct.
Dette er en lidt højere løvtræsandel end den, der har kunnet  

 konstateres i de nytilplantninger, som gennem de seneste 40-50 år er blevet  

 etableret, fortrinsvis på de ringere landbrugsjorder.
Selvom det fortsat må  

 forventes, at en forholdsvis stor del af tilplantningerne vil ske på ringere  

 jorder, forventes det, at der gennem differentieringen af tilskudssatserne  

 kan skabes et særligt incitament til plantning af løvtræ.
 Ved beregningen af de statsfinansielle virkninger er regnet med et tilskud  

 på gennemsnitlig 7-8.000 kr. pr. hektar svarende til 45-50 pct. af  

 tilplantningsomkostningerne, der skønsmæssigt vil andrage 12.000 kr. pr.  

 hektar for nåletræs- og 25-30.000 kr. pr. hektar for løvtræstilplantninger.  

 Skønnet over de gennemsnitlige tilskud pr. hektar er forbundet med betydelig  

 usikkerhed, da tilplantningernes sammensætning og omfang ikke er kendt.
 Da der således er tale om en ordning, hvor skønnet over tilskuddenes  

 effekt er forbundet med stor usikkerhed, kan det blive nødvendigt at ændre  

 tilskudssatserne i lyset af indvundne erfaringer med ordningen.
Tabel 1. Udgifter til tilskud Udgifterne til tilskud afholdes inden for de under § 11.  

 Landbrugsministeriet afsatte bevillinger på forslag til finanslov for 1990  

 med tilhørende BO-år.
7. Lovforslagets administrative konsekvenser Administrationen af de foreslåede foranstaltninger vil blive henlagt til  

 Jordbrugsdirektoratet i samarbejde med Landbrugsministeriets departement.
Til  

 de generelle opgaver i departementet omfattende alle områderne vil der medgå  

 1 årsværk (AC).
I tabel 2 er vist en oversigt over statens personalebehov ved  

 administrationen af ordningerne.
De viste årsværk indgår på FL 1989 i  

 bevillingslønramme øvrige.
Administrationens omfang og karakter nødvendiggør  

 oprettelse af en stilling som kontorchef i bevillingslønramme 36 i  

 Jordbrugsdirektoratet til at varetage overordnede og koordinerende opgaver.  

 Stillingen er søgt optaget på forslag til finanslov for 1990.
a.
Nedsættelse og omstilling af produktionen EF's strukturstøtteordninger og erhvervsfremmeordninger administreres i  

 dag af Jordbrugsdirektoratet, og det er hensigten, at administrationen af  

 produktionsnedsættelsesordningerne og omstillingsordningen skal koordineres  

 med disse ordninger i Jordbrugsdirektoratet.
Ansøgninger og nødvendige  

 erklæringer m.v. i henhold til ordningerne indhentes og udfyldes af  

 jordbrugeren i samarbejde med jordbrugets konsulenter, hvorefter ansøgning  

 indsendes til Jordbrugsdirektoratet.
 Til brug ved behandlingen af ansøgninger, bevilling og udbetaling af  

 tilskud m.v. vil der i 1990 medgå 5 årsværk (2 AC og 3 HK). Dette skøn skal  

 dog muligvis revurderes, når ordningerne vedrørende nedsættelse og omstilling  

 af produktionen endeligt er lagt til rette.
I henhold til Kommissionens gennemførelsesbestemmelser skal kontrollen med  

 produktionsnedsættelsesordningerne som minimum omfatte en stikprøvekontrol  

 hos mindst 5 pct. af tilskudsmodtagerne.
Da arealanvendelsen på den enkelte  

 bedrift skal fremgå af sædskifte- og gødningsplanerne, vil kontrollen kunne  

 gennemføres på dette grundlag, kombineret med besigtigelse af de berørte  

 arealer.
Tilsyn og kontrol vedrørende produktionsnedsættelsesordningerne vil derfor  

 i det væsentlige hensigtsmæssigt kunne henlægges til Statens Plantetilsyn,  

 der pr. 1. januar 1990 integreres i Plantedirektoratet, og som allerede har  

 kontrolopgaver vedrørende økologisk jordbrug, grønne marker og sædskifte- og  

 gødningsplaner.
Til de nye opgaver forventes at medgå 2 årsværk  

 (kontrollører).
 Kommuner og amtskommuner vil ikke blive inddraget i administrationen af  

 ordningen, men vil blive underrettet om indgåede aftaler.
b.
Skovtilplantning Det er hensigten, at tilskudsordningen vedrørende skovtilplantning skal  

 administreres af Jordbrugsdirektoratet.
Ansøgning skal udarbejdes af  

 jordbrugeren med bistand af en efter § 21 udpeget særlig sagkyndig.
Afgørelse  

 om bevilling af tilskud træffes af Jordbrugsdirektoratet.
De nærmere  

 retningslinier for administrationen af tilplantningsstøtten vil på baggrund  

 af Struktur- og Planudvalgets 2. delbetænkning blive fastlagt af  

 Landbrugsministeriet i samarbejde med Miljøministeriet.
Der vil blive  

 tilstræbt en enkel og smidig administration, som med udgangspunkt i  

 regionplanlægningens områdeudpegning i videst mulig omfang baseres på  

 anvendelsen af generelle regler frem for konkrete vurderinger.
 Til brug ved behandlingen af ansøgninger m.v. vil der medgå 2 årsværk (1  

 AC og 1 HK).
Tabel 2. Statens personalebehov c.
Informationsaktiviteter, statistisk og administrativ registrering Til brug ved administrationen af ordningerne skal der opbygges et samlet  

 EDB-system i Jordbrugsdirektoratet, som koordineres med registeret vedrørende  

 tilskud i miljøfølsomme områder, til læplantning og til skovforbedring.  

 Endvidere vil der blive iværksat særlige initiativer med henblik på  

 information til jordbrugerne om de nye tilbud.
Udgifterne til de nævnte  

 aktiviteter påregnes i l989 at udgøre 1,3 mill. kr.
Såfremt dette beløb ikke  

 afholdes fuldt ud i 1989, kan udgiften afholdes i 1990 ved overførsel af de  

 bevilgede men ikke-forbrugte midler fra 1989 til 1990.
 I tabel 3 er vist de statslige udgifter ved lovens administration.  

 Udgifterne skal afholdes udover de til loven afsatte tilskudsmidler.  

 Udgifterne er indbudgetteret i finansloven for 1989 og finanslovforslaget for  

 1990 med tilhørende BO-år.
Tabel 3. Statens udgifter til administration Udgifterne til administration, herunder til lønudgifter, afholdes inden  

 for de under § 11. Landbrugsministeriet afsatte bevillinger på finansloven  

 for 1989 og forslag til finanslov for 1990 med tilhørende BO-år.
8. Notifikation Lovforslaget skal notificeres for EF-Kommissionen.
9. Høring Det oprindelige lovforslag, L 70, har været forelagt for De danske  

 Landboforeninger, Danske Husmandsforeninger, Tolvmandsforeningerne, Dansk  

 Erhvervsgartnerforening, Dansk Skovforening, De Danske Skovdyrkerforeninger,  

 Det danske Hedeselskab, Danmarks Naturfredningsforening og Det økologiske  

 Jordbrugsråd.
Bemærkninger til lovforslagets enkelte bestemmelser Til § 1, nr. 2 De gældende regler i kapitel 7 om tilskud til skovbrugsforanstaltninger er  

 ikke blevet udmøntet i nærmere gennemførelsesbestemmelser, idet man har  

 afventet overvejelserne fra det af landbrugsministeren nedsatte skovpolitiske  

 udvalg, jf. betænkning nr. 1090 »En fremtidig skovpolitik«, samt  

 vedtagelsen af EF's socio-strukturelle foranstaltninger.
De gældende bestemmelser i Rådets forordning (EØF) nr. 797/85 åbner  

 mulighed for at yde tilskud til skovtilplantning på landbrugsarealer til  

 landbrugere og i øvrigt enhver enkeltperson, sammenslutning eller kooperativ  

 virksomhed i skovbruget eller kollektiv sammenslutning, som gennemfører  

 tilplantning af landbrugsarealer.
Med de foreslåede bestemmelser om  

 tilplantningstilskud udmøntes EF's ordninger om eengangstilskud til  

 skovtilplantning i Danmark.
 Tilskudsordningen omfatter private ejere af landbrugspligtige arealer.  

 Stat, kommuner, kirker og præsteembeder vil derfor ikke kunne modtage  

 tilskud.
 Ordningen har et generelt sigte, idet der dog ikke vil blive ydet tilskud,  

 hvor skovtilplantning ikke kan tillades i henhold til regionplanlægningens  

 udpegning af områder, hvor skovtilplantning er uønsket, eller hvor  

 skovtilplantning i øvrigt ikke er tilladt.
 Med den foreslåede bestemmelse i § 19, stk. 3, tilsigtes det at skabe  

 incitament til etablering af regulære og sammenhængende tilplantninger og til  

 tilplantninger, som forbedrer arronderingen af eksisterende fredskov.
 Med henblik på i særlig grad at fremme tilplantninger i  

 skovrejsningsområderne og løvtræstilplantninger foreslås tilplantningsstøtten  

 differentieret, således at tilskud ydes med en højere sats inden for  

 skovrejsningsområder end udenfor, og således at tilskud til  

 løvtræstilplantninger inden for begge områdekategorier ydes med en højere  

 sats end for nåletræstilplantninger.
 Indtil der i regionplanlægningen er foretaget en endelig udpegning af  

 skovrejsningsområder og områder, hvor skovtilplantning er uønsket, vil der  

 blive tilrettelagt en overgangsordning for tilskuddenes administration.
 Mindstebeløbet, der er nævnt i forslaget til § 19, stk. 5, vil for 1990  

 blive fastsat til kr. 25.000. Beløbet vil blive reguleret efter pris- og  

 lønudviklingen.
Tilskud vil alene blive ydet med henblik på egentlig langsigtet skovdrift.  

 Der vil således blive stillet krav om tinglysning af fredskovspligt på det  

 tilplantede areal.
Det er dog hensigten for så vidt angår tilskud til  

 etablering af ny skov at indføre en 10 års fortrydelsesret, således at en  

 jordbruger inden for 10 år efter tilplantning kan beslutte sig til at fjerne  

 tilplantningen mod at tilbagebetale tilskuddet.
Ved tilbagebetalingen må der  

 i givet fald svares et rentetillæg for at undgå, at tilskuddet anvendes som  

 billig finansiering af tilplantninger i kort omdrift.
 Med henblik på at sikre at ordningen ikke medvirker til uønsket etablering  

 af frijord på de berørte arealer, vil der blive stillet krav om  

 tilbagebetaling, med rentetillæg, såfremt landbrugspligten ønskes ophævet  

 inden for 10 år efter tilplantningen.
 Der vil som vilkår for støtte blive stillet krav om etablering af skovbryn  

 fortrinsvis bestående af løvtræer og buske.
Der vil ikke blive ydet tilskud til tilplantning med henblik på dyrkning  

 af pyntegrønt og juletræer i kort omdrift, men sådanne tilplantninger vil  

 inden for rammerne af skovloven kunne indgå som en del af et  

 tilplantningsprojekt.
Det vil være en betingelse for tilplantningsstøtten, at  

 tilplantning sker i overensstemmelse med en forstligt forsvarlig  

 tilplantningsplan.
En efter lovens § 21 udpeget særlig sagkyndig skal  

 attestere for planens forstlige forsvarlighed.
Planen skal bl.a. indeholde  

 oplysninger om arealstørrelse og placering, produktions- og miljøforhold,  

 tidsfølge for tilplantningen samt træartsvalg og -sammensætning.
 Som omtalt i de almindelige bemærkninger vil det kunne vise sig nødvendigt  

 i lyset af indvundne erfaringer at justere støttesatserne og vilkårene for  

 opnåelse af støtte.
 Tilskuddet kan udgøre op til mellem 40 og 75 pct. af de  

 tilskudsberettigede omkostninger, afhængig af om der er tale om  

 tilplantninger inden for eller uden for skovrejsningsområderne, og om der er  

 tale om løvtræstilplantninger eller nåletræstilplantninger.
De tilskudsberettigede omkostninger omfatter arbejdsløn,  

 maskinomkostninger og materialer, der kan henføres til projektet.
Som  

 tilskudsberettigede omkostninger betragtes dog ikke løn til fast tilknyttede  

 skovfunktionærer, vederlag for ansøgerens egen arbejdskraft eller anvendelse  

 af egne maskiner eller materialer.
 Udgifter til konsulentbistand ved ansøgning m.v. indgår ikke i de  

 tilskudsberettigede omkostninger.
 Ved fordelingen af de tilskudsmidler, der afsættes på de årlige  

 finanslove, vil ansøgninger om tilskud inden for skovrejsningsområder gå  

 forud for ansøgninger om tilskud uden for skovrejsningsområder.
 Ordningens administration vil blive tilrettelagt med udgangspunkt i  

 anbefalingerne i Struktur- og Planudvalgets 2. delbetænkning.
Til § 1, nr. 3 Til den foreslåede § 20 c Som nævnt i de almindelige bemærkninger har Kommissionen i forordning  

 (EØF) nr. 1272/88 af 29. april 1988 fastsat gennemførelsesbestemmelser for  

 ordningen vedrørende udtagning af agerjord.
 Inden for rammerne af råds- og kommissionsforordningerne tænkes ordningen  

 tilrettelagt efter følgende retningslinier:
Det er hensigten at lade ordningen omfatte jordbrugsarealer, der indgår i  

 omdriften, og som i hele eller en del af en referenceperiode har været dyrket  

 med afgrøder, for hvilke der gælder en fælles markedsordning.
I Danmark  

 drejer det sig især om korn, sukkerroer, olieholdige frø samt ærter og bønner  

 til foderbrug.
Udelukket fra ordningen vil være arealer, der i hele  

 referenceperioden har været udlagt med flerårige kulturer (bl.a. frugttræer)  

 og eksempelvis kartofler.
For at undgå at et enkelt års dyrkningsmønster danner grundlag, vil  

 referenceperioden blive fastsat til perioden 1. januar 1987 - 30. juni 1988,  

 svarende til to vækstsæsoner.
Det område på bedriften, inden for hvilket der  

 med tilskud kan udtages jord, afgrænses herefter fysisk til arealer, der på  

 ansøgningstidspunktet indgår i omdriften, og som tillige opfylder de nævnte  

 betingelser i een af eller begge de to vækstsæsoner.
Arealer, der først er  

 inddraget i omdriften i perioden 1. januar 1988 - 30. juni 1988, kan dog ikke  

 omfattes.
Det areal, der med tilskud kan tages ud af produktionen, kan højst udgøre  

 gennemsnittet af de omdriftsarealer, der i referenceperiodens to vækstsæsoner  

 har været dyrket med afgrøder, for hvilke der gælder en fælles  

 markedsordning.
Det areal, der skal tages ud af produktionen, for at der kan  

 opnås tilskud, skal mindst udgøre 20 pct. af ovennævnte areal.
 Bedriftens samlede omdriftsareal med afgrøder, for hvilke der gælder en  

 fælles markedsordning, må i aftaleperioden ikke overstige ovennævnte  

 gennemsnit af arealet i referenceperioden med fradrag af det udtagne areal.  

 Herved sikres, at udtagningen medfører det tilsigtede fald i produktionen af  

 afgrøder, for hvilke der gælder en fælles markedsordning.
 Af administrative årsager skal det udtagne areal udgøres af en eller flere  

 lodder på mindst een sammenhængende hektar hver.
 Der vil endvidere blive stillet krav om, at ansøgeren har drevet det  

 udtagne areal i en periode på mindst et år forud for ansøgningens indgivelse.  

 Endelig vil ejere, der opsiger forpagtningsaftaler vedrørende agerjord,  

 normalt først kunne søge om tilskud til at tage det pågældende areal ud af  

 produktion efter at have drevet det i 5 år efter opsigelsen.
Til den foreslåede § 20 c, stk. 4 Som anført i de almindelige bemærkninger kan medlemsstaterne i en  

 forsøgsperiode indtil 30. april 1991 tillade, at udtagne arealer anvendes til  

 græsning med henblik på ekstensivt husdyrhold eller til produktion af linser,  

 kikærter og vikke.
Sidstnævnte mulighed er det ikke hensigten at indføre her  

 i landet.
Gennem differentiering af tilskuddet vil miljøhensynet blive søgt  

 varetaget mest muligt.
Tilskuddet til udtagne jorder, der braklægges  

 permanent, vil således være væsentlig højere, end hvor braklægningen indgår i  

 omdriften.
Tilskuddet til udtagne jorder, der anvendes til græsning med  

 henblik på ekstensivt husdyrhold, vil samtidig blive fastsat så højt som  

 mulig, d.v.s. til 60 pct. af det tilskud, der ydes i forbindelse med  

 permanent braklægning.
Til den foreslåede § 20 c, stk. 5 og 6 For at sikre at de udtagne arealer opretholdes i god dyrkningsmæssig  

 stand, og at der opnås miljømæssige fordele, vil der blive fastsat  

 begrænsninger i adgangen til at gødske, anvende plantebeskyttelsesmidler og  

 foretage ukrudtsbekæmpelse på udtagne arealer.
a.
Tilplantning med skov Tilplantes udtagne arealer med skov, vil der kunne ydes  

 tilplantningstilskud efter betingelserne i den foreslåede § 19.
b.
Græsning med henblik på ekstensivt husdyrhold Der vil blive fastsat regler om etablering af permanente græsarealer med  

 græsarter med ringe produktivitet.
Det vil ikke blive tilladt at vande eller  

 at tilføre disse arealer (mineralsk eller organisk) gødning, bortset fra det  

 som dyrene efterlader under græsningen.
Det er dog tilladt at gødske i  

 forbindelse med etablering af græsarealerne.
 Endvidere vil det ikke blive tilladt at anvende plantebeskyttelsesmidler.  

 Bjærgning af hø er begrænset til et slæt pr. år med henblik på forbrug på  

 bedriften.
 Der vil endvidere blive fastsat bestemmelser, der forpligter  

 tilskudsmodtageren til at overholde en belægningsgrad på hele bedriften på  

 højst et storkreatur pr. hektar samlet grovfoderareal eller til ikke at øge  

 det oprindelige antal storkreaturer.
c.
Braklægning Opretholdelsen af gode dyrkningsmæssige forhold og hensynet til miljøet  

 indebærer krav om, at der skabes eller bevares et passende plantedække.  

 Plantedækket skal forblive på arealerne i hele braklægningsperioden.
Ved  

 braklægning inden for omdriften må nedpløjning ikke finde sted før den 20.  

 oktober, med mindre det sker i forbindelse med etablering af vinterafgrøder.  

 Det vil være tilladt at anlægge små beplantninger og mindre vildtremisser.
Der vil blive stillet krav om, at de udtagne arealer udlægges med  

 plantearter, der er omfattet af bestemmelserne i Landbrugsministeriets  

 bekendtgørelse om sædskifte- og gødningsplaner samt grønne marker i  

 jordbruget.
Arealerne vil kunne medtages i opgørelsen af de grønne marker.
Det vil blive forbudt at gødske og anvende plantebeskyttelsesmidler,  

 herunder midler til ukrudtsbekæmpelse.
Der kan dog efter udtrykkelig  

 tilladelse fra den kompetente myndighed blive mulighed for brug af  

 plantebeskyttelsesmidler.
 Endvidere vil der blive stillet krav om vedligeholdelse af arealerne.
d.
Ikke-jordbrugsmæssig anvendelse Arealer, der udlægges til ikke-jordbrugsmæssige formål, må ikke udnyttes  

 til vegetabilsk eller animalsk produktion.
Det er hensigten i  

 overensstemmelse med Struktur- og Planudvalgets indstilling at begrænse  

 tilladelsen til tilfælde, hvor arealerne senere påny kan inddrages under  

 jordbrugsmæssig drift, jf. landbrugslovens § 7 a.
e.
Administration og kontrol Ordningen vil blive baseret på 5-årige standardaftaler mellem  

 Jordbrugsdirektoratet og den enkelte jordbruger.
Aftalen er uopsigelig for  

 begge parters vedkommende i aftaleperioden, idet jordbrugeren dog i  

 overensstemmelse med EF-bestemmelserne får mulighed for opsigelse efter 3 år.  

 Jordbrugeren skal i aftalen forpligte sig til den aftalte anvendelse af de  

 berørte arealer og de krav med hensyn til f.eks. plantedække, græsning og  

 husdyrtæthed, som skal gælde for den pågældende udtagningsmåde.
 Der vil uanset bedriftens størrelse blive stillet krav om, at arealer, der  

 braklægges eller anvendes til ekstensivt husdyrhold, identificeres i  

 sædskifte- og gødningsplaner udarbejdet i overensstemmelse med reglerne i  

 Landbrugsministeriets bekendtgørelse om sædskifte- og gødningsplaner samt  

 grønne marker i jordbruget.
Gennem den identifikation af arealerne og deres anvendelse, som sker i  

 aftalen og i sædskifte- og gødningsplanerne, er der skabt grundlag for den  

 nødvendige kontrol med ordningens gennemførelse.
Det er iøvrigt hensigten at  

 gennemføre kontrollen gennem stikprøvevise undersøgelser af underliggende  

 dokumentation, og det bemærkes herved, at der i kommissionsforordningen  

 stilles krav om, at mindst 5 pct. af de tilsluttede bedrifter årligt  

 kontrolleres på stedet.
Denne kontrol vil blive gennemført af Statens  

 Plantetilsyn, således at kontrolopgaverne kan tilrettelægges rationelt i  

 koordination med kontrolopgaver i henhold til anden lovgivning.
Der vil i  

 særlige tilfælde blive mulighed for at dispensere fra bestemmelserne  

 vedrørende vedligeholdelse af de udtagne arealer.
 For så vidt angår begrænsninger i gødningsanvendelsen i forbindelse med  

 græsning, vil kontrollen blive baseret på regnskabskontrol (indkøb af  

 handelsgødning), sædskifte- og gødningsplaner og en faglig vurdering af den  

 pågældende drift.
f.
Tilskud Tilskuddet tænkes beregnet ud fra standardsatser, der fastsættes efter det  

 hidtidige udbytte på de udtagne arealer.
Det er hensigten at fastsætte 4  

 standardsatser, der hver især modsvarer et udbytteniveau.
Disse  

 standardsatser skal gælde i de tilfælde, hvor det udtagne areal braklægges  

 uden for omdriften eller tilplantes med skov.
Standardsatserne reduceres med  

 60 pct. i de tilfælde, hvor det udtagne areal braklægges inden for omdriften,  

 og med 40 pct. hvor arealet udnyttes til ekstensivt husdyrhold.
 Påtager den enkelte jordbruger sig forpligtelser, der er miljø- eller  

 naturmæssigt begrundede, og som er mere vidtgående, end hvad direkte følger  

 af forordningerne, vil der, ud over den ordinære præmie, blive ydet  

 kompensation for udgifter og indkomsttab i forbindelse hermed.
Hvis de udtagne arealer anvendes til ikke-jordbrugsmæssige formål vil  

 tilskuddet blive fastsat individuelt, idet der tages hensyn til den indkomst,  

 der opnås ved anvendelsen.
Tilskuddet kan ikke overstige standardsatserne.
Til den foreslåede § 20 d Som anført ovenfor i de almindelige bemærkninger er medlemsstaterne  

 forpligtede til at indføre en tilskudsordning til ekstensivering for så vidt  

 angår overskudsprodukter.
 Det er hensigten indtil udgangen af 1990 kun at iværksætte ordningen på  

 forsøgsbasis som led i pilotprojekter, således at der kan skabes et  

 erfaringsgrundlag, inden ordningen iværksættes i sin helhed.
I forsøgsperioden vil der blive indkaldt forslag til pilotprojekter.  

 Udvælgelse af pilotprojekter vil ske med henblik på at afprøve forskellige  

 ekstensiveringsmåder for både animalsk og vegetabilsk produktion baseret på,  

 at produktionsnedsættelsen fastlægges og dokumenteres på grundlag af de  

 faktisk producerede mængder.
Kriterier for udvælgelse af projekter vil  

 endvidere omfatte overskudsprodukternes udbredelse på landsplan, geografisk  

 repræsentativitet og repræsentativitet på bedrifts- og besætningsstørrelser.
Til den foreslåede § 20 d, stk. 4 Af administrative hensyn vil reglerne i videst muligt omfang blive  

 udformet i overensstemmelse med de tilsvarende regler for  

 udtagningsordningen.
Til den foreslåede § 20 e Bestemmelsen omfatter tilskud til omstilling fra overskuds- til  

 ikke-overskudsproduktioner.
Da Rådet endnu ikke har fastsat listen over de  

 produkter, der kan indgå i en omstillingsordning, har bestemmelsen alene  

 karakter af en bemyndigelse, som gør det muligt at gennemføre denne  

 obligatoriske ordning her i landet, når de nødvendige EF-regler er vedtaget.
Til § 1, nr. 4 Med ændringen udvides bestemmelserne vedrørende bortfald af tilskud til  

 også at omfatte de foreslåede ordninger.
Efter 2. behandling den 4. maj 1990 § 1 I lov om støtte til forbedring af strukturen og effektiviteten i  

 jordbruget, jf. lovbekendtgørelse nr. 631 af 22. september 1989, foretages  

 følgende ændringer:
 1. I overskriften til kapitel 7 ændres  

»skovbrugsforanstaltninger« til:  

»skovtilplantning«.
 2. § 19 affattes således:
 » § 19. Landbrugsministeren kan yde tilskud til private ejere  

 af landbrugspligtige arealer, som lovligt tilplantes med skov, og hvorpå  

 tinglyses fredskovspligt.
 Stk. 2. Tilskud kan ikke ydes til gentilplantning af eksisterende  

 skovarealer, til tilplantning med henblik på dyrkning af juletræer og  

 pyntegrønt i kort omdrift eller til tilplantninger, som ejeren er forpligtet  

 til at udføre over for offentlige myndigheder.
Stk. 3. Tilskud kan ikke ydes for de første 2 ha af hver enkelt  

 sammenhængende skovtilplantning.
Etableres tilplantningen i sammenhæng med et  

 eksisterende fredskovspligtigt skovareal, hvis arrondering derved forbedres,  

 kan dette fradrages i de 2 ha.
Stk. 4. De tilskudsberettigede omkostninger omfatter direkte udgifter til  

 løn til fremmed arbejdskraft, leje af maskiner og køb af planter og  

 materialer.
Landbrugsministeren kan for henholdsvis løvtræs- og  

 nåletræstilplantninger fastsætte maksimale beløb for de tilskudsberettigede  

 omkostninger pr. hektar.
Tilskuddet udgør en af landbrugsministeren fastsat  

 del af de tilskudsberettigede omkostninger og kan ikke overstige:
1) 75 pct. for løvtræstilplantninger i skovrejsningsområder, 2) 60 pct. for nåletræstilplantninger i skovrejsningsområder, 3) 50 pct. for løvtræstilplantninger uden for skovrejsningsområder samt 4) 40 pct. for nåletræstilplantninger uden for skovrejsningsområder.
 Stk. 5. Landbrugsministeren fastsætter det beløb, som de  

 tilskudsberettigede omkostninger mindst skal udgøre, for at der kan ydes  

 tilskud.
 Stk. 6. Landbrugsministeren fastsætter nærmere regler om betingelserne for  

 tilskud, om de tilskudsberettigede foranstaltninger og om størrelse og ydelse  

 af tilskud.
Stk. 7. Landbrugsministeren fastsætter regler om tilbagebetaling af  

 tilskud, i tilfælde hvor landbrugspligten eller fredskovspligten på de  

 tilplantede arealer ophæves inden 20 år efter tilplantningen.« 3. Efter kapitel 7 a indsættes:
»Kapitel 7 b Tilskud til nedsættelse eller omstilling af jordbrugsproduktion § 20 c.
Landbrugsministeren kan yde tilskud til ejere og forpagtere af  

 jordbrugsbedrifter, der tager agerjord ud af produktionen.
 Stk. 2. Landbrugsministeren fastsætter regler om, hvilke jorder der er  

 omfattet af tilskudsmuligheden efter stk. 1, og om beregning af det areal,  

 der kan tages ud af produktionen.
Stk. 3. Tilsagn om tilskud efter stk. 1 er betinget af, 1) at ansøgeren forpligter sig til i en periode på 5 år at tage jord ud af  

 produktionen, 2) at den udtagne jord udgør mindst 20 pct. af det areal, der kan tages  

 ud, og 3) at den udtagne jord udgøres af lodder på mindst een sammenhængende  

 hektar.
 Stk. 4. De jorder, der tages ud af produktionen, skal:
1) tilplantes med skov, 2) anvendes til græsning med henblik på ekstensivt husdyrhold, 3) braklægges uden for omdriften, 4) braklægges inden for omdriften eller 5) anvendes til ikkejordbrugsmæssige formål.
 Stk. 5. På jorder, der lægges brak, skal der skabes eller bevares et  

 passende plantedække.
 Stk. 6. Landbrugsministeren fastsætter bl.a. med henblik på beskyttelsen  

 af miljøet og naturressourcerne regler om anvendelsen og behandlingen af de  

 jorder, der tages ud af produktionen, og om størrelse og ydelse af tilskud.
§ 20 d.
Landbrugsministeren kan yde tilskud til ejere og forpagtere af  

 jordbrugsbedrifter, der nedsætter produktionen af jordbrugsprodukter.
 Stk. 2. Landbrugsministeren fastsætter regler om, hvilke produkter der er  

 omfattet af stk. 1.
 Stk. 3. Tilsagn om tilskud efter stk. 1 er betinget af, at ansøgeren  

 forpligter sig til i en periode på 5 år at nedsætte bedriftens produktion af  

 det pågældende produkt med mindst 20 pct.
 Stk. 4. Landbrugsministeren kan fastsætte regler om, at forpligtelsen i  

 stk. 3 til at nedsætte produktionen kan opfyldes gennem omlægning til  

 økologisk drift eller til anden driftsform, der medfører begrænset anvendelse  

 af produktionsfaktorerne.
 Stk. 5. Landbrugsministeren kan fastsætte nærmere regler om gennemførelse  

 og beregning af produktionsnedsættelsen i stk. 3 og om størrelse og ydelse af  

 tilskud.
§ 20 e.
Landbrugsministeren kan yde tilskud til ejere og forpagtere af  

 jordbrugsbedrifter, der omstiller produktionen fra overskudsprodukter til  

 ikkeoverskudsprodukter.
 Stk. 2. Landbrugsministeren kan fastsætte regler om, hvilke produkter og  

 foranstaltninger der er omfattet af stk. 1.
 Stk. 3. Landbrugsministeren kan fastsætte nærmere regler om størrelse og  

 ydelse af tilskud.
§ 20 f.
Landbrugsministeren kan fastsætte regler om, i hvilket omfang  

 støtte til nedsættelse, omlægning eller ophør af produktionen efter andre  

 regler skal medføre nedsættelse eller bortfald af tilskud efter denne  

 lov.« 4. § 26, stk. 3, affattes således:
»Stk. 3. Støtte efter kapitlerne 7, 7 a og 7 b bortfalder desuden, 1) hvis foranstaltninger efter § 19 viser sig at lide af væsentlige fejl  

 eller mangler, 2) hvis forpligtelsen i § 20 a til at opretholde eller indføre de  

 omhandlede produktionsmetoder ikke opfyldes, 3) hvis produktionen ikke nedsættes, jf. §§ 20 c og 20 d, eller 4) hvis omstillingen ikke gennemføres, jf.§ 20 e.« § 2 Stk. 1. Tidspunktet for lovens ikrafttræden fastsættes af  

 landbrugsministeren.
Ministeren kan herunder fastsætte, at loven træder i  

 kraft på forskellige tidspunkter.
 Stk. 2. Landbrugsministeren kan fastsætte regler om, at tilsagn om tilskud  

 efter § 20 d, stk. l, indtil udgangen af 1990 kun gives inden for rammerne af  

 et forsøgsprogram.
(* 1) EF-Tidende nr.
L 167 af 26. juni 1987, s. 1-8.
(* 2) EF-Tidende nr.
L 106 af 27. april 1988, s. 28-32.
(* 3) EF-Tidende nr.
L 165 af 15. juni 1989, s. 1-2.
(* 4) EF-Tidende nr.
L 207 af 19. juli 1989, s. 12.
(* 5) EF-Tidende nr.
L 65 af 9. marts 1989, s. 1.
