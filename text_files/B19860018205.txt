 I medfør af lov nr. 156 af 14. april 1920 om smitsomme sygdomme hos  

 husdyrene, som ændret senest ved lov nr. 191 af 9. maj 1984, fastsættes:
 § 1.  Infektion med Bovint Herpesvirus 1,  

 (IBR/IPV-virus) hos kvæg, i det følgende benævnt IBR, skal anses for en  

 mildere smitsom sygdom hos husdyrene.
 Stk. 2.  Hjortedyr, som holdes i indhegninger, kan efter  

 veterinærdirektoratets nærmere bestemmelser henføres under reglerne i denne  

 bekendtgørelse.
Smittede besætninger § 2.  Ejeren (brugeren) af en besætning skal ved viden  

 eller mistanke om, at IBR forekommer i besætningen, foretage anmeldelse til  

 en dyrlæge.
 Stk. 2.  Anmeldelse efter stk. 1 skal ske, når:
§ 3.  Når en dyrlæge modtager anmeldelse om mistanke  

 om smitte med IBR, jfr. § 2, skal dyrlægen snarest foretage undersøgelse af  

 besætningen med henblik på at konstatere, om noget dyr viser tegn på at være  

 smittet med sygdommen.
Såfremt mistanken herefter ikke kan afvises, skal  

 dyrlægen indsende fornødent materiale - dog højst fra tre dyr - med angivelse  

 af besætningens CKR-nr. til undersøgelse på Statens veterinære  

 Serumlaboratorium, Buelowsvej 27, 1870 Frederiksberg C, eller på Statens  

 veterinære Institut for Virusforskning, Lindholm, 4771 Kalvehave.
Der skal  

 dog ikke indsendes materiale, såfremt besætningen allerede i medfør af § 4  

 skal anses for smittet med IBR.
Stk. 2.  De i stk. 1 nævnte laboratorier underretter den  

 dyrlæge, der har indsendt det i stk. 1 omhandlede materiale, om resultatet af  

 undersøgelsen.
Når dyrlægen har modtaget meddelelse fra laboratoriet,  

 underretter han ejeren (brugeren) om dette resultat.
 § 4.  En besætning skal anses for smittet med IBR,  

 såfremt et af de i § 3, stk. 1, eller § 13 nævnte laboratorier i materiale  

 fra dyr i besætningen har påvist IBR-virus eller specifikke antistoffer mod  

 dette virus, jfr. dog § 5.
IBR-frie besætninger § 5.  En besætning kan anses for fri for IBR, såfremt  

 der ved undersøgelse af blodprøver fra samtlige besætningens dyr, der er over  

 1 år, samt fra alle dyr, der ikke er tillagt i besætningen, ikke påvises  

 reaktion for IBR, jfr. dog stk. 2.
 Stk. 2.  Fra besætninger, som i medfør af § 4 skal anses  

 for smittet med IBR, skal de i stk. 1 nævnte blodprøver omfatte samtlige  

 besætningens dyr, og der må ikke de sidste 14 dage inden udtagelsen af disse  

 blodprøver være fjernet dyr fra besætningen, medmindre disse umiddelbart  

 forinden har været blodprøveundersøgt for IBR med negativt resultat.
Stk. 3.  Det er en betingelse for fortsat at anse en  

 besætning for IBR-fri, at besætningen enten er en malkekvægbesætning, hvis  

 mælk undersøges i henhold til § 12, eller at der fra besætningen udtages  

 blodprøver til undersøgelse for IBR med højst 14 måneders mellemrum.  

 Blodprøverne skal udtages fra mindst 10 pct. af samtlige dyr fra besætningen,  

 dog mindst 10, der udvælges blandt ældre dyr.
I en malkekvægbesætning, hvor  

 der tillige holdes kødkvæg og/eller indkøbte fedekalve, skal disse dog  

 blodprøves som anført, såfremt de holdes adskilt fra malkekvæget eller  

 antalsmæssigt overstiger malkekvæget.
Det er endvidere en betingelse, at  

 besætningen kun tilføres IBR-frit kvæg, jfr. § 9, og at besætningen ikke i  

 øvrigt efter veterinærdirektoratets skøn har været udsat for smittefarligt  

 samkvem.
Oplysningspligt § 6.  Ejeren (brugeren) af en besætning, hvor der hos  

 et eller flere dyr er påvist IBR-virus eller specifikke antistoffer mod dette  

 virus, skal underrette alle, der kommer i kontakt med besætningen herom,  

 indtil besætningen erklæres IBR-fri, jfr. § 5. Ejeren (brugeren) skal  

 endvidere underrette alle modtagere af dyr, der har forladt besætningen  

 indenfor 30 dage før påvisningen.
Udbinding, flytning og omsætning § 7.  Ejeren (brugeren) af en besætning, der ikke er  

 IBR-fri i henhold til § 5 eller som ikke er undersøgt med negativt resultat i  

 henhold til § 12, skal ved betryggende indhegning eller tøjring holde kvæget  

 i en afstand af mindst 2,5 meter fra andres kreaturer samt påse, at dyrene  

 ikke har adgang til vandingssteder, der benyttes af andres kreaturer inden  

 for en afstand på 200 meter.
Dog er en afstand på 5 meter tilstrækkelig i  

 retning mod strømmen samt i tilfælde, hvor en å, der er vandførende i en  

 bredde af mindst 5 meter, danner skellet mellem græsgangene.
 § 8.  Kvæg fra besætninger, der i medfør af  

 bestemmelsen i § 4, skal anses for smittet med IBR, samt fra besætninger, som  

 har været tilført dyr uden attest for IBR-frihed, jfr. § 9, må kun flyttes  

 fra ejendommen, såfremt det føres direkte til slagtning, destruktionsanstalt  

 eller et slagtekvægmarked.
 Stk. 2.  Undtaget fra bestemmelserne i stk. 1, er dog  

 kvæg, der flyttes under iagttagelse af bestemmelserne i § 9, stk. 3, c, eller  

 stk. 4.
§ 9.  Kvæg, der flyttes fra en besætning, og kvæg, der  

 indsættes i en besætning, på et dyrskue, en fælles græsgang eller i en anden  

 samling af kvæg, skal ledsages af en attest, der er udstedt af en dyrlæge på  

 en af veterinærdirektoratet godkendt formular.
Ejeren af kvæget skal opbevare  

 attesten i mindst 1 år.
 Stk. 2.  Uanset bestemmelsen i stk. 1 kan kvæg dog uden  

 attest leveres direkte til slagtning, destruktionsanstalt eller til et  

 slagtekvægmarked.
Stk. 3.  Den i stk. 1 nævnte attest skal indeholde en  

 ejererklæring.
Af attesten skal endvidere fremgå:
Stk. 4.  Undtaget fra bestemmelserne i stk. 3, er tyre  

 og stude, der indsættes på eller hjemtages fra en tyrestation eller en  

 avlsstation.
Den i stk. 1, krævede attest skal i dette tilfælde udfærdiges i  

 overensstemmelse med de til enhver tid gældende regler for tyres og studes  

 henholdsvis indsættelse på og hjemtagning fra disse stationer.
Stk. 5.  Det i stk. 1 nævnte kvæg skal være mærket med  

 et blivende mærke.
Såfremt dyret ved udtagelsen af de i stk. 3 krævede  

 blodprøver er mærket med CKR-nummer skal dette benyttes.
Nummeret på mærket  

 skal påføres attesten, der skal ledsage dyret, jfr. stk. 1.
 § 10.  Veterinærdirektoratet tilrettelægger den  

 nærmere bekæmpelse af IBR-infektioner ved oprettelse af særlige overvågnings-  

 og bekæmpelsesområder.
 Stk. 2.  Veterinærdirektoratet kan for områder fastsat i  

 henhold til stk. 1 udstede særlige regler for udbinding, omsætning og  

 flytning af kvæg, samt påbyde ejeren (brugeren) af en besætning at lade  

 udtage blodprøver af denne med henblik på undersøgelse for forekomst af  

 IBR-infektion.
 Stk. 3.  Den nærmere gennemførelse af de i medfør af  

 stk. 2 fastsatte regler sker efter forhandling med De danske  

 Landboforeninger, Danske Husmandsforeninger, Danske Mejeriers  

 Fællesorganisation og Kødbranchens Fællesråd.
Vaccination § 11.  Vaccination mod IBR må kun finde sted, såfremt  

 tilladelse hertil i hvert enkelt tilfælde forud er givet af  

 veterinærdirektoratet.
I tilladelsen kan fastsættes nærmere betingelser for  

 vaccinationen.
Undersøgelse af leverandørmælkeprøver og blodprøver § 12.  Fra samtlige mælkeleverende besætninger skal  

 mejeriet 4 gange årligt udtage leverandørprøver til undersøgelse for  

 antistoffer mod IBR.
 § 13.  De i § 9, stk. 3, a) og § 12 nævnte  

 leverandørmælkeprøver samt de i § 5 og § 9, stk. 3, nævnte blodprøver skal  

 undersøges på Kvægsundhedstjenestens laboratorium, Ladelund, 6650 Brørup.  

 Laboratoriet underretter de pågældende besætningsejere (brugere) og  

 indsendende dyrlæger om resultatet af undersøgelserne med indberetning herom  

 til veterinærdirektoratet, efter veterinærdirektoratets nærmere bestemmelser.
Betaling, straf og ikrafttræden § 14.  Udgifterne ved udtagning, indsendelse og  

 undersøgelse af de i § 3, stk. 1, nævnte prøver betales af  

 veterinærdirektoratet.
Alle andre udgifter, som skal afholdes i medfør af  

 denne bekendtgørelse, er det offentlige uvedkommende.
 § 15.  I medfør af § 18 i lov nr. 156 af 14. april  

 1920 henholdsvis § 16, stk. 4, i lov nr. 175 af 5. juni 1959 straffes  

 overtrædelse af bestemmelserne i § 2, stk. 1, § 6, § 7, § 8, stk. 1, § 9,  

 stk. 1, stk. 3, stk. 5, § 10, stk. 2 og § 11, 1. pkt., eller de i henhold  

 hertil givne forskrifter med bøde, medmindre højere straf er forskyldt efter  

 den øvrige lovgivning.
§ 16.  Bekendtgørelsen træder i kraft ved  

 offentliggørelsen i Lovtidende.
Samtidig ophæves bekendtgørelse nr. 134 af  

 28. marts 1985.
