Nr BTL 261 Betænkning over Forslag til lov om ændring af lov om tjenestemænd i  

 staten, folkeskolen og folkekirken, lov om åremålsansættelse af tjenestemænd  

 og ansatte på tjenestemandslignende vilkår, lov om folkeskolen og lov om  

 frikommuner   

 Nr L 261 1991-92, 1. samling Afgivet: 19920508 Udvalget har behandlet lovforslaget i nogle møder og har herunder stillet spørgsmål til finansministeren.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal inden for flertallet (Socialistisk Folkepartis medlem af  

 udvalget) henviser til, at mindretallet ved 1. behandling udtrykte forbehold  

 med hensyn til vedtagelse af lovforslaget, inden der forelå et klart resultat  

 af urafstemningen blandt de berørte lærere.
 Denne urafstemning er nu afsluttet, og et flertal har sagt ja til  

 overenskomsten, herunder til, at arbejdsgiverparten fremover bliver  

 kommunerne.
Dette resultat respekterer mindretallet naturligvis.
Mindretallet påpeger  

 vigtigheden af, at lærernes metodefrihed i undervisningen fastholdes.
 Mindretallet indstiller på baggrund af ovenstående lovforslaget til  

 vedtagelse.
 Et mindretal (Fremskridtspartiets medlem af udvalget) vil redegøre  

 for sin stilling til lovforslaget ved 2. behandling.
