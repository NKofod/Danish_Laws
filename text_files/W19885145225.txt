I forbindelse med overførsel til et andet pengeinstitut af en kunde  

 K's kapitalpensionskonto, der var knyttet til pengeinstituttet P's  

 aktiepuljeordning, betingede P sig, at det på kontoen værende negative afkast  

 blev indbetalt af K.
P fandtes at være berettiget til at stille krv om  

 indbetaling af det negative afkast i forbindelse med overførslen af kontoen.
 Kendelse af 19. december 1988 i sag 1/1988.
 I forbindelse med overførsel til et andet pengeinstitut af en kunde K's  

 kapitalpensionskonto, der var knyttet til pengeinstituttet P's  

 aktiepuljeordning, betingede P sig, at det på kontoen værende negative afkast  

 blev indbetalt af K, hvis nye pengeinstitut ikke havde ønsket at overtage  

 det.
 K klagede herefter til Ankenævnet med påstand om, at P tilpligtedes at  

 overføre K's kapitalpension, uden at det negative afkast blev indbetalt, og  

 gjorde til støtte herfor gældende, at den indgåede aftale fastsatte, at et  

 negativt afkast skulle debiteres kontoen, men at aftalen ikke hjemlede krav  

 om indbetaling af et eventuelt negativt afkast ved flytning af kontoen.
 P påstod frifindelse under henvisning til, at skattedepartementet efter  

 kontoens oprettelse havde udtalt, at en debitering på kontoen af det negative  

 afksat måtte opfattes som en ophævelse af kontoen i utide, men at det  

 negative afkast kunne modregnes i fremtidige positive afkast, og at et  

 negativt afkast kan overføres til et andet pengeinstitut.
 Ankenævnet tog P's frifindelsespåstand til følge med følgende  

 bemærkninger:
 »Indledningsvis bemærkes, at klagerens påstand, hvis den tages til  

 følge, vil indebære, at det på klagerens kapitalpensionskonto konstaterede  

 negative afkast må bæres af de øvrige deltagere i den pulje, hvori klagerens  

 pensionsopsparing har været anbragt.
