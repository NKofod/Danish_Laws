Den kommende medaktionær i  

 driftsselskabet skulle herefter nytegne nominelt 1 mio. kr.
A-aktier.
Skatterådet  

 bekræftede, at den påtænkte transaktionsmodel ikke ville udløse skattemæssige  

 konsekvenser for hverken holdingselskabet eller driftselskabet, og  

 at den skattemæssige anskaffelsessum for den kommende  

 medaktionærs nytegnede A-aktier i driftsselskabet ville udgøres af  

 den kontante kursværdi ved tegningen.
Endvidere kunne det bekræftes, at  

 udbetaling af forlods udbytte til B-aktierne på 5 % og indløsning af  

 B-aktierne, herunder betalingen af indløsningsprovenuet, under visse nærmere  

 betingelser ville være skattefri for Holding ApS, samt at bortfald  

 af  

 opdelingen af aktierne i klasser i det år, hvor B-aktierne ville være indløst  

 fuldt ud, ikke ville udløse skattemæssige konsekvenser for holdingselskabet  

 eller den nye aktionær.
Generationsskiftemodel  ny aktieklasse Spørgsmål Svar Beskrivelse af  

 de faktiske forhold Drift A/S  

 producerer og sælger xxx til anvendelse i både Danmark og udlandet.
 Selskabets  

 gældende vedtægter vedlægges som  

  

 bilag 1, og selskabets seneste  

 afsluttende årsrapport pr. 31. december 2004 som  

  

 bilag 2.
 Samtlige aktier  

 i selskabet ejes pt. af Holding ApS, hvori samtlige anparter besiddes af A,  

 der  

 tillige er administrerende direktør i Drift A/S.
 Holding ApS har  

 ejet aktierne i Drift A/S i mere end 3 år.
Selskabets  

 virksomhed drives fra en lejet industriejendom beliggende xxx.  

 Ejendommen  

 ejes af A.
Der er indgået en lejekontrakt på markedsmæssige vilkår.
Ejendommens  

 seneste offentlige vurdering (2004) er på kr. 6,0 mio.; vurderingen  

 overstiger  

 dog efter parternes opfattelse ejendommens reelle værdi, hvorfor der snarest  

 vil blive anmodet om at der foretages omvurdering.
Der er i 2005 foretaget  

 tilbygning til ejendommen for ca. kr. 600-700.000, der ikke indgår i  

 vurderingen.
 Drift A/S realiserede  

 et overskud før skat på 437.926 kr. i 2003 og et overskud på 3.299.304 kr. i  

 2004. Af udkast til årsrapport for Drift A/S for 2005 fremgår det, at der  

 realiseres et underskud før skat på 1.339.557 kr.
A ønsker nu at  

 optage en kompagnon i virksomheden såvel ejer- som ledelsesmæssigt.
A har i  

 den  

 forbindelse hen over efteråret 2005 haft en lang række drøftelser med B, der  

 frem til den 31. december 2005 har været ansat som regionsdirektør i en  

 større  

 dansk virksomhed, der driver en række xxx.
 Parterne har i  

 den forbindelse hver især haft en række væsentlige forudsætninger for et  

 eventuelt  

 partnerskab omkring Drift A/S:
 B ønsker således  

 bl.a.  

  

 at  

  

 selskabet skal erhverve den faste ejendom til en pris på max.  

 kr. 5,0 mio., jf. nærmere nedenfor afsnit 1.2,  

  

 at  

  

 han skal indtræde som  

 direktør i selskabet,  

  

 at  

  

 parterne skal være ligestillede i stemmemæssig  

 henseende, og  

  

 at  

  

 han højst skal finansiere en købe-/tegningssum på kr.  

 1,0 mio.
 A ønsker på den  

 anden side  

  

 at  

  

 hans vederlag sammensættes således, at han mindst modtager  

 værdier modsvarende selskabets opsparede egenkapital pr. 31. december 2005,  

  

 at  

  

 den del af vederlaget der ikke berigtiges umiddelbart, jf. modelbeskrivelsen  

 nedenfor, forrentes og  

  

 at  

  

 en for B hensigtsmæssig transaktionsmodel ikke  

 påfører ham eller hans holdingselskab utilsigtede skattemæssige konsekvenser.
Den aftalte  

 transaktionsmodel Parterne er på  

 grundlag af disse forudsætninger og deres forhandlinger nået til enighed om  

 Bs  

 indtræden i selskabets ledelse og ejerkreds (via et personligt holdingselskab  

 ("B ApS")) med virkning pr. 1. januar 2006 på følgende vilkår:
 Selskabets  

 kapitalforhold ændres i overensstemmelse med det som  

  

 bilag 3  

 vedlagte  

 udkast til betinget aftale mellem parterne (betinget af skattemæssig  

 godkendelse). Dette vil, som det fremgår, indebære følgende kapitalændringer:
 Udkast til nye  

 vedtægter for selskabet (efter ovenstående kapitalændringer) vedlægges som  

  

 bilag  

 4. Parterne har desuden forhandlet sig frem til en aktionæroverenskomst,  

 jf. vedlagte udkast (  

  

 bilag 5  

 ).
Udover de  

 skitserede kapitalændringer m.v. skal B som anført overtage stillingen som  

 adm.  

 direktør.
Udkast til direktørkontakt vedlægges som  

  

 bilag 6. As stilling  

 ændres samtidig til produktionsdirektør.
Som det fremgår,  

 vil kapitalændringerne i sidste ende indebære, at selskabets A-aktier er  

 fordelt  

 med halvdelen til hver af aktionærerne, medens alene Holding ApS besidder  

 B-aktier.
Forskellen mellem A- og B-aktierne er ifølge udkastene til nye  

 vedtægter og aktionæroverenskomst Når B-aktierne  

 alle måtte være blevet indløst, hvilket vil ske ved kapitalnedsættelser i  

 Drift  

 A/S mod samtidig annullation af de pågældende aktier, vil selskabets  

 aktiekapital udelukkende bestå af de nom. kr. 2,0 mio.
A-aktier.  

 Klasseopdelingen  

 af selskabets aktiekapital er herved ophævet.
Ejendomsoverdragelse  

 til selskabet Parterne er som  

 led i forhandlingerne nået til enighed om, at den fra A til selskabet  

 udlejede  

 industriejendom, skal overdrages til selskabet.
Parterne er i  

 den forbindelse enige om, at ejendommen ud fra en samlet bedømmelse af dens  

 størrelse,  

 stand, beliggenhed og særligt det forhold, at det er en industriejendom, der  

 ikke umiddelbart kan anvendes til andet formål, idet ejendommen er  

 specialindrettet til produktion af xxx, uanset den offentlige vurdering har  

 en  

 handelsværdi på kr. 5,0 mio.
Udkast til betinget skøde vedlægges som  

  

 bilag 7.
 Værdiansættelsen  

 af ejendommen er til dels baseret på en af FIH Erhvervsbank A/S foretagen  

 vurdering,  

 jf. brev af 15. november 2005 (  

  

 bilag 8  

 ), samt en af EDC Erhverv  

 foretagen vurdering af 11. januar 2006 (  

  

 bilag 9  

 ), hvor ejendommens  

 handelspris vurderes til kr. 4.250.000. Parterne har herudover ved  

 værdiansættelsen taget hensyn til den i 2005 foretagne tilbygning.
 Det fremgår af  

 parternes aftale (bilag 1), at man har indsat et skatteforbehold vedrørende  

 værdiansættelsen af ejendommen, der indebærer at A kan undlade at gennemføre  

 ejendomsoverdragelsen, idet selskabet herefter fortsat skal leje ejendommen  

 på  

 nærmere fastsatte vilkår.
Spørgers eventuelle opfattelse ifølge anmodningen og bemærkninger til  

 sagsfremstilling Transaktionsmodellen Der er efter  

 rådgivers opfattelse klar hjemmel i den gældende Ligningsrådspraksis til at  

 gennemføre den ovenfor skitserede transaktion, uden at dette udløser  

 skattemæssige konsekvenser for hverken den eksisterende eller den indtrædende  

 aktionær.
Der kan i den forbindelse henvises til sagerne gengivet i  


  

 SKM2003.66.LR  


,  


  

 SKM2003.134.LR  


,   


  

 SKM2004.416.LR  


  

 samt senest  


  

 SKM2005.320.LR  


.
 Den forlods  

 udbytteret til den eksisterende aktionær, kommer til udtryk ved at B-aktierne  

 alle skal indløses i overensstemmelse med det ovenfor angivne, før der kan  

 udloddes mere end 20% udbytte på A-aktierne.
Parternes  

 enighed om at udlodde 20% af restoverskuddet - dvs. 10% af et positivt  

 regnskabsmæssigt  

 årsresultat (20% af 50%) - er forårsaget af, at B ApS er nødt til løbende at  

 modtage et vist udbyttebeløb til servicering af sine låneforpligtelser i  

 anledning af tilvejebringelsen af indskudskapitalen.
Udlodningen - og dermed  

 serviceringen af forpligtelserne ad den vej - forudsætter dog i sagens natur  

 et  

 årligt regnskabsmæssigt overskud i Drift A/S.
Det skal  

 bemærkes, at ovennævnte praksis fordrer en forrentning af den forlods  

 udbytteret.
Forrentningen blev i den seneste afgørelse fastsat til 5% p.a.  

 Den  

 af parterne aftalte forlods akkumulerende udbytteret på B-aktierne på 5%, der  

 går forud for den begrænsede udbytteret på A-aktierne, og som akkumuleres  

 såfremt der et (eller flere) år ikke er tilstrækkeligt resultat til at  

 udlodde,  

 svarer til denne forrentning.
Der gælder på  

 nogle områder en praksis, hvorefter en ændring af vedtægterne medfører, at  

 den  

 nuværende anpartshaver anses for at have afhændet sine anparter.
Dette er dog  

 kun tilfældet, hvis ændringen medfører en formueforskydning mellem selskabets  

 aktionærer.
I den nærværende  

 sag foretages den påtænkte vedtægtsændring forud for B ApS' tegning af  

 A-aktier, hvorfor der på tidspunktet for vedtægtsændringen kun er én aktionær  

 i  

 Drift A/S.
Den planlagte ændring af vedtægterne medfører derfor ikke en  

 formueforrykkelse mellem aktionærer.
Da vedtægtsændringen i Drift A/S sker  

 før  

 B ApS bliver aktionær kan vedtægtsændringen efter rådgivers klare opfattelse  

 ikke føre til beskatning af B ApS.
Vedrørende det  

 påtænkte efterfølgende bortfald af opdelingen i aktieklasser bemærkes, at  

 dette  

 ikke vil medføre en formueforskydning mellem aktionærerne, da B-aktierne på  

 dette tidspunkt alle vil være indløst og alle resterende (A-)aktier derfor på  

 dette tidspunkt såvel formelt som reelt vil have samme rettigheder.
En sådan  

 efterfølgende ændring af vedtægterne vil derfor heller ikke kunne eller  

 skulle  

 sidestilles med et salg af aktier.
 For så vidt  

 angår den fastsatte kurs for B ApS' nytegning af A-aktier samt omfanget af  

 den  

 aftalte forlods udbytteret og indløsningskursen på B-aktierne, skal det  

 særligt  

 bemærkes, at der er tale om forretningsmæssige aftaler mellem  

 ikke-interesseforbundne parter.
 Der er således  

 efter rådgivers opfattelse ikke hjemmel til at tilsidesætte disse  

 værdiansættelser,  

 der pr. definition er udtryk for markedsværdien af de udstedte aktier, når  

 henses til de forlods udbetalinger/indløsninger disse efter det aftalte skal  

 tåle.
En antagelse om,  

 at parterne skal anses som interesseforbundne parter, med den virkning at der  

 vil være adgang til skattemæssig korrektion af parternes aftalte  

 værdiansættelse, vil være ganske uantagelig.
Rådgiver skal i den forbindelse  

 indtil videre nøjes med at henvise til, at Skatteministeren i svar på  

 spørgsmål  

 26 i forbindelse med behandlingen af lovforslag L 194/2002 om  

 medarbejdersuccession  

 bl.a. direkte anfører  

  

 "ved overdragelsen til en nær medarbejder er der  

 som udgangspunkt tale om uafhængige parter, hvorfor overdragelsesprisen som  

 udgangspunkt må anses for et udtryk for handelsværdien". Dette må i  

 sagens natur gælde så meget desto mere, hvor den pågældende køber end ikke er  

 medarbejder i virksomheden.
 Det er på det  

 beskrevne grundlag samlet set rådgivers vurdering, at spørgsmålene 1-4 bør  

 besvares bekræftende.
Salg af  

 ejendommen xxx til Drift A/S Rådgiver skal  

 til støtte for en positiv besvarelse af også det femte spørgsmål gentage, at  

 der er tale om en forretningsmæssig overdragelse mellem  

 ikke-interesseforbundne  

 parter.
 Ejendommen skal  

 overdrages til selskabet som led i transaktionen, og overdragelsen skal  

 derfor  

 tillige være acceptabel for B som indtrædende (indirekte) aktionær.
 At der er tale  

 om en overdragelse mellem uafhængige parter på grundlag af konkrete  

 forhandlinger,  

 illustreres desuden af skatteforbeholdet i bilag 3, hvorefter A end ikke,  

 hvis  

 SKAT ikke tiltræder en overdragelsespris for ejendommen på kr. 5,0 mio., vil  

 være berettiget til at kræve en anden pris lagt til grund på (fortsat)  

 lejebasis.
 Det er på det  

 beskrevne grundlag rådgivers opfattelse, at også spørgsmål 5 skal besvares  

 bekræftende.
SKATs indstilling og begrundelse Ad. spørgsmål 1 Foretages der  

 vedtægtsændringer i et selskab, sidestilles dette efter praksis med  

 overdragelse  

 af aktier, når aktierne efter vedtægtsændringen vurderes at have en anden  

 identitet.
Dette er dog kun tilfældet, når vedtægtsændringen medfører en  

 formueforskydning mellem selskabets aktionærer.
 Vedtægtsændringer,  

 der medfører en ændret udbytteudlodning til forskellige aktionærklasser,  

 anses  

 normalt at indebære en så væsentlig indholdsmæssig ændring, at disse tilfælde  

 skattemæssigt vil blive sidestillet med afståelse, medmindre  

 vedtægtsændringen  

 efter en konkret bedømmelse må tillægges mindre betydning, jf.  

 Ligningsvejledningen 2006-1, S.F.2.3.1.2.
 Holding ApS er  

 imidlertid eneaktionær på tidspunktet for vedtægtsændringen og dermed sker  

 der  

 ikke en formueforskydning mellem aktionærer.
Ad. spørgsmål 2 SKAT,  

 Hovedcentret bemærker, at den skattemæssige anskaffelsessum for A-aktierne i  

 Drift A/S vil være den kontante anskaffelsessum, der betales af B ApS ved  

 nytegningen, såfremt den kontante anskaffelsessum er udtryk for værdien af  

 A-aktie-posten under hensyn til de påtænkte aftaler om forlods  

 forrentningsret,  

 afvikling af det ansvarlige lån og indløsning af B-aktierne.
Ved de planlagte  

 dispositioner reduceres egenkapitalen i Drift A/S til 4 mio. kr., idet  

 overskydende  

 beløb udloddes til Holding ApS.
Herefter yder Holding ApS det udloddede beløb  

 som ansvarligt lån til Drift A/S med en rente på 7 % p.a.
Egenkapitalen på  

 4 mio. kr. konverteres til nom. ½ mio. kr.
A-aktier og nom. 3 mio. kr.  

 B-aktier, hvorefter det bestemmes, at B-aktierne skal indløses i  

 efterfølgende  

 år og forrentes med 5 % p.a., indtil indløsning er sket.
Holding ApS ejer  

 herefter nom. 1 mio. kr.
A-aktier (den nuværende aktiekapital på nom. ½ mio.  

 kr.
A-aktier og nom. ½ mio. kr. fondsaktier hidrørende fra konverteringen af  

 egenkapitalen).
Ved B ApS´  

 nytegning af nom. 1 mio. kr.
A-aktier til kurs 100 i Drift A/S, betaler B ApS  

 således 1 mio. kr. for at blive 50 % aktionær i et selskab, der inden  

 nytegningen har en egenkapital på 1 mio. kr.
 På baggrund  

 heraf samt Drift A/S´ regnskabsmæssige resultater i 2003-2005 finder SKAT,  

 Hovedcentret  

 ikke grundlag for at anfægte den påtænkte tegningskurs.
 Da  

 tegningskursen på 100 for A-aktierne således efter SKAT, Hovedcentrets  

 opfattelse er fastsat i forhold til det beløb, som B ApS får del i ved  

 nytegningen, vil den skattemæssige anskaffelsessum for de af B ApS nytegnede  

 A-aktier i Drift A/S derfor udgøres af den kontante kursværdi ved tegningen.
Ad. spørgsmål 3 Udlodninger til  

 Holding ApS i forbindelse med nedskrivning af aktiekapital i Drift A/S, som  

 ikke er i likvidation, beskattes som udbytte, jf.
LL §  

 16 A, stk. 1.
 Såfremt Holding  

 ApS ejer mindst 20 % (i 2006) af aktiekapitalen i Drift A/S i en  

 sammenhængende  

 periode på mindst et år, inden for hvilken periode  

 udbytteudlodningstidspunktet  

 skal ligge, er udbyttet skattefrit for Holding ApS.
 I 2007 og 2008  

 skal Holding ApS dog blot eje 15 % og i 2009 og efterfølgende år, skal  

 Holding  

 ApS blot eje 10 % - samt opfylde de øvrige betingelser - for at kunne modtage  

 skattefrit udbytte fra Drift A/S.
Holding ApS har  

 ejet aktierne i Drift A/S i mere end 3 år og ville derfor være skattefri af  

 fortjenesten ved et eventuelt salg af aktierne i Drift A/S, jf.  

 aktieavancebeskatningslovens § 9. Endvidere skal kapitalnedsættelsen og  

 indløsningen ske over en årrække i takt med, at selskabet optjener midler  

 hertil.
Efter en konkret vurdering finder SKAT, Hovedcentret herefter ikke  

 grundlag for at omkvalificere de påtænkte udbytteudlodninger.
Ad. spørgsmål 4 Når B-aktierne  

 er indløst, vil Drift A/S´ aktiekapital udelukkende bestå af nom. 2 mio. kr.  

 A-aktier.
 Når der således  

 herefter kun eksisterer A-aktier, som har samme rettigheder, vil en ophævelse  

 af aktieklasserne ikke medføre en formueforskydning mellem aktionærerne.
Ad. spørgsmål 5 Ejendommens  

 offentlige vurdering var i 2004 6 mio. kr.
Efterfølgende er der foretaget  

 tilbygning  

 for 600-700.000 kr.
Den ensidigt indhentede erklæring fra FIH Erhvervsbank  

 A/S  

 fastsætter ejendommens værdi til 4,4 mio. kr., mens den ligeledes ensidigt  

 indhentede erklæring fra ejendomsmæglerfirmaet EDC xxx´s valuar fastsætter  

 ejendommens værdi til 4,25 mio. kr.
 På denne  

 baggrund samt under hensyn til bygningens særlige indretning til Drift A/S´  

 produktion har parterne forhandlet sig frem til en overdragelsessum på 5 mio.  

 kr.
 Proces- og  

 kapitalafkastkontoret har anmodet Vurderingskontoret om en udtalelse.  

 Vurderingskontoret udtaler følgende:
"På det  

 foreliggende grundlag har vi ingen bemærkninger til de 5 mill. kr.
Det er  

 korrekt, at ejendommen pr. 1/10 2004 er sat til 6 mill. kr., men ved en  

 såkaldt  

 § 4-vurdering - Vurderingslovens § 4, hvorefter en ejer til enhver tid kan  

 forlange ejendommen optaget til vurdering (omvurdering) - er ejendommen den  

 8/2  

 2006 er ansat til 4,3 mill. kr. (2004-prisniveau). Dette taler for, at de 5  

 mill. kr. ikke kan anfægtes." SKAT,  

 Hovedcentret finder efter en konkret vurdering ikke grundlag for at anfægte  

 den  

 påtænkte overdragelsessum, der ligger indenfor den skønsmæssige  

 usikkerhedsmargen for ejendomme af denne type.
Ad. spørgsmål 6 Spørgsmålet  

 bortfalder som følge af besvarelsen af spørgsmål 5.
Skatterådets  

 afgørelse og begrundelse Skatterådet tiltræder indstillingen med den af SKAT anførte begrundelse.
Svaret er  

 bindende for skattemyndighederne i følgende periode Under hensyn  

 til, at nærværende bindende svar angår prisfastsættelse af en virksomhed samt  

 en bolig, dvs. aktiver, der er underlagt vedvarende værdiændringer, gælder  

 svaret i 3 måneder fra afgørelsens dato.
