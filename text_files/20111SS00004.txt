Beretning afgivet af Udenrigsudvalget den 7. juni 2012 Beretning om ikke at deltage på ministerniveau ved EM i Ukraine 1. Udvalgsbehandling Møder Udvalget har behandlet beretningen i 1 møde.
Samråd Udenrigsudvalget har stillet 1 spørgsmål til statsministeren om regeringens holdning til en eventuel dansk boykot på ministerniveau af de kampe ved europamesterskaberne i fodbold, der spilles i Ukraine, jf.
URU alm. del  samrådsspørgsmål L.
Europaministeren besvarede dette spørgsmål i et samråd med udvalget den 7. juni 2012.
2. Politiske bemærkninger Et flertal i udvalget (V, DF, EL og KF) anerkender kulturministerens store engagement for sportens vilkår.
Med udgangspunkt i de forværrede forhold for menneskerettighederne i Ukraine opfordrer flertallet indtrængende ministeren til ikke at deltage ved EM i Ukraine.
Et mindretal i udvalget (S, R og SF) opfordrer regeringen til at bakke op om det danske fodboldlandsholds deltagelse ved EM i Ukraine, ved at kulturministeren overværer en af landsholdets kampe og benytter lejligheden til under sit besøg også at mødes med menneskerettighedsorganisationer.
En sådan politisk overværelse er helt på linje med den tidligere regerings, bl.a. i forbindelse med OL i Beijing i 2008.
 P. u. v.
