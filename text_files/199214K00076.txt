Nr BTL 76 Betænkning over Forslag til lov om ændring af lov om folkeskolen, af lov  

 om gymnasiet m.v. og af lov om kursus til højere forberedelseseksamen og om  

 studieforberedende enkeltfagsundervisning for voksne m.v. (Frit skolevalg)  

 (optaget af Bertel Haarder (V) og Eva Møller (KF))   

 Nr L 76 1992-93, 1. samling Afgivet af Uddannelsesudvalget Afgivet: 19930427 Udvalget har behandlet lovforslaget i en række møder og har herunder  

 stillet spørgsmål til undervisningsministeren, som denne har besvaret  

 skriftligt.
 Endvidere har udvalget modtaget skriftlige og/eller mundtlige henvendelser  

 fra:
Bangsbo, Gerd, Støvring Gymnasium, Friluftsrådet, Gymnasieskolernes Lærerforening, Kommunernes Landsforening, Rektorerne i Roskilde Amt, Skolebestyrelsen på Køge Gymnasium, Skolebestyrelsen ved Støvring Gymnasium, Thomsen, Benny, Holsted.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til forkastelse ved 3.  

 behandling.
 Et flertal inden for flertallet (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) bemærker, at flertallet afviser nærværende lovforslag  

 under henvisning til, at det netop fremsatte forslag til lov om folkeskolen  

 (L 270) indeholder en bestemmelse om skolevalg på tværs af kommunegrænser.  

 Bestemmelsen i forslaget til lov om folkeskolen (L 270) bemyndiger  

 undervisningsministeren til at fastsætte regler om, at en elev i særlige  

 tilfælde kan optages eller forblive i en skole i en anden kommune end  

 bopælskommunen, hvorved nærværende lovforslag om frit skolevalg  

 overflødiggøres.
Et mindretal inden for flertallet (Socialistisk Folkepartis medlemmer af  

 udvalget) kan ikke støtte en generel ordning med totalt frie skolevalg.
SF  

 kunne have accepteret en model, hvor ministeren kunne få lovhjemmel til at  

 gribe ind i 2 former for konkrete tilfælde: For at undgå skoleskift i  

 forbindelse med en flytning, og hvis afstanden mellem nærmeste skole i  

 hjemkommunen er stor i forhold til den nærmeste skole i nabokommunen.
 Et mindretal (Det Konservative Folkepartis, Venstres og  

 Fremskridtspartiets medlemmer af udvalget) indstiller lovforslaget til  

vedtagelse uændret .
 Et mindretal inden for mindretallet (Fremskridtspartiets medlem af  

 udvalget) bemærker følgende:
Når det drejer sig om frit skolevalg over kommunegrænserne, er regeringens  

 forslag langt fra tilstrækkeligt.
Regeringen ønsker ikke, at (skole-)pengene  

 følger eleven i fuldt omfang.
Man vil fra regeringens side kun pålægge  

 kommunerne at betale et beløb svarende til beløbet til friskoler.
Så er det  

 langt fra sikkert, at nabokommunen vil acceptere eleverne.
Fremskridtspartiet ønsker derimod et egentligt billetsystem, hvor hele  

 udgiften tilknyttet eleven følger denne.
Man bør ved beregningen af dette  

 beløbs størrelse tage udgangspunkt i et gennemsnit af udgiften pr. elev i den  

 afgivende kommune.
Det har Kommunernes Landsforening også foreslået.
 Gennem billetsystemet skabes også et konkurrencemoment mellem skolerne til  

 gavn for eleverne og det danske uddannelsessystem.
Fordelene ved billetsystemet er, at forældrene og eleven sammen vurderer  

 kvalitet og pris.
Vækst i elevantallet er til stor fordel for de  

 omkostningsbevidste institutioner, idet de herved øger deres overskud.
Der  

 vil opstå en skarp konkurrence om eleverne.
Billetten er elevens/den  

 studerendes trumfkort over for skolerne.
Et frit valg betyder, at eleven kan  

 fravælge den dårlige eller for dyre skole.
Eleverne gives endvidere mulighed  

 for at betale for ekstra kvalitet.
Uddannelsesinstitutionernes indtægter vil komme til at stå i direkte  

 forhold til antallet af elever på skolen.
Ingen kan få »ekstra«  

 bevillinger fra det offentlige.
Institutionerne må tilpasse indtægter efter  

 udgifterne.
Alle udgifter, lærerlønninger, bøger, bygninger osv., indgår i  

 billetprisen.
Som skolesystemet er i dag, er der ingen, der ved, hvad skoleuddannelse  

 koster.
For Fremskridtspartiet er der ikke noget forkert i, at der sættes en  

 pris på offentlige ydelser.
Ligesom man som forbrugere kender prisen, inden  

 man handler, skal man også kende prisen på en skoleuddannelse.
 Men trods alt er det ikke mere end to år siden, de første spæde tegn på  

 frit skolevalg spirede frem hos regeringen ved ændringen af folkeskoleloven i  

 1990. Hvis regeringen forventer fortsat at reformere skolesystemet med den  

 hastighed og det kan forventes, at endnu flere af Fremskridtspartiets  

 synspunkter gennemføres inden for de næste par år, vil det naturligvis ske  

 med Fremskridtspartiets støtte.
 Under alle omstændigheder går det foreliggende lovforslag i den rigtige  

 retning, men er som nævnt langt fra nok.
