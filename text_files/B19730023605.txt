 I henhold til § 54, stk. 3, i lov om almindelig arbejderbeskyttelse, jfr.  

 lovbekendtgørelse nr. 297 af 4. juli 1968 som ændret ved lov nr. 216 af 19.  

 maj 1971 og lov nr. 153 af 31. marts 1973 samt lovbekendtgørelse nr. 298 af  

 4. juli 1968 om arbejderbeskyttelse inden for handels- og kontorvirksomhed §  

 25 og lovbekendtgørelse nr. 299 af samme dato om arbejderbeskyttelse inden  

 for landbrug, skovbrug og gartneri § 24 fastsættes herved følgende:
 § 1.  Arbejdsgiveren skal snarest og inden 9 dage  

 efter første fraværsdag anmelde arbejdsulykker og forgiftningstilfælde, der  

 er sket i hans tjeneste ved arbejde omfattet af ovennævnte love, såfremt  

 ulykken eller forgiftningen har medført arbejdsudygtighed i 1 dag eller mere  

 udover tilskadekomstdagen.
 Stk. 2.  Hvor der ikke foreligger et sådant  

 arbejdsgiverforhold, skal ejeren (brugeren) af maskiner, tekniske  

 indretninger m.v., som er omfattet af ovennævnte love, tilsvarende anmelde  

 arbejdsulykker og forgiftninger, der er sket ved brugen af maskiner m.v.
 § 2.  Anmeldelse efter § 1 skal ske på særlige  

 blanketter, der udleveres gennem arbejdstilsynet og Danmarks Statistik.
 Stk. 2.  Anmeldeblanketten indsendes til direktoratet  

 for arbejdstilsynet under den adresse, som er anført på blanketten.
Stk. 3.  På særlig blanket kan arbejdstilsynet og  

 Danmarks Statistik supplerende kræve indsendt oplysning om fraværsperiodens  

 længde.
Denne særlige blanket vil i så fald blive sendt til den  

 anmeldepligtige.
 Stk. 4.  Kopi af anmeldeblanketten afgives tillige til  

 virksomhedens sikkerhedsorganisation (sikkerhedsrepræsentanten), eller hvor  

 sådan ikke findes, til den tilskadekomne.
 § 3.  Overtrædelse af bekendtgørelsen straffes med  

 bøde i henhold til § 71 i lov om almindelig arbejderbeskyttelse.
 § 4.  Bekendtgørelsen træder i kraft ved  

 bekendtgørelse i lovtidende.
 Arbejdsministeriet, den 2. maj 1973.
 Erling Dinesen.
/H.
Winther.
