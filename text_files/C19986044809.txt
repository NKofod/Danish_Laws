Cirkulære  

 om organisationsaftale for slagtere og slagteriarbejdere ansat ved  

 erhvervsskoler Generelle bemærkninger Hermed fremsendes organisationsaftale mellem  

 Finansministeriet og Nærings- og Nydelsesmiddelarbejder Forbundet om slagtere  

 og slagteriarbejdere ansat ved erhvervsskoler (tekniske skoler).
 Aftalen udgør sammen med fællesoverenskomsten mellem  

 Finansministeriet og Statsansattes Kartel det samlede overenskomstgrundlag.
 Aftalen træder i stedet for den hidtidige  

 tiltrædelsesoverenskomst mellem Slagteriskolen i Roskilde og Nærings- og  

 Nydelsesmiddelarbejder Forbundet til overenskomsten med Slagteriernes  

 Arbejdsgiverforening.
 Organisationsaftalen har virkning fra den 1. marts 1997.  

 Opmærksomheden henledes på, at enkelte dele af organisationsaftalen og  

 fællesoverenskomsten træder i kraft på senere tidspunkter, jf. § 14.  

 Overgangsbestemmelser.
 Endvidere henledes opmærksomheden på det vedlagte  

 protokollat 2, hvorefter slagtere og slagteriarbejdere, som måtte være ansat  

 efter anden organisationsaftale, kan opretholde disse vilkår som personlig  

 ordning.
Bemærkninger til de enkelte bestemmelser Til § 1.
 Ved vejledning af elever forstås instruktion, der ikke  

 forudsætter forberedelse.
 Til § 2, stk. 3.
 Allerede ansatte fuldtidsbeskæftigede medarbejdere kan  

 komme i betragtning til deltidsstillinger på lige fod med nyansatte.
 Til § 2, stk. 6.
 Arbejde udover den fastsatte ugentlige arbejdstid for  

 deltidsansatte, som ikke overstiger den for fuldtidsansatte ugentlige  

 arbejdstid, afspadseres time for time eller honoreres med sædvanlig timeløn,  

 dvs. uden tillæg i henhold til § 8.
 Til § 5, stk. 5.
 Ved egentlig undervisning forstås undervisning, hvortil  

 der er knyttet forberedelse, hvori indgår pædagogiske og didaktiske  

 overvejelser, der skaber sammenhæng med den øvrige undervisning, eleverne  

 modtager.
 Til § 6.
Arbejdstiden  herunder længden og placeringen af pauser -  

 tilrettelægges efter lokal drøftelse.
Under hensyn til produktionsforholdene  

 tilstræbes arbejdstiden fordelt jævnt over ugen.
Finansministeriet, den 16. juni 1998 P.M.V.E.B.Mogens Esmarch ORGANISATIONSAFTALE FOR SLAGTERE OG  

 SLAGTERIARBEJDERE ANSAT VED ERHVERVSSKOLER Nedennævnte bestemmelser supplerer og/eller fraviger  

 fællesoverenskomsten med Statsansattes Kartel.
Afsnit I.
Fælles bestemmelser for måneds- og  

 timelønnede § 1. Organisationsaftalens område Organisationsaftalen omfatter slagtere og  

 slagteriarbejdere ansat ved erhvervsskoler (tekniske skoler) under  

 Undervisningsministeriet til udførelse af slagteriarbejde mv., herunder  

 vejledning af skolens elever.
 § 2. Ansættelse mv.
 Ansættelse sker som udgangspunkt på fuld tid, jf. §§ 6 og  

 7.
 Stk. 2.  

  

 Der kan mellem  

 institutionen og en allerede ansat træffes aftale om overgang til  

 deltidsansættelse.
 Stk. 3.  

  

 Før der sker  

 nyansættelse på deltid, skal det undersøges, om de pågældende  

 arbejdsfunktioner  

 lige så hensigtsmæssigt kan udføres af allerede ansatte på deltid, der har de  

 krævede kvalifikationer, og som ønsker at overgå til en højere  

 beskæftigelsesgrad.
 Stk. 4.  

  

 Den  

 gennemsnitlige ugentlige arbejdstid for deltidsansatte skal udgøre mindst  

 18,5  

 timer, og der ydes forholdsmæssig løn.
 Stk. 5.  

  

 Tillidsrepræsentanten orienteres om indgåede aftaler om deltidsansættelse.
 Stk. 6.  

  

 Overarbejde i  

 forbindelse med deltidsansættelse bør kun undtagelsesvis finde sted.
§ 3. Løn Månedslønnen til slagtere og slagteriarbejdere aflønnes  

 med virkning fra 1. marts 1997 efter statstjenestemændenes skalatrin 20,  

 stedtillæg IV.
 Stk. 2.  

  

 Timelønnen til  

 timelønnede udgør 1/1924 af årslønnen til månedslønnede.
 Stk. 3.  

  

 For elever udgør  

 lønnen en fast procentdel af skalalønnen for en udlært:
Under 18 år - 50% Over 18 år - 70% Over 20 år - 80% Stk. 4.  

  

 Til  

 medarbejdere, der udfører funktioner, der indtager en sådan særstilling, at  

 de  

 ikke omfattes af de almindelige forudsætninger for overenskomstens lønninger,  

 kan ydes tillæg herfor.
Tillæg bortfalder, når funktionen ophører.
Stk. 5.  

  

 For ansatte, der  

 udfører egentlig undervisning af elever, ydes tillæg.
Tillægget udgør  

 forskellen  

 mellem timelønnen efter stk. 1 og 2 og timelønnen efter  

 Undervisningsministeriets cirkulære om ansættelse og aflønning af timelærere  

 ved erhvervsskoler (tekniske skoler) af den 8. december 1995.
§ 4.  

 Regulering Lønnen i henhold til § 3 reguleres pr. 1. april 1997, 1.  

 april 1998 og pr. 1. oktober 1998 i overensstemmelse med den for statens  

 tjenestemænd gældende lønjusteringsaftale.
§ 5.  

 Pension For skoler, der pr. 28.2.97 var omfattet af  

 pensionsbestemmelserne i henhold til overenskomsten for 1995-1997 mellem  

 Nærings- og Nydelsesmiddelarbejder Forbundet og Slagteriernes  

 Arbejdsgiverforening,  

 indbetales pensionsbidrag indtil 31.12.1997 til denne ordning for  

 medarbejdere,  

 der opfylder betingelserne herfor.
Pensionsbidraget udgør 3,9 procent, hvoraf  

 1,3 procent er egetbidrag.
Pensionsbidrag beregnes af den ferieberettigede  

 løn,  

 idet månedslønnen indgår i den ferieberettigede løn med følgende beløb:
 Pr. 1.3.1997: - 16.309,90 kr.
 Pr. 1.4.1997: - 16.547,17 kr.
 Lønnen efter § 3 forhøjes med værdien af egetbidraget af  

 månedslønnen.
Stk. 2.  

  

 Andre skoler  

 indbetaler pensionsbidrag til STK:Pension i overensstemmelse med  

 Fællesoverenskomstens  

 bestemmelser, idet dog pensionsbidrag for ansatte, der opfylder betingelserne  

 i  

 Fællesoverenskomstens § 6 stk. 2, pr. 1. marts 1997 i alt udgør 3,9%, af  

 100/98,7 af de pensionsgivende løndele på det pågældende skalatrin.
Af det  

 samlede pensionsbidrag betaler den ansatte 1/3 og arbejdsgiveren 2/3.
 Med virkning fra 1. januar 1998 forhøjes det samlede  

 pensionsbidrag til 5,7 procent af 100/98,1 af de pensionsgivende løndele på  

 det  

 pågældende skalatrin.
 Stk. 3.  

  

 Med virkning fra  

 1. januar 1998 overgår ansatte omfattet af den i stk. 1 nævnte  

 pensionsordning  

 til STK:Pension, jf. stk. 2. Ansatte, der indtil dette tidspunkt har været  

 omfattet af den i stk. 1 nævnte pensionsordning, men som ikke opfylder  

 betingelserne  

 i Fællesoverenskomstens § 6, stk. 2, omfattes af Fællesoverenskomstens § 6,  

 stk. 3.
§ 6. Arbejdstid Den normale arbejdstid udgør 37 effektive timer pr. uge,  

 jf. dog § 7.
Stk. 2.  

  

 Arbejdstiden  

 tilrettelægges normalt på hverdage mellem kl. 6.00 og 17.00 på ugens 5 første  

 dage.
En arbejdsuge på mindre end 5 dage forudsætter lokal enighed.
 Stk. 3.  

  

 Enhver ændring  

 af arbejdstidens begyndelse og ophør kan ske efter drøftelse med de ansatte.  

 Væsentlige ændringer i arbejdstilrettelæggelsen kan iværksættes med 1 måneds  

 varsel, når dette sker inden for de rammer, der er angivet i stk. 2.
Stk. 4.  

  

 Arbejdet  

 tilrettelægges således, at den enkelte medarbejder sikres en uforstyrret  

 spisepause (uden løn) af mindst ½ times varighed daglig.
Placeringen af  

 spisepauserne fastlægges lokalt.
§ 7. 40-timers arbejdsuge Hvor der er lokal enighed derom, kan der etableres  

 40-timers arbejdsuge med opsparing af overskydende timer.
Stk. 2.  

  

 De opsparede  

 timer skal afspadseres.
Afspadsering finder sted i hele og halve dage på et  

 for  

 produktionen passende tidspunkt, eventuelt i forbindelse med skæve  

 helligdage.  

 Begge parter har krav på et varsel på 5 arbejdsdage.
 Stk. 3.  

  

 Ved fratrædelse  

 skal opsparede timer afvikles inden arbejdsforholdets ophør.
§ 8. Overarbejde Overarbejde bør så vidt muligt undgås.
 Stk. 2.  

  

 Overarbejde skal  

 varsles i rimelig tid i forhold til, hvornår behovet for overarbejde kan  

 konstateres.
 Stk. 3.  

  

 Arbejde, der  

 strækker sig ud over det i § 6, henholdsvis § 7 fastsatte ugentlige  

 arbejdstimetal,  

 er overarbejde.
 Stk. 4.  

  

 Såfremt  

 overarbejdet ikke er varslet rettidigt eller ikke tidsmæssigt ligger i  

 forlængelse af den normale aftalte arbejdstid, ydes der mindst løn for 3  

 timers  

 arbejde.
Stk. 5.  

  

 Ved overarbejde  

 på fridage tilkommer der medarbejderen spisepauser på de tidspunkter, der er  

 gældende på almindelige arbejdsdage.
Afsluttes overarbejdet inden kl. 13.00,  

 afholdes der kun 1 spisepause.
 Stk. 6.  

  

 Overarbejde skal  

 så vidt muligt godtgøres med frihed af samme varighed som det præsterede  

 overarbejde med tillæg på 50%. Erstatningsfriheden optjent i et kvartal, skal  

 være afviklet i det efterfølgende kvartal.
Stk. 7.  

  

 Såfremt  

 afspadsering ikke er mulig, honoreres overarbejde med betaling.
Betaling pr.  

 overarbejdstime udgør 1/1924 af den pågældendes årsløn på  

 udbetalingstidspunktet, med tillæg på 50%.
§ 9. Arbejdstøj Mellem institutionen og den lokale tillidsrepræsentant  

 indgås lokalt aftale om arbejdstøj.
Aftalen indgås under hensyn til gældende  

 anbefalinger fra Slagteri- og Kødbranchens Bedriftssundhedstjeneste.
Afsnit II.
Særlige bestemmelser for  

 timelønnede § 10. Timelønnede Overgang til månedslønsansættelse sker normalt efter 1 års  

 ansættelse.
§ 11. Øvrige vilkår Organisationsaftalens fællesbestemmelser §§ 1-4 og §§ 6-9  

 er med de nødvendige tilpasninger gældende for timelønnede.
Endvidere finder  

 organisationsaftalens afsnit III ikke anvendelse for timelønsansatte.
Afsnit III.
Særlige bestemmelser for elever § 12. Elever Elever over 18 år kan i særlige tilfælde deltage i  

 overarbejde.
Det er en forudsætning, at overarbejdet kun finder sted sammen  

 med  

 voksne medarbejdere.
Andre elever kan ikke deltage i overarbejde.
Afsnit IV.
Ikrafttræden og overgangsbestemmelser § 13. Opsigelse af overenskomsten Organisationsaftalen har virkning fra 1. marts 1997, jf.  

 de i § 14 nævnte overgangsbestemmelser.
Organisationsaftalen kan af de  

 underskrivende parter hver for deres vedkommende opsiges skriftligt med 3  

 måneders varsel til en 31. marts, dog tidligst den 31. marts 1999.
§ 14. Overgangsbestemmelser Følgende bestemmelser har først virkning fra de angivne  

 tidspunkter:
 ·  

  

 	  

 Fællesoverenskomstens § 17 om sygdom har  

 virkning fra 1. juni 1997.
 ·  

  

 	  

 Fællesoverenskomstens § 7 om gruppeliv, §  

 12 om arbejdstidsregler i forbindelse med kursusdeltagelse, § 15 om  

 arbejdstidsbestemte  

 tillæg, § 16 om ferie, træder i kraft den 1. januar 1998.
 ·  

  

 	  

 Organisationsaftalens §§ 6, 7 og 8 om  

 arbejdstid træder i kraft den 1. januar 1998.
Stk. 2.  

  

 Indtil de i stk.  

 1 nævnte tidspunkter, finder de hidtidige bestemmelser anvendelse.
De  

 hidtidige  

 bestemmelser om søgnehelligdagsbetaling finder anvendelse indtil 31. december  

 1997.
København, den 16. juni 1998 Nærings- og Nydelsesmiddelarbejder Forbundet Henry Holt  

 Jochumsen Finansministeriet P.M.V.
 E.B.
Mogens Esmarch PROTOKOLLAT 1 § 1.  

 Protokollatets  

 område Protokollatet vedrører slagtere og slagteriarbejdere på  

 Slagteriskolen i Roskilde.
§ 2.  

 Pauser For hver 3½ times effektivt dagligt arbejde afholdes 15  

 minutters pause, der betales af arbejdsgiveren.
 Stk. 2.  

  

 Såfremt der  

 arbejdes på slagte- eller rensebånd, udvides pauserne til 20 minutter.
København, den 16. juni 1998 Nærings- og Nydelsesmiddelarbejder Forbundet Henry Holt Jochumsen Finansministeriet P.M.V.
 E.B.
Mogens Esmarch PROTOKOLLAT 2 § 1.  

  

 Slagtere og slagteriarbejdere ved erhvervsskoler, der ved protokollatets  

 underskrift har været ansat og aflønnet efter anden organisationsaftale,  

 hvori  

 Finansministeriet er part, kan som personlig ordning opretholde disse vilkår,  

 så længe de forbliver i samme stilling.
 De pågældende kan vælge at overgå til vilkårene i  

 organisationsaftalen mellem Finansministeriet og Nærings- og  

 Nydelsesmiddelarbejder Forbundet for slagtere og slagteriarbejdere ansat ved  

 erhvervsskoler.
København, den 16. juni 1998 Nærings- og Nydelsesmiddelarbejder Forbundet Henry Holt Jochumsen Finansministeriet P.M.V.
 E.B.
