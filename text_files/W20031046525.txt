Klage  

 over behandling af tandskade Nævnet fandt ikke grundlag for at kritisere  

 behandlingen på skadestuen.
Nævnet oplyste, at det var i overensstemmelse med  

 normen for almindelig anerkendt faglig standard ikke at sy såret på  

 indersiden  

 af overlæben, da sår i mundhulen som regel heler uden generende følger.
 Videre oplyste nævnet, at det var i overensstemmelse  

 med normen for almindelig anerkendt faglig standard at kontakte en  

 vagthavende  

 tandlæge med henblik på at få en vurdering af tandskaderne, da der var risiko  

 for varige tandskader.
 Det var nævnets vurdering, at der ikke var indikation  

 for yderligere behandlingstiltag,da transporttiden til tandlægen ikke var  

 langvarig,  

 samt at det var i overensstemmelse med normen for almindelig anerkendt faglig  

 standard, at det blev vurderet, at patienten kunne blive transporteret i  

 privat  

 bil, da han var samlet, orienteret og ikke frembød tegn på hjernerystelse.
Nævnet fandt ikke grundlag for at kritisere den  

 behandling, patienten modtog af den vagthavende tandlæge.
Nævnet lagde vægt  

 på,  

 at tandlægen fjernede tandstumper og glasskår fra bløddelslæsionen i  

 overlæben,  

 før læsionen blev syet, samt at patienten blev lokalbedøvet under  

 behandlingen,  

 og fik udleveret en recept på et virksomt smertestillende middel.
Nævnet  

 oplyste, at det er meget vanskeligt at finde og fjerne alle fremmedlegemer af  

 glas og tandsubstans, samt at det ikke er usædvanligt, at fremmedlegemer  

 senere  

 udstødes af sig selv.
 Det var nævnets vurdering, at tandlægen på baggrund af  

 de fremførte symptomer iværksatte relevante undersøgelser og reagerede  

 relevant  

 på det ved undersøgelsen konstaterede.
