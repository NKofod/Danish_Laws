Bekendtgørelse om ændring af bekendtgørelse om ydelse af tilskud til samfundsengagerende og foreningsengagerende ungdomsorganisationer samt retningslinjer for initiativstøtte § 1 I bekendtgørelse nr. 810 af 29. juni 2011 om ydelse af tilskud til samfundsengagerende og foreningsengagerende ungdomsorganisationer samt retningslinjer for initiativstøtte, som ændret ved bekendtgørelse nr. 1098 af 5. september 2013, foretages følgende ændringer:
 1. I § 44 stk. 3, indsættes efter 1. pkt.:
»Bindingen ophæves kun, såfremt ansøger ikke bevilges nogen form for driftstilskud.
I de situationer, hvor der er søgt om tilskud for en 2-årig periode, og hvor der ikke bevilges nogen form for driftstilskud, vil ansøger dog alligevel kunne ansøge på almindelige vilkår det efterfølgende ansøgningsår.« 2. § 44, stk. 6, ophæves.
§ 2 Bekendtgørelsen træder i kraft den 2. juni 2014 og har virkning fra ansøgningsåret 2014.
