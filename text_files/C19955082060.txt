 Da anvendelsen af ventilregulerede batterier i danske skibe bliver stadig  

 mere udbredt er denne vejledning udarbejdet, og vejledningen angiver således  

 de nærmere retningslinier for installationen.
Konstruktion 1. Ventilregulerede batterier indeholder elektrolyt med samme  

 koncentration som de åbne typer, blot i lidt mindre mængde, idet der ikke  

 findes en elektrolytreserve under og over pladerne.
Al syren i batteriet er  

 opsuget dels i de positive og negative plader, dels i specielle separatorer  

 (eller i en gele) mellem disse.
Der findes således intet fritflydende  

 elektrolyt, som vil løbe ud i tilfælde af lækage.
2. Der sker en lille overproduktion af brint i denne batteritype.
Dette  

 skaber et lille overtryk inden i batteriet, hvilket i øvrigt øger  

 effektiviteten af rekombinationen.
3. Batteriet er forsynet med en "overtryksventil" til at styre  

 dette tryk.
Ventilen slipper endvidere overskydende gas ud af batteriet ved  

 kraftig overladning, samt hindrer, at atmosfærisk luft (ilt) kan komme ind  

 udefra.
Installation 4. Hvor syre anvendes som elektrolyt, skal batterierne være opstillet i  

 bakker behandlet med modstandsdygtigt materiale.
 5. Celler og/eller cellekasser skal være understøttet og afstivet  

 indbyrdes med ikke-absorberende, isolerende materiale, således at enhver  

 forskydning af celler og/eller cellekasser undgås ved skibets bevægelser.
6. Batterier skal anbringes således, at alle celler eller cellekasser er  

 tilgængelige fra termineringssiden.
Batterierne kan anbringes i vilkårlig  

 position forudsat batterifabrikanten anbefaler dette.
 7. Skiltningen skal indeholde oplysninger om batteritypen og advarsel om  

 IKKE at udskifte typen med batterier af anden type.
Placering 8. Det tillades, at der anvendes ventilregulerede batterier med forskellig  

 elektrolyttype i samme rum.
9. Der må installeres andet elektrisk udstyr i rum som indeholder  

 ventilregulerede batterier.
Der stilles ikke særlige krav til dette udstyr.
10. I rum hvor ventilregulerde batterier er opstillet, skal det sikres, at  

 der er "normalt luftskifte", der defineres som udskiftning af et  

 rums luft en gang pr. time.
Ved opstilling af batterier på mere end 10 kW,  

 samt ved boostladning etableres ventilation som for åbne batterier.
Ladefaciliteter 11. Under normalt brug eller i alle andre situationer, hvor en belastning  

 er tilsluttet batteriet, mens det er under ladning, må den maksimale  

 batterispænding ikke overstige en værdi, som det tilsluttede apparatur er  

 konstrueret for.
Der skal altid anvendes en spændingsreguleret lader, der  

 arbejder efter DIN-normen, IU-kurven.
 12. Hvor det tilsluttede apparatur ikke er konstrueret til at arbejde på  

 den maksimale batterispænding, skal dette tilsluttes batteriet via en en  

 spændingsregulator eller anden reguleringsanordning, som sikrer apparaturet  

 den korrekte forsyningsspænding.
 13. Hvor ventilregulerede batterier er installeret iht. pkt. 10 og 12 skal  

 der monteres et separat elektronisk kredsløb, som giver alarm, hvis  

 batterispændingen overstiger batterifabrikantens anbefalede maksimumværdi.
 14. Laderen skal være forsynet med et tydeligt advarselsskilt med følgende  

 tekst:
AFBRYD LADEREN FØR DER UDFØRES ARBEJDE MED BATTERIFORBINDELSER 15. I tilfælde hvor, et lavspændingsbatteri er forbundet til skibets  

 netinstallation via en seriemodstand, skal alt apparatur, som er forbundet  

 til batteriet, være konstrueret således, at det kan modstå spændingen mellem  

 skibets netinstallation og jord.
Der skal opsættes et tydeligt advarselsskilt  

 med følgende tekst:
AFBRYD LADEKREDSLØBET FØR DER UDFØRES ARBEJDE MED KREDSLØB FORBUNDET TIL  

 BATTERIET 16. Det tilsluttede ladeudstyr skal være således indrettet, at det helt  

 afladede batteri kan fuldlades inden for en rimelig tid under hensyntagen til  

 batteriets anvendelse.
Batterier med særlig lav nominel spænding, som  

 anvendes i skiftedrift til kommunikationsformål (et batteri i drift mens et  

 tilsvarende er til opladning) skal oplades med en ladestrøm, som svarer til  

 den gennemsnitlige afladestrøm i driftsituationen.
17. Ladeudstyr skal være forsynet med passende kontroludstyr herunder  

 amperemeter og voltmeter, til kontrol af opladningen af hvert batteri, og for  

 at beskytte batteriet mod afladning gennem ladekredsløbet.
Ladeudstyr for  

 ventilregulerede batterier bør have have temperaturkompenseret ladespænding  

 styret af temperatursensor på batteriet.
