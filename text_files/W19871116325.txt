 Antaget, at en fagforenings videregivelse til et dagblad af  

 identifikationsoplysninger om særligt udvalgte medlemmer såsom  

 tillidsrepræsentanter m.fl. med henblik på at hverve dem som abonnenter, ikke  

 var i overensstemmelse med lov om private registre m.v. § 4, stk. 2.
 En fagforening klagede til Registertilsynet over, at en lokal afdeling af  

 fagforeningen havde videregivet oplysninger om navn, adresse og medlemsnummer  

 på tillidsrepræsentanter m.fl. til et dagblad.
Det fremgik af sagen, at afdelingen havde indgået en aftale med dagbladet  

 om, at dagbladet som gratis prøveabonnement i 14 dage tilsendte avisen til  

 afdelingens tillidsrepræsentanter, kontaktmedlemmer m.fl.
Det blev herunder  

 aftalt, at dagbladet skulle foretage opfølgning af disse prøveabonnenter med  

 henblik på at hverve dem som faste abonnenter.
Efter det oplyste udfærdigede afdelingen en skrivelse, ved hvilken de  

 pågældende tillidsrepræsentanter m.fl. informeredes om udsendelsen af  

 prøvenumrene af dagbladet.
Den nævnte skrivelse blev sammen med en liste over  

 de pågældende medlemmer sendt til dagbladet ca. en uge før udsendelsen af det  

 første prøvenummer.
Skrivelsen blev herefter adresseret og afsendt af  

 dagbladet.
Registertilsynet udtalte, at den konkrete videregivelse af  

 identifikationsoplysninger om tillidsrepræsentanter m.fl. ikke havde været i  

 overensstemmelse med lov om private registre m.v. § 4, stk. 2.  

 Registertilsynet lagde herved bl.a. vægt på, at der ved den skete  

 videregivelse var videregivet oplysninger om særligt udvalgte medlemmer såsom  

 tillidsrepræsentanter, kontaktmedlemmer og lignende.
Re gistertilsynet fandt  

 det på denne baggrund beklageligt, at afdelingen havde foretaget den i sagen  

 omhandlede videregivelse.
 Registertilsynet udtalte endvidere, at fagforeningens ønske om, at  

 dagbladet blev sendt til de pågældende tillidsrepræsentanter m.fl., efter  

 tilsynets opfattelse kunne være tilgodeset i tilstrækkeligt omfang ved, at  

 afdelingen havde anvendt medlemsregisteret til for dagbladet at udsende et  

 tilbud om gratis prøveabonnement.
 Registertilsynets årsberetning 1987.
