 1. Bestemmelsernes omfang.
 Bestemmelserne i nærværende kundgørelse er gældende for  

 tjenestemænd,personel ansat på tjenestemandslignende vilkår samt kontrakt-og  

 overenskomstansat personel, i det omfang dette i henhold til indgåede  

 overenskomster og aftaler følger de for tjenestemænd fastsatte regler.
Godtgørelse i medfør af nærværende bestemmelser ydes, når tjenesterejser  

 og udstationering foretages af enkeltpersoner og mindre grupper.
For enheder,  

 skibe m.fl. samt under øvelsesvirksomhed gælder der på grund af bl.a. de  

 særlige indkvarterings- og bespisningsforhold normalt særlige bestemmelser.
 Vedrørende iværksættelse af tjenesterejser og godtgørelse af  

 befordringsudgifter m.v. under tjenesterejser og udstationering henvises til  

 bestemmelserne herom.
2. Aftale af 2o.april l978 om godtgørelse af merudgifter ved tjenesterejser i Danmark (bortset fra Grønland) og på Færøerne, udsendt ved finsnsministeriets cirkulære af 24.maj 1978.
 Finansministeriets og forsvarsministeriets supplerende bestemmelser m.v.  

 er optaget som bemærkninger (Bmk.:) til de enkelte paragraffer.
 Indledning.
 § 1.  I forbindelse med tjenesterejser i Danmark  

 (bortset fra Grønland) og på Færøerne godtgøres ud over befordringsudgifter  

 merudgifter til kost m.v. og overnatning efter bestemmelserne i denne aftale.  

 Aftalen gælder ikke for rejser, for hvilke der ydes køre- og sejlpenge,  

 kosttilskud m.v. eller udkommandogodtgørelse i henhold til henholdsvis § 109,  

 § 113 og § 115 i lov nr.154 af 7.juni 1958 om lønninger og pensioner m.v. til  

 statens tjenestemænd eller aftaler i henhold til tjenestemandslovens § 45,  

 der afløser disse bestemmelser, samt for rejser, for hvilke merudgifter anses  

 for godtgjort gennem andre særlige tillægsordninger.
 Stk.2.  Aftalen gælder tillige for tjenesterejser, der  

 medfører kortvarige grænseoverskridelser til nabolande uden at nødvendiggøre  

 overnatning i udlandet.
 Stk.3.  Endvidere godtgøres eventuelt fornødne udgifter  

 til tjenstlige breve, telegrammer og telefonsamtaler etc. efter regning,  

 ligesom udgiften til indskrivning af tjenstlig bagage og til lokal befordring  

 ved ankomsten til og afrejsen fra bestemmelsesstedet godtgøres særskilt mod  

 fornøden dokumentation, når udgiften af tjenstlige grunde har været  

 nødvendig.
 Bmk.:
a.
Som nævnt kan bestemmelserne ikke bringes i anvendelse i tilfælde, hvor  

 der efter de gældende bestemmelser skal ydes udkommandogodtgørelse,  

 kostgodtgørelse m.v.
b.
Vedrørende deltagelse i uddannelseskurser henvises endvidere til  

 bestemmelserne i Kundgørelse for Forsvaret B.15-1971.
c.
Formænd cg sekretærer for samt medlemmer af kommissioner, nævn, råd,  

 administrative udvalg og lignende oppebærer godtgørelse for fravær fra  

 hjemsted efter bestemmelserne i nærværende kundgørelse.
Ikke statsansatte  

 formænd og sekretærer for samt medlemmer af kommissioner, nævn, råd,  

 administrative udvalg og lignende oppebærer dagpenge og timepenge m.v. efter  

 satsgruppe A.
d.
Der kan ikke ydes timepenge eller fri kost/kostpenge/særlig godtgørelse  

 til militært personel under tjenesterejser, der ikke er forbundet med  

 overnatning.
Tilsvarende gælder militært personel, der vælger at oppebære  

 godtgørelse efter regning.
e.
Udgifter til tjenstlige breve, telegrammer og telefonsamtaler etc. skal  

 i videst muligt omfang dokumenteres.
 Dagpenge og timepenge.
 § 2.  Til dækning af merudgifter til måltider,  

 småfornødenheder etc. ydes dagpenge og timepenge med de i § 5 anførte beløb.
Stk.2.  Dagpenge ydes for hver fulde 24 timers fravær  

 fra tjenestestedet.
For overskydende timer samt for fravær, der ikke varer 24  

 timer, ydes timepenge pr. påbegyndt time, dog ikke ud over dagpenge.
 Stk.3.  For den 1., 2., 3. og 4. dags ophold samme sted  

 ydes et tillæg til dagpengene, herunder til dagpenge konverterede timepenge.  

 Tillægget beregnes således, at der fra en rejses samlede varighed trækkes de  

 tider, hvormed opholdet på hvert enkelt sted måtte have oversteget 96 timer,  

 hvorefter tillægget beregnes for så mange dage, som den resterende fraværelse  

 giver dagpenge.
 Stk.4.  Fraværet regnes fra det tidspunkt, da  

 tjenestemanden forlader tjenestestedet eller det andet sted, hvor  

 tjenesterejsen påbegyndes, til det tidspunkt, da tjenestemanden vender  

 tilbage til tjenestestedet eller det andet sted, hvor tjenesterejsen  

 afsluttes.
 Foretages rejsen med offentligt befordringsmiddel, regnes fraværet fra  

 befordringsmidlets planmæssige afgangstidspunkt til dets faktiske  

 hjemkomsttidspunkt.
 Bmk.:
Som hovedregel anvendes for beregning af dagpenge og timepenge det  

 faktiske fravær fra det sted, hvor tjenesterejsen påbegyndes og/eller  

 afsluttes, uanset om dette sted er tjenestestedet eller f.eks. vedkommendes  

 bopæl.
Såfremt denne beregningsmåde vil medføre urimelige resultater, f.eks.  

 som følge af at en del af tjenesterejsen foregår ad en strækning, som  

 vedkommende normalt benytter ved befordring mellem bopæl og tjenestested,  

 skal tjenesterejsen beregningsmæssigt påbegyndes og/eller afsluttes på  

 tjenestestedet.
I øvrige tilfælde, hvor tjenesterejsen påbegyndes og/eller  

 afsluttes på den private bopæl, vil der ligeledes maksimalt kunne beregnes  

 dagpenge og timepenge,som om rejsen var påbegyndt og/eller afsluttet på  

 tjenestestedet.
 § 3.  Der ydes ikke dagpenge og timepenge i følgende  

 tilfælde:
a.
For rejser, der ikke strækker sig ud over 8 km fra tjeneste stedet.
b.
For rejser, der ikke har en varighed af mindst 5 timer.
c.
For rejser inden for et område bestående af Københavns og Frederiksberg  

 kommuner.
d.
Hvor tjenestemanden har mere end eet fast tjenestested, og rejsen  

 mellem tjenestestederne ikke medfører overnatning uden for hjemmet.
e.
Hvor tjenestemanden har et nærmere afgrænset distrikt som tjenestested,  

 og rejsen inden for distriktet ikke medfører overnatning uden for hjemmet.
 Bmk.:
a.
Tjenestestedet er, hvor ikke andet er fastsat, den anviste arbejdsplads  

 (værksted, depot, kontor, kaserne o.s.v.), således at grænsen 8 km beregnes  

 herfra.
Er der tildelt den pågældende et bestemt distrikt som dagligt  

 arbejdsfelt, regnes dette som tjenestestedet.
b.
Der vil ikke kunne ydes dagpenge og timepenge inden for det militære  

 område (øvelsesområde, flyvestation el.lign.), hvor det faste tjenestested er  

 beliggende.
c.
Time- og dagpenge ved udlandsrejser beregnes særskilt for henholdsvis  

 ud- og hjemrejse, d.v.s. at der ikke ydes time- og dagpenge for rejser, der  

 ikke har en varighed af mindst 5 timer.
For militært personel er det  

 endvidere en betingelse, at der under tjenesterejsen har fundet overnatning  

 sted i indlandet.
Timepenge beregnes først fra det tidspunkt, hvor et under  

 udlandsopholdet påbegyndt halvt døgn, for hvilket der ydes fast godtgørelse,  

 er udløbet.
d.
Opmærksomheden henledes på, at der efter bestemmelserne i § 3, d.og e.,  

 ikke kan ydes timepenge i tilfælde, hvor rejser mellem mere end eet fast  

 tjenestested (arbejdssted) og rejser inden for et distrikt ikke medfører  

 overnatning uden for hjemmet.
§ 4.  Hvis tjenestemanden får forplejning  

 vederlagsfrit i forbindelse med tjenesterejser, reduceres dagpengene til en  

 fjerdedel til dækning af de øvrige med opholdet forbundne udgifter.
Modtager  

 tjenestemanden kun enkelte måltider, skal dagpengene og timepengene reduceres  

 tilsvarende, hvorved morgenmåltid beregnes til 15 pct., frokost til 30 pct.  

 og middag til 30 pct. af dagpengebeløbet.
 Bmk.:
 Under rejser til udlandet på dansk skib, hvor forplejning er includeret i  

 billetprisen, samt under kursusophold i indlandet på forsvarets  

 kursusinstitutioner, højskoler m.v., hvor der ydes kursusdeltagerne fuld  

 eller delvis forplejning på statens regning, anvendes ovennævnte fradrag.  

 Såfremt der stilles logi til rådighed, vil der endvidere ikke kunne ydes  

 nattillæg.
§ 5.  Dagpengenes grundbeløb udgør Stk.2.  Tillægget for 1., 2., 3. og 4.dag samme sted  

 udgør i grundbeløb 2,95 kr. pr.dag for såvel gruppe A som gruppe B.
Stk.3.  Timepengenes grundbeløb udgør Stk.4.  De i stk.1, 2 og 3 nævnte grundbeløb reguleres  

 som anført i § 20.
 Bmk.:
 Personel under forsvarsministeriet henføres til satsgrupper således:
 Til gruppe A: Tjenestemænd m.fl. i lønrammerne 23 - 40, officerer på  

 kontrakt, aflønnet efter særlig lønramme, samt andet personel, der i henhold  

 til overenskomster og aftaler måtte være henført til denne gruppe.
 Til gruppe B: Tjenestemænd m.fl. i lønrammerne 1 - 22 samt øvrigt  

 personel, der ikke er henført til gruppe A.
 Under midlertidig tjeneste i højere stilling ydes godtgørelse for  

 tjenesterejser og udstationering efter den sats, der er gældende for den  

 højere stilling (uanset om der ydes betaling for den midlertidige tjeneste i  

 højere stilling).
§ 6.  Til dækning af nødvendige merudgifter til  

 forplejning under tjeneste uden for tjenestestedet i tilfælde, hvor der efter  

 § 3.a., b. og c. ikke tilkommer tjenestemanden dagpenge eller timepenge, kan  

 der ydes en godtgørelse på indtil 12,50 kr. i grundbeløb pr.dag.
Der kan dog  

 ikke ydes et større beløb end timepenge svarende til det antal timer,  

 tjenestemanden har været fraværende fra tjenestestedet.
En tilsvarende  

 godtgørelse kan ydes i de i § 3.d. og e. nævnte tilfælde, såfremt forholdere  

 taler derfor.
 Stk.2.  Det i stk.1 nævnte grundbeløb reguleres som  

 anført i § 20.
 Bmk.:
 Udbetaling af godtgørelse efter nærværende paragraf forudsætter  

 forsvarsministeriets bemyndigelse, jfr. herom § 21.
 Nattillæg.
 § 7.  Til dækning af udgifter til overnatning uden for  

 hjemmet ydes nattillæg enten efter dokumentation for afholdte udgifter inden  

 for et maksimumsbeløb, jfr. § 9, eller med et fast beløb, jfr. § 10.
 Stk.2.  Nattillæg kan kun ydes, såfremt der er tilbragt  

 mindst 4 timer af tidsrummet mellem kl.22 og kl. 8 uden for tjenestestedet.
 Stk.3.  Til tjenestemænd, der på tjenesterejsen  

 disponerer over det benyttede befordringsmiddel, og som påbegynder eller  

 afslutter rejsen inden for det i stk.2 nævnte tidsrum, samt til sådanne  

 tjenestemænds eventuelle ledsagere kan nattillæg i forbindelse med  

 henholdsvis udrejsen og hjemrejsen alene ydes efter bestemmelserne i § 9.
 § 8.  Nattillæg kan ikke ydes i følgende tilfælde:
a.
Når der af styrelsen stilles soverum til rådighed for tjenestemanden,  

 eller der under rejse med offentligt befordringsmiddel er mulighed for at få  

 dækket udgiften til soveplads i sovevogn eller skibskahyt.
Ved soverum  

 forstås værelse med seng (sovesofa el.lign.) og sengeklæder samt adgang til  

 bad og toilet.
b.
Når tjenestemanden er tjenstgørende under hele fraværet fra  

 tjenestestedet - bortset fra en kortere passagerrejse ud og hjem - samt når  

 der vel har været tjenestefri ophold under fraværet, men hvert af disse har  

 været af en varighed af ikke over 2 1/2 time.
 Stk.2.  Hvorvidt tjenesten på det fremmede sted skal  

 bestrides ved daglige hen- og tilbagerejser eller ved overnatning på det  

 fremmede sted, afgøres af vedkommende styrelse under hensyntagen til  

 tjenestemandens ønsker.
 Overnatning på det fremmede sted bør normalt ikke finde sted, såfremt  

 rejsetiden mellem tjenestestedet og det fremmede sted er under 1 time.
 Såfremt tjenesten på det fremmede sted bestrides ved daglige hen- og  

 tilbagerejser, medregnes rejsetiden som tjeneste i overensstemmelse med  

 reglerne herom i de for statens tjenestemænd gældende arbejdtidsregler.
 Bmk.:
a.
Når personel indkvarteres ved myndighedens/institutionens/  

 tjenestestedets foranstaltning enten gennem anvendelse af  

 myndighedens/institutionens/tjenestestedets lokaliteter eller gennem leje af  

 private lokaliteter (hotel, motel, kro, pensionat m.v.), eventuelt på  

 kollektivt basis, kan der ikke ydes nattillæg.
b.
Når personel beordres til midlertidig tjeneste på steder, der er  

 beliggende inden for en kortere afstand fra det faste tjenestested eller  

 bolig, bør der i hvert enkelt tilfælde af den myndighed, der beordrer sådan  

 tjeneste, tilkendegives de pågældende, hvorvidt den midlertidige tjeneste  

 skal bestrides ved overnatning uden for hjemstedet eller ved daglige hen- og  

 tilbagerejser.
Myndighedens afgørelse af, om den midlertidig tjeneste skal bestrides ved  

 daglige hen- og tilbagerejser, træffes i hvert enkelt tilfælde under  

 hensyntagen til personellets ønsker, de tjenstlige forhold, tjenestestedernes  

 og den private bopæls indbyrdes beliggenhed, de tilstedeværende  

 befordringsmuligheder samt rejsetidens varighed.
I den udstrækning, disse  

 hensyn ikke stiller sig hindrende i vejen, bør tjenesten beordres udført ved  

 daglige hen- og tilbagerejser.
 I tilfælde, hvor den midlertidige tjeneste faktisk bestrides ved daglige  

 hen- og tilbagerejser, ydes alene godtgørelse som for tjenesterejser uden  

 overnatning.
 Rejsetiden i stk.2 er 1 time hver vej.
 § 9.  Nattillæg til dækning af dokumenterede udgifter  

 til hotelværelse, herunder betjeningsafgift vedrørende værelset og eventuelle  

 sædvanemæssige drikkepenge til hotelkarl og portier, ydes med følgende  

 grundbeløb som maksimum:
A.
Tjenestemænd i lønrammerne 23 - 40: I hovedstadsområdet  

 (stedtillægsområde VI) samt på Færøerne ............................... 162  

 kr.
 I den øvrige del af landet ........................ 120 kr.
B.
Tjenestemænd i lønrammerne 1 - 22:.
I hovedstadsområdet (stedtillægsområde VI) samt på Færøerne  

 ............................... 139 kr.
I den øvrige del af landet ......  

 .............. 103 kr.
 Stk.2.  De i stk.1 nævnte grundbeløb reguleres som  

 anført i § 20.
Stk.3.  Såfremt der i prisen for værelset er inkluderet  

 betaling for morgenmåltid, reduceres regningsbeløbet for værelset med et  

 hertil svarende beløb.
Hvis ikke andet er oplyst af tjenestemanden, ansættes  

 prisen for morgenmåltidet til 15 pct. af det i § 5, jfr. § 20, fastsatte  

 dagpengebeløb.
 Bmk.:
a.
Nattillæg til dækning af dokumenterede udgifter til overnatning på  

 hotel, motel, kro el.lign., herunder betjeningsafgift vedrørende værelset og  

 eventuelle sædvanemæssige drikkepenge til hotelkarl og portier ydes inden for  

 de fastsatte hoteldispositionsbeløb.
Udgifter til leje af privat værelse,  

 lejlighed eller andre former for overnatning kan derimod ikke afholdes af  

 nævnte beløb.
Sådanne udgifter må afholdes af det udokumenterede nattillæg.
b.
Morgenmåltidets andel af den samlede udgift til hotelværelse skal i  

 videst muligt omfang være påført regningen af hotellet.
Såfremt beløbet ikke  

 er påført, anvendes ovennævnte fradrag på 15 pct., med mindre personellet på  

 regningen afgiver underskrevet erklæring om udgiftens faktiske størrelse.
 § 10.  Såfremt en tjenestemand, der har krav på  

 nattillæg, vælger ikke at forelægge den i § 9 nævnte dokumentation for  

 afholdte overnatningsudgifter, ydes et fast nattillæg på 57,50 kr. i  

 grundbeløb.
 Stk.2.  Det i stk.1 nævnte grundbeløb reguleres som  

 anført i § 20.
 Udstationering.
 § 11.  Ved udstationering forstås i denne aftale:
a. at en tjenestemand beordres til at gøre midlertidig tjeneste et andet  

 sted end tjenestestedet, b. at det ved den midlertidige tjenestes påbegyndelse eller senere er  

 tilkendegivet tjenestemanden, at den midlertidige tjeneste vil vare mindst 28  

 dage samme sted regnet fra den midlertidige tjenestes påbegyndelse eller fra  

 tidspunktet for en senere tilkendegivelse, c. at den midlertidige tjeneste medfører overnatning uden for hjemmet.
 § 12.  Under udstationering ydes godtgørelse i henhold  

 til kapitel II og III, idet dog de i §§ 5, 9 og lo fastsatte takster og  

 maksimumsbeløb nedsættes med 1/3 fra og med den 29. dag efter den  

 midlertidige tjenestes påbegyndelse eller det senere tidspunkt, hvor  

 udstationering måtte være konstateret.
 Under udstationering på Færøerne nedsættes dog de i §§ 5 og lo fastsatte  

 takster kun med 1/6.
 Stk.2.  Fraværets længde beregnes på samme måde som  

 anført i § 2, stk.4.
 Bmk.:
Nedsættelse af dagpenge og nattillæg sker fra og med den 29. dag efter  

 enten udstationeringens begyndelse eller tidspunktet for en senere  

 tilkendegivelse.
Blandt andet som følge heraf skal der tidligst muligt gives  

 den pågældende meddelelse om den forventede varighed af udstationeringen.
§ 13.  Fravær fra udstationeringsstedet af de i §§ 14  

 og 15 anførte grunde bevirker ikke, at udstationeringen ophører.
For hvert  

 fulde døgn, fraværet varer, udskydes dog det i § 12, stk.1, anførte tidspunkt  

 for nedsættelse tilsvarende.
§ 14.  Såfremt en udstationeret tjenestemand foretager  

 tjenesterejser fra udstationeringsstedet, der medfører overnatning uden for  

 udstationeringsstedet, ydes der ham nattillæg efter reglerne i kapitel III.  

 Hvis tjenestemanden under udstationeringen oppebærer dagpenge samt tillæg for  

 1. - 4.dag samme sted, tilkommer der ham ikke time-og dagpenge for  

 tjenesterejsen.
I andre tilfælde ydes der som tillæg til dagpengene, herunder  

 dagpenge reduceret i henhold til § 12, stk.1, timepenge, dog således at der i  

 alt for hvert påbegyndt døgn regnet fra tidspunktet for udstationeringens  

 påbegyndelse højst kan oppebæres dagpenge uden reduktion og med tillæg for 1.  

 - 4.dag sanme sted.
Kapitel V.
Særlige bestemmelser for tjenesterejser og udstationering.
 § 15.  Under tjenesterejser, der medfører overnatning  

 uden for hjemmet, samt under udstationering ydes ingen godtgørelse i følgende  

 tilfælde:
a.
Under midlertidig tjeneste på tjenestestedet.
b.
Under ferie samt på sådanne fridage, arbejdsfrie dage og under sådan  

 anden tjenestefrihed, som gives i direkte tilslutning til ferie.
c.
Under ophold på hospital, rekreationshjem el.lign. og sygeophold i  

 hjemmet.
 Bmk.:
a.
Til forflyttet personel, der endnu ikke har foretaget flytning af  

 husstanden til det nye faste tjenestested, ydes ingen godtgørelser under  

 ophold på det tidligere tjenestested.
Eventuelle løbende udgifter til logi  

 m.v. medtages under godtgørelse for dobbelt husførelse m.v.
b.
I forbindelse med ferie under udstationering samt på sådanne fridage,  

 arbejdsfrie dage og under sådan anden tjenestefrihed, som gives i direkte  

 tilslutning til ferie under udstationering, udbetales time- og dagpenge m.v.  

 indtil den udstationeredes ankomst til og afrejse påny fra det faste  

 tjenestested, jfr. iøvrigt § 2, stk.4. Befordringsudgifter ved hjem- og  

 udrejse i forbindelse med påbegyndelse og afslutning af ferie under  

 udstationering dækkes gennem anvendelse af en frirejse, jfr. reglerne i § 17.
 § 16.  Såfremt en tjenestemand under tjenesterejse fra  

 det midlertidige opholdssted eller i de i § 15 nævnte tilfælde har løbende  

 udgifter til logi m.v. på det midlertidige opholdssted, dækkes disse efter  

 regning, såfremt det må anses for en økonomisk rimelig disposition fortsat at  

 afholde sådannne udgifter.
 Stk.2.  Ved tilbagevenden til det midlertidige  

 opholdssted efter fravær af de i §§ 14 og 15 anførte grunde ydes ikke tillæg  

 for 1.-4. dag samme sted.
 Bmk.:
 Ved fravær fra udstationeringsstedet i tilfælde som nævnt under § 15.c.  

 indsendes ansøgning om godtgørelse af løbende udgifter til logi m.v. til  

 forsvarskommandoen og hjemmeværnskommandoen af personel, der er ansat under  

 de respektive myndigheder, og til forsvarsministeriet af øvrigt personel.
 I tilfælde af bl.a. tjenstligt fravær og fravær i forbindelse med sygdom  

 må det vurderes, om fraværet kan antages at få en varighed, så man i stedet  

 bør afbryde udstationeringen ved at hjemkalde den pågældende til tjeneste ved  

 det faste tjenestested.
 Der vil endvidere kun kunne ydes godtgørelse, såfremt den pågældende er  

 påført merudgifter, d.v.s. at hans samlede udgifter til logi overstiger, hvad  

 der i udstationeringsperioden er og/eller vil blive udbetalt i godtgørelse  

 til dækning af logiudgifter.
 I andre tilfælde skal den pågældende afgive en erklæring om begrundelsen  

 for, at logi bibeholdes, hvorefter myndigheden vurderer, om det er en rimelig  

 økonomisk disposition.
 § 17.  Tjenestemænd, der opretholder husførelse på  

 eller ved tjenestestedet, kan for hver fulde 2 ugers fravær få godtgjort  

 dokumenterede udgifter til offentlige befordringsmidler - dog ikke fly - til  

 en hen- og tilbagerejse til hjemmet under forudsætning af, at rejsen ikke  

 medfører gener for tjenestens tilrettelæggelse og udførelse.
 Stk.2.  Ved de i stk.1 nævnte hjemrejser ydes ikke  

 godtgørelse for benyttelse af eget motorkøretøj, men der kan ydes godtgørelse  

 for udgifter til færgebilletter for fører og motorkøretøj, forudsat at disse  

 udgifter bliver mindre, end hvis der ved rejsen udelukkende var anvendt  

 offentlige befordringsmidler (ikke fly).
 Bmk.:
a.
Rejse til hjemmet kan ydes gift personel og andet personel, der såvel  

 før som under den midlertidige tjeneste opretholder selvstændig husførelse på  

 eller ved tjenestestedet, omfattende to eller flere personer.
Der kan på  

 sådanne rejser benyttes offentlige kollektive befordringsmidler, herunder  

 tillige private kollektive befordringsmidler (tog, skib/færge, rutebil), dog  

 ikke fly, samt den vognklasse m.v., som vedkommende på tjenesterejser er  

 berettiget til.
b.
I forbindelse med frirejser kan der ikke ydes godtgørelse for udgifter  

 til hyrevognskørsel til og fra offentlige og private kollektive  

 befordringsmidler.
c.
I henhold til særlig aftale vil personel, der er udstationeret eller  

 forflyttet til Bornholm fra tjenestested i det øvrige Danmark eller omvendt,  

 og som i henhold til reglerne om time- og dagpenge eller om forflyttelse kan  

 få godtgjort dokumenterede udgifter til offentlige befordringsmidler med  

 undtagelse af fly til hen- og tilbagerejse til besøg hos familien, på  

 strækningen mellem Rønne og København dog kunne benytte fly mod selv at  

 afholde de dermed forbundne meromkostninger.
d.
I henhold til særlig aftale kan der til personel ved Geodætisk  

 Institut, der under opmålingsarbejde anvender eget befordringsmiddel på  

 tjenesterejser og under udstationering, under frirejse til hjemmet ydes  

 godtgørelse for benyttelse af eget befordringsmiddel med takst B, idet det er  

 en forudsætning, at køretøjet, så vidt det er muligt, udnyttes fuldt ud.
 Afvigelser fra de almindelige regler.
 Godtgørelse efter regning.
 § 18.  Tjenestemænd i lønrammerne 37 - 40 kan vælge at  

 få godtgjort rimelige merudgifter under tjenesterejser og ved udstationering  

 efter regning i stedet for godtgørelse efter bestemmelserne i kapitel II-V.
Stk.2.  Et i medfør at stk.1 truffet valg er bindende i  

 5 år.
Er der ikke inden udløbet af 5-års perioden fremsat ønske om en  

 ændring, er valget bindende for en ny 5-års periode.
 Bmk.:
a.
Når man vælger at rejse efter regning, skal meddelelse herom indsendes  

 til forsvarsministeriet med efterretning til rigsrevisionen.
b.
Personel, der har valgt at rejse efter regning i stedet for at oppebære  

 time- og dagpenge m.v. under tjenesterejser og udstationering, kan kun  

 beregne sig godtgørelse for faktisk afholdte udgifter, uanset at eventuelle  

 ledsagere får udbetalt højere beløb i dagpenge og timepenge efter de herfor  

 fastsatte satser.
Godtgørelsen må endvidere ikke overstige det rimelige og  

 bør hovedsagelig omfatte udgifter til hotelværelse og fortæring.
Regnskabet  

 skal i videst muligt omfang vedlægges dokumentation for samtlige afholdte  

 udgifter.
c.
Ved tiltrædelse af ny tjenestestilling, hvor grundlaget for valget  

 mellem godtgørelse af rimelige merudgifter under tjenesterejser og ved  

 udstationering efter regning i stedet for godtgørelse efter bestemmelserne i  

 kapitel II - V ændres væsentligt, kan der indstilles til forsvarsministeriet  

 om en ændring af det foretagne valg.
 Ledsageregel.
§ 19.  I tilfælde, hvor en tjenestemand i satsgruppe B  

 (lønrammerne 1 - 22) på tjenesterejse i samme tjenstlige anledning ledsager en tjenestemand i satsgruppe A (lønrammerne 23 - 40), og det som følge af  

 personlig tjenstlig samvirken findes påkrævet, at de bor  på samme hotel, kan  

 der ydes tjenestemanden i den lavere satsgruppe nattillæg efter de for gruppe  

 A gældende regler.
 Stk.2.  Indtager de pågældende tjenestemænd måltider  

 sammen, vil der  tillige kunne ydes tjenestemanden i den lavere satsgruppe  

 dagpenge  og timepenge efter den højere sats.
 Stk.3.  Bestemmelserne i stk.1 og 2 vil ikke kunne  

 bevirke, at en  tjenestemand bliver berettiget til rejsegodtgørelse efter  

 regning,  jfr. § 18.
 Bmk.:
Det påhviler den myndighed, der tilrettelægger/iværksætter tjenesterejsen  

 samtidig at tage stilling til spørgsmålet om eventuel anvendelse af  

 ledsagereglen.
Bemærkning herom medtages på rejseordren.
 Dyrtidsregulering.
§ 20.  For hver fulde tre points udsving i  

 reguleringspristallet ud over 100 forhøjes eller nedsættes de i §§ 5, 6, 9 og  

 lo fastsatte grundbeløb med tre procent.
Eventuelle overskydende points  

 henstår til næste regulering.
 Stk.2.  Regulering i henhold til stk.1 sker på grundlag  

 af reguleringspristallet for januar og juli for tidsrummene henholdsvis  

 1.april-3o.september og l.oktober - 31.marts.
 Afsluttende bestemmelser.
 § 21.  Nærmere regler for ydelse af godtgørelse efter  

 § 6 fastsættes ved aftale mellem pågældende minister efter bemyndigelse fra  

 finansministeren og vedkommende centralorganisation.
 Stk.2.  For grupper af tjenestemænd, for hvem ganske  

 særlige forhold gør sig gældende under tjenesterejser, kan der ved aftale som  

 angivet i stk.1 fastsættes supplerende regler om ydelse af godtgørelse i  

 henhold til denne aftale.
 Stk.3.  I ganske særlige tilfælde, hvor det er åbenbart,  

 at anvendelsen af reglerne i denne aftale medfører ydelse af time- og  

 dagpenge m.v., uden at der er påført tjenestemanden merudgifter, der står i  

 rimeligt forhold hertil, kan reglerne ligeledes fraviges ved aftale som  

 angivet i stk.1.
 § 22.  Aftalen træder i kraft den 1.maj 1978, således  

 at der for det døgn under tjenesterejse, henholdsvis udstationeringen, som er  

 påbegyndt inden tidspunktet for ændrede satsers ikrafttræden, ydes  

 godtgørelse efter de tidligere regler og satser.
 Stk. 2.  Samtidig ophæves aftale af 28. april 1975 om  

 godtgørelse af merudgifter ved tjenesterejser i Danmark (bortset fra  

 Grønland) og på Færøerne.
 3. Regulering af satserne for time- og dagpenge m.v.  

 bekendtgøres i Kundgørelse for Forsvaret A.
 4. Kundgørelse for Forsvaret B.10-1974 udgår.
 FMN 6.kt. 365.0-66.
