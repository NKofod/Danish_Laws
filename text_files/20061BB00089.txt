Fremsat den 7. februar 2007 af Per Clausen (EL),  

 Line Barfod (EL), Rune Lund (EL) og Pernille Rosenkrantz‑Theil (EL) Forslag til folketingsbeslutning om  

 oprettelse af et råd for større it-sikkerhed Folketinget pålægger regeringen af oprette et rådet for større it-sikkerhed  

 efter følgende retningslinjer:
Rådets formål er   

 	  

 at udbrede kendskabet  

 til sikker færden på internettet,   

 	  

 at gennemføre  

 kampagner eller støtte projekter generelt og blandt udvalgte målgrupper med  

 henblik på at udbrede kendskabet til, hvordan man bruger internettet sikkert,   

 	  

 at være et sted, hvor  

 alle kan henvende sig og få gode råd om sikker færden på internettet,   

 	  

 at virke for  

 sikkerhedsfremmende foranstaltninger i brugen af internettet og   

 	  

 at gøre det politiske  

 system opmærksom på it-sikkerhedsmæssige problemer, som indebærer eller  

 kræver  

 lovgivning.
Rådet for større it-sikkerhed (herefter: rådet) skal være  

 uafhængigt af politiske og økonomiske særinteresser.
Det foreslås, at rådet  

 oprettes som en selvejende institution.
 Midlerne til rådets arbejde tilvejebringes ved hjælp af en  

 bevilling på finansloven efter samme retningslinjer som gælder for Det  

 Kriminalpræventive  

 Råd og Rådet for Større Færdselssikkerhed.
Bemærkninger til forslaget Internettet må i dag betragtes som en naturlig del af den  

 offentlige og private infrastruktur på samme måde som transportnettet.
Det er  

 her man søger oplysninger, det er her man kommunikerer med andre.
Men ligesom der kan ske ulykker  også ulykker med katastrofale  

 konsekvenser  på vejene eller jernbanerne, kan der også ske ulykker,  

 herunder katastrofale  

 ulykker, ved brug af internettet.
Børn kan blive udsat for pædofile, ældre  

 kan  

 risikere at få afluret deres bankkoder, eller fortrolige oplysninger om  

 borgerne lægges ud på nettet ved en fejl.
For mange børn og yngre er internettet i dag det naturlige sted  

 at søge nye venner at chatte med og at surfe rundt på for at opdage.
De  

 tænker  

 måske ikke over, at den, de chatter med, er en anden, end vedkommende udgiver  

 sig for at være.
De tænker nok heller ikke over, at forskellige hjemmesider  

 f.eks. har såkaldte spywareprogrammer, som downloades, når man går ind på  

 bestemte hjemmesider, og som kan bruges til at aflure private oplysninger,  

 der  

 ligger på computeren.
Børn lærer tidligt, at de skal passe på i trafikken.
Rådet for Større  

 Færdselssikkerhed og andre gennemfører kampagner og lign., hvor børn lærer  

 elementære trafikregler.
Når vi taler om internettet, er det ikke i samme  

 omfang en naturlig del af barnets tankeverden at være opmærksom og passe på,  

 hvad enten de chatter eller surfer.
Der er ingen tvivl om, at forældre gør en stor indsats for at  

 lære børnene at bruge internettet på en sikker måde.
Også politiet gør en  

 forebyggende indsats.
Men som det gælder trafikken, er det forslagsstillernes  

 holdning, at samfundet kan og bør bidrage til at lære børnene om elementære  

 sikkerhedsregler på internettet.
For mange ældre er internettet en ny og spændende mulighed.
Men  

 netop fordi den er ny og ukendt, er ældre ikke opmærksomme på, at der også  

 kan  

 lure skjulte farer ved brug af nettet.
Det er der, hvad enten det drejer sig  

 om  

 afluring af bankkoder, downloading af filer, hvilket kan være ulovligt, eller  

 at  

 man får spam.
 Der gøres en stor indsats af ældreorganisationer, men også her  

 er det forslagsstillernes opfattelse, at et råd for større it-sikkerhed vil  

 kunne hjælpe og støtte ældreorganisationers arbejde og bidrage til at gøre  

 ældre mere trygge ved at bruge internettet.
Det handler ikke kun om at hjælpe og støtte børn, unge og  

 ældre.
Det er i det hele taget forslagsstillernes opfattelse, at et råd for  

 større  

 it-sikkerhed vil kunne hjælpe alle med at huske på at overholde elementære  

 sikkerhedsregler i brugen af internettet.
Alt for mange borgere ved ikke  

 tilstrækkeligt om sikkerhed på nettet eller efterlever ikke i tilstrækkelig  

 grad elementære sikkerhedsregler på grund af manglende kendskab.
Således har  

 f.eks. indslag i de elektroniske medier afsløret, at mange ikke har sikret  

 deres trådløse netforbindelse, fordi man tror, at ingen udefrakommende kan  

 koble sig på.
Videnskabsministeriets egen netsikker nu!-kampagne har vist sig  

 utilstrækkelig.
Der er brug for en bredere indsats.
 Ligesom Rådet for Større Færdselssikkerhed med jævne mellemrum  

 minder os om at huske at bruge cykelhjelm eller overholde  

 hastighedsgrænserne,  

 fordi det ellers kan få katastrofale konsekvenser, tror forslagsstillerne, at  

 et råd for større it-sikkerhed på samme måde med kampagner og lign. kan minde  

 os alle  uanset alder  om, at vi ved at overholde elementære  

 regler alle måske  

 kan undgå katastrofale konsekvenser af brug af internettet.
 Uanset hvilke og uanset hvor mange sikkerhedsprogrammer der  

 måtte være installeret på en computer, så er sund fornuft og viden om,  

 hvordan  

 man skal gebærde sig, et af de allerbedste midler til at undgå uheld og  

 ulykker.  

 Det er forslagsstillernes opfattelse, at et råd for større it-sikkerhed vil  

 kunne bidrage til at give alle større viden og mere sund fornuft om brug af  

 internettet.
Skriftlig fremsættelse Per  

 Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om oprettelse af et råd for større it-sikkerhed.
(Beslutningsforslag nr.
B 89).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
