 I henhold til § 9, stk. 1, i lov nr. 382 af 10. juni 1987 om dyreforsøg  

 fastsættes:
 § 1.  Den, der foretager dyreforsøg, skal føre journal  

 herover.
Stk. 2.  Journalen skal henvise til tilladelsen fra  

 Dyreforsøgstilsynet samt indeholde oplysning om art og antal af dyr,  

 forsøgets type og indgrebets teknik, om bedøvelse har været anvendt og i  

 givet fald dennes form og om tidspunkt for dyrenes aflivning og den herved  

 anvendte fremgangsmåde.
Har aflivning ikke fundet sted, skal dyrets tilstand  

 og anvendelse efter forsøget angives.
Stk. 3.  Når der er tale om skal journal med de oplysninger, der er nævnt i stk.2, føres i en af  

 Dyreforsøgstilsynet autoriseret journal eller i et af tilsynet godkendt  

 edb-system.
 Stk. 4.  For forsøg, der ikke er omfattet af stk. 3, kan  

 de i stk. 2 nævnte oplysninger føres i en intern journal.
Stk. 5.  Journalføring efter stk. 1-4 skal ske samme  

 dag, som forsøgene foretages.
Hvor der rutinemæssigt foretages ensartede  

 forsøg i større antal, som ikke omfattes af stk. 3, kan sådanne forsøg dog  

 indføres gruppevis for 1 uge ad gangen.
 § 2.  Journaler over forsøg efter § 1, stk. 3 og 4,  

 skal til enhver tid være tilgængelige for Dyreforsøgstilsynet.
Stk. 2.  Journaler skal opbevares i 3 år fra udløbet af  

 det kalenderår, hvor forsøget er foretaget.
Dette gælder dog ikke interne  

 journaler, hvis forsøgene tillige er optaget i journal efter § 1, stk. 3.
§ 3.  Journaler over forsøg, der er nævnt i § 1, stk.  

 3, skal hvert år indsendes til Dyreforsøgstilsynet.
Om forsøg, der ikke er  

 optaget heri, skal der årsvis indsendes en summarisk indberetning, der  

 indeholder henvisning til Dyreforsøgstilsynets tilladelse samt oplysning om  

 dyreart og antal og om forsøgets type og indgrebets teknik.
Journaler og  

 indberetning skal være ledsaget af en skematisk oversigt over de foretagne  

 forsøg.
 § 4.  Dyreforsøgstilsynet kan fastsætte nærmere  

 retningslinjer for udformningen og føringen af journal, indberetning og  

 skematisk oversigt.
 § 5.  Overtrædelse af §§ 1-3 i denne bekendtgørelse  

 straffes efter § 16, stk. 2, i lov om dyreforsøg med bøde.
 § 6.  Bekendtgørelsen træder i kraft den 1. januar  

 1989.
 Stk. 2.  De administrative regler, der er fastsat i  

 medfør af lov nr. 93 af 31. marts 1953 om dyrs anvendelse ved biologisk  

 forskning og sygdomsbekæmpelse, ophæves.
 Stk. 3.  Journaler, som er autoriseret før  

 bekendtgørelsens ikrafttræden, kan fortsat anvendes.
