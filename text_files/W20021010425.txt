 Landsskatteretskendelse af 13. juni 2002 vedr.  

 komplementarselskab uden ejerandel i kommanditselskab.
 A A/S klager for skatteåret 1995/96 over, at de stedlige  

 skattemyndigheder ikke har godkendt fradrag vedrørende uafskrevet restsaldo  

 på  

 driftsmidler samt over, at genvundne afskrivninger på bygning, nedskrivning  

 af  

 varelager og fortjeneste på goodwill ikke er anset at vedrøre den  

 skattepligtige indkomst.
Det fremgår af sagen, at det klagende selskab  herefter benævnt  

 komplementarselskabet  i det påklagede indkomstår havde en aktiekapital  

 på 15  

 mio. kr.
Samtlige aktier ejedes af B A/S.
Det vedtægtsbestemte formål for  

 selskabet var at deltage som komplementar i C K/S  herefter benævnt  

 kommanditselskabet  herunder at administrere og tegne nævnte  

 kommanditselskab  

 samt hæfte for dets forpligtelser, at drive handels- og produktionsvirksomhed  

 samt i forbindelse hermed at besidde fast ejendom.
Selskabet indgår sammen med en række andre selskaber i  

 koncernen.
B A/S er moderselskab i denne koncern.
Selskabet er sambeskattet  

 med  

 moderselskabet.
I det påklagede indkomstår deltog komplementarselskabet i  

 henhold til vedtægterne i kommanditselskabet.
Kommanditselskabets  

 vedtægtsbestemte formål var at videreføre den af kommanditisterne hidtil som  

 interessenter i et interessentskab drevne handels- og produktionsvirksomhed  

 samt i forbindelse hermed at besidde fast ejendom.
Kommanditselskabet blev stiftet den 1. januar 1982 ved aftale  

 mellem komplementarselskabet og 4 personer som kommanditister.
Ejerandelen i  

 kommanditselskabet udgjorde 25 % for hver af kommanditisterne.
 I kommanditselskabskontraktens § 6, der omhandler hæftelse, er  

 anført:
 Stk. 1.Komplementaren hæfter for kommanditselskabets  

 forpligtelser med hele sin  

    

  

 formue.
 Stk. 2.Kommanditisterne hæfter for kommanditselskabets  

 forpligtelser med de af dem foretagne kapitalindskud.
 I kommanditselskabskontraktens § 8, der omhandler  

 komplementarselskabet, er anført:
 Stk. 1.Komplementarselskabet er forpligtet til  udover sin  

 hæftelse i medfør af nærværende aftale at forestå ledelsen af  

 kommanditselskabet  

 ved at stille sin bestyrelse og direktion til rådighed for  

 kommanditselskabet,  

 Derudover stiller komplementaren brugsretten til sine ejendomme til rådighed  

 for kommanditselskabet.
 Stk. 2.Som vederlag for sine forpligtelser modtager  

 komplementarselskabet 50 % af kommanditselskabets overskud, således som dette  

 godkendes på kommanditselskabets ordinære generalforsamling.
Stk. 3.Eventuelt underskud i kommanditselskabet er  

 komplementaren uvedkommende, bortset fra den hæftelse, der fremgår af § 6,  

 stk.  

 1. Kommanditselskabet blev stiftet med en kapital på 8 mio. kr.  

 fordelt med 2 mio. kr. til hver af de fire kommanditister.  

 Kommanditselskabskapitalen blev tilvejebragt ved, at de fire kommanditister  

 indskød samtlige aktiver og passiver i D K/S pt. 1. januar 1982.
 Efter overdragelse af de øvrige kommanditisters ejerandele var E  

 ved udgangen af 1994 den eneste kommanditist i kommanditselskabet.
 Kommanditselskabet drev virksomhed med engroshandel med værktøj,  

 møbel- og bygningsbeslag mv.
 I de senere år har der i virksomheden været beskæftiget omkring  

 240 medarbejdere og den årlig omsætning har været på ca. 400 mio. kr.
 Aktiviteten i kommanditselskabet ophørte ved udgangen af 1994 i  

 forbindelse med salg af virksomheden.
Der er forelagt aftale af 30. december 1994 mellem  

 kommanditselskabet (sælger) og F  

    

  

 ApS  

 (køber). Det fremgår heraf, at sælger med virkning pr. 31. december 1994  

 overdrog den sælger tilhørende virksomhed.
Overdragelsen omfattede  

 virksomheden  

 med alle dens aktiviteter, herunder samtlige de til virksomheden hørende  

 aktiver og løbende aftaler samt den til virksomheden knyttede goodwill.
Det fremgår af aftalen om overdragelse af virksomheden, at  

 sælger samtidig med indgåelse af aftalen indgik aftale om afhændelse af to  

 sælger tilhørende faste ejendomme.
De nævnte ejendomme overdragedes til G  

 A/S.
Af årsregnskabet for 1994 for kommanditselskabet fremgår, at  

 kommanditselskabets gæld til komplementarselskabet pr. 31. december 994 var  

 på  

 godt 76 mio. kr.
Beløbet er i årsregnskabet optaget som ansvarlig kapital.  

 Den  

 ansvarlige kapital blev på lånevilkår overført af komplementarselskabet til  

 finansiering af kommanditselskabets driftsunderskud for tidligere år.  

 Komplementarselskabet trådte tilbage for anden gæld i kommanditselskabet.
 I årsregnskabet for 1994 for kommanditselskabet opgjordes  

 egenkapitalen pr. 31. december 1994 således:
Selskabskapital 8.000.000 kr.
Ansvarlig kapital 76.192.000 kr.
Overført resultat - 60.074.000 kr.
Egenkapital i alt 24.118.000 kr.
 Kommanditisten har opgjort kontoen for driftsmidler således:
Saldo primo 1994 6.475.503 kr.
Tilbageført afskrivninger i 1989, reg. af skattemyndighederne 291.874 kr.
Tilgang driftsmidler i 1994 2.913.000 kr.
Tilgang driftsmidler, køb af 50 % andel i 1994 2.360.000 kr.
Afgang driftsmidler i 1994 - 1.416,000 kr.
Saldo pr. 31.12.1994 10.624.377 kr.
Salgssum for driftsmidler 31.12.1994 2.498.000 kr.
Tab ved salg af driftsmidler 8.126.377 kr.
 Kommanditisten har opgjort konto for goodwill således:
Salgssum for  

 goodwill 31.12.1994 10.000.000 kr.
Anskaffelsessum for goodwill ved køb af 50 % andel i 1994 5.000.000 kr.
Fortjeneste på goodwill 5.000.000 kr.
Heraf til beskatning 2.500.000 kr.
 Kommanditisten har opgjort genvundne afskrivninger på bygninger  

 således:
Salgspris 6.047.860 kr.
Heraf grundværdi - 4.264.055 kr.
Salgspris bygninger 1.783.805 kr.
Afskrivningsgrundlag - 2.496.992 kr.
Køb af 50 % i 1994 - 891.903 kr.
Foretagne afskrivninger 1.894.427 kr.
 -1.494.468 kr.
Fortjeneste 289.337 kr.
Kommanditisten har ved opgørelsen af den selvangivne indkomst og  

 formue for 1993 foretaget en nedskrivning på 3.313.088 kr. af varelageret ved  

 årets udgang.
Nedskrivningsbeløbet er af skattemyndighederne nedsat med  

 150.000  

 kr.
Ved kommanditistens skatteansættelse for indkomståret 1993 er der således  

 godkendt en varelagernedskrivning på 3.163.088 kr.
 Komplementarselskabet har ved opgørelsen af den skattepligtige  

 indkomst foretaget fradrag med 8.126.377 kr. for så vidt angår uafskreven  

 restsaldo  

 på driftsmidler vedrørende kommanditselskabet.
De stedlige skattemyndigheder har ved den påklagede afgørelse  

 forhøjet komplementarselskabets indkomst med 8.126.377 kr. vedrørende  

 uafskreven restsaldo på driftsmidler.
Endvidere har skattemyndighederne  

 forhøjet komplementarselskabets indkomst med yderligere 5.952.425 kr.  

 vedrørende genvundne bygningsafskrivninger, varelagernedskrivning samt  

 fortjeneste på goodwill.
Skattemyndighederne har bl.a. henvist til, at de i sagen  

 omhandlede beløb for driftsmidlers, bygnings og goodwills vedkommende  

 fremkommer som følge af kommanditselskabets salg af virksomhed og ejendom og  

 for varelagerets vedkommende som følge af kommanditistens nedskrivning af  

 varelageret ved udgangen af 1993. Størrelsen af de pågældende beløb er  

 endvidere anført at være  

    

  

 påvirket af de  

 dispositioner, som kommanditisten i tidligere år har foretaget.
For  

 driftsmidlers, bygnings og varelagers vedkommende er beløbene påvirket af  

 kommanditistens skattemæssige af- og nedskrivninger og for goodwills  

 vedkommende af kommanditistens overtagelse af ejerandel i selskabet.
Det er på den baggrund skattemyndighedernes opfattelse, at de i  

 ligningsvejledningen, afsnit E.F.2.5 omtalte over- og underskud  i  

 ligningsvejledningen benævnt egentlige drifts- over- og underskud  ikke  

 kan  

 anses at omfatte de i sagen omhandlede beløb.
Det er endvidere  

 skattemyndighedernes opfattelse, at de pågældende beløb ikke kan anses for  

 fremkommet som et udslag af komplementarens hæftelse for kommanditselskabets  

 forpligtelser.
For så vidt angår uafskreven restsaldo på driftsmidler har  

 skattemyndighederne anført, at det følger af afskrivningslovens § 2, stk. 1,  

 at  

 det er ejeren af driftsmidlerne, der kan foretage skattemæssig afskrivning af  

 disse.
Af ligningsvejledningen, afsnit E.F.2.5 fremgår, at komplementaren  

 ikke  

 kan udnytte de skattemæssige afskrivninger, som kommanditisten i kraft af  

 hæftelsesbegrænsningen ikke har fradrag for, idet komplementarens  

 afskrivningsret alene hviler på hans egen ejerpart.
Kommanditistens ejerpart  

 kan således ikke i kraft af hæftelsesbegrænsningen overføres til  

 komplementarens  

 afskrivningsgrundlag og dermed til hans beregningsgrundlag med hensyn til  

 skattemæssige afskrivninger.
 Af dagældende afskrivningslovs § 6, stk. 3, fremgår, at såfremt  

 salgssummen for driftsmidlerne, i tilfælde hvor en virksomhed afstås, er  

 mindre  

 end saldoværdien ved ophørsårets begyndelse med tillæg af beløb, der i  

 ophørsåret er anvendt til nyanskaffelser, forholdes der med hensyn til  

 fradrag  

 for forskelsbeløbet i overensstemmelse med reglerne i lov om særlig  

 indkomstskat.
 Af dagældende lov om særlig indkomstskat § 2, nr. i fremgår, at  

 fortjeneste eller tab ved afhændelse af driftsmidler skal medregnes ved  

 opgørelsen af den særlige indkomst, når fortjenesten eller tabet er omfattet  

 af  

 bestemmelserne i afskrivningslovens § 6.
Da det kun er ejeren, der kan afskrive på driftsmidler, har  

 skattemyndighederne fundet, at det er ejeren, der kan foretage fradrag for  

 tab  

 ved afhændelse af driftsmidler.
Komplementarselskabet har ikke haft en  

 ejerandel i kommanditselskabet, men har kun hæftet som komplementar, og  

 skattemyndighederne har herefter fundet, at komplementarselskabet ikke er  

 berettiget til at foretage fradrag for tab på driftsmidler i  

 kommanditselskabet.
For så vidt angår genvundne afskrivninger på bygning har  

 skattemyndighederne bemærket, at det af den dagældende afskrivningslovs § 29,  

 stk. 1, fremgår, at der ved salg af bygninger samt særlige installationer,  

 hvorpå der kan afskrives efter § 18, forholdes i overensstemmelse med § 2,  

 nr.  

 2, i lov om særlig indkomst.
Den særlige indkomst omfatter den ved salget  

 indvundne fortjeneste, dog højst et beløb lig summen af samtlige  

 skattemæssige  

 afskrivninger.
 Af den dagældende lov om særlig indkomstskat § 2, nr. 2,  

 fremgår, at fortjeneste opgjort efter afskrivningslovens § 29 ved afståelse  

 af  

 bygninger og installationer, på hvilke der har været foretaget skattemæssig  

 afskrivninger, skal medregnes ved opgørelsen af den særlige indkomst.
 Da det kun er ejendommens ejer, der kan afskrive på bygningen,  

 har skattemyndighederne fundet, at det er ejeren, der ved afhændelse af den  

 pågældende bygning skal beskattes af de herved genvundne af skrivninger.  

 Komplementarselskabet har ikke haft en ejerandel i kommanditselskabet, men  

 har  

 kun hæftet som komplementar, hvorfor skattemyndighederne ikke har anset  

 selskabet for skattepligtig af genvundne afskrivninger på afstået bygning.
For så vidt angår varelagernedskrivning har skattemyndighederne  

 bemærket, at det fremgår af varelagerlovens § 1, stk. 4, at næringsdrivende  

 personer kan foretage skattemæssig nedskrivning af varelageret.
For  

 indkomståret 1993 kunne der højst fortages en nedskrivning på 23 % af det  

 samlede varelagers værdi.
 Denne adgang til nedskrivning er udnyttet af kommanditisten, der  

 ved skatteansættelsen for 1993 har fået godkendt en nedskrivning af  

 varelageret  

 ultimo 1993 på 3.163.088 kr.
 Af varelagerlovens § 2, stk. 2, fremgår det, at den  

 værdiansættelse af varelageret, der er anvendt ved slutningen af et  

 regnskabsår, skal benyttes ved værdiansættelsen af det samme varelager ved  

 begyndelsen af det efterfølgende regnskabsår.
 Da det er kommanditisten, som har anvendt en værdiansættelse af  

 varelageret ved slutningen af sidste regnskabsår, der afviger fra den  

 værdiansættelse kommanditselskabet har anvendt, har skattemyndighederne  

 fundet,  

 at det også er kommanditisten, der skal benytte denne værdiansættelse ved  

 årets  

 begyndelse, jf. varelagerlovens § 2, stk. 2.
 For så vidt angår fortjeneste på goodwill har  

 skattemyndighederne bemærket, at det fremgår af ligningslovens § 16 F, stk.  

 1,  

 at erhververen er berettiget til at foretage skattemæssig afskrivning på  

 goodwill.
 Af ligningslovens § 16 B, stk. 1, nr. i fremgår det, at  

 fortjeneste ved afhændelse af den til en erhvervsvirksomhed knyttede goodwill  

 skal medregnes ved opgørelsen af den skattepligtige indkomst.
Da det kun er ejeren, der kan afskrive på goodwill, er det  

 skatteankenævnets opfattelse, at det er ejeren, der skal beskattes af  

 fortjeneste ved afhændelse af goodwill.
Selskabet har ikke en ejerandel i  

 kommanditselskabet, men hæfter kun som komplementar, hvorfor  

 skattemyndighederne ikke har anset selskabet for skattepligtig af  

 fortjenesten  

 ved afhændelse af goodwill.
Told- og Skattestyrelsen har for Landsskatteretten indstillet  

 den påklagede afgørelse stadfæstet under henvisning bl.a. til, at  

 komplementaren ikke kan udnytte de skattemæssige afskrivninger, som  

 kommanditisten i kraft af hæftelsesbegrænsningen ikke har fradrag for.  

 Komplementarens afskrivningsret hviler således alene på hans egen ejerpart.  

 Kommanditisterne har kun i begrænset omfang foretaget afskrivninger, idet  

 disse  

 alligevel ikke kunne udnyttes skattemæssigt pga. den negative fradragskonto.  

 At  

 et K/S med en ikke medejende komplementar i henhold til praksis defineres som  

 et personselskab, uanset at dette i hvert dette i hvert fald ikke altid er  

 den  

 korrekte juridiske kvalifikation, får imidlertid ikke generelt den afledede  

 effekt, at den ikke  

    

  

 medejende  

 komplementar bliver berettiget til at fratrække underskud.
Udgangspunktet er  

 netop, at den ikke medejende komplementar ikke er berettiget til at at  

 fratrække underskud.
Dette kan udledes af  

    

  

 TFS 1990.21 H der stadig er den ledende dom på området.
Her fik den ikke  

 medejende og i øvrigt begrænset deltagende selskabsdeltager ikke ret til at  

 fratrække nogen del af virksomhedens underskud overhovedet.
 Når ligningsvejledningen derfor generelt formulerer det således,  

 at komplementaren kan fradrage egentlige driftsunderskud, som  

 kommanditisten  

 ikke kan fradrage pga. fradragsbegrænsningen, må det anses for at være  

 mere  

 vidtgående end domspraksis, hvorefter den ikke medejende komplementar næppe  

 ville have krav på noget underskudsfradrag overhovedet.
Den ret til fradrag der er formuleret i ligningsvejledningen er  

 således en væsentlig opblødning i forhold til sidstnævnte dom, og en accept  

 af,  

 at en komplementar trods alt er selskabsdeltager, uanset komplementaren ikke  

 er  

 medejendomsberettiget.
Ligningsvejledningens formulering må alt i alt  

 opfattes  

 som en begunstigende forvaltningsakt i forhold til egentlige  

 driftsunderskud,  

 i hvert fald i forhold til komplementarer der udover den manglende  

 ejendomsret  

 også er begrænset virksomhedsdeltager i andre relationer.
I relation til skattemæssige afskrivninger er der imidlertid  

 ikke noget i ligningsvejledningen der kan opfattes som en begunstigende  

 forvaltningsakt.
Ligningsvejledningen tager derimod klart stilling til,  

 at  

 komplementaren alene kan foretage  

    

  

 afskrivninger i forhold til komplementarens egen ejerpart.
Dette klare  

 standpunkt i forhold til afskrivninger skyldes selvfølgelig det forhold, at  

 afskrivning på driftsmidler, opgørelse af fortjeneste eller tab ved ophør af  

 virksomhed  

    

  

 m.v. foretages efter  

 afskrivningsloven.
Afskrivningsloven forudsætter at det er ejeren der kan afskrive.  

 Dette må  

    

  

 indebære, at kun ejeren kan  

 opnå de rettigheder som afskrivningsloven tilbyder, uanset at der er tale om  

 afskrivninger eller tab ved afståelse.
At et K/S med en ikke medejende  

 komplementar i henhold til praksis defineres som et personselskab får ikke  

 generelt den afledede effekt, at den ikke medejende komplementar bliver  

 berettiget til at fratrække underskud.
 Komplementarselskabets repræsentant har over for  

 Landsskatteretten nedlagt påstand om, at selskabets skattepligtige indkomst  

 nedsættes til det selvangivne.
Til støtte for den nedlagte påstand har repræsentanten bl.a.  

 gjort gældende, at der efter likvidationen af kommanditselskabet forelå et  

 underskud i selskabet, og at komplementaren som følge af sin stilling har  

 været  

 forpligtet til at inddække disse underskud, og faktisk har inddækket  

 underskuddene.
Denne stilling minder meget om en kautionists.
 Komplementaren har under kommanditselskabets drift fradragsret  

 for den del af underskuddene, som kommanditisterne ikke kan fratrække, og  

 repræsentanten har gjort gældende, at komplementaren også har fradrag for  

 underskud, der opstår i forbindelse med likvidation.
Ligningsvejledningen er det eneste sted, hvor de skattemæssige  

 konsekvenser for kommanditselskabet er beskrevet, hvorved det er anført, at  

 ligningsvejledningen ikke ses at afskære fradragsret for komplementaren.  

 Fradragsretten anses således at følge komplementaren i hele hans stilling som  

 selskabsdeltager.
Disse regler har været gældende siden midten af 1990'erne,  

 og  

 det er anført at være ejendommeligt, at der ikke har været afgørelser om  

 komplementarens fradragsret ved likvidation, måske af den årsag at  

 komplementaren normalt har fradragsret for tab i den foreliggende situation.
 Repræsentanten har herefter anført, at der ikke foreligger  

 praksis, der taler imod den nedlagte påstand.
 Sondringen driftsunderskud / periodiserede afskrivninger er  

 anført ikke at forekomme skatteretligt relevant i relation til selskabets  

 fradragsret som komplementar.
Kvalifikationen af de enkelte poster i indkomstopgørelsen i  

 kommanditselskabet kan endvidere ikke overføres til komplementaren.
Når disse  

 ikke ligefrem omfatter ikke konstaterbare udgifter i form af afskrivninger,  

 er  

 der for komplementaren tale om et underskud, som han skal inddække, når  

 kommanditisten  

 som følge af sin hæftelse ikke kan gøre det.
Forholdet er anført at være det,  

 at ved opløsning af et kommanditselskab, hvor aktiverne afhændes med  

 fortjeneste eller tab, vil dette påvirke indkomstopgørelsen for  

 kommanditselskabet som sådan, idet tab ved afståelse af driftsmidler i  

 ophørsåret er fradragsberettiget, mens fortjeneste for eksempel ved afståelse  

 af goodwill er skattepligtig.
Når aktiverne sælges med tab, betyder det, at der er et større  

 beløb at inddække for komplementaren.
Der er således en direkte sammenhæng  

 mellem størrelsen af driftsunderskuddet og komplementarens hæftelse.
Repræsentanten har på denne baggrund anført, at den samme  

 kvalifikation, der gælder for kommanditisten, ikke kan anvendes for  

 komplementaren.
For komplementaren er der tale om udgifter, der skal  

 inddækkes,  

 og da der er tale om udgifter, der er opnået som led i virksomheden, må der  

 også være fradragsret for disse i overensstemmelse med de almindeligt  

 gældende  

 regler.
Der er fremlagt en bindende forhåndsbesked afgivet af  

 Ligningsrådet og som indhentet i forbindelse med likvidationen af  

 kommanditselskabet.
Heraf fremgår bl.a., at der i forbindelse med  

 likvidationen  

 kommanditselskabet blev foretaget en overdragelse af samtlige aktiver til  

 handelsværdier til de øvrige selskaber i koncernen, og at der ville blive  

 beregnet tab/fortjeneste ved salget efter de gældende regler.
 Tilbage i kommanditselskabet ville der herefter være en gæld til  

 komplementarselskabet som pr. 1. januar 1994 udgjorde ca. 76.000.000 kr.
Gælden er opstået i forbindelse med mellemregningskonto mellem  

 kommanditselskabet og komplementarselskabet.
Et eventuelt likviditetsoverskud  

 ville blive brugt til nedbringelse af gælden til komplementarselskabet, som  

 ønskede at eftergive gælden.
Den ansvarlige kapital udgjorde pr. 31. december  

 1993 76.192.000 kr.
 Repræsentanten har anført, at det af den bindende forhåndsbesked  

 klart fremgår, at selskabet har haft et tilgodehavende på ca. 76.000.000 kr.  

 i  

 kommanditselskabet, og at selskabet har eftergivet kommanditselskabet denne  

 gæld, det vil sige betalt de kreditorer, som har været årsag til  

 gældsforholdet, ligesom selskabet i øvrigt ikke kunne få fradrag herfor.
 Endvidere har repræsentanten henvist til, at skattedepartementet  

 i TfS 1998.742 har tiltrådt, at komplementaren uanset manglende  

 medejendomsret  

 til selskabets aktiver eller deltagelse i det løbende driftsresultat,  

 alligevel  

 måtte anses for selskabsdeltager.
For Landsskatteretten er det yderligere anført, at sagens  

 problem drejer sig om, hvordan komplementarselskabet er stillet ved  

 kommanditselskabets nedlukning.
Spørgsmålet vedrører ikke fradrag for tab på  

 aktiver / afskrivninger, men om komplementarselskabets status i forbindelse  

 med  

 inddækning af det underskud, der henstod ved kommanditselskabets likvidation.  

 Komplementarens adgang til at fradrage løbende driftsunderskud er   

 uanset  

 manglende ejerandel  ubestridt, og hæftelsen er i lighed med hvad der  

 gælder  

 for interessenter ubegrænset og solidarisk.
Til støtte for fradrag i den omhandlede situation er der  

 endvidere henvist til TfS 1989.506, hvor en skatteyder, der som deltager i et  

 partrederi ejede 1/4 part i en fiskekutter, efter krav fra rederiets  

 bankforbindelse havde indgået en aftale om solidarisk hæftelse.
Afgørelsen er  

 gjort gældende at tale for fradrag også i denne sag, ligesom interessenter i  

 øvrigt i kraft af den solidariske hæftelse må indrømmes fradrag for tab på  

 medinteressenter.
 Der er yderligere henvist til SKDM 1983.178 Ø.
Det er tillige bemærket, at afgørelsen refereret i TfS 1990.21  

 er vanskelig at passe ind i de sædvanlige juridiske båse, hvor  

 der i  

 almindelighed sondres mellem selskabsdeltagere, der deltager i over/ og  

 underskud og långivere.
Den refererede afgørelse er anført alene at kunne  

 tages  

 til indtægt for, at parterne ikke kan forvente en aftalemæssig konstruktion  

 tillagt bestemte retsvirkninger, når det ikke civilretligt klart er  

 defineret,  

 hvad retstillingen har været inter partes.
For så vidt angår ligningsvejledningen er det anført, at det  

 ikke har nogen betydning, at komplementaren ikke løbende kan foretage  

 afskrivning, når der ikke foreligger ejendomsret, da denne sag ikke angår den  

 løbende drift.
Der kan ikke sluttes modsætningsvis fra ligningsvejledningen,  

 således at der af den grund kan siges ikke at være fradrag for andet end  

 driftstab.
 Landsskatteretten skal  

 udtale:
Det følger af retspraksis, at en komplementar, hvis hæftelse er  

 ubegrænset og solidarisk, anses som selskabsdeltager i et kommanditselskab,  

 uanset at komplementaren ikke har medejendomsret.
Heraf kan imidlertid ikke  

 udledes, at den ikke medejende komplementar dermed er berettiget til at  

 fratrække underskud, jf.
Højesterets dom refereret i TfS 1990.21.
Endvidere forudsætter de rettigheder, der følger af, eller er  

 relateret til, den dagældende afskrivningslov et krav om ejendomsret.
Dette  

 gælder uanset, om der er tale om afskrivninger eller tab ved afståelse.
 Da forholdet herefter, jf. principperne i Højesterets nævnte  

 dom, ikke findes at kunne henføres under statsskattelovens regler, men må  

 henføres  

 under afskrivningslovens regler, kan komplementarselskabet, der ikke har haft  

 medejendomsret i kommanditselskabet, ikke anses for berettiget til  

 skattemæssigt fradrag vedrørende nettotab ved realisation af  

 kommanditselskabets afskrivningsberettigede aktiver i forbindelse med  

 likvidation.
 Den påklagede afgørelse vil således være at stadfæste.
