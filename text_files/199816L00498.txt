Beretning afgivet af Uddannelsesudvalget den  

 20. maj 1999 Beretning over Forslag til lov om ændring af  

 forskellige love om selvejende uddannelsesinstitutioner (Selvejekrav, habilitet m.v.) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
90 ernes Daghøjskole, AOF i Danmark, Byhøjskolen i Odense, Dansk Oplysnings Forbund, Foreningen af Statsautoriserede Revisorer og Foreningen Registrerede  

 Revisorer, Germer, Peter, Århus Universitet og Oplysningsforbundenes Fællesråd.
Udvalget har i forbindelse med behandlingen af  

 lovforslaget afholdt en intern høring med deltagelse af en række  

 eksperter i statsforfatningsret for nærmere at drøfte eventuelle  

 forfatningsretlige betænkeligheder i lovforslaget, jf.
L 145   bilag  

 14.
Under udvalgsbehandlingen er der peget på en  

 række problemer ved det fremsatte lovforslag, som Uddannelsesudvalget  

 endnu ikke finder tilstrækkeligt belyst.
Det er herunder vigtigt for  

 udvalget, at der ikke vedtages bestemmelser, som skaber unødvendige  

 begrænsninger for foreningslivet i Danmark.
 Udvalget er enig i det principielle sigte med regeringens  

 lovforslag, nemlig at sikre at statens tilskud anvendes til de formål,  

 som Folketinget bevilger tilskuddene til.
Udvalget kan ligeledes tilslutte sig princippet om, at  

 selvejende uddannelsesinstitutioner er selvstændige og  

 uafhængige.
Derfor er udvalget enig i, at det er nødvendigt, at  

 der gennem lovgivning indføres habilitetsregler, der medvirker til at  

 sikre dette.
Udvalget finder derfor, at der er behov for en periode til  

 nærmere overvejelser, hvor alle interessenter får lejlighed til  

 at fremsætte deres synspunkter.
Udvalget opfordrer derfor  

 undervisningsministeren til at fremme en dialog om disse  

 spørgsmål og på baggrund heraf fremsætte et nyt  

 lovforslag i næste folketingssamling.
