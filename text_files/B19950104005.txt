 I medfør af § 22, stk. 4, 1. pkt., i lov om banker og sparekasser m.v.,  

 jf. lovbekendtgørelse nr. 182 af 20. marts 1995, som ændret ved lov nr. 367  

 af 14. juni 1995 og lov nr. 368 af 14. juni 1995, og § 5 i lov om visse  

 kreditinstitutter, jf. lovbekendtgørelser nr. 737 af 19. august 1992, som  

 ændret ved lov nr. 1061 af 23. december 1992, fastsættes:
 § 1.  Denne bekendtgørelse omfatter pengeinstitutter  

 og virksomheder omfattet af lov om visse kreditinstitutter, som i denne  

 bekendtgørelse samlet benævnes »institutter«.
§ 2.  Værdipapirer med ubestemt løbetid og andre  

 kapitalindskud skal opfylde de i bank- og sparekasselovens § 22, stk. 1,  

 nævnte betingelser for at kunne medregnes ved opgørelsen af instituttets  

 ansvarlige kapital.
Den kortfristede supplerende kapital skal opfylde  

 betingelserne i bank- og sparekasselovens § 22, stk. 2, for at kunne  

 medregnes ved opgørelsen af instituttets solvensprocent, jf. bank- og  

 sparekasselovens § 21, stk. 1. Disse kapitalformer benævnes herefter samlet  

 »efterstillet kapital«.
Endvidere skal de i §§ 3-5 angivne  

 betingelser være opfyldt.
 § 3.  Den efterstillede kapital kan kun forfalde til  

 betaling før den aftalte forfaldsdato, såfremt instituttet træder i  

 likvidation eller erklæres konkurs.
 § 4.  Instituttet skal have ret til at udskyde  

 betaling af renter på kapitalindskuddet i henhold til bank- og  

 sparekasselovens § 22, stk. 1, såfremt solvenskravet i bank- og  

 sparekasselovens § 21, stk. 1, ikke er opfyldt på forfaldstidspunktet, og  

 Finanstilsynet har bestemt, at instituttet skal indkalde den efter  

 vedtægterne øverste myndighed og redegøre for instituttets økonomiske  

 forhold, jf. bank- og sparekasselovens § 43, stk. 2, 2. pkt.
 Stk. 2.  Ikke-betalte renter, der er udskudt i medfør af  

 stk. 1, forfalder til betaling på det tidligste tidspunkt af følgende:
§ 5.  Instituttets øverste myndighed skal have ret til  

 at nedskrive den efterstillede kapital og ikke-betalte renter herpå, såfremt  

 instituttets egenkapital er tabt, og aktiekapitalen, garantikapitalen eller  

 andelskapitalen er nedskrevet til 0 kr.
Det er endvidere en betingelse for  

 nedskrivningen, at instituttet efterfølgende enten får tilført ny kapital,  

 således at det opfylder solvenskravet i bank- og sparekasselovens § 21, stk.  

 1, eller sammensluttes med et andet institut.
 Stk. 2.  Instituttets øverste myndighed kan nedskrive  

 den efterstillede kapital og ikke-betalte renter herpå med et beløb, som  

 forud er godkendt af instituttets valgte revision og Finanstilsynet.
 § 6.  Bekendtgørelsen træder i kraft den 1. januar  

 1996.
 Stk. 2.  Bekendtgørelse nr. 854 af 14. december 1990 om  

 værdipapirer med ubestemt løbetid og andre kapitalindskud ophæves.
Finanstilsynet, den 15. december 1995 Eigil Mølgaard / Thomas Kjøller (* 1) Bekendtgørelsen indeholder bestemmelser, der implementerer dele af  

 Rådets direktiv nr. 89/299/EØF af 17. april 1989 om kreditinstitutters  

 egenkapital og dele af Rådets direktiv nr. 93/6/EØF af 15. marts 1993 om  

 kravene til investeringsselskabers og kreditinstitutters kapitalgrundlag.
