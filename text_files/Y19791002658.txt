 En avis bragte over en hel side en annonce for en byggeudstilling  

 indeholdende en tegning af udstillingsområdet og tre artikler om udstillingen  

 trykt med samme typer som avisartikler.
 Forbrugerombudsmanden udtalte, at annoncen ikke opfyldte de krav, der  

 kan stilles i medfør af artikel 11 i Det internationale Handelskammers Kodeks  

 for reklamepraksis, idet den i udstyr og indhold lignede redaktionel tekst og  

 derfor burde have været markeret som i annonce.
 En annonce der ikke lignede en annonce.
En avis bragte over en hel side en annonce for en byggeudstilling.  

 Annoncen indeholdt på øverste halvdel af siden en tegning af  

 udstillingsområdet og på den nederste halvdel var der 3 artikler om  

 udstillingen.
Disse artikler var trykt med samme typer som avisartikler.  

 Omkring hele siden var en ubrudt ramme.
 FO anmodede Pressens Tekstreklameudvalg om en udtalelse og gav i denne  

 forbindelse udtryk for, at annoncen efter hans opfattelse ikke opfyldte de  

 krav, der kan stilles i medfør af artikel 11 i Det Internationale  

 Handelskammers Kodeks for reklamepraksis samt de af Danske Dagblades Forening  

 og Dansk Journalistforbund vedtagne regler om tekstreklame, idet annoncen i  

 udstyr og indhold lignede redaktionel tekst og derfor burde have været  

 markeret som en annonce.
 Et flertal at Tekstreklameudvalgets medlemmer tilsluttede sig FO's  

 vurdering af, at den pågældende annonce kunne forveksles med redaktionelt  

 stof, og FO henstillede, at bladet i lignende tilfælde drog omsorg for en  

 markering i overensstemmelse med bladets sædvanlige praksis, hvorefter ordet  

 »annonce« sættes over sådanne indrykninger.
 (* 1) Offentliggjort i Forbrugerombudsmandens Årsberetning 1979-1980, side  

 105.
