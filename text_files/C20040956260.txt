Vejledning om forflytning, løft og anden manuel håndtering af  

 personer  

  

 At-vejledning D.3.3  

  

 Juli 2004 At-vejledningen  

 oplyser om forflytning, løft og andre former for manuel håndtering, hvor det  

 er  

 personer, der skal forflyttes eller hjælpes.
 At-vejledningen  

 indeholder:
-  

 	  

 Arbejdsmiljøproblemer  

 i forbindelse med forflytning, løft og anden manuel håndtering af personer -  

 	  

 Arbejdsmiljøreglerne  

 for forflytning, løft og anden manuel håndtering af personer -  

 	  

 Reduktion af risikoen  

 ved forflytning, løft og anden manuel håndtering af personer.
 At-vejledningens  

 retningslinjer er baseret på ansatte over 18 år.
For  

 unge ansatte under 18 år og for gravide gælder særlige regler og  

 retningslinjer  

 for deres fysiske belastning, se afsnit 1.3. Disse regler og retningslinjer  

 skal inddrages i planlægningen af arbejdet for disse grupper.
Der kan desuden  

 være behov for, at der i perioder tages hensyn til ansatte med øget  

 sårbarhed,  

 fx efter en skade, ved nedslidning eller sygdom.
Forflytning,  

 løft og anden manuel håndtering af personer adskiller sig fra andet  

 løftearbejde, idet -  

 	  

 personer aktivt kan  

 deltage i planlægning og gennemførelse af forflytningen -  

 	  

 personer kan modsætte  

 sig forflytning, løft mv.
-  

 	  

 personer bevidst  

 eller ubevidst pludseligt kan foretage uventede bevægelser eller handlinger -  

 	  

 der er en række  

 etiske aspekter forbundet med at udføre disse manuelle håndteringer.
 De  

 etiske aspekter betyder fx, at de ansatte tager hensyn til personens  

 smertereaktioner, undlader at lade personen falde, hvis der sker noget  

 uventet  

 under forflytningen eller løftet, samt tager hensyn til personens værdighed,  

 blufærdighed mv.
Ved  

 forflytning af en person forstås en arbejdsmetode, hvor belastningen af  

 hjælperne er reduceret ved, at man glider, drejer, vender, trækker eller  

 skubber i stedet for at løfte.
Der kan anvendes forskellige former for  

 tekniske  

 hjælpemidler i forbindelse med forflytning, desuden samarbejder man i videst  

 muligt omfang med personen, der forflyttes, således at dennes ressourcer  

 indgår  

 i processen.
Egentlige løft forekommer typisk ved arbejde med mindre børn og  

 i  

 ulykkessituationer, hvor personen hurtigt skal fjernes fra ulykkesstedet.
1. Arbejdsmiljøproblemer i forbindelse med  

 forflytning, løft og anden manuel håndtering af personer 1.1. Forekomst Akutte  

 overbelastninger, nedslidning og andre former for bevægeapparatskader og  

 -problemer er udbredte hos ansatte, der arbejder med forflytning, løft og  

 andre  

 former for manuel håndtering af personer.
Arbejdsmiljøproblemerne er udbredt  

 inden for social- og sundhedsområdet, fx i hjemmeplejen, på sygehuse, i  

 socialpædagogiske institutioner, på børne- og ungeområdet.
Akutte løfteskader  

 forekommer især i brandvæsen og redningskorps, men ses også inden for social-  

 og sundhedsområdet.
Forflytning, løft og anden manuel håndtering af personer  

 forekommer desuden ved transport af passagerer, service, undervisning,  

 kulturaktiviteter, militærtjeneste, politiarbejde mv.
Løft af personer kan  

 undtagelsesvist forekomme i andre brancher, fx i tilfælde af ildebefindende  

 hos  

 kunder eller medarbejdere.
1.2. Risici Forflytning,  

 løft og anden manuel håndtering af personer er arbejdsprocesser, der kan  

 indebære risiko for helbredsskader både i form af akut overbelastning,  

 bevægeapparatlidelser og nedslidning.
Arbejde med forflytning, løft og anden  

 manuel håndtering af personer skal vurderes, fx i forbindelse med  

 arbejdspladsvurdering (APV).
 APV  

 bør forholde sig til følgende:
-  

 	  

 Instruktion og  

 oplæring -  

 	  

 Arbejdets  

 planlægning, tilrettelæggelse og udførelse -  

 	  

 Personen, der skal  

 forflyttes -  

 	  

 Arbejdsstedet -  

 	  

 Tekniske  

 hjælpemidler.
1.3. Regler om forflytning, løft og anden manuel  

 håndtering af personer Manuel  

 håndtering af personer er omfattet af de generelle regler om manuel  

 håndtering.  

 Ved manuel håndtering af personer forstås forflytning, løft, træk og skub  

 samt  

 anden hjælp og støtte til personer, der skal flyttes fra seng til stol, til  

 toilet mv. eller ændre stilling.
 Ved  

 vurderingen af den sikkerheds- og sundhedsmæssige risiko ved forflytning,  

 løft  

 og anden manuel håndtering af personer skal man tage hensyn til:
-  

 	  

 Personen, der skal  

 forflyttes, herunder personens mobilitet/vægt og eventuelle mulighed for og  

 forståelse af selv at deltage i opgaven -  

 	  

 Den fysiske  

 belastning -  

 	  

 Arbejdsstedet -  

 	  

 Arbejdsforholdene i  

 øvrigt.
 Desuden  

 skal der tages særligt hensyn til risikoen for pludselige belastninger.
Se  

 Bilag 1 for de generelle regler om manuel håndtering, der er særlig relevante  

 for forflytning, løft og anden manuel håndtering af personer.
De generelle  

 regler og retningslinjer for manuel håndtering af ting fremgår af  

 At-vejledningen om Løft, træk og skub (1).
 Unge  

 under 18 år er omfattet af Arbejdsministeriets bekendtgørelse om unges  

 arbejde.
 Retningslinjer  

 for gravides løftearbejde fremgår af At-vejledningen om Gravide og ammendes  

 arbejdsmiljø (3).
2. Vurdering af risici samt foranstaltninger ved  

 forflytning, løft og anden manuel håndtering af personer 2.1. Instruktion og oplæring De  

 ansatte skal have modtaget tilstrækkelig instruktion og oplæring til, at  

 arbejdet kan udføres sikkerheds- og sundhedsmæssigt forsvarligt.
Efter at  

 have  

 modtaget instruktion og oplæring bør de ansatte -  

 	  

 kunne afklare  

 personens evne og vilje samt mulighed for aktiv deltagelse, fx ved at spørge  

 personen, ved information fra kolleger, ved markering på seng.
 -  

 	  

 kende til forskellige  

 former for forflytning, løft og anden manuel håndtering, herunder hvilke  

 hjælpemidler der skal anvendes hvornår, og hvor mange hjælpere de skal være,  

 samt hvordan de forskellige forflytninger og løft udføres forsvarligt.
-  

 	  

 kunne arbejde  

 hensigtsmæssigt med deres krop.
Dette bør indlæres grundigt og holdes ved  

 lige  

 gennem træning, forflytningsvejleder, ressourcepersonordning på afdelingen  

 e.l.
 -  

 	  

 der arbejder med  

 forflytning af personer, trænes i hurtig og relevant reaktion i en pludselig  

 uventet situation, fx at lade personen glide langsomt ned på gulvet i stedet  

 for at forsøge at holde personen, når personens ben svigter.
Hvis  

 funktionen indgår i arbejdsopgaven, skal den ansatte beherske teknikken med  

 at  

 løfte en person, der er faldet på gulvet, tilbage til sengen med tekniske  

 hjælpemidler.
Indgår funktionen ikke, skal den ansatte kende proceduren for  

 tilkald af hjælp, og hvad der skal gøres, indtil hjælpen kommer.
 Oplæring  

 og instruktion gentages efter behov, fx ved indførelse af nye metoder eller  

 nye  

 tekniske hjælpemidler.
2.3. Arbejdets planlægning og tilrettelæggelse Arbejdet  

 skal planlægges og tilrettelægges, så forflytning, løft og anden manuel  

 håndtering af personer kan foregå sikkerheds- og sundhedsmæssigt forsvarligt.
 I  

 planlægningen og tilrettelæggelsen kan bl.a. indgå:
 -  

 	  

 Funktionsevne og  

 samarbejdsvilje/-evne hos de almindelige patient- og klientkategorier og hos  

 de  

 enkelte patienter og klienter, både når de er friske, og når de er trætte.
 -  

 	  

 En vurdering af, om  

 der er tilstrækkelige pladsforhold til, at forflytning, løft og anden manuel  

 håndtering kan foregå forsvarligt, eksempelvis undersøges, hvilke  

 arbejdsfunktioner der kan udføres forsvarligt på de forskellige  

 arbejdssteder,  

 badeværelser, sengestuer mv., og hvor de mere pladskrævende funktioner kan  

 udføres.
 -  

 	  

 Om der er egnede  

 tekniske hjælpemidler i forhold til det arbejde, der skal udføres, den  

 person,  

 der skal hjælpes, og de ansatte, der skal udføre opgaven.
 -  

 	  

 Om de tekniske  

 hjælpemidler er til stede i tilstrækkeligt omfang, vedligeholdt og i orden,  

 fx  

 med gjorde, sejl, elforsyning mv.
 -  

 	  

 Hvordan information  

 om personernes aktuelle tilstand videregives.
 -  

 	  

 Planlægning af  

 arbejdet med variation og med pauser til restitution mellem  

 forflytninger/løft.
Ved  

 genoptræning og integreret træning i plejen skal der i planlægningen tages  

 hensyn til belastningen og især risikoen for pludselige uventede belastninger  

 ved dette arbejde.
Retningslinjerne for, i hvilke situationer der skal  

 anvendes  

 tekniske hjælpemidler, og om der er behov for specielle tekniske  

 hjælpemidler,  

 skal være kendt af de ansatte, der arbejder med dette.
Tekniske  

 hjælpemidler skal altid anvendes, når der er vurderet at være behov for  

 dette.  

 Desuden bør de ansatte altid have mulighed for, i en konkret situation at  

 kunne  

 vælge at bruge et egnet teknisk hjælpemiddel til forflytning af en person,  

 der  

 ikke normalt har behov for dette, fx om natten.
De ansatte bør ikke udsættes  

 for det dilemma, at hensynet til patienten/personens træning prioriteres  

 højere  

 end hensynet til den ansatte, der skal udføre forflytningen.
Ved  

 planlægningen bør man være opmærksom på, at tidspres ofte er årsag til  

 ulykker  

 ved forflytning, løft og anden manuel håndtering.
Dette kan hænge sammen med,  

 at man ikke giver sig tid til at forberede forflytningen, ikke venter med at  

 løfte, til alle er klar, eller at man ikke tager sig tid til at anvende de  

 relevante tekniske hjælpemidler.
2.3. Personen, der skal forflyttes eller hjælpes Inden  

 forflytningen eller løftet udføres, afklares følgende:
-  

 	  

 Hvilken  

 forflytning/løft, der skal gennemføres -  

 	  

 Personens vægt -  

 	  

 Personens evne og  

 vilje samt mulighed for aktiv deltagelse i de forskellige faser af  

 forflytningen.
Der kan være stor forskel fra dag til dag og i løbet af dagen  

 på  

 en persons evne til at deltage i forflytningen.
Ansatte skal ud fra et  

 konkret  

 skøn altid have mulighed for at vælge at bruge et egnet teknisk hjælpemiddel.
 Det  

 vurderes på baggrund af ovenstående, hvor meget hjælp der er behov for fra de  

 ansattes side.
 Er  

 der tale om mere end let støtte eller løft af mindre vægt (se vægtskemaet i  

 Bilag 1), skal der anvendes egnede tekniske hjælpemidler, se afsnit 2.5.
 Skal  

 en person hjælpes med at løfte dele af kroppen, fx for at komme til at ligge  

 eller sidde bedre, kan følgende fordeling af personens kropsvægt på de  

 forskellige kropsdele bruges som grundlag:
Regneeksempel En  

 liggende person på 80 kg skal have hjælp til at løfte en slap arm.
Vægten  

 vurderes som udgangspunkt til 5 pct. af 80 kg, altså ca. 4 kg.
Løftet foregår  

 i  

 grønt område eller nederst i gult område, se vægtskemaet i Bilag 1. Der vil  

 normalt ikke være noget problem.
Løftes  

 et ben, er vægten 16 pct. af 80 kg, altså ca. 13 kg.
Løftet foregår i gult  

 område, og der skal foretages en nærmere vurdering.
Vippes benet ved løft i  

 foden, opnås en vægtstangsfordel, og belastningen halveres.
Hjælpes en person  

 fra liggende stilling op at sidde, er det ca. halvdelen af personens vægt,  

 svarende  

 til ca. 40 kg, der håndteres.
Løftet foregår ud over underarmsafstand, altså  

 i  

 rødt område.
Foranstaltninger skal træffes.
Personen  

 kan ved aktiv medvirken reducere belastningen for de ansatte.
Hvis personen  

 spænder imod, er stiv i leddene eller har spasmer, kan dette øge  

 belastningen.  

 Løft/håndtering af personen/personens kropsdele foregår desuden som  

 forberedelse  

 til forflytninger med brug af lift, når gjorde eller løftesejl skal placeres.  

 Ved mere komplekse forflytninger og løft vurderes risikoen i de enkelte faser  

 af løftet separat, og afsluttende foretages en helhedsvurdering, fx med  

 henblik  

 på, om der kan anvendes en mere forsvarlig metode.
2.4. Vurdering af arbejdsstedet Forflytning,  

 løft og anden manuel håndtering af personer foregår:
 -  

 	  

 På faste  

 arbejdssteder, fx institutioner, plejehjem, hospitaler, fængsler mv.
-  

 	  

 I private hjem -  

 	  

 Til og fra biler, fly  

 og andre transportmidler -  

 	  

 Andre steder, fx  

 gader og veje.
Ved  

 forflytning, løft og anden manuel håndtering på faste arbejdssteder skal de  

 steder, hvor arbejdet foregår, være hensigtsmæssigt indrettet dertil.
Er  

 pladsen for trang et sted, skal der træffes foranstaltninger, så arbejdet kan  

 udføres på en anden måde eller foregå et andet sted.
Personen kan fx vaskes i  

 sengen, eller badning kan foregå på et stort centralt badeværelse.
 Der  

 skal være tilstrækkelig plads rundt om seng, lift, toilet og badestol mv.  

 til,  

 at arbejdet kan udføres med hensigtsmæssige arbejdsstillinger og -bevægelser.
 De  

 nødvendige tekniske hjælpemidler skal være placeret hensigtsmæssigt i forhold  

 til anvendelsen.
Underlaget  

 skal være plant, og der skal være tilstrækkelig plads, når der anvendes  

 mobillift eller andre hjælpemidler på hjul.
Det kan fx være nødvendigt at  

 fjerne dørtrin og udvide døråbninger.
I  

 vejledningen Indretning af ældreboliger for fysisk plejekrævende  

 m.fl. (2)  

 angives pladsbehov i forhold til personens funktionsevne, forflytningen, der  

 skal foregå, hvilke hjælpemidler der anvendes og behovet for hjælp og støtte  

 fra hjælpere.
Der angives mål for dimensioneringen af badeværelser og  

 soveværelser samt pladsbehov for hjælperen, når der udføres fysisk pleje.
Pladsbehovene  

 i vejledningen gælder for pleje af fysisk plejekrævende patienter inden for  

 brancheområdet Hjemmepleje og døgninstitutioner mv. for voksne.  

 Indretning af  

 ældreboliger for fysisk plejekrævende m.fl. kan ligeledes anvendes på  

 andre  

 områder, hvor der er tale om pleje og forflytning af fysisk plejekrævende  

 patienter i lighed med pleje inden for hjemmeplejen.
Ved vurdering af  

 pladsbehovene foretages en konkret helhedsvurdering.
I eksisterende byggeri  

 kan  

 der være behov for, efter en konkret vurdering, at anvise andre mere  

 fleksible  

 løsninger, fx fælles bade- og toiletfaciliteter.
Ved  

 forflytning i private hjem gælder samme retningslinjer som for forflytning på  

 faste arbejdssteder.
Det er vigtigt i forbindelse med aftalen om at yde hjælp  

 i  

 personens eget hjem, at det gøres klart for såvel personen som for de  

 pårørende, at det er en forudsætning for hjælpen, at der skal være den  

 fornødne  

 plads til hjælpemidler og hensigtsmæssige arbejdsstillinger og bevægelser for  

 de ansatte, samt at det kan være nødvendigt at fjerne dørtrin, udvide snævre  

 døråbninger og fjerne løse eller tykke gulvtæpper mv.
Forflytninger,  

 løft og anden hjælp til tilskadekomne, bevægelseshæmmede og gangbesværede,  

 der  

 transporteres med bil, fly og andre transportmidler, udføres ofte under  

 uhensigtsmæssige arbejdsforhold, fx trange pladsforhold, uhensigtsmæssigt  

 underlag,  

 kulde og træk, tidspres mv.
Dette øger risikoen for en pludselig, uventet og  

 stor belastning og dermed for en pludselig løfteskade.
Risikoen ved disse  

 forflytninger, løft og andre manuelle håndteringer skal reduceres.
 Inden  

 den planlagte transport analyserer man:
 -  

 	  

 Adgangsforhold.  

 Findes der elevator eller trapper, herunder undersøges, om trappens trin,  

 belægning og pladsforhold i øvrigt er egnet til anvendelse af fx elektriske  

 trappemaskiner.
 -  

 	  

 Personens  

 funktionsniveau, herunder behov for hjælpemidler og støtte fra hjælper.
 -  

 	  

 Personens placering.  

 Ved kørestolsbruger i egen kørestol er forflytning ikke nødvendig.
 -  

 	  

 Om afhentning  

 nødvendiggør let/middel/kraftig hjælp til forflytning, fx ved forflytning  

 mellem egen stol og transportstol, mellem transportstol og bussæde o.l.
Er  

 der behov for mere end let støtte (se vægtskemaet i Bilag 1), skal egnede  

 tekniske hjælpemidler anvendes.
Har personen et usikkert eller svingende  

 funktionsniveau, så den ansatte udsættes for risiko for pludselige  

 belastninger, skal risikoen reduceres, fx ved brug af egnede tekniske  

 hjælpemidler.
Busser  

 og biler til transport af kørestolsbrugere og bevægelseshæmmede skal være  

 hensigtsmæssigt indrettet dertil, fx være forsynet med bagsmækmonteret lift  

 eller anden teknisk indretning, der sikrer, at forflytningen kan ske uden  

 risiko for de ansatte.
Transportvejene skal have tilstrækkelig bredde og  

 højde  

 til, at håndteringen kan foregå sikkerheds- og sundhedsmæssigt fuldt  

 forsvarligt.
I  

 forbindelse med ulykker, ildebefindende hos borgerne, politimæssige opgaver  

 mv.  

 kan der forekomme forflytning, løft og anden manuel håndtering på gader,  

 veje,  

 pladser, offentlige og private områder.
I disse situationer er risikoen for  

 løfteulykker eller pludselige løfteskader stor (4, 5). Denne form for løft  

 rummer  

 ofte, ved nærmere analyse af de tidligere situationer, ensartede elementer.  

 Arbejdstilsynets ulykkesanalyseværktøj kan anvendes ved analyse af tidligere  

 ulykker eller nærved-ulykker med henblik på at reducere risikoen for de  

 ansatte, se  

 www.arbejdsulykker.dk.
Ansatte, der kan komme ud for disse situationer, skal i forbindelse med  

 instruktion og oplæring trænes i at udføre denne form for arbejde med størst  

 mulig sikkerhed.
Denne træning vedligeholdes jævnligt.
 Der gælder samme retningslinjer for vægtbelastning ved vurdering af risikoen  

 ved disse løft som for andre løft, se Bilag 1 og At-vejledning om løft, træk  

 og skub (1).
2.5. De tekniske hjælpemidler Der  

 er mange forskellige tekniske hjælpemidler til forflytning, løft og anden  

 manuel håndtering af personer.
Det kan være helt simple, fx plastikposer til  

 at  

 placere under personens bækken for at lette friktionen, til elektriske  

 plejesenge, kørestole med mange funktioner, elevatorer, specialindrettede  

 køretøjer, loftmonterede lifte mv.
De tekniske hjælpemidler kan opdeles i  

 følgende fire grupper:
-  

 	  

 Personløftere, fx  

 stationære eller mobile lifte -  

 	  

 Overflytningshjælpemidler,  

 fx glidebræt eller easy slides til at mindske friktionen -  

 	  

 Vendehjælpemidler, fx  

 vendelagner -  

 	  

 Andre hjælpemidler,  

 fx indstillelige senge, båre, operations- eller behandlingslejer, pusleborde,  

 toiletudstyr, badeudstyr, kørestole.
Egnede  

 tekniske hjælpemidler skal være anskaffet i tilstrækkeligt omfang.
De  

 tekniske  

 hjælpemidler skal i fornødent omfang kunne tilpasses den konkrete opgave.
De  

 tekniske hjælpemidler skal passe til personerne, der skal forflyttes, til de  

 metoder, der anvendes, til hjælperne og til arbejdsstedet.
Hjælpemidler, der  

 skal benyttes til større/overvægtige personer, skal være egnede til dette.
 Hvis  

 optræning af personen indgår som en integreret del af plejen, kan der være  

 behov for specielle hjælpemidler til dette.
 Leverandørens  

 anvisninger herom skal følges.
 For  

 nærmere information om, hvilke hjælpemidler der findes, og hvad de er egnede  

 til, henvises til  

 BAR-vejledninger, Hjælpemiddelinstituttets: Personløftere  en  

 vejledning om valg, indkøb og anvendelse og leverandørinformationer.
Arbejdstilsynet, den 1. juli 2004 DirektørJens Jensen Bilag 1 Reglerne om manuel håndtering Reglerne om manuel håndtering gælder for alt arbejde, der er omfattet af  

 arbejdsmiljøloven, herunder arbejde i private hjem og arbejde, der udføres af  

 arbejdsgiveren selv Arbejde med manuel håndtering skal planlægges og tilrettelægges, så det kan  

 udføres sikkerheds- og sundhedsmæssigt forsvarligt.
Manuel håndtering, der kan indebære risiko for sikkerhed  

 eller sundhed, skal undgås.
Hvis det ikke er muligt, skal der træffes  

 effektive  

 foranstaltninger, der reducerer risikoen.
 Der skal tages hensyn til byrdens beskaffenhed, den  

 fysiske anstrengelse, der kræves, til arbejdsstedet og arbejdsforholdene i  

 øvrigt.
 Der skal bruges egnede tekniske hjælpemidler, når det er  

 muligt og hensigtsmæssigt, og altid, når den manuelle håndtering indebærer  

 sundhedsfare.
 Transportveje skal så vidt muligt være ryddet for  

 generende genstande, de må ikke være glatte, og de skal have tilstrækkelig  

 frihøjde og bredde, så håndteringen kan foretages i fuldt oprejst stilling.
Transportveje skal være godt belyst.
Der skal være  

 tilstrækkeligt lys til, at man kan orientere sig og opfatte personer,  

 genstande  

 og eventuelle ujævnheder i underlaget.
 Ansatte, der udfører vedvarende manuel håndtering, skal  

 have passende afbrydelser i arbejdet i form af andet arbejde eller pauser.
Unødige fysiske belastninger og uhensigtsmæssige  

 arbejdsstillinger eller -bevægelser skal undgås.
Belastningen under arbejdet  

 skal være så lille, som det er rimeligt under hensyntagen til den tekniske  

 udvikling.
Fastsatte grænser skal overholdes.
Arbejdsgiveren skal sørge for de nødvendige personlige  

 værnemidler, hvis den manuelle transport medfører kontakt med emner, der kan  

 forvolde skade, fx skarpe, varme eller kolde genstande, sundhedsfarlige  

 stoffer  

 og materialer, biologiske agenser og støv.
De ansatte er forpligtet til at  

 bruge de udleverede værnemidler.
 Arbejdsgiveren skal sørge for, at arbejde med manuel  

 håndtering planlægges, tilrettelægges og udføres forsvarligt i  

 overensstemmelse  

 med reglerne.
Arbejdsgiveren skal endvidere sørge for, at ansatte, der  

 udfører manuel håndtering, instrueres om, hvordan arbejdet udføres på en  

 forsvarlig måde.
De ansatte skal have alle oplysninger, der er nødvendige for  

 arbejdets udførelse.
De skal fx, hvis det er muligt, oplyses om vægten af de  

 byrder, der skal løftes, trækkes, skubbes eller på anden måde håndteres.
 De ansatte skal have gennemgået en passende oplæring og  

 instruktion i god arbejdsteknik og korrekt brug af tekniske hjælpemidler,  

 hvis  

 arbejdet kan indebære risiko for sikkerhed og sundhed.
Retningslinjer for  

 vurdering af tunge enkeltløft Til brug for vurderingen anvendes nedenstående skema Skemaet Skemaet er baseret på vægtstangsprincippet.
Jo længere  

 byrdens afstand er fra kroppen, jo større bliver belastningen af lænderyggen.
 Rødt område:  

  

 Forflytning, løft og anden manuel håndtering af personer, hvor belastningen  

 af  

 hjælperen svarer til løft i det røde område, anses for klart  

 sundhedsskadeligt.  

 Der skal umiddelbart træffes foranstaltninger for at reducere risikoen.
Gult område:  

  

 Forflytning, løft og anden manuel håndtering af personer, hvor belastningen  

 af  

 hjælperen svarer til løft i det gule område, betyder, at der skal foretages  

 en  

 helhedsvurdering for at afgøre, om løftet må anses for sundhedsskadeligt.
I  

 helhedsvurderingen indgår de faktorer, der kan forøge eller formindske  

 belastningen.
De vigtigste faktorer ud over personens evne, vilje og mulighed  

 for aktiv deltagelse er:
-  

 	  

 Arbejdsstilling og  

 arbejdsbevægelse, herunder foroverbøjning, vridning af ryggen, enhåndsløft,  

 løft i/over skulderhøjde og under midtlårhøjde -  

 	  

 Mulighed for at opnå  

 et godt greb ved forflytningen -  

 	  

 Pladsforhold,  

 underlagets beskaffenhed, belysning, klima mv.
-  

 	  

 Organisering,  

 herunder tidspres, mange forflytninger pr. arbejdsdag -  

 	  

 Risiko for uventede  

 hændelser -  

 	  

 Anvendelse af egnede  

 hjælpemidler, der reducerer belastningen.
 Grønt område:  

  

 Løft i det grønne område er normalt ikke sundhedsskadelige på grund af vægt  

 og  

 rækkeafstand.
Bæring Bæring af personer skal så vidt muligt undgås.
Det er af  

 betydning, om ansatte, der bærer, står stille eller bevæger sig med byrden.  

 Når  

 man går, forskydes vægten fra side til side, samtidig med at der sker en  

 vridning i kroppen.
Desuden er der risiko for, at man glider eller snubler  

 med  

 byrden.
 Når byrden bæres under gang  det vil sige over en afstand  

 på mere end ca. 2 m er grænsen mellem rødt og gult område:
-  

 	  

 Ca. 20 kg ved bæring  

 tæt ved kroppen -  

 	  

 Ca. 12 kg ved bæring  

 i underarmsafstand -  

 	  

 Ca. 6 kg ved bæring i  

 3/4-armsafstand.
Rækkeafstanden ved bæring vil ofte være mindre end ved  

 selve løftet.
Mindre børn kan fx bæres tæt ved kroppen, mens løftet næsten  

 altid udføres i ca. 3/4- armsafstand.
De vejledende retningslinjer forudsætter, at de øvrige  

 faktorer ikke forværrer belastningen.
Transportvejens længde og beskaffenhed  

 skal tages i betragtning.
Bæring på trapper er særligt belastende og rummer  

 desuden risiko for uventede belastninger, hvis man snubler.
Ved bæring af  

 byrder med en vægt, der ligger lige under ovennævnte grænser for bæring, bør  

 transportvejen højst være ca. 20 m på plant underlag.
Et almindeligt  

 trappetrin  

 på transportvejen sidestilles med en bæreafstand på ca. 1 m.
Transportveje, hvor der udføres bæring, skal være plane,  

 ryddelige og veloplyste.
Underlaget skal være stabilt og må ikke være glat.
Når to ansatte løfter eller bærer sammen, er risikoen for  

 uventede belastninger stor.
Ved vurdering af løft/bæring, der udføres af to  

 ansatte, skal det tages i betragtning, at vægten sjældent er ligeligt fordelt  

 mellem de løftende.
 Læs også  

 Arbejdstilsynets vejledninger om:
(1)  

 	  

 Løft, træk og skub (2)  

 	  

 Indretning af  

 ældreboliger for fysisk plejekrævende m.fl.
(3)  

 	  

 Gravide og ammendes  

 arbejdsmiljø (4)  

 	  

 Forebyggelse af  

 arbejdsulykker i små virksomheder (5)  

 	  

 Forebyggelse af  

 arbejdsulykker i store og mellemstore virksomheder Læs også branchearbejdsmiljøområdenes vejledninger mv.
