Bekendtgørelse om tvangsbehandling af  

 visse indsatte i Anstalten ved Herstedvester  

 (tvangsbehandlingsbekendtgørelsen) I medfør af § 45, stk. 2 i lov nr. 432 af 31. maj 2000 om  

 fuldbyrdelse af straf mv. og efter forhandling med indenrigs- og  

 sundhedsministeren fastsættes:
§ 1. Indsatte i Anstalten ved Herstedvester, som  

 opfylder betingelserne for tvangstilbageholdelse efter lov om  

 frihedsberøvelse og anden tvang i psykiatrien (psykiatriloven), og  

 som, på grund af farlighed, ikke kan overføres til almindelig  

 psykiatrisk afdeling, kan i Anstalten ved Herstedvester tvangsbehandles  

 kortvarigt efter bestemmelserne i psykiatrilovens kapitel 4, hvis den  

 pågældende 1)	er psykotisk og forbigående ekstraordinært farlig,  

 og 2)	ikke opfylder betingelserne for afsigelse af farlighedsdekret efter  

 psykiatrilovens § 40.
 Stk. 2. Tvangsbehandling skal indstilles, når  

 betingelserne i stk. 1 ikke længere er tilstede.
 Stk. 3. Det påhviler overlægen dagligt at  

 vurdere, om tvangsbehandlingen skal fortsætte eller indstilles,  

 herunder om den indsatte skal overføres til almindelig psykiatrisk  

 afdeling eller om betingelserne for afsigelse af farlighedsdekret er  

 opfyldt.
 Stk. 4. Ved tvangsbehandling, der strækker sig ud  

 over en dag, skal der ske daglig skriftlig indberetning til  

 Justitsministeriet, Direktoratet for Kriminalforsorgen.
§ 2. Ved tvangsbehandling efter denne  

 bekendtgørelse finder bestemmelserne i psykiatriloven og de i  

 medfør af loven fastsatte forskrifter tilsvarende anvendelse.
Dette  

 gælder dog ikke lovens § 1, stk. 1, § 2, § 3, stk. 3-6, kapitel 3, §  

 17, stk. 2, § 21, stk. 2, kapitel 7 og kapitel 12.
 Stk. 2. Bestemmelserne i lovens §§ 24-29 om  

 patientrådgivere gælder kun i tilfælde, hvor den indsatte  

 ikke har en bistandsværge efter straffelovens § 71.
 Stk. 3. Straffuldbyrdelseslovens regler om anvendelse af  

 tvangsfiksering finder ikke anvendelse på indsatte, der er i  

 tvangsbehandling.
 § 3. Bekendtgørelsen træder i kraft den 1.  

 november 2002.
