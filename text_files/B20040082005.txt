Bekendtgørelse  

 om investeringsforeningers fastsættelse af handelsværdien og opgørelse af den  

 foranstående gæld i fast ejendom i Danmark samt om garantier for pantebreve I medfør af § 91, stk. 3, og § 132, stk. 3, i lov nr. 1169  

 af 19. december 2003 om investeringsforeninger og specialforeninger samt  

 andre  

 kollektive investeringsordninger m.v. fastsættes:
§ 1.  

  

 Handelsværdien af fast ejendom fastsættes til købsprisen omregnet til  

 kontantværdi på erhvervelsestidspunktet, såfremt den faste ejendom har været  

 handlet  

 inden for de seneste 2 år.
Hvis den faste ejendom ikke har været handlet  

 inden  

 for de seneste  

 2 år, opgøres værdien  

 af ejendommen til den senest foreliggende offentlige ejendomsvurdering.
 § 2.  

 Foranstående gæld i fast ejendom måles og indregnes således:
 1)  

 	  

 Fast forrentet gæld  

 omregnes til kontantværdi ved anvendelse  

 af  

 aktuelle markedskurser for henholdsvis realkreditobligationer med samme  

 restløbetid og amortisationsform og pantebreve.
2)  

 	  

 Indeksreguleret gæld  

 og anden gæld med variabel forrentning omregnes til henholdsvis reguleret  

 indeksværdi og kapitaliseret værdi ved anvendelse af markedsrenten på  

 realkreditobligationer med samme restløbetid og amortisationsform.
Værdien  

 kan  

 dog ikke ansættes under den nominelle restgæld.
§ 3  

  

 Tinglyste pantebreve i fast ejendom i Danmark anses for sikret ved garanti,  

 når  

 garantien dækker pantebrevet i hele dets løbetid og garantien er udstedt af 1)  

 	  

 den danske stat eller  

 en dansk kommune, 2)  

 	  

 pengeinstitutter, der  

 i henhold til lov om finansiel virksomhed §§ 7 og 30 har tilladelse til at  

 udøve  

 virksomhed her i landet,  

 eller 3)  

 	  

 forsikringsvirksomheder,  

 der i henhold til lov om finansiel virksomhed §§ 11 og 30 har tilladelse til  

 at  

 drive den i lovens bilag 7, nr. 14 og 15 nævnte kredit  og  

 kautionsforsikringsvirksomhed her i landet  

.
 Stk. 2. Det samlede  

 garantibeløb fra et enkelt pengeinstitut eller forsikringsselskab må dog ikke  

 overstige 20 pct. af pengeinstituttets eller forsikringsselskabets  

 basiskapital  

 i henhold til den seneste årsrapport.
 § 4.  

 Uanset at foreningen er opdelt i afdelinger gælder § 3, stk. 2, for hele  

 foreningen.
§ 5.  

 Garantien skal som minimum kunne gøres gældende, såfremt 1)  

 	  

 pantebrevet  

 misligholdes ved, at rente og afdrag eller begge dele, herunder  

 ejerskifteafdrag og andre ekstraordinære afdrag, ikke betales til  

 forfaldstid,  

 således at kreditor kan forlange hele kapitalen indfriet, eller 2)  

 	  

 panteretten  

 bortfalder helt eller delvist i forbindelse med tvangsauktion, uden at  

 pantebrevet forud har været misligholdt.
§ 6.  

 Dækningen i henhold til garantien skal som minimum omfatte ret til 1)  

 	  

 hver termin at få  

 udbetalt de i pantebrevet fastsatte renter og afdrag samt en eventuel  

 restgæld  

 til den i pantebrevet fastsatte forfaldstid, eller 2)  

 	  

 at få udbetalt  

 pantebrevets restgæld opgjort efter en kurs udregnet på basis af samme  

 effektive forrentning, som foreningen har erhvervet pantebrevet til.
 § 7.  

 Overtrædelse af §§ 1, 2, 3, stk. 2 og 4 straffes med bøde.
 Stk. 2.  

  

 Der kan pålægges  

 selskaber m.v.(juridiske personer) strafansvar efter reglerne i straffelovens  

 kapitel  

 5.
 § 8.  

  

 Bekendtgørelsen træder i kraft 1.  

 august 2004. Samtidig ophæves bekendtgørelse nr. 1050 af 17. december 1997 om  

 investeringsforeningers fastsættelse af handelsværdien og opgørelse af den  

 foranstående gæld i dansk fast ejendom samt om garantier for pantebreve.
