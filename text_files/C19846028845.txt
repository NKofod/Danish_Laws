 Med henvisning til § 9 i landbrugsministeriets bekendtgørelse nr. 4 af 3.  

 januar 1969 om kunstig sædoverføring på kvæg fastsættes følgene bestemmelser  

 vedrørende opsamling og behandling af tyresæd samt inseminering:
 Sædopsamling.
 Personale, der passer tyrene, må ikke, og personale, der foretager  

 sædopsamling, bør ikke de sidste 48 timer inden arbejde på tyrestationen have  

 direkte kontakt med andre klovbærende dyr.
 Det beskyttende hårdækkke i tyres forhudsåbning må ikke fjernes på tyre,  

 der benyttes til kunstig sædoverføring.
 Sædopsamling skal normalt finde sted i det dertil indrettede rum,  

 sædopsamlingsrummet.
Til bedækningsunderlag må kun benyttes fantom, stud eller tyr.
Der skal  

 benyttes bedækningsforklæde, eller underlaget skal være dækket af et  

 engangsovertræk, der udskiftes mellem hver tyr eller af et vaskbart overtræk,  

 der rengøres og eventuelt desinficeres mellem hver tyr.
Der skal anvendes renset og steriliseret skede, tragt og opsamlingsglas  

 til hver enkelt tyr og hver enkelt sædopsamling, og sædens opsamling skal i  

 det hele foretages under iagttagelse af god hygiejne.
Sædopsamleren skal  

 benytte handske på den hånd, der berører tyren.
Handsken skal udskiftes  

 mellem hver tyr.
 Sædens bedømmelse og behandling.
 Sædens bedømmelse og behandling skal foretages på hygiejnisk forsvarlig  

 måde og foregå i sædlaboratoriet eller i andre lokaler, som er forbeholdt  

 sædens videre behandling.
 Personalet fra tyrestalden og sædopsamlingsrummet har kun adgang til  

 laboratoriet og tilsvarende lokaler efter fjernelse af det overtrækstøj og  

 den forbeklædning, som har været anvendt i stalden.
Hver enkelt sædportion skal mærkes på en sådan måde, at den til enhver tid  

 kan identificeres.
Sæden skal opbevares hygiejnisk forsvarligt, og der skal  

 på stationen foreligge optegnelser (eller lignende), hvoraf det fremgår, hvor  

 sæden fra den enkelte tyr og det enkelte ejakulat befinder sig.
 På en tyrestation må kun opbevares sæd, der stammer fra den pågældende  

 tyrestation, fra en anden tyrestation, eller som er importeret og godkendt  

 til kunstig sædoverføring her i landet.
Importeret sæd skal i givet fald transporteres direkte fra importkarantæne  

 til tyrestation efter frigivelse til inseminering.
Sæd, der har været  

 udleveret til inseminører, må ikke tages tilbage og anbringes i en  

 tyrestations sædlager.
Transport og forsendelse af sæd skal foregå i ren emballage, og enhver  

 forsendelse skal ledsages af en følgeseddel med oplysning om afsendende  

 tyrestation og modtager, sæddonors identitet og antal sædportioner.
Kopi af  

 disse oplysninger skal opbevares på den afsendende tyrestation i 5 år.
 Såfremt der på en tyrestation eller på en station, der har leveret sæd til  

 den pågældende tyrestation, optræder sygdom eller mistanke om sygdom, der kan  

 overføres med sæd, skal veterinærdirektoratet straks underrettes.  

 Veterinærdirektoratet træffer efter samråd med stationens tilsynsførende  

 dyrlæge i hvert enkelt tilfælde bestemmelse om anvendelse af de opbevarede  

 sædportioner.
 Insemineringen.
Inden et staldområde betrædes, bør inseminøren - så vidt det er muligt -  

 sikre sig, at der ikke i stalden befinder sig dyr, der er angrebet af akut  

 smitsom sygdom.
Såfremt der i stalden befinder sig sådanne dyr, bør besøget  

 aflægges som sidste besøg den pågældende dag.
 Insemineringskasser må ikke medbringes i selve stalden.
Under arbejdet i stalden skal inseminøren være iført fod- og overtrækstøj,  

 der kan rengøres og desinficeres.
Såfremt inseminøren under arbejdet skal  

 opholde sig på fodergange eller kommer i direkte berøring med andre end de  

 behandlede dyr (f.eks. ved inseminering af dyr på spalter og i løsdrift),  

 skal inseminøren være iført fod- og overtrækstøj, der efterlades på  

 ejendommen.
Det til inseminering og børbehandling nødvendige udstyr skal transporteres  

 hygiejnisk forsvarligt.
Til inseminering skal benyttes eenganginseminator  

 eller inseminator med eengangsovertræk, og til børbehandling skal benyttes  

 eengangskateter.
Der skal benyttes eksplorationscreme.
Inseminering og  

 behandling skal udføres under iagttagelse af god hygiejne.
Der skal anvendes  

 handske på den hånd, der indføres i dyret.
Aftagning af handsken skal ske  

 uden, at den anden hånd forurenes og på en sådan måde, at eengangsudstyret  

 indesluttes i handsken, der efterlades på stedet.
Nødvendig afvaskning og desinfektion af hænder samt omhyggelig rengøring  

 og eventuel desinfektion af fod- og overtrækstøj skal foretages, inden  

 ejendommen forlades.
Til aftørring skal anvendes papirhåndklæder, der  

 efterlades på stedet.
 Ikrafttræden.
 Regulativet træder i kraft den 15. august 1984. Samtidig ophæves Arbejds-  

 og hygiejneregulativ af 26. marts 1969 vedrørende udtagning og behandling af  

 tyresæd samt inseminering.
