Nr BTL 179 Betænkning over Forslag til lov om almen voksenuddannelse   

 Nr L 179 1988-89, 1. samling Afgivet af Uddannelsesudvalget Afgivet: 19890510 Udvalget har behandlet lovforslaget i en række møder og har herunder stillet spørgsmål til kulturministeren, som denne har besvaret skriftligt.
Nogle af udvalgets spørgsmål og ministerens besvarelse heraf optrykkes som bilag til betænkningen.
 Udvalget har modtaget mundtlige og/eller skriftlige henvendelser fra:
Brøndby-Rødovre-Glostrup Forberedelseskursus, Lærerrådet, Dansk Aften- og Ungdomsskole Forening, Dansk Folkeoplysnings Samråd, Forstanderforeningen af 1972 og Københavns Amtskommune.
 Der af kulturministeren og af nogle mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres og Kristeligt Folkepartis medlemmer af  

 udvalget) lovforslaget til vedtagelse med de af kulturministeren  

 stillede ændringsforslag.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet stillede  

 og de af mindretallet under nr. 3, 7 og 8 tiltrådte ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet stillede og de af mindretallet under nr. 2, 4 og 6 tiltrådte  

 ændringsforslag.
 Et fjerde mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men kan dog  

 stemme for det af kulturministeren under nr. 5 stillede ændringsforslag.
 Et femte mindretal (Centrum-Demokraternes medlem af udvalget)  

 indstiller lovforslaget til forkastelse ved 3. behandling.
 Et flertal (udvalget med undtagelse af Fremskridtspartiets og  

 Centrum-Demokraternes medlemmer) konstaterer med tilfredshed, at det af  

 lovforslagets §§ 4 og 15 og de tilknyttede bemærkninger fremgår, at  

 kernefagene skal tilbydes mindst een gang om året ved hvert  

 voksenuddannelsescenter, og at budgetrammen i princippet skal fastsættes  

 således, at der kan gives et undervisningstilbud, der svarer til søgningen.
 Det forudsættes således, at budgetrammen fastsættes i lyset af udviklingen  

 i det faktiske undervisningsbehov.
 Samtidig gives der de enkelte voksenudannelsescentre frihed til inden for  

 den økonomiske ramme at fastlægge fagtilbudet og holdetableringen, og  

 centrene bør naturligvis være opmærksomme på områder, hvor det måtte have  

 vist sig vanskeligt at imødekomme efterspørgslen.
Flertallet konstaterer ligeledes med tilfredshed, at - den foreslåede modulmodel sikrer deltagerne faste på- og  

 afstigningsmuligheder, der samtidig sikrer deltagerne en gennemførselsret  

 uden afbrydelse til en kompetencegivende afgangsprøve, - der skabes muligheder for både korte og længerevarende  

 uddannelsesperioder, - elever og lærere sikres stemmeret i centerrådene, - der inden for kursets budgetramme kan afsættes ressourcer til  

 vejledning, værkstedsundervisning og egentlig støtteundervisning til  

 uddannelsesfremmede deltagere, - voksenprøvebevis/voksenkompetencebevis giver adgang til samme vifte af  

 uddannelser som folkeskolens afsluttende prøver, - der kan organiseres samarbejdsprojekter med oplysningsforbund,  

 daghøjskoler og AMU-centre med skyldig hensyntagen til voksenprofilen, - kulturministeren giver udtryk for en vis tilbageholdenhed med et større  

 udbud af fjernundervisning uden forudgående forsøgsvirksomhed, - læseplaner, prøvebestemmelser, undervisningsvejledning og vejledende  

 timetal pr. modul fastsættes centralt.
Et mindretal inden for flertallet (Socialdemokratiets medlemmer af  

 udvalget) glæder sig over, at den almene voksenuddannelse med vedtagelse af  

 lovforslaget sikres et selvstændigt lovgrundlag med perspektiv og en  

 voksenprofil.
Socialdemokratiet finder, at der dermed er skabt gode rammer  

 for en fortsat udvikling af mulighederne for et fleksibelt, decentralt  

 uddannelsestilbud, der giver gode muligheder for, at den voksne del af  

 befolkningen kan kvalificere sig og indhente et uddannelsesmæssigt efterslæb.  

 Ved en fremtidig lovgivning om betalt frihed til uddannelse er de  

 strukturelle og indholdsmæssige rammer på et voksenpædagogisk grundlag af  

 stor betydning.
 Socialdemokratiet ønsker med de stillede ændringsforslag yderligere at  

 sikre, at amternes politiske forpligtelse til et geografisk spredt varieret  

 tilbud, såvel indholds- som niveaumæssigt, præciseres.
 Socialdemokratiet finder det ligeledes nødvendigt, at amtskommunerne  

 pålægges klare forpligtelser til at friholde lavindkomstgrupper for betaling  

 og dækning af befordringsudgifter samt i særlige tilfælde at sikre  

 børnepasningsmuligheder.
Et andet mindretal inden for flertallet (Socialistisk Folkepartis  

 medlemmer af udvalget) tilføjer, at SF finder det helt afgørende, at  

 uddannelsestilbudene bliver så reelle og fleksible, at alle har mulighed for  

 at modtage tilbudene.
Det er vigtigt, at undervisningen tilrettelægges ud fra  

 de behov, kursisterne har, og de forudsætninger, de kommer med.
I forhold til  

 den gældende lovgivning indeholder lovforslaget forbedringer, der tager  

 hensyn til nogle af disse forhold.
Uanset dette har SF stillet en del ændringsforslag.
SF mener således, at  

 det er vigtigt, at centerrådet sammensættes paritetisk af kursister og  

 lærere.
SF mener også, at det er vigtigt, at der bliver fri adgang, og at der  

 ikke skal betales gebyr eller ske betaling for læremidler.
Ændringsforslag Til § 2 Af et mindretal (S og SF):
 1) I stk. 1 indsættes efter 1. pkt.:
»Unge under 18 år, der skønnes at kunne følge undervisningen, kan  

 optages, hvis det ikke er muligt eller rimeligt at henvise dem til anden  

 undervisning.
Kulturministeren fastsætter regler om det mindste antal  

 deltagere, der forpligter til oprettelse af undervisningshold, og om det  

 højeste antal deltagere på disse hold.« Til § 4 Af et mindretal (S), tiltrådt af et mindretal (SF):
 2) I stk. 1, 1. pkt. indsættes efter »samfundsfag«  

 ordene: », informatik, maskinskrivning med etb«, og i 2.  

 pkt. udgår ordene »maskinskrivning med etb, informatik,».
 Af et mindretal (SF), tiltrådt af et mindretal (S):
 3) Efter stk. 5 indsættes som nyt stykke:
» Stk. 6. Kulturministeren fastsætter regler om  

 uddannelsesvejledning.« Til § 6 Af et mindretal (S), tiltrådt af et mindretal (SF):
 4) I stk. 1 indsættes efter »udgifter« ordene: »og  

 stiller de fornødne læremidler til rådighed for deltagerne«.
 Af kulturministeren, tiltrådt af et mindretal (KF, V, FP, RV  

 og KRF):
 5) I stk. 1 indsættes efter 1. pkt. som nyt punktum:
»Kulturministeren kan fastsætte regler om depositum eller betaling  

 for læremidler.« Til § 15 Af et mindretal (S), tiltrådt af et mindretal (SF):
 6) Stk. 1 affattes således:
»På grundlag af undervisningsbehovet i amtskommunen fastsætter  

 amtsrådet hvert år budgetrammer for henholdsvis almen voksenuddannelse og  

 prøveforberedende enkeltfagsundervisning til højere forberedelseseksamen for  

 de enkelte voksenuddannelsescentre.« Til § 16 Af et mindretal (SF), tiltrådt af et mindretal (S):
 7) I stk. 1 indsættes efter »centerråd« ordene:  

 »ligeligt sammensat af kursister og lærere«, og i stk. 2  

 udgår ordene »sammensætning og«.
 Af kulturministeren, tiltrådt af et flertal (S, KF, V, RV og  

 KRF):
Ny paragraf 8) Efter § 16 indsættes i kapitel 2 som ny paragraf:
» § 01. Ved hvert voksenuddannelsescenter oprettes et  

 pædagogisk udvalg bestående af forstanderen og samtlige lærere ved centret.  

 Kulturministeren fastsætter i samråd med undervisnings- og  

 forskningsministeren nærmere regler herom.« Bemærkninger Til nr. 1 Forslagsstillerne finder det positivt, at uddannelsesretten for voksne er  

 fastslået i lovforslaget.
Imidlertid findes der ikke i det foreliggende  

 lovforslag bestemmelser, der reelt sikrer denne uddannelsesret.
Og da  

 forslaget heller ikke indeholder anke- eller sanktionsbestemmelse, finder  

 forslagsstillerne, at det er nødvendigt, at der af kulturministeren udstikkes  

 regler om det mindste antal deltagere, der forpligter til oprettelse af  

 undervisningshold.
Til nr. 2 Socialdemokratiet finder, at Brinth-udvalgets fagrække er overordentlig  

 relevant, og at den i højere grad imødekommer de uddannelsesbehov, der  

 eksisterer hos mange uuddannede eller kortuddannede.
Til nr. 3 Som en følge af ændringerne i undervisningens indhold og form samt  

 tilrettelæggelse og forløb ændres betegnelsen studie- og erhvervsvejleder til  

 uddannelsesvejleder.
 Voksenuddannelsescentrene skal kunne tilbyde deltagerne, herunder  

 selvstuderende, uddannelsesvejledning i et omfang, som mindst svarer til det  

 nuværende niveau.
Til nr. 4 Ændringsforslaget sikrer, at deltagere kan modtage undervisning uden  

 deltagerbetaling.
Socialdemokratiet finder, at både den eksisterende betaling  

 og den foreslåede depositumordning for læremidler strider imod grundlæggende  

 uddannelsespolitiske principper.
Til nr. 5 Som anført i bemærkningerne til § 6, stk. 1, åbner den foreslåede  

 bestemmelse i forhold til den gældende bestemmelse i § 8, stk. 1, i lov om  

 prøveforberedende enkeltfagsundervisning m.v. for voksne efter sin  

 formulering mulighed for, at en amtskommune kan opkræve betaling eller  

 depositum for læremidler.
 Der er imidlertid ikke aktuelle planer om at indføre en ordning med  

 betaling eller depositum for læremidler, og ændringsforslaget skal sikre, at  

 der, hvis noget sådant senere skulle blive aktuelt, ikke indføres urimelige  

 ordninger.
Til nr. 6 Ændringsforslaget skal sikre, at der i de enkelte amtskommuner udbydes et  

 varieret tilbud på forskellige niveauer på alle voksenuddannelsescentre.
Til nr. 7 Som led i en demokratisering af uddannelsessystemet foreslås, at  

 centerrådet sammensættes ligeligt af kursister og lærere.
Til nr. 8 For at stimulere lærernes medvirken i den pædagogiske planlægning og  

 udvikling foreslås tilvejebragt hjemmel for etableringen af et pædagogisk  

 udvalg ved hvert voksenuddannelsescenter.
 Det pædagogiske udvalg bør have til opgave at rådgive om undervisningens  

 tilrettelæggelse og koordinering og om andre pædagogiske anliggender.
