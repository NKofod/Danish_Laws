Landbrugsministeriet nedlagde indsigelse mod registrering af  

 varemærket »Chateau du Pap« for vin i kl. 33 under henvisning til,  

 at betegnelsen stred mod EF's markedsordning for vin, Rådets forordning nr.  

 355/79, idet angivelsen kunne forveksles med betegnelsen for en kvaltetsvin  

 fra et bestemt dyrkningsområde.
Indsigelsen blev taget til følge og  

 afgørelsen senere stadfæstet af Industriministeriet.
Min.afgørelse af 1/3 1985 VA 3192 1982 § 14 nr. 3 Chateau du Pap I skrivelse af 1. marts 1985 har Industriministeriet - efter indankning af  

 en af direktoratet truffen afgørelse, hvorefter en indgiven begæring om  

 registrering af betegnelsen »Chateau du Pap« som varemærke for kl.  

 33 er blevet afslået, efter at der var nedlagt indsigelse af  

 Landbrugsministeriet, da mærket var fundet uegnet til registrering i medfør  

 af § 14 nr. 3 i varemærkeloven - stadfæstet afgørelsen.
En registrering ville  

 stride mod Rådets forordning br. 355/79 art 8 og Kommissionens forordning nr.  

 997/81 art 5, hvorefter der ikke i betegnelser på en bordvinsetikette må  

 anvendes mærker som indeholder navnet på en kvalitetsvin eller som kan  

 forveksles hermed. »Chateau du Pap« kan let forveksles med  

 »Chateauneuf du Pape«.
Firmaet Chateau du Pap v/ PeterNeergaard, Tornagervej 7, 292o Charlottenlund.
12.marts1984 -Anmeldelse af varemærke: V.A. 1982 nr. 3192, indeholdende betegnelsen  

 CHATEAU DU PAP.
 Under henvisning til skrivelse herfra af 1. juli 1983 afslås herved i  

 medfør af bestemmelsen i lov om varemærker nr. 211 af 11. juni 1959 § 14 stk.  

 1 nr. 3 Deres under V.A. 1982 nr. 3192 indgivne anmeldelse af et varemærke,  

 indeholdende betegnelsen »Chateau du Pap«, da en registrering af  

 mærket strider mod bestemmelserne i Rådets forordning nr. 355/79 art. 8 og  

 bestemmelserne i Kommissionens forordning (EØF) nr. 997/81 art. 5.
 P.D.V.
Inge Sander eksp.sekr.
Firmaet Chateau du Pap v/Peter Neergaard, Tornagervej 7, 2920 Charlottenlund.
1. juli 1983 VA 1982 nr. 3192 Med skrivelse af 18. februar 1983 har Landbrugsministeriet nedlagt  

 indsigelse mod registrering af Deres under V.A. 1982 nr. 3192 anmeldte  

 varemærke, bestående af betegnelsen »Chateau du Pap« med en krone i  

 stedet for accent circonflexe.
Anmeldelsen omfatter klasse 33: fransk bordvin  

 aftappet på papkarton.
 Til støtte for indsigelsen er gjort gældende, at varebetegnelsen  

 »Chateau du Pap« for en bordvin af fransk oprindelse er i strid med  

 EF's markedsordning for vin, idet artikel 8 i Rådets forordning nr. 355/79  

 forbyder etikettering af en bordvin, der kan forveksles med betegnelsen for  

 en kvalitetsvin fra et bestemt dyrkningsområde (k.v.b.d.). Med  

 indsigelsskrivelsen fulgte en skrivelse fra det franske forbrugerministerium,  

 der ligeledes henviser til bestemmelsen i den ovennævnte rådsforordning og  

 tillige til forordning nr. 997/81, hvorefter brugen af ordet  

 »Chateau« for en bordvin ikke er tilladt.
Med skrivelse af 26. april 1983 har De imødegået indsigelsen og bestridt  

 dens berettigelse.
Til skrivelsen af 14. juni 1982 fra det franske  

 forbrugerministerium gør De gældende, at det man fra fransk side anfægter er  

 mærkets anvendelse i en annoncering for bordvin, hvor mærket iøvrigt alene  

 var anvendt som navnet på vinkæden.
Med skrivelse af 10. maj 1983 har Landbrugsministeriet anmodet  

 direktoratet om at bortse fra den nedlagte indsigelse.
Det oplyses, at  

 Landbrugsminsteriet kan tiltræde Toldvæsenets forslag til, hvorledes  

 firmanavnet Chateau du Pap, Vin de Table ApS kan anvends som angivelse af  

 aftapningsvirksomheden.
Den af Landbrugsministeriet nedlagte indsigelse hviler på bestemmelsen i  

 varemærkelovens § 14, stk.1 nr. 3, jfr.
Rådets forordning nr. 355/79 og  

 Komminnsionens forordning nr. 997/81. Ifølge varemærkelovens § 14, stk. 1 nr.  

 3 må et varemærke ikke registreres, når det strider mod lov, og direktoratet  

 må derfor, uanset at Landbrugsministeriet har anmodet direktoratet om at  

 bortse fra den nedlagte indsigelse, tage stilling til, hvorvidt en  

 registrering af mærket »Chateau du Pap« vil være i strid med  

 gældende dansk lovgivning, herunder Rådets og Kommissionens forordninger.
Det er direktoratets opfattelse, at en brug som varemærke og dermed som  

 produktnavn af betegnelsen »Chateau du Pap«, således som den  

 fremtræder i det anmeldte mærke, er i strid med artikel 8 i Rådets forordning  

 nr. 355/79, hvorefter der ikke i betegnelsen på en bordvinsetikette må  

 anvendes mærker, hvori der forekommer ord, dele af ord eller illustrationer,  

 som indeholder navnet på en k.v.b.d. eller som kan forveksles med betegnelsen  

 k.v.b.d.
Selv om betegnelsen »Chateau du Pap« på dansk for vin i  

 papkartoner indeholder et ordspil, ligger betegnelsen »Chateau du  

 Pap« så nær ved betegnelsen »Chateauneuf du Pape«, som er  

 betegnelsen for en k.v.b.d., at den køber, der ikke har et godt kendskab til  

 franske vine, let vil kunne forveksle betegnelsen »Chateau du Pap«  

 med »Chateauneuf du Pape«.
En registrering af varemærket  

 »Chateau du Pap« for bordvin vil derfor være i strid med Rådets  

 forordning nr. 355/79 artikel 8. Iøvrigt vil også anvendelsen af ordet  

 »chateau'i et varemærke for bordvin være i strid med Kommissionens  

 forordning (EØF) nr. 997/81 artikel 5, hvorefter udtrykket  

 »chateau« kun må anvendes, når den pågældende vin udelukkende  

 hidrører fra druer, der er høstet på vinmarker, der udgør en del af dette  

 vinbrug og vinfremstilling har fundet sted på dette brug.
 Det bemærkes, at det af skrivelsen fra det franske forbrugerministerium  

 fremgår, at man anser brugen af mærket for at være i strid med ovennævnte  

 lovbestemmelser.
Det anmeldte mærke er herefter fundet uegnet til registrering i medfør at  

 varemærkelovens § 14, stk. 1 nr. 3, jfr.
Rådets forordning nr. 355/79 artikel  

 8 og Kommissionens forordning (EØF) nr. 997/81 artikel 5.
 Såfremt De herefter måtte ønske at fremkomme med en udtalelse i sagen, må  

 en sådan indsendes hertil inden 2 måneder fra dato, da anmeldelsen i modsat  

 fald vil blive afslået.
 P.D.V.
