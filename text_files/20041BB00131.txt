Fremsat den 18. januar 2005 af  

 Anne Grete Holmsgaard (SF),  

 Anne Baastrup (SF) og Aage Frandsen (SF) Forslag til folketingsbeslutning om  

 flere kvinder i toppen Ministeren for ligestilling opfordres til at indgå aftaler med  

 erhvervslivets organisationer om en forpligtende indsats for at få flere  

 kvinder i ledelse og for at styrke opdyrkningen af den kvindelige  

 talentmasse.  

 Aftalerne indgås med det formål at sikre, at der inden for en 4-årig periode  

 opnås:
en væsentlig forøgelse af kvindeandelen i  

 topposter, en væsentlig forøgelse af kvindeandelen i  

 virksomhedsbestyrelser, med et mål om minimum 25 pct. ved udgangen af 2009,  

 og en systematisk opdyrkning og styrkelse af den  

 kvindelige talentmasse i medlemsvirksomheder og organisationer.
Fra  

 regeringens  

 side skal der skubbes på denne udvikling ved, at der oprettes en pulje,  

 hvorfra  

 organisationer og foreninger, der arbejder med problematikken, kan søge  

 penge,  

 eksempelvis til sekretariatsbistand.
Bemærkninger til forslaget I erkendelse af de svære vilkår for fastsættelse af forpligtende  

 mål på ligestillingsområdet har forslagsstillerne valgt at starte med en  

 beskeden målsætning om, at kvindeandelen i bestyrelser skal være 25 pct. om  

 senest 4 år, og at andelen af kvindelige ledere skal forøges væsentligt.
Det  

 er  

 dog stadig forslagsstillernes erklærede mål, at denne andel må og skal meget  

 højere op.
Den danske ligestillingspolitik var i 1980erne og i hvert fald  

 en del af 1990erne kendt for at være blandt de mest progressive og  

 offensive i  

 den vestlige verden.
De tilgængelige undersøgelser og tal peger imidlertid  

 klart på, at indsatsen har mistet fremdrift, og på, at der  selv om  

 fremdriften i ligestillingen selvfølgelig ikke står helt stille  er  

 huller i  

 indsatsen.
Dette beslutningsforslag sætter fokus på et af de områder, hvor  

 resultaterne er helt utilfredsstillende: andelen af kvinder med topposter i  

 henholdsvis private erhvervsvirksomheder og faglige organisationer.
Selv om  

 der  

 i de sidste 20 år har været en svag stigning i andelen af kvindelige ledere i  

 Danmark, er andelen meget lavere end i de lande, vi normalt sammenligner os  

 med  

 på ligestillingsområdet.
I Sverige finder man i de største virksomheder  

 eksempelvis 15 pct. kvinder i direktionen, hvorimod der er i Danmark er under  

 6  

 pct.
 Alle undersøgelser viser, at der må sættes kraftigt ind, hvis  

 det skal lykkes at få nedbrudt kønsbarriererne og få gavn af den store, men  

 dårligt udnyttede kvindelige talentmasse.
Tal fra bl.a.
Børsens Nyhedsmagasin (marts 2003) og Center of  

 Corporate Diversity viser bl.a., at kun 7 pct. af alle danske virksomheder  

 bevidst arbejder med at rekruttere kvinder til ledelse, at andelen blandt store virksomheder er 12 pct., at blandt de 113 danske virksomheder med størst  

 omsætning er andelen af kvinder i direktioner kun 5,9 pct og kvindeandelen i  

 bestyrelser 11,7 pct., at der er et betydeligt regionalt spænd med  

 Vestjylland i den laveste ende og København/hovedstadsområdet i den højeste, at Danmark ligger langt nede på en liste over  

 kvindeandelen blandt erhvervsledere, lovgivere og topembedsmænd: Danmark er  

 således nr. 14 efter USA, Canada, Irland, Storbritannien, Spanien, Portugal,  

 Sverige, Østrig, Holland, Finland, Tyskland, Australien og Norge.
Det sidste er et klart tegn på, at Danmark har mistet pusten i  

 indsatsen for at få flere kvinder i ledelse.
En »renset« opgørelse ville  

 sandsynligvis give et mere negativt billede, da Danmark har en relativt høj  

 kvindeandel i politik i forhold til flere af de lande, der er på listen.
Siden 1980erne har det været et omdrejningspunkt for  

 ligestillingspolitikken,  

 at den offentlige sektor skulle gå foran og gennem det gode eksempels magt  

 trække det private område med.
Indsatsen i den offentlige sektor har ganske  

 vist skabt resultater, selv om der stadig er lang vej igen til et  

 tilfredsstillende  

 resultat.
På nuværende tidspunkt er andelen af kvindelige topledere i den  

 offentlige sektor ca. 15 pct.
Politikken med den offentlige sektor som  

 trækkraft kan derfor ikke betragtes som en succes.
Det peger naturligvis på,  

 at  

 strategien må lægges om, så der satses direkte og målrettet inden for de  

 enkelte sektorer.
 I oktober 2002 advarede den norske erhvervsminister, Ansgar  

 Gabrielsen (H), norsk erhvervsliv om, at han er parat til at gå  

 lovgivningsvejen for at sikre en kvindeandel på 40 pct. i aktieselskaberne,  

 hvis de ikke selv har klaret målsætningen inden 2005. Advarslen kom i  

 forlængelse af en kraftig opfordring til virksomhederne om at sikre, at der  

 mindst udpeges én kvinde til hver bestyrelse på generalforsamlingerne i 2003.  

 Der er nu vedtaget en lov, der pålægger de 600 største norske virksomheder  

 kønskvotering, hvis det ikke er sket ad frivillighedens vej inden udgangen af  

 2005.
 Forslagsstillerne mener, at det i den forbindelse kunne være  

 fristende at gennemføre en lovgivning med fastlæggelse af, hvilke mål  

 virksomheder og organisationer skulle opfylde, men har i første omgang  

 fravalgt  

 lovgivningsvejen, dels fordi forslagsstillerne finder det rimeligt, at  

 virksomhederne og organisationerne først får et klart politisk signal om at  

 rykke i spørgsmålet om kvinder i ledelse, dels fordi virksomhederne og  

 organisationerne har så stor egeninteresse i at aktivere den uudnyttede  

 talentmasse blandt kvinderne, at det bør kunne få dem til at handle uden  

 lovgivning.
Kvinders høje uddannelsesniveau og kvinders høje  

 erhvervsfrekvens peger entydigt på, at virksomheder og organisationer   

 med få  

 undtagelser  går glip af såvel talent som den dynamik, der ligger i at  

 få  

 begge køn til tops.
Når dette potentiale alligevel ikke udnyttes, skyldes det  

 en kombination af flere forhold: Der er ikke et tilstrækkeligt pres på  

 virksomhederne til at handle.
Mange har ikke erkendt, hvad de mister.  

 Virksomhedskulturerne er ofte konserverende frem for fornyende.
Kvinders  

 selvforståelse.
Mænds ditto.
Dertil kommer manglende viden om, hvordan man  

 griber sagen an m.v.
Af Ligestillingsministeriets egen undersøgelse fra 2003 fremgår  

 det, at 30 pct. af de store private virksomheder gerne vil have flere kvinder  

 i  

 deres ledelse.
At der ikke sker nok for at opfylde dette ønske, tyder på, at  

 der skal sættes mere målrettet ind.
Skal den konserverende cirkel brydes, er  

 det nødvendigt at gå langt mere direkte til værks, end der p.t. er lagt op  

 til.  

 Det er  som foreslået af ministeren for ligestilling  en god ting  

 at arbejde  

 med erfaringsudveksling, oplysningsmaterialer om »best practise« m.v.
Forslagsstillerne hilser det velkomment, at der på  

  

 www.lige.dk  

  

 er oprettet en underside, der specifikt  

 beskæftiger sig med redskaber til at få flere kvinder i ledelse.
Men denne  

 indsats flytter ikke nok  og ikke hurtigt nok.
Virksomheders og  

 organisationers ledelse må i langt højere grad forpligtes og involveres i at  

 få  

 skabt de positive cirkler og den ændrede bevidsthed, der er afgørende for at  

 få  

 brudt barriererne.
Forslaget er en næsten uændret genfremsættelse af B 122,  

 folketingsåret 2002-03, jf.
Folketingstidende 2002-03, forhandlingerne side  

 7682 og tillæg A side 6199 og 6201.
Skriftlig fremsættelse Anne Grete Holmsgaard  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om flere kvinder i toppen.
(Beslutningsforslag nr.
B 131).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
