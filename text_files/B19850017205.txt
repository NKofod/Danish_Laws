 I medfør af § 9, kapitel 3, § 82 a, § 86 og § 153 i lov om luftfart, jfr.  

 lovbekendtgørelse nr. 381 af 10. juni 1969, som ændret ved lov nr. 94 af 29.  

 marts 1972 og senest ved lov nr. 87 af 13. marts 1985, fastsættes herved  

 følgende:
 § 1.  Statens Luftfartsvæsen udfærdiger bestemmelser  

 om luftfartøjers luftdygtighed, om støjcertificering, om  

 emissionscertificering, og om nationalitets- og registreringsmærker for  

 luftfartøjer.
 Stk. 2.  Bestemmelser om luftfartøjers luftdygtighed  

 skal udfærdiges i overensstemmelse med kravene i Annex 8 til Konventionen om  

 international civil luftfart (Chicago-konventionen). Bestemmelser, der er  

 mindre vidtgående end kravene (standards) i Annex 8, skal godkendes af  

 ministeriet for offentlige arbejder.
Stk. 3.  Bestemmelser om støjcertificering skal  

 udfærdiges i overensstemmelse med kravene i Annex 16, Volume 1, til  

 Chicago-konventionen.
Bestemmelser, der er mindre vidtgående end kravene  

 (standards) i Annex 16, Volume 1, skal godkendes af ministeriet for  

 offentlige arbejder.
Stk. 4.  Bestemmelser om emissionscertificering skal  

 udfærdiges i overensstemmelse med kravene i Annex 16, Volume II, til  

 Chicago-konventionen.
Bestemmelser, der er mindre vidtgående end kravene  

 (standards) i Annex 16, Volume II, skal godkendes af ministeriet for  

 offentlige arbejder.
Stk. 5.  Bestemmelser om nationalitets- og  

 registreringsmærker for luftfartøjer skal udfærdiges i overensstemmelse med  

 kravene i Annex 7 til Chicago-konventionen.
Bestemmelser, der er mindre  

 vidtgående end kravene (standards) i Annex 7, skal godkendes af ministeriet  

 for offentlige arbejder.
 § 2.  Statens Luftfartsvæsen udfærdiger bestemmelser  

 om bygning, vedligeholdelse og reparation af luftfartøjer.
 Stk. 2.  Statens Luftfartsvæsen kan bestemme, at de i  

 stk. 1 nævnte arbejder kun må udføres af personer med særlig godkendelse  

 eller af en virksomhed, hvis tekniske organisation er godkendt.
 Stk. 3.  Statens Luftfartsvæsen kan endvidere bestemme,  

 at de i stk. 1 nævnte arbejder, hvis de udføres af en virksomhed, skal  

 attesteres af en person, der er godkendt hertil.
 § 3.  Statens Luftfartsvæsen udfærdiger bestemmelser  

 om luftfartøjsdokumenter.
 § 4.  Statens Luftfartsvæsen udfærdiger bestemmelser  

 om radioudstyr i luftfartøjer.
 § 5.  Statens Luftfartsvæsen kan i særlige tilfælde  

 meddele dispensation fra de bestemmelser, der er udfærdiget i medfør af denne  

 bekendtgørelse.
 Stk. 2.  Statens Luftfartsvæsen kan endvidere for  

 særlige former for flyvning, f.eks. flyvning for at prøve et luftfartøjs  

 egenskaber, udfærdige bestemmelser om undtagelse fra reglerne i  

 luftfartslovens kapitel 3.
 § 6.  Statens Luftfartsvæsen fører tilsyn med  

 overholdelsen af de bestemmelser, der er udfærdiget i medfør af denne  

 bekendtgørelse.
 Stk. 2.  Statens Luftfartsvæsen kan udfærdige  

 bestemmelser om rapportering af forhold, der har betydning for et luftfartøjs  

 luftdygtighed.
 § 7.  Bestemmelser, der udfærdiges af Statens  

 Luftfartsvæsen i medfør af denne bekendtgørelse, udgives som Bestemmelser for  

 Civil Luftfart (BL).
 § 8.  Afgørelser efter de bestemmelser, der er  

 udfærdiget i medfør af denne bekendtgørelse, kan påklages til ministeriet for  

 offentlige arbejder.
 § 9.  Bekendtgørelsen træder i kraft den 15. maj 1985.
 Stk. 2.  Samtidig ophæves ministeriet for offentlige  

 arbejders bekendtgørelse nr. 441 af 25. oktober 1979 om ændring af  

 bekendtgørelse om luftfartøjsdokumenter m.v.
 Stk. 3.  Følgende Bestemmelser for Civil Luftfart (BL)  

 forbliver i kraft, indtil Statens Luftfartsvæsen bestemmer andet:
