Beretning afgivet af Retsudvalget den 28. januar 2010 Beretning over Forslag til folketingsbeslutning om indførelse af en nærmere definition af forfølgelse og chikane i straffeloven, fjernelse af kravet om et politihold, før forfølgelse eller chikane er strafbart, og indførelse af alternative straffesanktioner [af Karina Lorentzen Dehnhardt (SF) m.fl.] 1. Udvalgsarbejdet Beslutningsforslaget blev fremsat den 5. november 2009 og var til 1. behandling den 3. december 2009. Beslutningsforslaget blev efter 1. behandling henvist til behandling i Retsudvalget.
2. Møder Udvalget har behandlet beslutningsforslaget i 4 møder.
3. Politiske bemærkninger og indstilling Et flertal i udvalget (V, DF, KF og LA) har noteret sig, at Strafferetsplejeudvalget er blevet anmodet om at overveje en række spørgsmål vedrørende indsatsen for at beskytte personer mod at blive udsat for forfølgelse og chikane mv., samt at det forventes, at Strafferetsplejeudvalgets arbejde med dette er afsluttet inden årets udgang.
Flertallet pålægger justitsministeren at fremsætte lovforslag på baggrund af Strafferetsplejeudvalgets arbejde senest i Folketingsåret 2010-11.
Et mindretal i udvalget (S, SF og RV) opfordrer på baggrund af drøftelserne under 1. behandling af beslutningsforslaget justitsministeren til at anmode Strafferetsplejeudvalget om at tilrettelægge arbejdet således, at der foreligger en udtalelse fra udvalget inden den 1. september 2010 vedrørende reglerne om tilhold m.v., jf.
Strafferetsplejeudvalgets kommissorium om reglerne om tilhold.
