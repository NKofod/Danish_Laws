 Ved beregningen af betalingen for hjemmehjælp til et pensionistægtepar  

 med en hjemmeboende voksen søn skulle sønnens socialindkomst indgå i  

 beregningsgrundlaget, idet sønnen måtte antages også at nyde godt af den  

 ydede hjemmehjælp.
 REDEGØRELSE FOR SAGEN:
Et pensionistægtepar, som modtog henholdsvis folkepension og højeste  

 førtidspension, fik bevilget hjemmehjælp med 4 timer om ugen.
Udover  

 ægteparret bestod husstanden af en hjemmeboende voksen søn.
Sønnen havde eget  

 værelse, hvor hjemmehjælperen ikke gjorde rent.
Overfor amtsankenævnet anførte manden, at han fandt det urimeligt, at  

 sønnens socialindkomst skulle indgå i beregningsgrundlaget.
Manden oplyste  

 tillige, at han og hustruen var meget afhængige af sønnens bistand til  

 pasning af hustruen, som på grund af sin lidelse ikke kunne være alene  

 hjemme.
 AFGØRELSEN, DER KLAGES OVER:
Amtsankenævnet fandt, at sønnens indkomst ikke burde indgå i beregningen  

 af ægteparrets betaling for hjemmehjælp.
Nævnet begrundede sin afgørelse med,  

 at hjemmehjælpen alene udgjorde 4 timer ugentlig til rengøring, og at sønnen  

 havde eget værelse, hvor hjemmehjælperen ikke gjorde rent.
På baggrund af det  

 ændrede beregningsgrundlag fastsatte nævnet herefter betalingen til 4 kr. pr.  

 time.
 KLAGEN TIL ANKESTYRELSEN:
Det sociale udvalg anførte bl.a., at udvalget havde medtaget familiens  

 samlede socialindkomst, idet udvalget fandt, at alle personer i husstanden  

 nød godt af den ydede bistand.
Selv om sønnen havde eget værelse, hvor han  

 sov, benyttede han på lige fod med forældrene resten af boligen, eksempelvis  

 køkken, badeværelse og stue.
 LOVGRUNDLAG:
 Lov om social bistand, § 54.
 Socialministeriets bekendtgørelse nr. 32 af 31. januar 1985 om betaling  

 for hjemmehjælp, § 1.
 ANKESTYRELSENS AFGØRELSE:
 Efter de foreliggende oplysninger er Ankestyrelsen enig i det sociale  

 udvalgs vurdering af, at ægteparrets hjemmeboende søn også nyder godt af den  

 ydede hjemmehjælp.
 Ankestyrelsen finder derfor, at sønnens socialindkomst bør indgå i  

 beregningsgrundlaget for den betaling, der skal ydes for hjemmehjælpen.  

 Ankestyrelsen ændrer således amtsankenævnets afgørelse og anmoder på denne  

 baggrund det sociale udvalg om at foretage en ny beregning efter reglerne i  

 Socialministeriets bekendtgørelse af 31. januar 1985.
 Det tilføjes, at der ikke skal ske efterbetaling for hjemmehjælp ydet i  

 perioden indtil Ankestyrelsens afgørelse.
