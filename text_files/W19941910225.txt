 Ved ny sygdom efter varighedsbegrænsningens indtræden regnes  

 forlængelsesperioden fra 1. fraværsdag i den nye sygeperiode.
 SAGSFREMSTILLING:
 Lønmodtageren havde med udgangen af maj 1992 modtaget dagpenge for mere  

 end 52 uger i de 18 forudgående kalendermåneder.
 Pågældende blev syg igen den 3. november 1992.
 Kommunen regnede forlængelsesperioden på 2 x 26 uger fra  

 varighedsbegrænsningens indtræden den 31. maj 1992.
 AFGØRELSE:
 Lønmodtageren havde ikke ret til yderligere dagpenge, idet pågældende ikke  

 opfyldte forlængelsesbetingelserne i dag pengelovens § 22, stk. 1, og  

 Socialministeriets bekendtgørelse nr. 688 af 11. oktober 1991, § 48 og § 49.
 Dagpengeudvalget lagde ved afgørelsen vægt på Dagpengeudvalgets  

 lægekonsulents vurdering, hvoraf det fremgik, at pågældende ikke forventedes  

 at kunne genoptage arbejdet inden for 2 x 26 uger fra den 3. november 1992.  

 Udvalget lagde endvidere vægt på, at pågældende ikke havde ønsket  

 revalidering.
 Dagpengeudvalget tiltrådte således kommunens afgørelse med ændret  

 begrundelse.
