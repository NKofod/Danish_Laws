Nr LSF 204 Forslag til Lov om ændring af lov om investeringsfonds (Ophør af  

 erhvervsvirksomhed) Fremsat af ministeren for skatter afgifter (Foighel) den 18. februar 1987 Vedtaget ved tredjebehandling den 22. maj 1987 Lov nr 306 af 25/05/1987 § 1 I lov om investeringsfonds, jf. lovbekendtgørelse nr. 422 af 15.
august 1984, som ændret ved lov nr. 257 af 22. maj 1986 og § 3 i lov nr. 767 af 12. november 1986, foretages følgende ændringer:
 1. I § 7 A indsættes som stk. 4:
»Stk. 4. Henlæggelser benyttet til forlods afskrivning ved bygning af skibe omfattet af § 3 A, stk. 6, indgår ikke ved opgørelsen af en virksomheds afkastgrundlag efter virksomhedsskattelovens § 8 og ved opgørelsen af indskudskontoen efter samme lovs § 3.« 2. § 10, stk. 1, affattes således:
»I tilfælde af den skattepligtiges død eller konkurs, eller hvis erhvervsvirksomheden ophører eller afhændes, medregnes ikke anvendte henlæggelsesbeløb med tillæg af 5 pct. for hvert år fra henlæggelsesårenes udløb og indtil udløbet af døds-, konkurs-, ophørs- eller afhændelsesåret i den skattepligtige indkomst for henlæggelsesårene.
Med ophør af erhvervsvirksomhed sidestilles ophør af den fulde skattepligt efter kildeskattelovens § 1 eller den begrænsede skattepligt af erhvervsvirksomhed efter samme lovs § 2, stk. 1, litra d eller e.
Afløses den fulde skattepligt af begrænset skattepligt af erhvervsvirksomhed efter sidstnævnte bestemmelser, anvendes 2. pkt. dog ikke.
Det samme gælder, hvis den begrænsede skattepligt af erhvervsvirksomhed afløses af fuld skattepligt.
Ophører skattepligten for et selskab, en forening eller fond m.v., der er omfattet af selskabsskattelovens § 1 eller § 2, stk. 1, litra a eller b, for så vidt angår erhvervsmæssig virksomhed, eller § 1 i lov om beskatning af fonde, visse foreninger og institutter m.v., skal ikke anvendte henlæggelsesbeløb medregnes i den skattepligtige indkomst for henlæggelsesårene som nævnt i 1. pkt.
Det samme gælder, hvis et selskab m.v. overgår til beskatning efter reglerne i selskabsskattelovens § 1, stk. 1, nr. 3 a eller 4. Bestemmelsen i § 9, stk. 3, finder tilsvarende anvendelse.« 3. I § 10 indsættes efter stk. 2 som nyt stykke:
»Stk. 3. Ophører skattepligten for en person eller et selskab, en forening eller fond m.v., kan ministeren for skatter og afgifter tillade, at henlæggelsen opretholdes på de oprindelige vilkår, hvis personen, selskabet, foreningen eller fonden inden 1 år efter skattepligtsophøret på ny bliver fuldt skattepligtig eller begrænset skattepligtig af erhvervsvirksomhed.« Stk. 3 bliver herefter stk. 4.
§ 2 Loven træder i kraft dagen efter bekendtgørelsen i Lovtidende og har virkning, hvor erhvervsvirksomheden ophører eller afhændes, eller hvor skattepligten ophører den 18. februar 1987 eller senere. § 1, nr. 1, har dog virkning for henlæggelser, der er foretaget for indkomståret 1985 eller tidligere, og finder anvendelse, når skriftlig aftale om bygning af et skib er indgået senest den 31.
 december 1987 med aftalt levering senest den 31. december 1990.
Oprindeligt fremsat lovforslag Blad nr 559 § 1 I lov om investeringsfonds, jf. lovbekendtgørelse nr. 422 af 15.
august 1984, som ændret ved lov nr. 257 af 22. maj 1986 og § 3 i lov nr. 767 af 12. november 1986, foretages følgende ændringer:
 1. § 10, STK. 1, affattes således:
»I tilfælde af den skattepligtiges død eller konkurs, eller hvis erhvervsvirksomheden ophører eller afhændes, medregnes ikke anvendte henlæggelsesbeløb med tillæg af 5 pct. for hvert år fra henlæggelsesårenes udløb og indtil udløbet af døds-, konkurs-, ophørs- eller afhændelsesåret i den skattepligtige indkomst for henlæggelsesårene.
Med ophør af erhvervsvirksomhed sidestilles ophør af den fulde skattepligt efter kildeskattelovens § 1 eller den begrænsede skattepligt af erhvervsvirksomhed efter samme lovs § 2, stk. 1, litra d eller e.
Afløses den fulde skattepligt af begrænset skattepligt af erhvervsvirksomhed efter sidstnævnte bestemmelser, anvendes 2. pkt. dog ikke.
Det samme gælder, hvis den begrænsede skattepligt af erhvervsvirksomhed afløses af fuld skattepligt.
Ophører skattepligten for et selskab, en forening eller fond m.v., der er omfattet af selskabsskattelovens § 1 eller § 2, stk. 1, litra a eller b, for så vidt angår erhvervsmæssig virksomhed, eller § 1 i lov om beskatning af fonde, visse foreninger og institutter m.v., skal ikke anvendte henlæggelsesbeløb medregnes i den skattepligtige indkomst for henlæggelsesårene som nævnt i 1. pkt.
Det samme gælder, hvis et selskab m.v. overgår til beskatning efter reglerne i selskabsskattelovens § 1, stk. 1, nr. 3 a eller 4. Bestemmelsen i § 9, stk. 3, finder tilsvarende anvendelse.«.
 2. I § 10 indsættes efter STK. 2 som nyt stykke:
»Stk. 3. Ophører skattepligten for en person eller et selskab, en forening eller fond m.v., kan ministeren for skatter og afgifter tillade, at henlæggelsen opretholdes på de oprindelige vilkår, hvis personen, selskabet, foreningen eller fonden inden 1 år efter skattepligtsophøret på ny bliver fuldt skattepligtig eller begrænset skattepligtig af erhvervsvirksomhed.«.
 Stk. 3 bliver herefter stk. 4.
§ 2 Loven træder i kraft dagen efter bekendtgørelsen i Lovtidende og har virkning hvor erhvervsvirksomheden ophører eller afhændes eller hvor skattepligten ophører den 18. februar 1987 eller senere.
BEMÆRKNINGER TIL LOVFORSLAGET ALMINDELIGE BEMæRKNINGER 1. Lovforslagets formål Lovforslaget har til formål at sikre, at ikke anvendte henlæggelsesbeløb til investeringsfonds bliver efterbeskattet i forbindelse med ophør af skattepligt her til landet.
Der er i det væsentligste tale om at fastslå gældende praksis.
Forslaget er et led i aftalen af 19. juni 1985 mellem regeringspartierne (Det Konservative Folkeparti, Venstre, Centrum-Demokraterne og Kristeligt Folkeparti), Socialdemokratiet og Det Radikale Venstre om en skattereform.
Det er her nævnt, at der skal gennemføres regler, som modvirker skatteflugt.
2. GæLDENDE REGLER De gældende regler i investeringsfondsloven om efterbeskatning er knyttet til ophør af virksomheden.
Efterbeskatningen sker ved, at den skattepligtige indkomst for de indkomstår, hvori henlæggelsen er bragt til fradrag, forhøjes med de ubenyttede henlæggelser med tillæg af 5 pct. pr. år fra henlæggelsesårets udløb til ophørsåret.
De foretagne forhøjelser inkl. procenttillæg er personlig indkomst.
De gældende regler er i praksis blevet fortolket således, at en virksomhed anses for ophørt, når ejerens fulde og begrænsede skattepligt til Danmark ophører.
Således anses en personligt ejet erhvervsvirksomhed for ophørt i investeringsfondslovens forstand, hvis virksomheden flyttes til udlandet, og den i udlandet bosatte ejers begrænsede skattepligt til Danmark derved ophører.
For selskaber, foreninger og fonde m.v. sker efterbeskatningen af ubenyttede henlæggelser efter de gældende regler ved opløsningen af selskabet m.v., ved overgang til skattefri virksomhed eller til beskatning efter reglerne for indkøbsforeninger eller produktions- og salgsforeninger.
Hvis et selskab m.v. flytter (ændrer hjemsted) til en fremmed stat eller Færøerne, skal selskabet m.v. slettes af aktieselskabsregistret, hvilket medfører, at det skal træde i likvidation og formelt opløses.
Selskabet m.v. vil herefter i henhold til reglerne i § 5 i selskabsskatteloven blive undergivet en afsluttende skatteansættelse, der skal foretages, selv om det nu udenlandske selskab m.v. fortsætter den hidtil her i landet drevne virksomhed.
3. FORSLAGETS INDHOLD Efter lovforslaget skal ophør af skattepligten til Danmark sidestilles med ophør af erhvervsvirksomhed i investeringsfondslovens forstand.
Dette gælder, selv om den pågældende virksomhed ikke reelt ophører, men f.eks. flyttes fra Danmark til udlandet, eller en udenlandsk virksomhed drives videre efter ophøret af ejerens skattepligt til Danmark.
Den gældende etableringskontolov indeholder også regler om efterbeskatning ved ophør af skattepligten til Danmark.
4. FORSLAGETS PROVENUMæSSIGE OG ADMINISTRATIVE KONSEKVENSER Forslaget skønnes ikke at have nævneværdige administrative og provenumæssige virkninger.
BEMæRKNINGER TIL DE ENKELTE BESTEMMELSER Til § 1 Til nr. 1 Den foreslåede bestemmelse går ud på, at ikke anvendte henlæggelser skal efterbeskattes, hvis en skattepligtig person fraflytter landet og herefter hverken er fuldt skattepligtig efter kildeskattelovens § 1 eller begrænset skattepligtig af erhvervsvirksomhed efter kildeskattelovens § 2, stk. 1, litra d eller e.
Fortsætter en tidligere fuldt skattepligtig person med at drive erhvervsvirksomhed i Danmark, der medfører begrænset skattepligt efter kildeskattelovens § 2, stk. 1, litra d eller e, skal der som hidtil ikke ske efterbeskatning af de henlæggelser, der er ubenyttede ved ophøret af den fulde skattepligt.
For selskaber m.v., der er hjemmehørende her i landet, skal der ske efterbeskatning af ikke anvendte henlæggelser ved ophør af den fulde skattepligt.
Da skattepligten ophører, når et selskab m.v.
opløses, skal der som hidtil foretages efterbeskatning af ikke anvendte henlæggelser ved et selskabs opløsning.
Der skal også som hidtil foretages efterbeskatning ved overgang til skattefri virksomhed eller til beskatning efter reglerne for indkøbsforeninger eller produktions- eller salgsforeninger.
Det foreslås endvidere, at udenlandske selskaber m.v., der er begrænset skattepligtige på grund af virksomhed her i landet, skal efterbeskattes af ikke anvendte henlæggelser i forbindelse med ophør af den begrænsede skattepligt af erhvervsvirksomheden.
Den foreslåede bestemmelse medfører endelig, at der skal ske efterbeskatning af ikke anvendte henlæggelser i forbindelse med ophør af skattepligten efter § 1 i lov om beskatning af fonde, visse foreninger og institutter m.v.
Til nr. 2 I henhold til § 10, stk. 2, i investeringsfondsloven kan der gives tilladelse til, at en henlæggelse opretholdes, såfremt der inden 1 år fra afhændelsen eller ophøret overtages anden erhvervsvirksomhed.
Det foreslås at indføre en tilsvarende regel for de tilfælde, hvor skattepligtsophøret er kortere end 1 år.
Tilladelsen til at opretholde henlæggelsen på de oprindelige vilkår, selv om skattepligten er ophørt, foreslås gjort betinget af, at personen, selskabet, foreningen eller fonden inden 1 år efter skattepligtsophøret på ny etablerer en virksomhed, der enten medfører fuld skattepligt til Danmark eller begrænset skattepligt i medfør af kildeskattelovens § 2, stk. 1, litra d eller e, eller selskabsskattelovens § 2, stk. 1, litra a eller b.
TIL § 2 Det foreslås, at loven træder i kraft dagen efter bekendtgørelsen i Lovtidende og har virkning hvor erhvervsvirksomheden ophører eller afhændes eller hvor skattepligten ophører den 18. februar 1987 eller senere.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om investeringsfonds, jf. lovbekendtgørelse nr. 422 af 15.
august 1984, som ændret ved lov nr. 257 af 22. maj 1986 og § 3 i lov nr. 767 af 12. november 1986, foretages følgende ændringer:
 1. § 10, STK. 1, affattes således:
»I tilfælde af den skattepligtiges død eller konkurs, eller hvis erhvervsvirksomheden ophører eller afhændes, medregnes ikke anvendte henlæggelsesbeløb med tillæg af 5 pct. for hvert år fra henlæggelsesårenes udløb og indtil udløbet af døds-, konkurs-, ophørs- eller afhændelsesåret i den skattepligtige indkomst for henlæggelsesårene.
Med ophør af erhvervsvirksomhed sidestilles ophør af den fulde skattepligt efter kildeskattelovens § 1 eller den begrænsede skattepligt af erhvervsvirksomhed efter samme lovs § 2, stk. 1, litra d eller e.
Afløses den fulde skattepligt af begrænset skattepligt af erhvervsvirksomhed efter sidstnævnte bestemmelser, anvendes 2. pkt. dog ikke.
Det samme gælder, hvis den begrænsede skattepligt af erhvervsvirksomhed afløses af fuld skattepligt.
Ophører skattepligten for et selskab, en forening eller fond m.v., der er omfattet af selskabsskattelovens § 1 eller § 2, stk. 1, litra a eller b, for så vidt angår erhvervsmæssig virksomhed, eller § 1 i lov om beskatning af fonde, visse foreninger og institutter m.v., skal ikke anvendte henlæggelsesbeløb medregnes i den skattepligtige indkomst for henlæggelsesårene som nævnt i 1. pkt.
Det samme gælder, hvis et selskab m.v. overgår til beskatning efter reglerne i selskabsskattelovens § 1, stk. 1, nr. 3 a eller 4. Bestemmelsen i § 9, stk. 3, finder tilsvarende anvendelse.«.
--/ § 10. I tilfælde af den skattepligtiges død eller konkurs, eller hvis  

 erhvervsvirksomheden ophører eller afhændes eller et selskab eller en  

 forening m.v. likvideres uden konkursbehandling, medregnes ikke anvendte  

 henlæggelsesbeløb med tillæg af 5 pct. for hvert år fra henlæggelsesårenes  

 udløb og indtil udløbet af døds-, konkurs-, ophørs-, afhændelses- eller  

 likvidationsåret i den skattepligtige indkomst for henlæggelsesårene.  

 Bestemmelsen i § 9, stk. 3, finder tilsvarende anvendelse. - - /-- 2. I § 10 indsættes efter STK. 2 som nyt stykke:
»Stk. 3. Ophører skattepligten for en person eller et selskab, en forening eller fond m.v., kan ministeren for skatter og afgifter tillade, at henlæggelsen opretholdes på de oprindelige vilkår, hvis personen, selskabet, foreningen eller fonden inden 1 år efter skattepligtsophøret på ny bliver fuldt skattepligtig eller begrænset skattepligtig af erhvervsvirksomhed.«.
 Stk. 3 bliver herefter stk. 4.
--/ § 10. - - Stk. 2. Hvor erhvervsvirksomheden afhændes eller ophører, kan ministeren  

 for skatter og afgifter eller den, han bemyndiger dertil, tillade, at  

 henlæggelsen opretholdes på de oprindelige vilkår, såfremt indehaveren inden  

 1 år efter afhændelsen eller ophøret overtager en anden virksomhed.
 Stk. 3. I tilfælde, hvor indehaveren af en erhvervsvirksomhed afgår ved  

 døden, kan ministeren for skatter og afgifter eller den, han bemyndiger  

 dertil, tillade, at henlæggelsen overtages af den efterlevende ægtefælle på  

 de for afdøde gældende betingelser, såfremt virksomheden tilhørte fællesboet,  

 og dette af den efterlevende ægtefælle overtages til hensidden i uskiftet bo.  

 Hvor boet skiftes, kan tilsvarende tilladelse meddeles en enearving efter  

 afdøde.
