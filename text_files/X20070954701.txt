Salg i ekspropriationssituation Spørgsmål Kan en  

 erstatning, der modtages i forbindelse med vådområdeprojekt X - ådalen  

 betragtes som værende skattefri efter ejendomsavancebeskatningslovens § 11? Svar Ja, se  

 indstilling og begrundelse.
Beskrivelse af de faktiske forhold Skatteyderen har  

 siden 1984 ejet ejendommen matr. nr. 1r.
Ejendommen har et areal på  

 28,2421 ha.
 15,64 ha  

 af ejendommens areal er omfattet  

 Vandmiljøplan II, projekt X - ådalen, delområde Y Enge.
 Skatteyder har  

 ikke ønsket at deltage i projektet, hvorfor Z Amt, Udvalget for Miljø og  

 Teknik  

 i brev af 30. oktober 2006, har meddelt, at udvalget på sit møde den 25.  

 oktober 2006 besluttede at tinglyse rådighedsindskrænkninger ved  

 ekspropriation  

 på  

 15,64 ha. af matr.nr.  

 1r.
 Ekspropriationen  

 sker med virkning fra den 1. december 2006, og der tilkendes kr.  til  

 fuld  

 og endelig erstatning.
 Ekspropriationen  

 foretages i henhold til bestemmelserne i naturbeskyttelseslovens § 60 og  

 bekendtgørelse  

 nr. 967 af 16. december 1998 om amtsrådenes beføjelser ved genopretning af  

 vådområder.
Spørgers eventuelle opfattelse ifølge anmodning og bemærkninger til  

 sagsfremstilling Erstatningen er  

 skattefri.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2006-4, afsnit  


  

 E.J.2.8  


.
 Følgende krav  

 skal være opfyldt på aftaletidspunktet, for at overdragelsen af en fast  

 ejendom  

 kan anses for sket i en ekspropriationssituation:
 1. Der  

  

 skal  

 på aftaletidspunktet  

  

 være  

 ekspropriationshjemmel i lovgivningen  

      til det pågældende formål.
2. På  

 aftaletidspunktet må det kunne påregnes, at ekspropriation  

  

 vil ske  

 i  

 mangel af frivillig aftale, dvs. at den eksproprierende myndighed skal udvise  

 vilje til at ekspropriere.
Der skal foreligge ekspropriationsrealitet.
 Z Amt har  

 oplyst, at hjemlen til at ekspropriere ejendommen findes i § 60 i  

 naturbeskyttelsesloven.
 Herefter gælder,  

 at miljøministeren kan ekspropriere ejendom i landzone eller  

 sommerhusområder,  

 når det er af væsentlig betydning at råde over ejendommen for at gennemføre  

 foranstaltninger på grundlag af en planlægning til fremme af lovens formål,  

 herunder til genopretning af vådområder, som skal medvirke til at forbedre  

 vandmiljøet.
 Efter lovens §  

 60 a  

 kan miljøministeren med henblik på genopretning af  

 vådområde, som skal medvirke til at forbedre vandmiljøet, bemyndige amtsrådet  

 til at udøve de beføjelser, som er tillagt miljøministeren bl.a. i henhold  

 til  

 § 60, stk. 1.
 Betingelse nr. 1  

 om hjemmel til at ekspropriere ejendommen på aftaletidspunktet er således  

 opfyldt i den konkrete sag.
 For så vidt  

 angår betingelse nr. 2 om ekspropriationsvilje, skal SKAT anføre, at det  

 fremgår af bemærkningerne til § 60 i naturbeskyttelsesloven, der blev  

 omformuleret i overensstemmelse med vandmiljøplan II, at genopretningen af  

 vådområderne så vidt mulig skulle ske som frivillige aftaler med lodsejerne.  

 Det var dog i planen forudsat, at der kunne ske ekspropriation med henblik på  

 genopretning af vådområder, hvis en enkelt eller nogle få lodsejere  

 forhindrer  

 et projekt, hvortil der i øvrigt er stor lodsejertilslutning.
 Da Z Amt,  

 Udvalget for Miljø og Teknik, har meddelt, at man har eksproprieret  

 15,64 ha. af matr. nr. 1r, er betingelse nr. 2  

 om ekspropriationsvilje opfyldt.
 SKAT indstiller  

 derfor, at spørgsmålet besvares med et ja.
Skatterådets afgørelse og begrundelse Skatterådet er  

 enig i indstillingen og begrundelsen.
