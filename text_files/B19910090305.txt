(samlebekendtgørelse) I medfør af lov nr. 388 af 6. juni 1991 om planlægning §§ 3, stk. 1, 8,  

 10, stk. 3, 13, stk. 5 og 54 fastsættes følgende:
Om ændringer af regionplaner § 1 .  Forslag til revision af en regionplan skal  

 vedtages og offentliggøres, jf. lovens §§ 24 og 25, senest 2 måneder inden  

 udgangen af den kommunale valgperiode, dvs. senest 1. november 1993, 1.  

 november 1997 osv.
 § 2 .  Beslutninger om at ændre en regionplan har  

 retsvirkning som regionplanlægning efter lovens §§ 11, stk. 2, 13, stk. 1 og  

 29, stk. 2, når beslutningen er udtrykkeligt angivet og formuleret som en  

 regionplanretningslinie i den offentliggjorte indkaldelse og/eller beretning  

 efter lovens §§ 22 og 23 eller i en særskilt skriftlig meddelelse til  

 kommunerne i amtet samt Planstyrelsen.
Om vurdering af større anlægs virkning på  

 miljøet (VVM) § 3 .  Forslag til regionplanretningslinier for de i  

 bilag 1 angivne anlæg skal, medmindre anlægget er vedtaget i enkeltheder ved  

 særlig lov, ledsages af en redegørelse, der indeholder en særlig vurdering af  

 anlæggets virkning på miljøet.
 Stk. 2.  For de i stk. 1 nævnte anlæg skal der i  

 redegørelsen til regionplanretningslinierne, som minimum foreligge de i bilag  

 2 nævnte oplysninger.
 § 4 .  Når regionplanmyndigheden konstaterer, at et  

 anlæg, der er omfattet af § 3, vil kunne få betydelig indvirkning på miljøet  

 i en anden stat, eller hvis en stat, der vil kunne berøres i betydelig grad,  

 anmoder om oplysninger vedrørende anlægget, underretter regionplanmyndigheden  

 miljøministeren herom.
Om varetagelsen af støjbeskyttelseshensyn i  

 region- og § 5.  Regionplanerne skal indeholde retningslinier til  

 sikring af, at støjbelastede arealer i landzone ikke udlægges til støjfølsom  

 anvendelse.
 Stk. 2.  Kommuneplanerne skal indeholde retningslinier  

 til sikring af, at støjbelastede arealer i byzone og sommerhusområder ikke  

 udlægges til støjfølsom anvendelse, medmindre der i lokalplanen fastsættes  

 bestemmelser om etablering af afskærmningsforanstaltninger m.v., jf. lovens §  

 15, stk. 2, nr. 12 og 18.
 Stk. 3.  Indtil der er fastsat retningslinier som nævnt  

 i stk. 1 og 2, har de godkendte retningslinier i regionplanerne om støjfølsom  

 arealanvendelse retsvirkning som regler efter § 3 i planloven, jf. lovens §§  

 6, stk. 2, 11 stk. 2, 13, stk. 1 og 29, stk. 2.
Om anvendelse og udlån af amtsrådenes samt  

 Københavns og § 6 .  Midlerne i de bestående fonde for frigørelses-  

 og afståelsesafgift kan anvendes til betaling af amtskommunernes, henholdsvis  

 Københavns og Frederiksberg Kommuners andel af erstatninger og  

 sagsomkostninger efter lovens § 46.
 Stk. 2.  De i stk. 1 nævnte midler kan anvendes som lån  

 til finansiering af:
 § 7 .  Til virkeliggørelse af region- og  

 kommuneplanlægningen kan de i § 6, stk. 1, nævnte midler tillige anvendes som  

 lån til etablering af anlæg og bygninger m.v. til følgende formål:
§ 8 .  Tekniske hovedanlæg, jf. § 7, nr. 1, omfatter:
 § 9 .  Lån kan ydes til:
§ 10 .  Lån i henhold til § 7, jf. § 8 kan dog kun  

 ydes til udgifter, herunder projekteringsudgifter, der lovligt kan afholdes  

 eller finansieres af primær- og amtskommunen.
Der kan ikke ydes lån til  

 finansiering af driftsudgifter.
 § 11 .  Lån af de i § 6, stk. 1, nævnte midler  

 udbetales kontant til pari.
Stk. 2.  Lån forrentes med en fast rente, der er 1  

 procent højere end den af Danmarks Nationalbank fastsatte diskonto på  

 tidspunktet for lånets stiftelse.
Amtsrådet, henholdsvis Københavns og  

 Frederiksberg Kommunalbestyrelser kan bevilge rentefrihed i indtil 5 år, hvor  

 forholdene taler derfor.
 Stk. 3.  Med de i stk. 4 nævnte undtagelser følger  

 lånevilkårene i øvrigt de almindelige bestemmelser om kommunernes lånevilkår,  

 som fastsættes af indenrigsministeren i medfør af § 55 i lov om kommunernes  

 styrelse.
Stk. 4.  Amtsrådet, henholdsvis Københavns og  

 Frederiksberg Kommunalbestyrelser, kan bestemme, at nedbringelsen af lån ikke  

 skal påbegyndes før indtil 8 år efter lånets udbetaling.
Lån til  

 arealerhvervelser skal dog mindst afdrages i takt med indbetalingen af  

 salgssummen ved afhændelse af arealerne.
 Stk. 5.  Tilsagn om lån kan højst meddeles for en 3-årig  

 periode.
 Om lokalplanlægning i forbindelse med  

 vejanlæg m.v.
 § 12.  Hovedlandevejsprojekter, således som de er  

 godkendt af ekspropriationskommissionen og/eller trafikministeren, og  

 landevejsprojekter, således som de er fastlagt af amtsrådet, samt anlæg, der  

 er vedtaget i enkeltheder ved særlig lov, skal lægges til grund for  

 lokalplanlægningen.
 Stk. 2.  Lokalplaner, der tilvejebringes i forbindelse  

 med de i stk. 1 nævnte vejprojekter og anlæg, kan alene fastsætte en  

 regulering af de arealer, der grænser til det ved projektet eller loven  

 fastlagte anlæg.
 Stk. 3.  Ved sideanlæg til de i stk. 1 nævnte  

 vejprojekter skal de i projektet fastlagte retningslinier af vejteknisk og  

 færdselsmæssig betydning, herunder bestemmelser om placeringen og belysningen  

 af anlæggene, lægges til grund for lokalplanlægningen.
Om gebyr for den orientering, som  

 kommunalbestyrelsen foretager i § 13 .  Kommunalbestyrelsen kan beslutte, at der ved  

 de i stk. 2 angivne dispensationsansøgninger skal opkræves gebyr af ansøgeren  

 for den orientering, som kommunalbestyrelsen foretager i medfør af lovens §  

 20.
Stk. 2.  Der kan opkræves gebyr for orientering om  

 dispensationsansøgninger, som Stk. 3.  Opkrævning af gebyr skal ske med et fast  

 grundbeløb ganget med antallet af beboere og foreninger, som skal orienteres.
 Stk. 4.  Kommunalbestyrelsen kan træffe beslutning om,  

 at der i visse, nærmere angivne byggesagstyper ikke opkræves gebyr.
 Stk. 5.  Det i stk. 3 nævnte grundbeløb fastsættes af  

 kommunalbestyrelsen og kan reguleres efter nettoprisindeks eller på anden  

 måde.
Stk. 6.  Gebyret forfalder til betaling, når  

 kommunalbestyrelsen har truffet beslutning om at orientere om  

 dispensationsansøgningen.
Kommunalbestyrelsen kan vente med at iværksætte  

 orienteringen, indtil gebyret er betalt.
 Stk. 7.  Kommunalbestyrelsens beslutning i henhold til  

 stk. 1 og stk. 3-5 bekendtgøres på den måde, som er sædvanlig i kommunen.
Ikrafttrædelse § 14 .  Bekendtgørelsen træder i kraft den 1. januar  

 1992.
 Stk. 2.  Samtidig ophæves Miljøministeriets  

 bekendtgørelser nr. 301 af 23. juni 1980, om visse klageregler og om  

 offentliggørelse af tilladelser efter lov om by- og landzoner, nr. 247 af 16.  

 maj 1986 om supplerende regler i medfør af lov om kommuneplanlægning, nr. 474  

 af 6. juli 1987 om anvendelse og udlån af amtsrådenes og Hovedstadsrådets  

 fonde for frigørelses- og afståelsesafgift, nr. 858 af 14. december 1988 om  

 indsendelsestidspunkter ved regionplanrevisioner og om  

 regionplanlægningsdokumenter samt nr. 446 af 23. juni 1989 om vurdering af  

 større anlægs virkning på miljøet (VVM).
Miljøministeriet, den 17. december 1991 Per Stig Møller / Ole Christiansen Bilag 1 Større anlæg omfattet af § 3, stk. 1 Bestemmelserne i § 3, stk. 1, omfatter nyanlæg samt væsentlige  

 ændringer på bestående anlæg, der kan sidestilles med nyanlæg 1. Råolieraffinaderier (undtagen virksomheder, der  

 udelukkende fremstiller smøremidler på grundlag af råolie) samt anlæg til  

 forgasning og fortætning af mindst 500 tons kul eller bituminøs skifer om  

 dagen.
 2. Konventionelle kraftværker og andre fyringsanlæg  

 med en termisk ydelse på mindst 300 MW samt kernekraftværker og andre  

 kernereaktorer (bortset fra forskningsanlæg til fremstilling og forarbejdning  

 af spaltelige og fertile stoffer, hvis maksimumskapacitet ikke overstiger 1  

 kW vedvarende termisk ydelse).
 3. Anlæg, der udelukkende er bestemt til varig  

 deponering eller endelig bortskaffelse af radioaktivt affald.
 4. Jern- og stålværker til fremstilling af råjern og  

 råstål.
 5. Anlæg til udvinding af asbest såvel som til  

 behandling og forarbejdning af asbest og af produkter, der indeholder asbest:  

 For så vidt angår produkter i asbestcement med en årlig produktion på over  

 20.000 tons færdige produkter; for så vidt angår friktionspakninger, med en  

 årlig produktion på 50 tons færdige produkter, samt for så vidt angår forbrug  

 heraf på over 200 tons.
 6. Anlæg af motorveje, motortrafikveje samt veje med  

 forventet årsdøgnstrafik på mere end 10.000 køretøjer og nyanlæg af  

 jernbanestrækninger til fjerntrafik.
 7. Lufthavne med en start- og landingsbane på 2.100 m  

 og derover.
 8. Større landanlæg i forbindelse med havne, der kan  

 besejles og anløbes af skibe på over 1350 tons.
 9. Anlæg til bortskaffelse af giftigt og farligt  

 affald ved forbrænding, kemisk behandling eller deponering.
 10. Virksomheder, som er anmeldelsespligtige efter § 5  

 i Miljøministeriets bekendtgørelse nr. 520 af 5. juli 1990 om vurdering af  

 sikkerheden i forbindelse med risikobetonede aktiviteter, der kan medføre et  

 større uheld.
 11. Projekter vedrørende inddragning af uopdyrket land  

 eller delvise naturområder til intensiv landbrugsdrift på mere end 300 ha.
 12. Afvandings- og kunstvandingsprojekter, der  

 omfatter mere end 300 ha.
 13. Råstofindvinding fra åbne brud med en  

 årsproduktion på mere end 200.000 m3 eller en indvindingsperiode på mere end  

 10 år, undtagen indvinding af almindeligt forekommende sand-, grus- og  

 stenkvaliteter.
 14. Cementfabrikker og molerværker.
 15. Kalkværker med en årsproduktion på mere end  

 200.000 m3.
Bilag 2 Oplysninger der skal gives i henhold til § 3, stk. 2 1. En beskrivelse af det påtænkte anlæg, herunder  

 navnlig:
 1.1 En beskrivelse af anlæggets fysiske udformning samt  

 arealanvendelsesbehovet under bygnings- og driftsfaserne, herunder angivelse  

 af anlægget på kortbilag i relevante målforhold.
 1.2 En beskrivelse af de væsentligste karakteristika for  

 produktionsprocesserne, f.eks. type og mængde af de anvendte materialer,  

 herunder om der indgår risikofyldte produktionsprocesser eller andre  

 miljøbelastende forhold.
 1.3 Et skøn efter type og mængde over forventede reststoffer og emissioner  

 (vand-, luft- og jordbundsforurening, støj, vibrationer, lys, varme, stråling  

 osv.) i forbindelse med driften af det foreslåede projekt.
 2. En oversigt over de væsentligste alternativer og  

 alternative placeringer, som har været undersøgt, og oplysninger om  

 baggrunden for den ønskede placering under hensyn til virkningerne på  

 miljøet.
 3. En beskrivelse af de omgivelser, som bliver berørt  

 af det ønskede anlæg, samt dets virkninger på disse, herunder navnlig:  

 befolkning, fauna, flora, jord, vand, luft, klimatiske forhold, den  

 arkitektoniske og arkæologiske kulturarv samt landskabet og offentlighedens  

 adgang hertil.
 4. En beskrivelse af anlæggets såvel kortsigtede som  

 langsigtede virkninger på miljøet, som følge af:
 4.1 Påvirkningaf overflade- og grundvandssystemer.
 4.2 Luftforurening.
 4.3 Støjbelastning.
 4.4 Anvendelsen af naturlige råstoffer.
 4.5 Emission af forurenende stoffer, andre genepåvirkninger samt  

 bortskaffelsen af affald.
 4.6 Beskrivelse af, hvilke metoder der er anvendt til forudberegningen af  

 virkningerne på miljøet.
 5. En beskrivelse af de foranstaltninger, der tænkes  

 anvendt med henblik på at undgå, nedbringe og om muligt neutralisere de  

 skadelige virkninger på miljøet.
 6. Et ikke-teknisk resume på grundlag af ovennævnte  

 oplysninger.
 7. En oversigt over eventuelle mangler ved  

 oplysningerne og vurderingen af miljøpåvirkningerne.
