Folketinget har i dag vedtaget L 67 - Forslag til Lov om ændring af lov om  

 social pension, lov om social bistand m.v. (Tillæg som følge af høj  

 kommuneskat, forhøjelse af fradragsbeløb for grundbeløb og pensionstillæg,  

 ændret betaling for midlertidig hjemmehjælp m.v.) Forslaget, som vedtaget ved 3. behandling, vedlægges til orientering. (*  

 2) Det vedtagne lovforslag træder i kraft den 1. januar 1995.
 Med vedtagelse af lovforslaget er der sket ændringer i:
- Lov om social pension - Lov om påligningen af indkomst- og formueskat til staten - Lov om social bistand Som følge af ændringerne i bistandslovens § 54 er Socialministeriets  

 bekendtgørelse om midlertidig hjemmehjælp ændret med virkning fra den 1.  

 januar 1995. Den ændrede bekendtgørelse vedlægges i korrektur. (* 2) I. ÆNDRINGER I LOV OM SOCIAL PENSION 1. Forhøjelse af fradragsbeløbet ved beregning af  

 grundbeløb og pensionstillæg.
 Det årlige fradragsbeløb for indtægtsregulering af pensionstillæg og  

 grundbeløb til førtids- og folkepensionister, jf. pensionslovens § 49, stk.  

 1, nr. 2 og 4, er med virkning fra den 1. januar 1995 forhøjet med 700 kr.  

 for enlige og 1.400 kr. for gifte.
 Fradragsbeløbet i den opgjorte indtægt for pensionstillæg udgør herefter  

 pr. 1. januar 1995 41.800 kr. for enlige og 83.600 kr. for gifte.  

 Fradragsbeløbet i den opgjorte indtægt for grundbeløb udgør herefter pr. 1.  

 januar 1995 117.200 kr. for enlige og 128.200 kr. for gifte.
 2. Tillæg som følge af højt kommunalt skatteniveau og  

 tillæg som følge af stor skattestigning.
 2.1. Tillæg som følge af højt kommunalt skatteniveau.
 Den permanente ordning.
 Den hidtil gældende regel i pensionslovens § 72 c om tillæg til reelt  

 enlige pensionister, som er bosiddende i kommuner, hvor summen af kommune-,  

 amts- og kirkeskatten udgør mindst 31,8 pct. er ændret med virkning fra den  

 1. januar 1995.
 Med virkning fra den 1. januar 1995 får både enlige og gifte pensionister,  

 som den 1. januar 1995 er bosiddende i kommuner, hvor summen af kommune-,  

 amts- og kirkeskatteprocenten overstiger 31.8 pct., udbetalt et tillæg.  

 Tillægget kompenserer det tab, som pensionister uden supplerende indtægter i  

 disse kommuner vil få som følge af skatteomlægningen samt skatteforhøjelsen  

 fra 1994 til 1995.
 Tillægget udgør årligt 34 kr. for gifte/samlevende og 59 kr. for reelt  

 enlige pensionister, for hver 0,1 procentpoint, som summen af de nævnte  

 skatteprocenter efter afrunding til en decimal overstiger 31.8 pct.
 Det beregnede tillæg oprundes til det nærmeste kronebeløb, der er deleligt  

 med 50. Hvis tillægget før oprunding udgør mindre end 150 kr. for  

 gifte/samlevende og mindre end 250 kr. for enlige udbetales tillægget ikke.
 2.2. Tillæg i 1995, som følge af stor skattestigning fra 1994 til 1995.  

 Den midlertidige ordning.
 I 1995 får både enlige og gifte pensionister, som den 1. januar 1995 er  

 bosiddende i kommuner, hvor summen af kommune-, amts- og kirkeskatteprocenten  

 fra 1994 til 1995 er steget med mere end 0,4 pct.point udbetalt et tillæg.  

 Det er dog yderligere en betingelse at skatteprocenten er steget til mere end  

 29,2 pct., efter afrunding til en decimal.
Tillægget udgør årligt 34 kr. for gifte/samlevende og 59 kr. for reelt  

 enlige pensionister, for hver 0,1 procentpoint, som den samlede skatteprocent  

 stiger med mere end 0,4 pct.point til mere end 29,2 pct.
For de første 0,4  

 pct.point af skattestigningen beregnes der ikke tillæg.
Tillægget kompenserer  

 skatteforhøjelsen fra 1994 til 1995 for pensionister, som ikke har indtægter  

 ud over den sociale pension.
 Det beregnede tillæg oprundes til nærmeste kronebeløb, der er deleligt med  

 50. Hvis tillægget før oprunding udgør mindre end 150 kr. for  

 gifte/samlevende og mindre end 250 kr. for enlige udbetales tilægget ikke.
 2.3. Generelt om tillæg efter den permanente og den midlertidige ordning.
 Hvis en pensionist opfylder betingelserne for tillæg både efter den  

 permanente og den midlertidige ordning, er pensionisten alene berettiget til  

 det højeste tillæg.
 Tillæggenes størrelse er uafhængig af pensionistens øvrige indtægter og  

 tillægget indgår ikke i den skattepligtige indkomst.
Tillæggene udbetales en gang årligt med januar pensionen.
Tillæg efter den  

 midllertidige ordning udbetales dog kun en gang og udbetalingen sker sammen  

 med januar-pensionen 1995.
 De angivne beløb, som tillæggene beregnes efter, reguleres ikke efter  

 reglerne i § 49, stk. 5 og 6.
 2.4. Finansiering.
Udgiften til det midlertidige tillæg afholdes af kommunen.
Amtskommunen  

 skal dog refundere kommunens udgifter til tillægget, svarende til forholdet  

 mellem den kommunale og amtskommunale skattestigning.
 Udgiften til det permanente tillæg efter § 72 c, afholdes af staten.
Hvis udbetalingen af et permanent tillæg i 1995 skyldes, at der er sket en  

 skattestigning fra 1994 til 1995 på mere en 0,4 pct.point, afholdes den del  

 af udgiften til tillæg, som kan henregnes til skatteforhøjelser over 0,4  

 pct.point, af kommunen.
Kommunens udgift, herunder også den del, der måtte  

 skyldes forhøjelse af kirkeskatten, deles mellem amtskommune og kommune i  

 forhold til stigningen i amtskommunens og kommunens skatteprocent fra 1994  

 til 1995. Den udgift til tillæg, som ikke finansieres af kommune og amt  

 finansieres af staten.
II. ÆNDRING I LOV OM PÅLIGNINGEN AF INDKOMST- OG FORMUESKAT TIL STATEN  

 (LIGNINGSLOVEN) Tillæg efter pensionslovens § 72 c skal ikke medregnes ved opgørelsen af  

 den skattepligtige indkomst.
Skattefritagelsen fremgår af ligningslovens § 7,  

 litra i.
Skattefritagelsen for tillæg efter den midlertidige ordning fremgår  

 af § 4, stk. 2, i det vedtagne Lovforslag nr.
L 67.
III. ÆNDRINGER I LOV OM SOCIAL BISTAND 1. Ændring af reglerne om betaling for midlertidig  

 hjemmehjælp, jf. bistandslovens § 54 og Socialministeriets bekendtgørelse om  

 betaling for midlertidig hjemmehjælp.
 Reglerne i bistandslovens § 54 om betaling for midlertidig hjemmehjælp  

 ændres med virkning fra den 1. januar 1995, således at indtægtsgrænsen for  

 betaling gøres uafhængig af de ændringer, der sker i pensionsbeløbene efter  

 lov om social pension som følge af omlægning af skatte- og pensionsreglerne  

 (bruttoficeringen). Der er herudover sket redaktionelle ændringer i  

 bestemmelsen.
Betalingsreglerne er herefter fastsat i Socialministeriets bekendtgørelse  

 om betaling for midlertidig hjemmehjælp.
Bekendtgørelsen, der træder i kraft  

 den 1.januar 1995, er vedlagt i korrektureksemplar.
Efter disse regler fradrages der ved beregning af betaling for midlertidig  

 hjemmehjælp et beløb på 90.000 kr. for enlige og 135.000 kr. for gifte i  

 indkomstgrundlaget.
Fradragsbeløbene reguleres hvert år den 1. januar efter  

 lov om en satsreguleringsprocent.
For personer med børn fradrages yderligere  

 for hvert barn et beløb, som for gifte svarer til det særlige børnetilskud og  

 som for enlige svarer til 3 gange det særlige børnetilskud efter lov om  

 børnetilskud og forskudsvis udbetaling af børnebidrag.
 Ved opgørelse af indkomstgrundlag anses personer, der ikke lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til ægteskab efter dansk ret, som enlige.
Betalingen for midlertidig hjemmehjælp udgør 3 kr. pr. time, hvis det  

 opgjorte indkomstgrundlag udgør 2.701 kr. eller derover.
For hver 2.700 kr.  

 indkomstgrundlaget herefter overstiger 2.701 kr., forhøjes betalingen med 1  

 kr. pr. time.
Betalingen kan dog ikke overstige 80 kr. pr. time.
Dette  

 maksimum beløb reguleres ligeledes hvert år den 1. januar efter lov om en  

 satsreguleringsprocent.
 Der er herudover sket redaktionelle ændringer i bekendtgørelsen.
 Der vedlægges en skala til brug for beregning af midlertidig hjemmehjælp.  

 Socialministeriets cirkulære om regulering af sociale ydelser, vil fremover  

 indeholde en betalingsskala for midlertidig hjemmehjælp.
 2. Ophævelse af bistandslovens § 79, stk. 3, om at  

 reglerne om døgntilbud tages op til revision inden udgangen af 1994.
Revisionsbestemmelsen i bistandslovens § 79, stk. 3, blev indsat for at  

 sikre indseende med udviklingen i bolig og servicetilbuddene til ældre og  

 handicappede.
Da det overvejes at fremsætte lovforslag i begyndelsen af 1995  

 om en plejehjemsreform, som bl.a. indebærer en forbedring af standarden for  

 de eksisterende plejehjem, er denne revisionsbestemmelse ophævet.
