Kontantlønskonvertering  ADSL   

 Lønseddel  Ferie/overarbejdsbetaling Spørgsmål 1. Vil  

 medarbejdere, der ønsker nedenfor beskrevne ADSL-forbindelse, blive beskattet  

 på grundlag af den reducerede kontante løn? 2. Vil det ændre  

 besvarelsen af spørgsmål 1, hvis det på medarbejderens månedlige lønseddel  

 også  

 anføres, hvilken løn han vil få, hvis han ikke længere ønsker at have  

 ADSL-forbindelsen til rådighed? 3. Vil det ændre  

 besvarelsen af spørgsmål 1, hvis forskellige medarbejdergruppers kontantløn  

 ikke reduceres med det samme månedlige beløb? 4. I  

 bankoverenskomsten er det afgørende for, om medarbejderen får betaling for  

 overarbejde/merarbejde og om han får 5 eller 6 ugers ferie, på hvilket  

 lønniveau han er placeret.
Det vil sige, at lønnedgangen kan medfører, at  

 adgangen til den 6. ferieuge falder bort samtidig med at satsen for  

 overarbejdsbetaling forbedres.  Såfremt disse bestemmelser fastholdes  

 som  

 hidtil efter lønnedgangen, dvs. fastsættes på baggrund af det oprindelige  

 lønniveau, vil lønnedgangen da kunne anses for reel? Svar Ad 1) Ja Ad 2) Nej Ad 3) Nej Ad 4) Ja Beskrivelse af de  

 faktiske forhold En bank påtænker  

 at tilbyde de ansatte i koncernens danske selskaber en ADSL-forbindelse mod  

 en  

 tilsvarende lønnedgang.
Der er dog enkelte medarbejdergrupper, f.eks.  

 midlertidigt ansatte, studentermedhjælpere og kantinemedarbejdere, som ikke  

 får  

 tilbuddet.
 Banken indgår  

 aftalen med teleleverandøren for betaling af løbende abonnementsafgifter.  

 Abonnementsaftalen indgås med opsigelsesvarsel.
Medarbejdere, der  

 tager imod tilbuddet, tilmelder sig ordningen elektronisk og modtager  

 ligeledes  

 elektronisk en bekræftelse samt et tillæg til den eksisterende  

 ansættelsesaftale, hvoraf den reducerede løn fremgår.
Lønreduktionen er et  

 aftalt fast beløb pr. måned uafhængigt af medarbejderens forbrug.
Overenskomstparterne  

 i finanssektoren har forudsat, at medarbejderne ikke udsættes for en større  

 total lønnedgang end det, som arbejdsgiveren skal betale for  

 ADSL-forbindelsen.  

 Da medarbejdergrupperne ikke får ens arbejdsgiverbetalte pensionsbidrag, vil  

 dette medføre, at nogle grupper af medarbejdere får reduceret kontantlønnen  

 med  

 et beløb og andre medarbejdergrupper reduceres med et større eller mindre  

 beløb.
Dette er baggrunden for spørgsmål 3.
 Beløbet, lønnen  

 reduceres med, vil altid være lavere end det, som banken betaler til  

 leverandøren.   

 Lønreduktionen starter den første i måneden efter installation har fundet  

 sted.  

 Den reducerede løn er beregningsgrundlaget for alle procentvis beregnede  

 løntillæg så som feriegodtgørelse og pensionsbidrag.
 Hvis en  

 medarbejder går på orlov uden løn, f.eks. forældreorlov, bærer banken  

 udgiften  

 til ADSL- forbindelsen i orlovsperioden.
Medarbejderne kan  

 tilmelde sig henholdsvis udtræde af ordningen én gang om året.
Ved  

 fratrædelse  

 af stilling udtræder medarbejderen af ordningen på fratrædelsestidspunktet.  

 Eventuel fratrædelsesgodtgørelse beregnes af den aktuelle, dvs. reducerede,  

 løn.
 Ved udtræden af  

 ordningen reguleres arbejdstagerens løn, således at han får det samme, som  

 han  

 på dette tidspunkt ville have fået, hvis han ikke havde tilmeldt sig  

 ordningen.
Forespørgers  

 opfattelse Ad spørgsmål 1:
 Det er  

 forespørgerens opfattelse, at den påtænkte ordning indebærer, at  

 medarbejderne  

 skal beskattes på grundlag af den reducerede kontante løn.
 Lønreduktionen  

 påvirker både feriepenge og pensionsindbetalinger og eventuelle andre  

 procentvise  

 tillæg til lønnen samt beregning af eventuel fratrædelsesgodtgørelse.
 Som det endvidere  

 fremgår af beskrivelsen af de faktiske forhold, har banken en økonomisk  

 risiko  

 ved den påtænkte ordning.
I  

  

 SKM2004.342.LR  

  

 er det  

 præciseret, at forudsætningen, som Ligningsrådet tidligere har stillet om, at  

 lønnen ikke automatisk bliver reguleret op ved ophør af ordningen er  

 bortfaldet.
Tilsvarende kan konkluderes på baggrund af Landsskatterettens,  

  

 SKM2004.46.LSR  

  

 og af  

 "Statusrapport til Folketinget om Personale-goder/naturalieydelser"  

 fra november 2004 afsnit II.2.3.
 Det forhold, at  

 medarbejderen i den påtænkte ordning kan udtræde på et bestemt tidspunkt  

 hvert  

 år og i den forbindelse får tilbagereguleret lønnen medfører således ikke, at  

 lønnedgangen ikke kan anses for reel.
 Ad spørgsmål 2:
 Ligningsrådet har  

 i afgørelsen refereret i TfS 1999, 307 fastsat som vilkår for godkendelse af  

 en  

 PC-ordning til timelønnede medarbejdere, at lønnedgangen ikke fremtrådte  

 særskilt på lønsedlen.
 Der er ikke tale  

 om, at banken ønsker at vise, hvorledes lønnen reduceres hver måned, men  

 alene  

 at anføre en oplysning på lønsedlen om, hvad "funktionslønnen før  

 fradrag  

 af lønpakkegoder" udgør ved udtræden af ordningen.
 Det er  

 forespørgerens opfattelse, at en sådan oplysning på lønsedlen om lønnens  

 størrelse ved udtræden af ordningen, ikke bør hindre, at ordningen kan  

 godkendes, når det jf. bl.a.  

  

 SKM2004.342.LR  

  

 accepteres,  

 at lønnen kan tilbagereguleres i forbindelse med udtræden pr. et bestemt  

 tidspunkt.
 Ad spørgsmål 3:
 Det er  

 forespørgerens opfattelse, at lønnedgangen er reel og at medarbejderne derfor  

 skal beskattes på grundlag af den reducerede kontante løn, selv om nogle  

 medarbejdergrupper får reduceret lønnen med ét beløb og andre med et andet  

 beløb.
 Eksempel:
En gruppe af  

 medarbejdere får 10.000 kr. i løn og banken betaler 10% i pensionsbidrag af  

 lønnen.  Lønudgiften til disse medarbejdere er således 11.000 kr.
Hvis  

 banken fx skal have 400 kr. om måneden for at stille ADSL forbindelsen til  

 rådighed, reduceres "funktionslønnen" med 364 kr. og  

 pensionsbidraget  

 reduceres automatisk med 36 kr.
I alt er lønudgiften reduceret med 400 kr.
En anden gruppe  

 medarbejdere får 10.000 kr. i funktionsløn og 20% i pensionsbidrag fra  

 banken.  

 Deres funktionsløn skal kun reduceres med 333 kr. og pensionsbidraget  

 reduceres  

 automatisk med 67 kr.
I alt er lønudgiften reduceret med 400 kr.
 Ved at reducere  

 funktionslønnen med differentierede beløb sikres det, at bankens samlede  

 lønudgift pr. medarbejder, der deltager i ordningen, reduceres med det samme  

 beløb uanset om medarbejderen får 10%, 15% eller 20% i pensionsbidrag fra  

 banken.
Det afgørende er  

 ifølge tidligere offentliggjorte afgørelser, at det er samme beløb, som den  

 enkelte medarbejder betaler hver måned, uanset hans/hendes brug af ADSL  

 forbindelsen.
Forespørgeren er ikke bekendt med, at der er stillet krav om,  

 at  

 alle medarbejdere skal have reduceret lønnen med nøjagtigt det samme beløb.
 Ad spørgsmål 4:
 Spørgmålet er  

 begrundet i, at banken ønsker at fortsætte med at lade "funktionsløn før  

 fradrag af lønpakkegoder" være bestemmende for, om medarbejderen er  

 omfattet af:
Sammenknytningen  

 mellem lønniveau og overarbejdsbetaling henholdsvis 5 eller 6 ugers ferie er  

 bestemt i overenskomsten.
Tilsvarende kan overenskomsten indeholde  

 bestemmelser  

 om en given funktionsløn for tilmelding til gruppelivsforsikring og lignende.
 Funktionsløn før  

 fradrag er, jf. spørgsmål 2, udtryk for det lønniveau, medarbejderen har ved  

 sin indtræden i ordningen og dermed for de overenskomstmæssige vilkår,  

 medarbejderen er omfattet af på det tidspunkt.
 Man kan ikke på  

 forhånd fastslå, om der vil være tale om en lønnedgang eller en lønstigning  

 for  

 den enkelte, hvis han/hun fx går fra arbejdstidsniveau 2 til  

 arbejdstidsniveau  

 1. Afgørende er fx om medarbejderen har meget eller lidt overarbejde.
 Det er derfor  

 bankens opfattelse, at kravet om, at der skal finde en reel lønnedgang sted,  

 for at ordningen kan godkendes, kun med sikkerhed kan opfyldes, hvis  

 medarbejderen fortsætter på samme "arbejdstidsniveau", dvs. at  

 "funktionslønnen før fradrag af lønpakkegoder" er afgørende for, om  

 medarbejderen har 5 eller 6 ugers ferie og får tillæg for overarbejde.
 Det skal  

 præciseres, at tillægget for overarbejde bliver beregnet af den reducerede  

 timeløn, såfremt medarbejderen deltager i den påtænkte ordning.
Banken er  

 opmærksom på, at de medarbejdere, der ikke har en egentlig arbejdsplads  

 adgang  

 hjemmefra, beskattes af fri telefon, jf.
Ligningslovens § 16, stk. 3, nr. 3.
Styrelsens  

 indstilling og begrundelse Det er i praksis  

 anerkendt, at en arbejdstager kan indgå aftale om kontantlønnedgang i  

 forbindelse  

 med arbejdsgivers tildeling af naturalier (bruttotrækordninger) med den  

 virkning, at skatten beregnes på grundlag af den lavere kontante løn og med  

 tillæg af den eventuelle skatteværdi af det pågældende gode.
 Der er dog en  

 række betingelser, der skal være opfyldt for at sådanne ordninger kan  

 godkendes.
For det første  

 skal arbejdsgiveren rent faktisk have stillet det pågældende naturaliegode  

 til  

 rådighed for arbejdstageren.
Heri ligger, at arbejdsgiveren selv skal eje det  

 pågældende gode eller direkte være forpligtet overfor ejeren af godet.
Dernæst skal  

 arbejdstagerens kontantlønnedgang være reel.
Heri ligger, at den nye lavere  

 kontantløn skal udgøre beregningsgrundlaget for pension, feriepenge m.v.
 Endelig skal  

 arbejdsgiveren skal have en økonomisk risiko i forbindelse med ordningen.  

 Hermed  

 må forstås, at arbejdstagerens kontantlønnedgang skal være et på forhånd  

 fastsat beløb, der ikke er afhængig af arbejdstagerens forbrug af  

 naturaliegodet henholdsvis udviklingen i de løbende omkostninger for  

 arbejdsgiveren ved at stille naturaliegodet til rådighed.
Ad spørgsmål 1) Told- og  

 Skattestyrelsen finder, at den kontante lønnedgang må anses som reel, idet  

 den  

 har virkning for de løndele, der afhænger af den løbende kontante løn, som fx  

 feriepenge og pension.
 Da betingelserne  

 for at godkende den forelagte ordning i øvrigt må anses for opfyldt,  

 indstiller  

 Told- og Skattestyrelsen, at spørgsmål 1 besvares med et ja.
Ad spørgsmål 2) Told- og  

 Skattestyrelsen finder, at det er uden betydning, at der på lønsedlen gives  

 oplysning om, hvad funktionslønnen før fradrag for det omhandlede  

 personalegode  

 udgør, når den aftalte lønnedgang i øvrigt må anses som reel.
Told- og  

 Skattestyrelsen indstiller således, at spørgsmål 2 besvares med nej.
Ad spørgsmål 3) Told- og  

 Skattestyrelsen finder, at den omstændighed, at forskellige  

 medarbejdergrupper  

 ikke aftaler samme lønnedgang, er uden betydning for bedømmelsen af hvorvidt  

 den kontante lønnedgang kan anses som reel.
Det afgørende er, om den aftalte  

 lønnedgang har virkning for de løndele, der afhænger af den løbende kontante  

 løn, som fx feriepenge og pension.
Told- og Skattestyrelsen indstiller  

 således,  

 at spørgsmål 3 besvares med nej.
Ad spørgsmål 4) Det er som anført  

 efter praksis en betingelse for at anse en aftalt lønnedgang for reel, at den  

 har betydning for de løndele, der er en direkte funktion af lønnen, som fx  

 feriepenge og pensionsindbetalinger og satsen for overarbejdsbetaling.
Den  

 omstændighed, at der ikke tages hensyn til kontantlønskonverteringen ved  

 bedømmelsen  

 af hvorvidt den ansatte har 5 eller 6 ugers ferie og vilkårene for om der  

 ydes  

 særlig overarbejdsbetaling, er efter Told- og Skattestyrelsens opfattelse  

 ikke  

 afgørende for, om lønnedgangen kan anses som reel.
Told- og Skattestyrelsen  

 indstiller således, at spørgsmål 4 besvares med ja.
 Ligningsrådet  

  

 tiltræder  

 indstillingen.
