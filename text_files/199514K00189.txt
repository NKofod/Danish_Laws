Nr BTL 189 Betænkning over Forslag til lov om ændring af lov om afgift af øl, vin og  

 frugtvin m.m. og lov om afgift af spiritus m.m. (Forhøjelse af afgiften af  

 øl, vin og frugtvin m.m. og omlægning af afgiften af spiritus m.m.)   

 Nr L 189 1995-96, 1. samling Afgivet af Skatteudvalget Afgivet: 19960410 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og mundtlige henvendelser fra:
Bryggeriforeningen, Danisco A/S og Vin og Spiritus Organisationen i Danmark.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse uændret.
 Et andet mindretal (Venstres, Det Konservative Folkepartis og Dansk  

 Folkepartis medlemmer af udvalget) indstiller lovforslaget til  

vedtagelse med det stillede ændringsforslag.
Et tredje mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet vil  

 stemme imod det stillede ændringsforslag.
 Enhedslisten kan ikke støtte lovforslaget, da det alene er udtryk for et  

 diktat fra EU.
 ÆndringsforslagAf et mindretal (V og KF), tiltrådt af et  

mindretal (DF):
 Til § 2 1) I nr. 1 ændres »275« til:  

 »270«.
Bemærkninger Til nr. 1 Lovforslaget er overfinansieret, og det foreslås, at  

 spiritusafgiften nedsættes fra 275 kr./l ren alkohol til 270 kr./l ren  

 alkohol.
Nedsættelsen af spiritusafgiften vil medføre et øget salg, og  

 lovforslaget vurderes med vedtagelsen af ændringsforslaget samlet at være  

 provenumæssigt neutralt.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF)  

 Fremskridtspartiet havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder.
 Udvalget har endvidere modtaget en skriftlig henvendelse fra Vin og  

 Spiritus Organisationen i Danmark.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres og  

 Centrum-Demokraternes medlemmer af udvalget) lovforslaget til  

vedtagelse i den affattelse, hvori det foreligger efter 2. behandling.
 Et mindretal (Enhedslistens medlem af udvalget) indstiller  

 lovforslaget til forkastelse.
 Et andet mindretal (Dansk Folkepartis medlem af udvalget)  

 indstiller lovforslaget til forkastelse.
Dansk Folkeparti kan ikke støtte lovforslaget, som det ser ud efter  

 forkastelsen af ændringsforslag nr. 1 ved 2. behandling.
Dansk Folkeparti er  

 enig i de betragtninger, som er indkommet til udvalget, om at forslaget  

 indebærer en overfinansiering med de foreslåede afgiftssatser.
 Det nuværende skatte- og afgiftsniveau er desværre ekstremt højt, og Dansk  

 Folkeparti er derfor principielt imod afgiftsstigninger, som ikke  

 fuldstændigt kompenseres gennem samtidige afgiftsnedsættelser.
 Herudover er Dansk Folkeparti af den opfattelse, at der i forbindelse med  

 behandlingen af dette lovforslag havde været en god anledning til at afhjælpe  

 den årelange negative salgskurve for danskproduceret spiritus bl.a. med  

 bevarelse af arbejdspladser til følge.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
