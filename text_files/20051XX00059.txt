Skriftlig fremsættelse (9.  

 november 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
 Forslag til lov  

 om  

 indgåelse af aftale mellem Danmark og  

 Færøerne om beskatning af indkomst for arbejde ombord på skibe i  

 internationalt  

 skibsregister.
(Lovforslag nr.
L 57).
 Formålet med lovforslaget er, at en dansk-færøsk aftale af  

 10. august 2005 om beskatning af indkomst for arbejde ombord på skibe i  

 internationalt skibsregister gennemføres som dansk lov.
 Aftalen vedrører beskatning af løn, som en person, der er  

 hjemmehørende i den ene del af riget, oppebærer for arbejde ombord på et  

 skib,  

 der er registreret i det internationale skibsregister i den anden del af  

 riget.
 Baggrunden er, at både Danmark og Færøerne har særlige  

 skatteregler for personer, der arbejder ombord på et skib i henholdsvis Dansk  

 Internationalt Skibsregister (DIS) og Færøsk Internationalt Skibsregister  

 (Føroysku Altjóða Skipaskránni - FAS). Disse regler skal sikre danske,  

 henholdsvis færøske, rederiers konkurrencemæssige stilling i forhold til  

 rederier fra andre lande, idet de får mulighed for at nedsætte omkostningerne  

 til løn til deres søfolk.
De danske regler medfører, at søfolk med arbejde ombord på  

 et dansk skib, registreret i DIS, er fritaget for dansk beskatning af lønnen  

 for dette arbejde.
Det gælder, hvad enten de pågældende søfolk er  

 hjemmehørende  

 i Danmark eller f.eks. på Færøerne.
Færøerne har tilsvarende regler om  

 fritagelse for færøsk beskatning af løn for arbejde ombord på skibe i FAS.
De danske regler om skattefritagelse for søfolk ombord på et  

 DIS-skib kan imidlertid alene omfatte dansk beskatning.
Tilsvarende kan de  

 færøske regler alene omfatte færøsk beskatning.
 Aftalen medfører derfor, at en dansk sømand med arbejde  

 ombord på et skib, der er registreret i Færøsk Internationalt Skibsregister,  

 ikke skal betale dansk skat af lønnen for dette arbejde, ligesom en færøsk  

 sømand med arbejde ombord på et skib i Dansk Internationalt Skibsregister  

 ikke  

 skal betale færøsk skat af lønnen for dette arbejde.
 Lovforslaget skønnes ikke at have nævneværdige  

 administrative eller provenumæssige virkninger.
 Idet jeg i øvrigt henviser til lovforslagets bemærkninger,  

 skal jeg anbefale det til Folketingets velvillige behandling.
