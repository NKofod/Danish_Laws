 I henhold til § 6, stk. 4, i lov nr. 218 af 5. april 1989 om film  

 fastsættes herved følgende retningslinier for tilsagn om støtte til  

 filmproduktion uden forudgående konsulentbehandling i 1989:
 1. Støtte kan ydes til enhver film, som efter  

 bestyrelsens skøn må antages at have en rimelig mulighed for at tiltrække et  

 større publikum og dermed bidrage til at opretholde biografernes  

 eksistensgrundlag.
 2. Støttetildelingen skal ske på grundlag af en  

 konkret teknisk/økonomisk bedømmelse af de indkomne ansøgninger.
 3. Støtten ydes med 50% af de godkendte  

 produktionsomkostninger, dog maksimalt 3,5 mio kr. pr. film.
 4. Støtten ydes som en bevilling, der udbetales, når  

 filmen er klar til premiere, og der er indsendt et endeligt revideret  

 produktionsregnskab.
 5. Bestyrelsen for Det Danske Filminstitut fastsætter  

 nærmere vilkår for støttetildelingen efter § 6, stk. 4, herunder bestemmelser  

 om tilbagebetaling af modtaget støtte.
 6. Det påhviler bestyrelsen inden udløbet af november  

 november måned 1989 at afgive en redegørelse til Kulturministeriet om  

 udviklingen med hensyn til støttetildeling efter § 6, stk. 4.
 7. Ovennævnte retningslinier gælder for støttetilsagn,  

 som vedrører bevillinger for finansåret 1989. Filminstituttets bestyrelse  

 bemyndiges herudover til i 1989 inden for en ramme på 6 mio kr. at give  

 tilsagn om støtte, som vedrører bevillinger for finansåret 1990. Sådanne  

 tilsagn skal være betinget af forbehold om de bevilgende myndigheders  

 godkendelse.
