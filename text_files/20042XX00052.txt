Skriftlig fremsættelse (24. februar 2005) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
Forslag til lov om  

 ændring af lov om produktionsskoler, lov om støtte til folkeoplysende  

 voksenundervisning, frivilligt folkeoplysende foreningsarbejde og  

 daghøjskoler  

 samt om Folkeuniversitetet (folkeoplysningsloven) og forskellige andre love  

 på  

 Undervisningsministeriets område (Konsekvensændringer som følge af  

 kommunalreformen) (Lovforslag nr.
L 109).
Lovforslaget er en del af den lovgivningsmæssige gennemførelse  

 af kommunalreformen.
Forslaget er således et led i udmøntningen af  

 regeringens  

 aftale fra juni 2004 med Dansk Folkeparti om en strukturreform og den  

 efterfølgende aftalte udmøntningsplan fra september 2004.
 I det fremsatte lovforslag foreslås en række tekniske  

 konsekvensændringer i love på Undervisningsministeriets område som følge af  

 amtskommunernes nedlæggelse og visse amtskommunale institutioners overgang  

 til  

 selveje i statsligt regi.
 Lovforslaget omfatter produktionsskoleloven,  

 folkeoplysningsloven, lov om Danmarks Evalueringsinstitut, lov om åben  

 uddannelse (erhvervsrettet voksenuddannelse), lov om  

 arbejdsmarkedsuddannelser  

 m.v., lov om erhvervsrettet grunduddannelse og videregående uddannelse  

 (videreuddannelsessystemet) for voksne, lov om gennemsigtighed og åbenhed i  

 uddannelserne m.v., lov om Arbejdsgivernes Elevrefusion, lov om  

 befordringsrabat til studerende ved videregående uddannelser og lov om  

 betaling  

 for uddannelse i forbindelse med visse tilbud efter lov om en aktiv  

 beskæftigelsesindsats m.m.
Hovedbestemmelserne i lovforslaget er bestemmelser, der skal  

 opretholde status quo for kommunalbestyrelser og folkeoplysende foreninger,  

 så  

 de lokaler m.v. der hidtil har indgået i lokaleanvisningen, fortsat kan  

 anvises  

 til folkeoplysende virksomhed efter loven, selvom lokalerne skifter status  

 til  

 f.eks. selveje i statsligt regi, samt bestemmelser, der skal sikre, at  

 foreningsarbejdet for børn og unge på det hidtidige amtsplan videreføres i  

 kommunalt regi.
For produktionsskoler og daghøjskoler indeholder  

 ændringslovforslaget bortfald af amtskommunernes kompetencer.
 Ændringerne foreslås at træde i kraft den 1. januar 2007.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
