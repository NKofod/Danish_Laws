 Efter § 14, stk. 1, i bekendtgørelse nr. 86  

 af 9. februar 1998 om forretningsordenen for Pressenævnet træffer de  

 medlemmer,  

 der har afgjort en sag også afgørelse vedrørende spørgsmål om eventuel  

 genoptagelse af sagen.
Pressenævnet vil kunne genoptage  

 behandlingen af en sag, hvis der fremkommer nye oplysninger af betydning for  

 sagens afgørelse.
Da Radio Frederiksberg-Journalen ikke var fremkommet med  

 sådanne nye oplysninger, fandt Nævnet ikke grundlag for at genoptage sagen.
Kendelse  

 fra Pressenævnet i sag 2006-6-340 Radio Frederiksberg-Journalen har anmodet om genoptagelse af  

 Pressenævnets sag nr. 2006-6-319, som Nævnet traf afgørelse i den 9. maj  

 2006.  

 Afgørelsen vedrørte klage fra [K] over en radioudsendelse bragt af Radio  

 Frederiksberg-Journalen den 27. marts 2006.
 I kendelsen hed det:
Pressenævnet har ikke mulighed for at tage stilling til faktiske  

 forhold, hvorom parterne er uenige.
Nævnet kan derfor ikke tage stilling til,  

 hvorvidt det oplyste om dobbeltmordet på Frederiksberg i 1948 er korrekt.
 Pressenævnet finder imidlertid, at udsagnene vedrørende [K] i  

 den påklagede udsendelse kan være skadelige, krænkende eller virke  

 agtelsesforringende for [K], og Nævnet udtaler sin kritik heraf.
 Radio Frederiksberg-Journalen har til støtte for anmodningen om  

 genoptagelse anført bl.a., at det fremgår af de fremlagte bilag, at [K] taler  

 usandt, og at Pressenævnet ikke kan tage stilling til beviserne i sagen og  

 derfor ikke kan træffe afgørelse i sagen.
 I sagens behandling har følgende nævnsmedlemmer deltaget: Lene  

 Pagter Kristensen, Jan Kristensen, Lene Sarup og Leif Max Hansen.
 Pressenævnet udtaler:
 Efter § 14, stk. 1, i bekendtgørelse nr. 86 af 9. februar 1998  

 om forretningsordenen for Pressenævnet træffer de medlemmer, der har afgjort  

 en  

 sag også afgørelse vedrørende spørgsmål om eventuel genoptagelse af sagen.
Pressenævnet vil kunne genoptage behandlingen af en sag, hvis  

 der fremkommer nye oplysninger af betydning for sagens afgørelse.
Da Radio  

 Frederiksberg-Journalen ikke er fremkommet med sådanne nye oplysninger,  

 finder  

 Nævnet ikke grundlag for at genoptage sagen.
 Afgjort den 24. maj 2006.
