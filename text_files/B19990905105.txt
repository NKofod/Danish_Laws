Bekendtgørelse om Helleholm Vejle  

 Vildtreservat I medfør af § 33, § 49, stk. 1 og 3 i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre Helleholm Vejle som raste- og fourageringsområde for  

 vandfugle.
Afgrænsning § 2. Helleholm Vejle Vildtreservat i  

 Vestsjællands Amt omfatter Helleholm Vejle og en 100 m bred zone i  

 Agersø Sund, som angivet på kortbilag:
 1)	Helleholm Vejle afgrænset mod nordøst af en ret linie  

 fra det punkt, hvor det levende hegn, der afgrænser Enghave mod nord,  

 møder kysten, skellet mellem matr.nr. 10a og 54a  

 Agersø By, Agersø, til et punkt 100 m nordøst for det  

 nordligste punkt på Helleholm inkl. oddedannelser.
 2)	En 100 m bred zone i Agersø Sund udfor Helleholm fra det  

 sydøstligste sømærke på Helleholm til Helleholms  

 nordspids.
 Stk. 2. Mod land afgrænses de i  

 stk. 1 nr. 1 og 2 nævnte dele af søterritoriet af  

 højeste, daglige vandstandslinie.
Jagt § 3. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle fra 3 timer efter solopgang til 1 time før solnedgang.
 Stk. 2. Jagt fra motordrevet fartøj er  

 forbudt.
 Stk. 3. Det er forbudt at medbringe ladt skydevåben  

 i det tidsrum, hvor jagt, som nævnt i stk. 1, er forbudt.
Færdsel § 4. Motordrevet sejlads med højere  

 hastighed end 5 knob er forbudt.
§ 5. Brætsejlads er forbudt Dispensation og tilsyn § 6. Skov- og Naturstyrelsen kan, når  

 særlige forhold taler derfor, dispensere fra bestemmelserne i §§  

 3-5.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 § 7. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttrædelse § 8. Efter § 54, stk. 1, nr. 5 og nr. 7, i lov om  

 jagt og vildtforvaltning , jf. lovbekendtgørelse nr. 114 af 28. januar  

 1997, straffes overtrædelse af bestemmelserne i §§ 3-5, eller  

 tilsidesættelse af vilkår, der er fastsat i en dispensation i  

 medfør af § 6 med bøde, medmindre strengere straf er forskyldt  

 efter den øvrige lovgivning.
 § 9. Bekendtgørelsen træder i kraft  

 den 1. marts 1999.
