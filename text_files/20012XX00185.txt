Skriftlig fremsættelse (13. marts  

 2002) Økonomi- og erhvervsministeren Herved tillader jeg mig for Folketinget at  

 fremsætte:
 Forslag til lov om ændring af lov om byfornyelse.  

 (Ændrede omprioriteringsmuligheder m.v.).
(Lovforslag nr.
L 154).
Lovforslaget har til formål at tilvejebringe  

 ændrede omprioriteringsmuligheder for ejere af sanerede og byfornyede  

 ejendomme, således at eksisterende nominallån med offentlig  

 støtte i form af ydelsesbidrag eller rentesikring  i højere  

 grad kan omprioriteres til lån med lavere rente.
Som følge af at  

 renteniveauet i dag er væsentligt lavere end i 1980 erne og i  

 begyndelsen af 1990 erne, vil der herved kunne opnås en statslig  

 gevinst, idet den offentlige støtte nedsættes som følge  

 af, at det omprioriterede lån har en lavere ydelse.
De lån, der er tale om, er realkreditlån  

 optaget af ejeren til finansiering af de værdiforøgende  

 forbedringsudgifter i sanerede og byfornyede ejendomme.
Da ejendommens ejer  

 er debitor for lånene, er det ejeren, der uanset statsstøtten  

 træffer beslutning om omprioritering.
De omprioriteringsmodne lån  

 skønnes overvejende at bestå af lån med pålydende  

 rente på 8 og 9 pct. optaget i begyndelsen af 1990 erne.
På trods  

 af det nuværende lave renteniveau gennemføres der stort set ikke  

 omprioriteringer af de omhandlede lån. Årsagen er, at ejeren ikke  

 kan opnå tilstrækkelig fordel ved en omprioritering, idet  

 statsstøtten reduceres med 90 pct. af omprioriteringsgevinsten.
Som  

 følge heraf opnår staten ikke den gevinst, der kunne opnås  

 ved omprioritering.
Ved at give ejerne et bedre incitament til at  

 gennemføre omprioriteringer, vil størstedelen af den gevinst,  

 der kan opnås herved tilfalde staten.
 Det foreslås derfor, at skattepligtige ejere  

 får 30 pct. af ydelsesnedsættelsen i hele restløbetiden,  

at ikke-skattepligtige ejere får 10 pct. af  

 ydelsesnedsættelsen i hele restløbetiden, at alle ejere  

 får ret til ved omprioritering at afkorte restløbetiden til  

 nærmeste hele år, og at alle ejere får hele  

 ydelsesnedsættelsen det første år.
For så vidt angår de økonomiske og  

 administrative konsekvenser for det offentlige, skønnes forslaget i  

 2002 at medføre statslige mindreudgifter til ydelsesbidrag og  

 rentesikring på 150 mio. kr.
Lovforslaget har ingen økonomiske  

 konsekvenser for kommunerne.
Forslaget vurderes ikke at have  

 nævneværdige økonomiske konsekvenser for erhvervslivet,  

 ligesom forslaget ikke skønnes at have væsentlige administrative  

 konsekvenser herfor, da forslaget primært vedrører tekniske  

 ændringer om omprioritering af lån.
Det er derfor i samråd  

 med Erhvervs- og Selskabsstyrelsens Center for Administrative Lettelser  

 vurderet, at det vil være unødigt byrdefuldt for virksomhederne  

 at deltage i en panelundersøgelse. - Lovforslaget har ingen  

 miljømæssige konsekvenser, ligesom forslaget ikke indeholder  

 EU-retlige aspekter.
Det foreslås, at loven træder i kraft den 1.  

 juli 2002.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
