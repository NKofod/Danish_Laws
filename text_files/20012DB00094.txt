Betænkning afgivet af Forsvarsudvalget  

 den 14. december 2001 Betænkning over Forslag til folketingsbeslutning om dansk  

 militær deltagelse i den internationale indsats mod terrornetværk  

 i Afghanistan [af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 13. december 2001 og  

 var til 1. behandling den 13. december 2001. Beslutningsforslaget blev efter  

 1. behandling henvist til behandling i Forsvarsudvalget.
Møder Udvalget har behandlet beslutningsforslaget i to  

 møder.
Spørgsmål Udvalget har stillet 68 spørgsmål, dels til  

 forsvarsministeren, dels til udenrigsministeren til skriftlig besvarelse, som  

 disse har besvaret.
En række af udvalgets spørgsmål til  

 udenrigsministeren og forsvarsministeren samt disses svar herpå er  

 optrykt som bilag 2 til betænkningen.
2. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller beslutningsforslaget til vedtagelse uændret.
Socialdemokratiets og Det Radikale Venstres medlemmer af  

 udvalget kan tiltræde beslutningsforslaget i fortsættelse af  

 partiernes tidligere tilkendegivelse om solidaritet i den allierede indsats  

 mod terrorisme.
Partierne bemærker, at det har tilskyndet regeringen  

 til at tilbyde en sammensætning af indsatsen, der i højere grad  

 kan bidrage til at imødegå den humanitære katastrofe i  

 Afghanistan.
Partierne har ligeledes tilskyndet til, at indsatsen i langt  

 højere grad bliver sammenkoblet med et eventuelt dansk bidrag til den  

 forventede multilaterale sikringsstyrke under mandat fra FN s  

 Sikkerhedsråd.
 Et mindretal i udvalget (SF) indstiller  

 beslutningsforslaget til forkastelse.
 Mindretallet skal bemærke, at der i denne weekend  

 afholdes to vigtige møder vedrørende Afghanistans fremtid: dels  

 mødes FN s Sikkerhedsråd for at skaffe hjemmel til at udsende en  

 FN-stabiliseringsstyrke (en udmøntning af Bonn-aftalen af 5. december  

 2001), dels afholdes Styrkegenereringskonferencen i London, hvor  

 sammensætningen af stabiliseringsstyrken skal fastlægges.
Danmark har haft tradition for at bakke FN-beslutninger  

 op.
Blandt andet har man fra dansk side ofte understreget, at når den  

 militære aktion var afsluttet, så skulle FN spille den  

 afgørende rolle i stabiliseringen og genopbygningen af  

 Afghanistan.
På den baggrund finder mindretallet det  

 fuldstændig uforståeligt, at den borgerlige regering i Danmark nu  

 kaster sig ud i dette selvvalgte afghanske eventyr, der undergraver FN og  

 hele FN s autoritet, og det oven i købet i den nuværende  

 situation i Afghanistan.
At Danmark har valgt at gå med i en USA-ledet  

 styrke, er dybt beklageligt, da det formentlig betyder, at Danmark vil sige  

 nej til en FN-stabiliseringsstyrke.
Hvad er så situationen lige nu? Talibanerne har  

 stort set opgivet den militære modstand.
Der er daglige bulletiner  

 herom både i danske og udenlandske nyhedsmedier.
Der er en politisk  

 aftale om en overgangsregering.
Der er forskellige militære  

 grupperinger, i alt fald fire, måske flere: En FN-stabiliseringsstyrke,  

 en USA-ledet styrke (med dansk deltagelse), en Nordalliance,  og endelig de  

 feltherrer, der ikke vil acceptere Bonn-aftalen.
Billedet er broget, og den  

 afghanske historie siger noget om de vanskeligheder, man står over for.  

 Det er i denne situation,  det er så skæbnesvangert, at FN  

 får tildelt den centrale rolle, ikke blot i forhold til den  

 nødvendige militære tilstedeværelse, men også i  

 forhold til stabilisering og genopbygning.
Mindretallet skal understrege, at  

 man ikke er modstander af  en militær tilstedeværelse  

 tværtimod, men det er FN, der skal tildeles denne rolle.
Det er helt  

 afgørende for udfaldet af indsatsen.
Danmark har også valgt at deltage med en dyr  

 militær indsats.
Prisen for seks måneders deltagelse er 200 mio.  

 kr.
Samtidig lægger regeringen op til et humanitært bidrag  

 på 110 mio. kr. næste år og yderligere 100 mio. kr. de  

 følgende 4-5 år.
Disse tal bekræfter endnu en gang denne  

 verdens gigantiske modsætningsforhold mellem viljen til militær  

 indsats og viljen til humanitær indsats   og det oven i købet  

 til et land som Afghanistan, der er så sønderbombet, så  

 mishandlet af borgerkrige og af Talebanregimet.
Det er mindretallet opfattelse, at situationen er for  

 alvorlig til, at denne sag gøres til genstand for en tiltrængt  

 debat om de danske forsvarsudgifter.
Men der er ingen tvivl om, at regeringen  

 på dette punkt har en underliggende dagsorden, som forsvarsministeren  

 allerede har meldt ud, nemlig at få øget de danske  

 forsvarsudgifter.
Det er bemærkelsesværdigt, at den danske  

 regerings lære af de afskyelige begivenheder den 11. september 2001 nu  

 vil være at beskære ulandshjælpen samtidig med, at  

 forsvarsudgifterne øges.
SF har brugt udvalgsarbejdet til at få afklaret en  

 række spørgsmål om sikkerheden for de soldater, som sendes  

 ud.
For uanset at SF stemmer imod dette afghanske eventyr, er det en  

 fælles pligt at beskytte de soldater, der sendes ud i en farlig  

 militær operation.
 Et andet mindretal i udvalget (EL) indstiller  

 beslutningsforslaget til forkastelse.
Mindretallet finder den fremgangsmåde, regeringen  

 endnu en gang bringer i anvendelse i forbindelse med principielt vigtige  

 beslutninger i dansk udenrigspolitik, aldeles forkastelig.
Dels er der tale  

 om en hasteprocedure, der er under al kritik.
Dels afskaffer denne procedure  

 al snak om saglig politisk behandling i forbindelse med behandlingen af  

 beslutningsforslaget både i Folketingssalen og i Forsvarsudvalget.
Det  

 er grotesk, at der kan bruges uger i forbindelse med mindre sager og detaljer  

 såvel i Folketingssalen som i Forsvarsudvalget, mens de mest  

 afgørende beslutninger i udenrigs- og sikkerhedspolitikken hastes  

 igennem Folketinget inden for 24 timer, som det er meningen at det skal ske i  

 dette tilfælde.
 Samtidig skal der i forlængelse af denne  

 hastebeslutning muligvis vedtages en lignende beslutning i løbet af  

 december 2001 om dansk deltagelse i en mulig multinational  

 sikkerhedsstyrke.
 Det er mindretallets opfattelse, at det er forkert at  

 sende fly og militært personel af sted i forbindelse med militære  

 operationer i Afghanistan samtidig med, at der arbejdes på at etablere  

 en omfattende multinational sikkerhedsstyrke, som skal indsættes som  

 fredsbevarende og humanitær styrke i Afghanistan for at støtte  

 den nylig etablerede overgangsregering.
De seneste måneders kraftige amerikanske  

 militære bombardementer, Den Nordlige Alliances militære sejre  

 samt lokale klanlederes desertering fra Talebanstyret har tilsammen  

 medført, at der næsten ikke er nogen regulære  

 militære Taleban-styrker tilbage.
Desuden er det såkaldte Al  

 Qaida-netværk ved at være elimineret militært i selve  

 Afghanistan.
Alt dette er sket med store omkostninger for den afghanske  

 befolkning.
Den første måneds militære bombardementer  

 kostede mange i civilbefolkningen livet.
Den drev hundredtusinder på  

 flugt fra de store byer og de områder, som talebanerne kontrollerede.  

 De såkaldte »præcisionsbombninger« viste sig at være lige  

 så »præcise«, som de var under Golf-krigen i 1991.
Derfor er der da også opstået et tomrum efter  

 Talebanstyrets fald, som åbner op for, at en række af de gamle  

 klanledere kan komme til magten igen.
F.eks. kæmpes der p.t. om magten  

 og den militære kontrol mellem to af de ledere, som har kunnet  

 genetablere sig i Kandahar by.
Der rapporteres i stigende grad om  

 rivaliserende kampe mellem de forskellige klaner og lokale ledere.
Samtidig  

 vokser overgrebene på både civilbefolkningen og på  

 medlemmerne af rivaliserende stammer eller etniske grupperinger.
Det vil sige, at behovet for en større  

 humanitær og civil indsats koblet sammen med en international  

 fredsstyrke er stigende, når situationen er endt, som den er.
Men  

 »behovet« for en ny militær bilateral aftale mellem Danmark og USA om  

 dansk militær deltagelse i USA s krig i Afghanistan er absolut ikke til  

 stede -- medmindre den danske regering er meget vild med at blive involveret  

 i USA s militære krigsmaskine nu, hvor størstedelen af det  

 militære arbejde er lavet.
 Det gør i langt højere grad det danske  

 personel til mulige skydeskiver under de fortsatte mindre delopgør  

 rundt om i landet, som måtte finde sted, end hvis Danmark indgår  

 i en FN-styrke, som har et andet perspektiv.
Derfor kan mindretallet ikke anbefale beslutningsforslaget  

 til vedtagelse.
Det er et forkert politisk signal at sende, og det er  

 også mindretallets opfattelse, at beslutningsforslaget er udtryk for en  

 skjult dagsorden, hvor regeringen ved både at sende for hundreder af  

 millioner kroner  personel og udstyr af sted som led i en bilateral aftale  

 med USA og samtidig at forpligte sig i forhold til en  multinational  

 FN-sikkerhedsstyrke, som også vil koste mange penge, kan få et  

 påskud til en genforhandling af det gamle forsvarsforlig med henblik  

 på at skaffe en milliardbevilling mere til forsvaret.
Mindretallet finder det dybt beklageligt, at et flertal i  

 udvalget vedtog en tidsplan for behandlingen af beslutningsforslaget, som  

 ikke tillod en tilbundsgående afklaring af centrale  

 spørgsmål i sagen.
F.eks. er det ikke lykkedes regeringen at  

 fremkomme med svar på spørgsmålet om, hvorfor  

 beslutningsforslaget skulle gennemføres med en sådan hast.
Der  

 er ikke fremkommet svar på spørgsmålet om, hvorfor sagen  

 ikke kunne afvente møderne i London og FN, og hvad der ville ske ved,  

 at en beslutning ventede til mandag den 17. december 2001. Udvalget  

 besluttede på et møde den 13. december 2001, at svar på  

 spørgsmålene til beslutningsforslaget skulle foreligge kl.  

 23.00, og at supplerende spørgsmål kunne stilles indtil kl.  

 24.00. Dette var i sig selv en utilfredsstillende tidsramme.
Regeringen kunne  

 da heller ikke overholde den, men fremkom først med svarene i  

 løbet af natten, og de supplerende spørgsmål måtte  

 stilles  den 14. december 2001 i tidsrummet mellem kvart over tre og fire.  

 Det var meningen, at regeringen skulle besvare spørgsmålene  

 senest kl. 06.00 med henblik på udvalgsmødet kl. 7.00. Men  

 på tidspunktet for starten af dette udvalgsmøde havde  

 mindretallet endnu ikke modtaget samtlige svar på de supplerende  

 spørgsmål.
Udvalgsmødet blev derefter udsat til kl. 7.45,  

 hvor de sidste svar kom, og der blev herefter afgivet betænkning.  

 Resultatet af dette hastværk er, at hverken svarene eller de  

 supplerende svar indeholder væsentlige nye oplysninger i forhold til  

 bemærkningerne til beslutningsforslaget.
Og resultatet er, at  

 offentligheden i realiteten har været afskåret fra at  

 følge lovgivningsprocessen mellem 1. og 2. behandling.
 Et tredje mindretal i udvalget (SIU) var ikke til  

 stede ved betænkningens afgivelse.
 Det Republikanske Parti og Inuit Ataqatigiit var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Kim Andersen (V)  

  Søren Gade  (V)  Ulrik Kragh (V)  

  Jens Hald Madsen (V)  Peter Skaarup (DF)  

  Søren Krarup (DF)  

 Helge Adam Møller (KF) fmd.  

  Kaj Ikast (KF)  Jann Sjursen (KRF)  

  Bjarne Laustsen (S)  Per Kaalund (S)  

  Poul Andersen (S)  Poul Qvist Jørgensen (S)  

 Villy Søvndal (SF)  

  Morten Helveg Petersen (RV)  

  Søren Søndergaard (EL)  

  Lars Emil Johansen (SIU) Tjóðveldisflokkurin og Inuit Ataqatigiit havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 37 Bilagsnr.
Titel 1 Åbning for spørgsmål 2 Udkast til tidsplan for udvalgets behandling af B 37 3 Spm. 1 om økonomien i relation til forsvarets deltagelse i  

 løsningen af internationale opgaver, til forsvarsministeren, kopi til  

 udenrigsministeren Spm. 2 om udviklingen fremover i økonomien til løsning af  

 internationale opgaver, til forsvarsministeren, kopi til udenrigsministeren 4 Spm. 3 om, hvilke lande der yder bidrag til den internationale indsats,  

 samt karakteren af bidrag, til forsvarsministeren, kopi til  

 udenrigsministeren 5 Materiale om Afghanistan, Jægerkorpset, C-130 Hercules-  

 transportfly, F-16 Fighting Falcon-jagerfly samt  

 sikkerhedsrådsresolutionerne 1368 og 1373 6 Spm. 4 om afventning af Styrkegenereringskonference i London, til  

 udenrigsministeren, kopi til forsvarsministeren Spm. 5 om afventning af møde i FN s Sikkerhedsråd, til  

 udenrigsministeren, kopi til forsvarsministeren Spm. 6 om de samlede udgifter til genopbygning af Afghanistan, til  

 udenrigsministeren, kopi til forsvarsministeren Spm. 7 om antallet af styrker i Afghanistan, til udenrigsministeren, kopi  

 til forsvarsministeren Spm. 8 om danske soldaters inddragelse i en afghansk borgerkrig, til  

 udenrigsministeren, kopi til forsvarsministeren Spm. 9 om dansk deltagelse i en FN-stabiliseringsstyrke, til  

 udenrigsministeren, kopi til forsvarsministeren Spm. 10 om EU-medlemslandes prioriteringer, til udenrigsministeren, kopi  

 til forsvarsministeren Spm. 11 om finansiering af militær operation samt  

 genopbygningsarbejde, til udenrigsministeren, kopi til forsvarsministeren Spm. 12, om danske styrker skal operere uden for Afghanistans territorium,  

 til udenrigsministeren, kopi til forsvarsministeren Spm. 13 om eventuel tilfangetagelse, til udenrigsministeren, kopi til  

 forsvarsministeren Spm. 14 om »statusaftale«, til udenrigsministeren, kopi til forsvarsministeren Spm. 15 om artikel 5 i NATO-traktaten, til udenrigsministeren, kopi til  

 forsvarsministeren 7 Spm. 16 om risikovurdering, til forsvarsministeren, kopi til  

 udenrigsministeren Spm. 17 om risikovurdering for kemisk/biologisk krigsførelse, til  

 forsvarsministeren, kopi til udenrigsministeren Spm. 18 om plan for håndtering af følgevirkninger af  

 biologisk/kemisk krigsførelse, til forsvarsministeren, kopi til  

 udenrigsministeren Spm. 19 om truslen fra Al-Qaida- og Taleban-styrker, til  

 forsvarsministeren, kopi til udenrigsministeren 8 Spm. 20 om F-16-flyenes rolle, til forsvarsministeren, kopi til  

 udenrigsministeren Spm. 21 om de danske soldaters opgaver, til forsvarsministeren, kopi til  

 udenrigsministeren Spm. 22 om danske specialstyrker, til forsvarsministeren, kopi til  

 udenrigsministeren Spm. 23 om risikoen for danske tab, til forsvarsministeren, kopi til  

 udenrigsministeren Spm. 24 om et dansk bidrag til en eventuel multinational sikkerhedsstyrke,  

 til forsvarsministeren, kopi til udenrigsministeren 9 Spm. 25 om tidsperspektiv for indsættelse af flybidraget, til  

 forsvarsministeren, kopi til udenrigsministeren 10 Spm. 26 om definition af »robust mandat«, til udenrigsministeren, kopi til forsvarsministeren 11 Spm. 27, om der pt. kun er Al-Qaida-styrker tilbage i bjergområderne  

 omkring Tora Bora, til forsvarsministeren, kopi til udenrigsministeren Spm. 28 om, hvor mange transportfly, kampfly m.v.
Danmark maksimalt vil  

 kunne stille til rådighed, til forsvarsministeren, kopi til  

 udenrigsministeren Spm. 29 om, hvilke koalitionslande USA har anmodet om styrkebidrag fra,  

 til forsvarsministeren, kopi til udenrigsministeren Spm. 30 om, hvilke operationer de danske soldater forventes at deltage i,  

 til forsvarsministeren, kopi til udenrigsministeren Spm. 31 om, hvad det betyder, at den militære,  

 sikkerhedsmæssige trussel mod de danske styrker vurderes som »høj«, til  

 forsvarsministeren, kopi til udenrigsministeren 12 Spm. 32 om, hvorfor regeringen ikke vil afvente mødet i FN s  

 Sikkerhedsråd, før der tages stilling til, om Danmark skal  

 stille styrker m.v. til rådighed i Afghanistan, til udenrigsministeren,  

 kopi til forsvarsministeren Spm. 33 om FN s deltagelse i nogen form for militære operationer i  

 Tora Bora-området, til udenrigsministeren, kopi til forsvarsministeren Spm. 34 om politisk begrundelse for militært at indgå i den af  

 USA solo ledede militære operation, når der i løbet af  

 få dage forventes en beslutning fra FN s Sikkerhedsråd, til  

 udenrigsministeren, kopi til forsvarsministeren Spm. 35 om indgåelse af militært samarbejde under USA s  

 overkommando, til udenrigsministeren, kopi til forsvarsministeren Spm. 36, om det er sandsynligt, at danske tropper m.v. opfattes som  

 legitime mål af de bander og mindre oprørsgrupper, som stadig  

 måtte operere uafhængigt af Den Nordlige Alliance m.fl. i  

 Afghanistan, til udenrigsministeren, kopi til forsvarsministeren Spm. 37 om bemærkningerne til beslutningsforslaget om  

 rådføring med Det Udenrigspolitiske Nævn, til  

 udenrigsministeren, kopi til forsvarsministeren Spm. 38, om man har overvejet problemet med modsætninger mellem en  

 USA-ledet militær operation, hvor Danmark skal deltage, og en kommende  

 FN-styrkes mål og midler i Afghanistan, til udenrigsministeren, kopi  

 til forsvarsministeren Spm. 39 om uenighed mellem afghanske klanledere og USA, til  

 udenrigsministeren, kopi til forsvarsministeren Spm. 40 om ret til selvforsvar, som fremgår af FN-pagtens artikel  

 51, til udenrigsministeren, kopi til forsvarsministeren Spm. 41 om definition af begrebet selvforsvar, til udenrigsministeren,  

 kopi til forsvarsministeren Spm. 42 om, hvilke lande der indgår i den USA-ledede koalition mod  

 terrorisme, til udenrigsministeren, kopi til forsvarsministeren Spm. 43 om oversendelse af Bonn-aftale indgået mellem afghanske  

 parter, til udenrigsministeren, kopi til forsvarsministeren Spm. 44 om oversendelse af FN-resolutioner, til udenrigsministeren, kopi  

 til forsvarsministeren Spm. 45 om, hvad der menes med »den igangværende amerikanske ledede  

 militære indsats i Afghanistan og den multinationale sikkerhedsstyrke  

 vil være to separate, men indbyrdes koordinerede operationer«, til  

 udenrigsministeren, kopi til forsvarsministeren Spm. 46 om garanti for, at Danmark ikke udleverer eventuelle krigsfanger  

 til lande, hvor de risikerer tortur eller dødsstraf, til  

 udenrigsministeren, kopi til forsvarsministeren Spm. 47 om Danmark er i krig og i bekræftende fald med hvem, til  

 udenrigsministeren, kopi til forsvarsministeren Spm. 48 om redegørelse for det udsendte personels retlige status,  

 til udenrigsministeren, kopi til forsvarsministeren Spm. 49 om menneskerettighedssituationen i Kirgisistan, til  

 udenrigsministeren, kopi til forsvarsministeren Spm. 50 om menneskerettighedssituationen i Tadjikistan, til  

 udenrigsministeren, kopi til forsvarsministeren Spm. 51 om, hvorfor regeringen er klar til at bruge flere penge på  

 den militære indsats end på den humanitære indsats, til  

 udenrigsministeren, kopi til forsvarsministeren Spm. 52 om, hvem der har magten i Afghanistan, til udenrigsministeren,  

 kopi til forsvarsministeren 13 Spm. 53 om ændringer eller eventuelt begrænsninger i  

 tilbuddene i forhold til de forskellige landes oprindelige tilbud om bidrag,  

 til forsvarsministeren, kopi til udenrigsministeren 14 NATO-traktat af 4. april 1949 15 FN s charter - kapitel VII 16 Artikel fra Berlingske Tidende den 26. september 2001: »Fælles front mod terror« 17 Spm. 54, om nedkæmpningen af Talebanstyret og Al-Qaida er  

 overstået, til forsvarsministeren, kopi til udenrigsministeren 18 Udkast til betænkning 19 Svar på spm. 1 om økonomien i relation til forsvarets  

 deltagelse i løsningen af internationale opgaver, fra  

 forsvarsministeren Svar på spm. 2 om udviklingen fremover i økonomien til  

 løsning af internationale opgaver, fra forsvarsministeren Svar på spm. 3 om, hvilke lande der yder bidrag til den  

 internationale indsats, samt karakteren af bidrag, fra forsvarsministeren Svar på spm. 16 om risikovurdering, fra forsvarsministeren Svar på spm. 17 om risikovurdering for kemisk/biologisk  

 krigsførelse, fra forsvarsministeren Svar på spm. 18 om plan for håndtering af  

 følgevirkninger af biologisk/kemisk krigsførelse, fra  

 forsvarsministeren Svar på spm. 19 om truslen fra Al Qaida- og Taliban-styrker, fra  

 forsvarsministeren 20 Svar på spm. 54, om nedkæmpningen af Talebanstyret og al Qaida  

 er overstået, fra forsvarsministeren 21 Svar på spm. 7 om antallet af styrker i Afghanistan, fra  

 udenrigsministeren 22 Svar på spm. 20 om F-16 flyenes rolle, fra forsvarsministeren Svar på spm. 21 om de danske soldaters opgaver, fra  

 forsvarsministeren Svar på spm. 22 om danske specialstyrker, fra forsvarsministeren Svar på spm. 23 om risikoen for danske tab, fra forsvarsministeren Svar på spm. 24 om et dansk bidrag til en eventuel multinational  

 sikkerhedsstyrke, fra forsvarsministeren 23 Svar på spm. 25 om tidsperspektiv for indsættelse af  

 flybidraget, fra forsvarsministeren 24 Svar på spm. 27, om der pt. kun er Al Qaida-styrker tilbage i  

 bjergområderne omkring Tora Bora, fra forsvarsministeren Svar på spm. 28 om, hvor mange transportfly, kampfly m.v.  Danmark  

 maksimalt vil kunne stille til rådighed, fra forsvarsministeren Svar på spm. 29 om, hvilke koalitionslande  USA har anmodet om  

 styrkebidrag fra, fra forsvarsministeren Svar på spm. 30 om, hvilke operationer de danske soldater forventes  

 at deltage i, fra forsvarsministeren Svar på spm. 31 om, hvad det betyder, at den militære,  

 sikkerhedsmæssige trussel mod de danske styrker vurderes som »høj«, fra  

 forsvarsministeren 25 Svar på spm. 53 om ændringer eller eventuelt  

 begrænsninger i tilbuddene i forhold til de forskellige landes  

 oprindelige tilbud om bidrag, fra forsvarsministeren 26 Svar på spm. 4 om afventning af Styrkegenereringskonference i  

 London, fra udenrigsministeren Svar på spm. 5 om afventning af møde i FN s  

 Sikkerhedsråd, fra udenrigsministeren Svar på spm. 6 om de samlede udgifter til genopbygning af  

 Afghanistan, fra udenrigsministeren Svar på spm. 8 om danske soldaters inddragelse i en afghansk  

 borgerkrig, fra udenrigsministeren Svar på spm. 9 om dansk deltagelse i en FN-stabiliseringsstyrke, fra  

 udenrigsministeren Svar på spm. 10 om EU-medlemslandes prioriteringer, fra  

 udenrigsministeren Svar på spm. 11 om finansiering af militær operation samt  

 genopbygningsarbejde, fra udenrigsministeren Svar på spm. 12, om danske styrker skal operere uden For Afghanistans territorium, fra udenrigsministeren Svar på spm. 13 om eventuel tilfangetagelse, fra udenrigsminister Svar på spm. 14 om »statusaftale«, fra udenrigsministeren Svar på spm. 15 om artikel 5 i NATO-traktaten, fra  

 udenrigsministeren Svar på spm. 26 om definition af »robust mandat«, fra  

 udenrigsminister Svar på spm. 32 om, hvorfor regeringen ikke vil afvente mødet  

 i FN s Sikkerhedsråd, før der tages stilling til, om Danmark  

 skal stille styrker m.v. til rådighed i Afghanistan, fra  

 udenrigsministeren Svar på spm. 33 om FN s deltagelse i nogen form for militære  

 operationer i Tora Bora-området, fra udenrigsministeren Svar på spm. 34 om politisk begrundelse for militært at  

 indgå i den af USA solo ledede militære operation, når der  

 i løbet af få dage forventes en beslutning fra FN s  

 Sikkerhedsråd, fra udenrigsministeren Svar på spm. 35 om indgåelse af militært samarbejde  

 under USA s overkommando, fra udenrigsministeren Svar på spm. 36, om det er sandsynligt, at danske tropper m.v.  

 opfattes som legitime mål af de bander og mindre oprørsgrupper  

 som stadig måtte operere uafhængigt af Den Nordlige Alliance  

 m.fl. i Afghanistan, fra udenrigsministeren Svar på spm. 37 om bemærkningerne til beslutningsforslaget om  

 rådføring med Det Udenrigspolitiske Nævn, fra  

 udenrigsministeren Svar på spm. 38, om man har overvejet problemet med  

 modsætninger mellem en USA-ledet militær operation, hvor Danmark  

 skal deltage, og en kommende FN-styrkes mål og midler i Afghanistan,  

 fra udenrigsministeren Svar på spm. 39 om uenighed mellem afghanske klanledere og USA, fra  

 udenrigsministeren Svar på spm. 40 om ret til selvforsvar, som fremgår af  

 FN-pagtens artikel 51, fra udenrigsministeren Svar på spm. 41 om definition af begrebet selvforsvar, fra  

 udenrigsministeren Svar på spm. 42 om, hvilke lande der indgår i den USA-ledede  

 koalition mod terrorisme, fra udenrigsministeren Svar på spm. 43 om oversendelse af Bonn-aftale indgået mellem  

 afghanske parter, fra udenrigsministeren Svar på spm. 44 om oversendelse af FN-resolutioner, fra  

 udenrigsministeren Svar på spm. 45 om, hvad der menes med »den igangværende  

 amerikanske ledede militære indsats i Afghanistan og den multinationale  

 sikkerhedsstyrke vil være to separate, men indbyrdes koordinerede  

 operationer«, fra udenrigsministeren Svar på spm. 46 om garanti for, at Danmark ikke udleverer eventuelle  

 krigsfanger til lande, hvor de risikerer tortur eller dødsstraf, fra  

 udenrigsministeren Svar på spm. 47, om Danmark er i krig og i bekræftende fald  

 med hvem, fra udenrigsministeren Svar på spm. 48 om redegørelse for det udsendte personels  

 retlige status, fra udenrigsministeren Svar på spm. 49 om menneskerettighedssituationen i Kirgisistan, fra  

 udenrigsministeren Svar på spm. 50 om menneskerettighedssituationen i Tadjikistan, fra  

 udenrigsministeren Svar på spm. 51 om, hvorfor regeringen er klar til at bruge flere  

 penge på den militære indsats end på den humanitære  

 indsats, fra udenrigsministeren Svar på spm. 52 om, hvem der har magten i Afghanistan, fra  

 udenrigsministeren 27 Spm. 55 om forsvarsbudgettet, til forsvarsministeren Spm. 56 om, hvilke situationer soldaterne kan komme i, til  

 forsvarsministeren Spm. 57 om oplysninger om de danske styrker i Afghanistan, til  

 forsvarsministeren Spm. 58, om det danske forsvars opgaver i Danmark kan løses ved  

 omprioritering, til forsvarsministeren Spm. 59 om begrænsninger i de danske soldaters opgaver, til  

 forsvarsministeren Spm. 60, om danske styrker skal deltage i regulære kamphandlinger,  

 til forsvarsministeren Spm. 61 om andre landes deltagelse i hhv. den USA-ledede aktion og den  

 multinationale sikkerhedsstyrke, til forsvarsministeren Spm. 62 om, hvilke maksimale straffe danske soldater kan idømmes,  

 til forsvarsministeren 28 Spm. 63 om vilkårene for den USA-ledede aktion og for den  

 multinationale sikkerhedsstyrke, til udenrigsministeren Spm. 64 om tidsaspektet, til udenrigsministeren Spm. 65 om forelæggelse for FN, til udenrigsministeren Spm. 66 om udslettelse af Al-Qaida-netværket, til udenrigsministeren Spm. 67, om artikel 5 ikke indebærer en folkeretlig pligt, til  

 udenrigsministeren Spm. 68 om risiko for borgerkrig i Afghanistan, til udenrigsministeren 29 Svar på spm. 55 om forsvarsbudgettet, fra forsvarsministeren Svar på spm. 56 om, hvilke situationer soldaterne kan komme i, fra  

 forsvarsministeren Svar på spm. 57 om oplysninger om de danske styrker i Afghanistan,  

 fra forsvarsministeren Svar på spm. 58, om det danske forsvars opgaver i Danmark kan  

 løses ved omprioritering, fra forsvarsministeren Svar på spm. 59 om begrænsninger i de danske soldaters  

 opgaver, fra forsvarsministeren Svar på spm. 60, om danske styrker skal deltage i regulære  

 kamphandlinger, fra forsvarsministeren Svar på spm. 61 om andre landes deltagelse i hhv. den USA-ledede  

 aktion og den multinationale sikkerhedsstyrke, fra forsvarsministeren Svar på spm. 62 om, hvilke maksimale straffe danske soldater kan  

  idømmes, fra forsvarsministeren 30 Svar på spm. 63 om vilkårene for den USA-ledede aktion og for  

 den multinationale sikkerhedsstyrke, fra udenrigsministeren Svar på spm. 64 om tidsaspektet, fra udenrigsministeren Svar på spm. 65 om forelæggelse for FN, fra udenrigsministeren Svar på spm. 66 om udslettelse af Al-Qaida-netværket, fra  

 udenrigsministeren Svar på spm. 67, om artikel 5 ikke indebærer en folkeretlig  

 pligt, fra udenrigsministeren Svar på spm. 68 om risiko for borgerkrig i Afghanistan, fra  

 udenrigsministeren 31 Betænkning afgivet den 14. december 2001 Bilag 2 En række af udvalgets spørgsmål til  

 forsvarsministeren og udenrigsministeren samt disses svar herpå Spørgsmål 4, 7, 8, 11, 12, 13, 15, 27, 29,  

 39, 45, 52 og 67 samt udenrigsministerens og forsvarsministerens svar  

 herpå er optrykt efter ønske fra SF.
 Spørgsmål 24, 56, 63, 64 og 68 samt  

 udenrigsministerens og forsvarsministerens svar herpå er optrykt efter  

 ønske fra EL.
Spørgsmål nr. 4 Ministeren anmodes om at redegøre for, hvorfor  

 regeringen tager et sådant skridt (som indeholdt i B 37) uden at  

 afvente Styrkegenereringskonferencen i London på fredag den 14.  

 december 2001.
Svar Regeringen ser de to operationer - den amerikansk ledede  

 indsats til bekæmpelse af terrornetværk i Afghanistan og den  

 multinationale sikkerhedsstyrke - i sammenhæng.
Dansk bidrag hertil er  

 ikke et spørgsmål om enten/eller.
Tidsaspektet er en  

 væsentlig faktor.
Stillingtagen til et konkret dansk bidrag til den  

 multinationale sikkerhedsstyrke afventer styrkegenereringsmødet i  

 London den 14. december 2001 og vedtagelse af en resolution i FN s  

 Sikkerhedsråd.
Regeringen har derfor vurderet, at et tilsagn til USA  

 ikke bør afvente afklaring på deltagelse i den multinationale  

 sikkerhedsstyrke.
Spørgsmål nr. 7 Ministeren anmodes om at fremsende en oversigt over  

 antallet af styrker i Afghanistan, herunder disses organisering, forskellige  

 militære mandater for magtanvendelse, kommandoforhold etc.
Svar Af hensyn til operationssikkerheden er der generelt ikke  

 meddelt detaljer om styrketal, organisation, mandater og kommandoforhold.
Spørgsmål nr. 8 Ministeren anmodes om at oplyse, om danske soldater kan  

 risikere at blive direkte inddraget i en afghansk borgerkrig? Svar De danske militære bidrag vil indgå i den  

 amerikansk ledede internationale indsats mod terrornetværk i  

 Afghanistan.
Indsatsen vil fortsætte, indtil terrortruslen fra Al-Qaida  

 og Talebanstyret er elimineret.
Spørgsmål nr. 11 Ministeren bedes redegøre for, hvorledes  

 såvel den militære operation som det langsigtede  

 genopbygningsarbejde i Afghanistan vil blive finansieret.
Svar Som oplyst i svaret på spørgsmål 1  

 forventes den militære deltagelse i Afghanistan at andrage ca. 200 mio.  

 kr. for en seks måneders udsendelse.
For så vidt angår  

 finansieringen heraf henvises til besvarelsen af spørgsmål 2.  

 Regeringen agter at supplere det militære bidrag med et betydeligt  

 dansk humanitært bidrag på foreløbig 110 mio. kr. i 2002  

 samt et årligt bidrag på op til 100 mio. kr. de næste 4-5  

 år til genopbygning af Afghanistan.
Udgifterne til den humanitære  

 indsats og til genopbygningsindsatsen i Afghanistan vil blive afholdt inden  

 for den samlede bistandsramme.
Spørgsmål nr. 12 Ministeren anmodes om at oplyse, om det indgår i  

 regeringens overvejelser, at de udsendte danske styrker skal operere uden for  

 Afghanistans territorium, hvis USA beslutter at udvide sin  

 anti-terrorkampagne.
Svar I beslutningsforslaget beder regeringen Folketinget give  

 sit samtykke til, at danske militære styrker stilles til rådighed  

 for den amerikansk ledede internationale indsats til bekæmpelse af  

 terrornetværk i Afghanistan.
 Såfremt der skulle ske en væsentlige  

 ændring i opgavernes karakter, herunder ændring af  

 operationsområdet, vil regeringen rådføre sig med Det  

 Udenrigspolitiske Nævn herom eller om nødvendigt på ny  

 forelægge sagen for Folketinget.
Spørgsmål nr. 13 Ministeren anmodes om at oplyse, hvilken retslig status de  

 udsendte danske styrker har i tilfælde af tilfangetagelse, både i  

 Afghanistan, Kirgisistan og Tadjikistan.
Svar Med Kirgisistan og Tadjikistan vil der blive indgået  

 statusaftaler (jfr. besvarelsen af spørgsmål 14) Disse  aftaler  

 vil bl.a. regulere spørgsmålet om jurisdiktionskompetence, og  

 fra dansk side vil man lægge stor vægt på, at Danmark  

 får fuld jurisdiktion over de danske soldater i de  

 pågældende lande.
For så vidt angår Afghanistan vil det  

 folkeretlige kompleks af normer til regulering af væbnede konflikter og  

 beskyttelse af konfliktens ofre, herunder 3. Genève-konvention om  

 behandling af krigsfanger, finde anvendelse.
Der henvises i øvrigt til  

 besvarelsen af spørgsmål 48.
Spørgsmål nr. 15 Ministeren anmodes om at oplyse, om artikel 5 i  

 NATO-traktaten forpligter samtlige medlemslande til at bidrage til  

 operationen, eller om de enkelte medlemmer frit kan sige fra.
Svar Washington-traktatens artikel 5 har følgende  

 ordlyd:
»Deltagerne er enige om, at et væbnet angreb mod en  

 eller flere af dem i Europa eller Nordamerika skal betragtes som et angreb  

 mod dem alle; og de er følgelig enige om, at hvis et sådant  

 angreb finder sted, skal hver af dem under udøvelsen af retten til  

 individuelt eller kollektivt selvforsvar, som er anerkendt ved artikel 51 i  

 De Forenede Nationers pagt, bistå den eller de således angrebne  

 deltagerlande ved straks, hver for sig og i forståelse med de  

 øvrige medlemslande, at tage sådanne skridt, derunder anvendelse  

 af væbnet magt, som hver af dem anser som nødvendige for at  

 genoprette og opretholde det nordatlantiske områdes sikkerhed.« Den 12. september 2001 vedtog NATO en erklæring, der  

 kædede terrorangrebet mod USA sammen med NATO s kollektive  

 forsvarsforpligtelse.
Hvis det viste sig, at terrorangrebet var af udenlandsk  

 oprindelse, ville man aktivere artikel 5 i Washington-traktaten.
Den 2.  

 oktober 2001 fremlagde USA oplysninger, der klart knyttede Osama bin Laden og  

 terrornetværket Al-Qaida til terrorangrebet på USA den 11.  

 september 2001.
 Dette betyder, at øvrige allierede, herunder  

 Danmark, under udøvelsen af retten til individuelt eller kollektivt  

 selvforsvar er forpligtet til at bistå USA med at tage de  

 nødvendige skridt til at genoprette og opretholde det nordatlantiske  

 områdes sikkerhed.
Spørgsmål 24 Ministeren bedes oplyse, om de danske styrker vil kunne  

 bruges som bidrag til en eventuel multinational sikkerhedsstyrke.
Svar De danske styrkebidrag til den internationale indsats mod  

 terrornetværk i Afghanistan er ikke egnede som bidrag til  

 sikkerhedsstyrken.
Der er tale om to forskellige operationer med behov for  

 forskellige styrker.
 Eventuelle danske styrkebidrag til sikkerhedsstyrken vil  

 derfor være af en anden type end de bidrag, som behandles i det  

 fremlagte beslutningsforslag.
Spørgsmål nr. 27 Kan regeringen bekræfte, at der pt. kun er  

 Al-Qaida-styrker tilbage i bjergområderne omkring Tora Bora, og er det  

 der, de danske styrker skal sættes ind? Svar Talebans bevæbnede styrker i Afghanistan er stort  

 set ophørt med at eksistere.
Grupper kæmper imidlertid videre  

 fra modstandslommer i uvejsomt terræn.
 De bevæbnede udenlandske Al-Qaida-tilhængere,  

 der er tilbage i Afghanistan, kæmper ukoordineret videre i isolerede  

 lommer, herunder ved Tora Bora.
 En konkretisering af indsættelsesområder kan  

 af hensyn til operationssikkerheden, og dermed af hensyn til danske styrkers  

 sikkerhed, ikke gives.
Spørgsmål nr. 29 Hvilke koalitionslande har USA anmodet om styrkebidrag  

 fra, og hvilke af dem har givet positivt tilsagn? Svar Anmodning og tilsagn om bidrag med militære styrker  

 er principielt et bilateralt anliggende mellem USA og det enkelte land.
 Der henvises i øvrigt til besvarelsen af  

 spørgsmål 3.
Spørgsmål nr. 39 Er regeringen klar over den uenighed, som eksisterer  

 mellem afghanske klanledere og USA i forbindelse med, at klanlederne havde  

 indgået en aftale med de resterende Al-Qaida-folk i Tora Bora om, at de  

 var villige til at overgive sig til FN og diplomatiske repræsentanter  

 fra de lande, de kom fra, og hvor USA underkendte denne aftale, fordi  - som  

 Hazrat Ali, sikkerhedschef for det østlige Afghanistan sagde til  

 Washington Post: »De (USA) ønsker at dræbe dem«, og derefter  

 fortsatte de kraftige militære bombardementer? Svar Regeringen er for indeværende ikke i besiddelse af  

 autoritative oplysninger, der kan bekræfte eksistensen af en  

 sådan aftale.
Spørgsmål nr. 45 Hvad menes præcist med, at »den igangværende  

 amerikansk ledede militære indsats i Afghanistan og den multinationale  

 sikkerhedsstyrke vil være to separate, men indbyrdes koordinerede  

 operationer«? Hvem vil i sidste ende forestå koordineringen og  

 træffe beslutningerne? Svar Den igangværende amerikansk ledede militære  

 indsats i Afghanistan har til formål at nedkæmpe Al-Qaida- og  

 Taleban-styrker i Afghanistan samt i bred forstand at etablere et sikkert  

 miljø for den afghanske overgangsadministration og den  

 humanitære indsats.
Den multinationale sikkerhedsstyrke vil formentlig  

 få en mere direkte rolle i beskyttelsen af den midlertidige regerings  

 medlemmer og bygninger, opretholdelsen af sikkerheden i Kabul og  

 omkringliggende områder samt evt. i beskyttelsen af  

 nødhjælps- og genopbygningsindsatsen.
Der vil i sagens natur  

 foregå en tæt koordination mellem de to styrker.
De nærmere  

 kommandoforhold for den multinationale sikkerhedsstyrke er endnu ikke  

 afklaret.
Spørgsmål nr. 52 Ministeren bedes redegøre for, hvem der har magten  

 i Afghanistan, hvilke kræfter der indgår, og hvordan ministeren  

 vurderer disse kræfter i forhold til at udvikle et demokratisk  

 Afghanistan med respekt for menneskerettighederne.
Svar Bonn-aftalen af 5. december 2001 om Afghanistans fremtid  

 bestemmer, at en midlertidig regering vil lede landet fra den 22. december  

 2001 frem til sommeren 2002, hvor der vil blive indkaldt et  

 ældreråd (Loya Jirga), der skal træffe beslutning om en  

 overgangsregering og et overgangsparlament, der bl.a. vil få til opgave  

 at udarbejde et forslag til forfatning.
Den midlertidige regering  

 sammensættes af 30 medlemmer, som repræsenterer de  

 væsentligste befolkningsgrupper i landet.
Bonn-aftalen understreger  

 behovet for demokrati og respekt for menneskerettigheder.
Der etableres med  

 aftalen en uafhængig menneskerettighedskommission i Afghanistan.  

 Aftalen og den ny regering er generelt blevet positivt modtaget i  

 Afghanistan, og både FN og EU har endosseret aftalen og lovet den  

 midlertidige regering fuld støtte.
Bonn-aftalen er det første  

 skridt mod etablering af en bredt baseret, multietnisk og repræsentativ  

 regering i Afghanistan.
Spørgsmål nr. 56 Kan ministeren give en indholdsmæssig beskrivelse af  

 de situationer, danske soldater kan komme i, eller skal svaret på  

 spørgsmål 21, jf.
B 37 - bilag 22, forstås således,  

 at dette er helt uafklaret og op til USA? Svar C-130-transportflyet vil kunne indsættes til at  

 løse lufttransportopgaver, herunder humanitær flytransport af  

 nødhjælp.
 De fire F-16-kampfly vil kunne indsættes i relevante  

 former for luftoperationer, herunder til udpegning af mål og til  

 fleksibel indsættelse mod styrker, der kan true et sikkert miljø  

 i landet.
 Specialstyrkerne vil kunne indsættes med henblik  

 på at gennemføre informationsindhentning og kan også  

 indsættes i forbindelse med opfyldelse af indsatsens hovedformål.
 Hensynet til operationssikkerhed, til allieredes sikkerhed  

 samt ikke mindst til personellets og pårørendes sikkerhed  

 gør, at de operative detaljer ikke kan beskrives mere detaljeret.
 Forsvaret vil nøje følge og koordinere  

 styrkeindsættelsen gennem de etablerede forbindelsesarrangementer,  

 herunder forbindelseselementet ved US CENTCOM.
 Forsvarschefen opretholder til stadighed fuld national  

 kommando over bidragene.
 Indsættelsen af de danske styrkebidrag sker i  

 øvrigt på regeringens ansvar.
Spørgsmål nr. 63 Skal svaret på spørgsmål 45, jf.
B 37  

 bilag 26, forstås således, at det er helt uklart, om der vil  

 kunne opnås aftaler med den midlertidige regering og med de forskellige  

 krigsherrer om vilkårene for den amerikansk ledede aktion og for den  

 multinationale sikkerhedsstyrke? Svar Svaret på spørgsmål 45 indeholder ingen  

 vurderinger af denne karakter.
Spørgsmål nr. 64 Kan ministeren oplyse, hvorfor tidsaspektet - som oplyst i  

 svaret på spørgsmål 4, jf.
B 37   bilag 26 - er så  

 vigtigt, at en beslutning om deltagelse i USA's militære aktion ikke  

 kan vente til mandag den 17. december 2001? Svar USA har på et tidligt tidspunkt sendt et signal til  

 Danmark om interesse for et dansk bidrag til den amerikansk ledede  

 internationale indsats mod terrornetværk i Afghanistan.
Regeringen har  

   efter rådføring med Det Udenrigspolitiske Nævn meddelt  

 USA, at Danmark var rede til at modtage en anmodning om et dansk bidrag.
USA  

 fremsatte sin anmodning hurtigt, hvilket understreger den fortsatte  

 amerikanske interesse i de danske bidrag.
På den baggrund finder  

 regeringen, at man fra dansk side hurtigt bør melde tilbage til den  

 amerikanske regering, at Danmark i solidaritet med USA og de øvrige  

 koalitionspartnere er rede til at yde et konkret militært bidrag til  

 indsatsen mod terrornetværk i Afghanistan.
Spørgsmål nr. 67 Kan ministeren bekræfte, at svaret på  

 spørgsmål 15, jf.
B 37   bilag 26, forstås således,  

 at denne forpligtelse efter NATO s artikel 5 ikke indebærer en  

 folkeretligt bindende pligt til at stille konkret styrker til rådighed  

 for USA? Svar I henhold til Washington-traktatens artikel 5 er Danmark  

 forpligtet til at bistå USA med at tage de nødvendige skridt til  

 at genoprette og opretholde det nordatlantiske områdes sikkerhed.  

 Regeringen finder, at Danmark med de konkrete styrkebidrag til indsatsen mod  

 terrornetværk i Afghanistan tager sådanne nødvendige  

 skridt.
Spørgsmål nr. 68 Skal svaret på spørgsmål 8, jf.
B 37  

 bilag 26, forstås således, at regeringen ikke i dag har mulighed  

 for at vurdere risikoen for en borgerkrig i Afghanistan? Svar Svaret på spørgsmål 8 indeholder ikke  

 en vurdering af risikoen for en borgerkrig i Afghanistan.
Den amerikansk  

 ledede militære indsats er rettet mod terrornetværk i landet.
