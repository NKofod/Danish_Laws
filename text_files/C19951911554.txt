 Pr. 1. januar 1993 skete en omlægning af bidrag til  

 tjenestemandspensioner, idet Finansministeriet pålagde ministerierne at  

 indbetale et beløb til opsparing til tjenestemandspensioner svarende til 15%  

 af den pensionsgivende løn for tjenestemænd mv.
 Finansministeriet har således fastsat værdien af tjenestemandspensionen  

 til 15% af lønnen.
 Det bevirker, at der ved fastsættelsen af tjenestemænds årsløn bør  

 tillægges det faktiske pensionsbidrag på 15% af lønnen, - og ikke 12% som  

 anført i vores vejledning fra december 1992 om fastsættelse af årsløn.
 Forhøjelsen til 15% vil få virkning for beregningen af erstatning for tab  

 af erhvervsevne ved tjenestemænds arbejdsskader for fremtiden og for sager,  

 som er under behandling i Arbejdsskadestyrelsen, med skadedato - for  

 erhvervssygdomme med anmeldedato - 1. januar 1993 og senere.
 Der tillægges 15% i pensionsbidrag til årslønnen, uanset om løn fra 1992  

 bruges som beregningsgrundlag.
Der vedlægges en ny side 6 til vejledningen om fastsættelse af årsløn,  

 hvor 12% er rettet til 15% i afsnittet »Hvad er arbejdsindtægt?» Samtidig vedlægges en ny side 9 til vejledningen om fradrag i erstatning  

 for tab af erhvervsevne, når skadelidte er tjenestemand og lignende, hvor 2.  

 og 3. afsnit i 8.2 »Kvalificeret svagelighedspension« er korrigeret  

 og erstattet af et nyt 2. afsnit.
Venlig hilsen Margit Jespersen ========================================================== Rettelsesblad, juni 1995 (Vejledningen om fastsættelse af årsløn, side 6):
PRAKTISKE REGLER Årslønnen skal altid være delelig med 1.000 kr.
 Hvis årslønnen fastsættes efter et skøn, skal den sættes til et  

 forholdsvis rundt beløb.
 Det afgørende er, om indkomsten stammer fra arbejde, idet arbejdsfri  

 indkomst som f.eks. offentlige eller private pensioner og renter af formue  

 ikke kommer i betragtning ved årslønsberegningen.
 Det er uden betydning, om arbejdsfortjenesten stammer fra en eller flere  

 arbejdsgivere, om den hidrører fra bierhverv uden for den normale arbejdstid,  

 eller om den delvis stammer fra fortjeneste ved selvstændig virksomhed.
HVAD ER ARBEJDSINDTÆGT? Arbejdsfortjenesten kan bestå af:
- pengeindkomst - værdien af kost og logi (værdien fastsættes af Arbejdsskadestyrelsen og  

 følger Ligningsrådets takster til brug ved indkomstansættelsen.
Værdien  

 ændres hvert år pr. 1. april) - andre naturalydelser - pensionsbidrag fra såvel lønmodtager som arbejdsgiver, uanset om der er  

 tale om kapitalpension eller anden pensionsordning.
Hvis skadelidte har ret  

 til pension efter tjenestemandspensionsloven eller dertil svarende  

 bestemmelser, tillægges 15% af lønnen som pensionsbidrag.
 For andre pensionsberettigede må der i forbindelse med indhentning af  

 lønoplysninger spørges, hvilke andele skadelidte og hans arbejdsgiver betaler  

 til pensionen. (F.eks. er andelene for AC-området henholdsvis 5% og 10%).
HVAD ER IKKE ARBEJDSINDTÆGT? Uden for arbejdsfortjenesten falder:
- kørselsgodtgørelse - sejlpenge - time og dagpenge ved udstationering - telefongodtgørelse og lignende.
 3. UREGELMÆSSIGE ARBEJDSFORHOLD ARBEJDSLØSHED, SYGDOM  

 M.V.
Hvis det drejer sig om en forsikret med tilbagevendende arbejdsløshed,  

 fastsættes årslønnen til den faktisk indtjente løn med tillæg af den  

 udbetalte arbejdsløshedsunderstøttelse.
Dette =========================================================== Rettelsesblad, juni 1995 (Vejledningen om fradrag i erstatning for tab af  

 erhvervsevne, når skadelidte er tjenestemand og lignende, side 9):
 8. ANDRE OPLYSNINGER, SOM KAN HAVE INTERESSE:
 8.1. SAMORDNINGSFRADRAG:
Hvis en tjenestemand foruden sin tjenestemandspension også er berettiget  

 til førtidspension, sker der et fradrag i tjenestemandspensionen.
Dette  

 kaldes »samordningsfradrag«.
 Ved beregningen af fradrag på grund af forhøjet tjenestemandspension ses  

 der bort fra samordningsfradraget.
 Reglen om samordningsfradrag bortfalder fra 1. januar 1994.
 8.2. KVALIFICERET SVAGELIGHEDSPENSION:
Ved siden af den almindelige svagelighedspension giver lov om  

 tjenestemandspension adgang til at udbetale en såkaldt »kvalificeret  

 svagelighedspension«.
Det sker, når en tjenstemand bliver afskediget på  

 grund af sygdom og får tilkendt mellemste eller højeste førtidspension, inden  

 pågældende er fyldt 60 år.
Pensionen bliver i det tilfælde beregnet, som om  

 han var blevet i tjenesten, til han var fyldt 67 år.
 Pensionen vil blive beregnet efter reglerne om tilskadekomstpension, hvis  

 der tilkendes erstatning for erhvervsevnetab, og den skadelidte kan ikke  

 vælge at fortsætte den kvalificerede svagelighedspension.
 8.3. FORSIKRINGSSELSKABET BETALER TIL PENSIONSGIVER.
 Hvis et forsikringsselskab skal betale en mindre erstatning for  

 erhvervsevnetab på grund af, at den arbejdsskadede har ret til  

 tilskadekomstpension, skal forsikringsselskabet betale forskellen til den  

 myndighed, der udbetaler pensionen.
