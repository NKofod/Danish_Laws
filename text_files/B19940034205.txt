 I medfør af § 1, stk. 2, 3 og 7, § 8, stk. 5, § 11, stk. 2 og 3 og § 12 i  

 lov nr. 282 af 27. april 1994 om visse almennyttige boligafdelingers  

 omprioritering m.v. fastsættes efter bemyndigelse:
Ansøgningsproceduren § 1.  Støtte efter denne bekendtgørelse kan gives til  

 afdelinger, hvor der på baggrund af en samlet vurdering af afdelingens  

 forhold er konstateret væsentlige problemer af økonomisk, social eller anden  

 karakter, herunder høj husleje, høj flyttefrekvens, stor andel af boligtagere  

 med sociale problemer, vold, hærværk eller nedslidning af bygninger og  

 friarealer.
 Stk. 2.  Der vil blive lagt vægt på følgende forhold:
 § 2.  Ansøgning om tilladelse til omprioritering  

 og/eller støtte i form af huslejesikring indsendes af boligselskabet gennem  

 kommunalbestyrelsen i den kommune, hvor afdelingen er beliggende, til  

 Boligselskabernes Landsbyggefond inden den 29. juli 1994. Vil det ikke være  

 muligt at få ansøgningen behandlet i kommunalbestyrelsen inden fristens  

 udløb, fremsender kommunen ansøgningen med forbehold af kommunalbestyrelsens  

 endelige godkendelse.
 Stk. 2.  Ansøgningen skal indeholde oplysninger om  

 følgende forhold:
Stk. 3.  Ansøgningen skal herudover indeholde en  

 foreløbig helhedsplan for den enkelte afdeling og det pågældende boligområde  

 med henblik på at opnå en samlet helhedsbetonet løsning af afdelingens  

 økonomiske, sociale og bygningsmæssige problemer.
Der skal herunder foretages  

 en redegørelse for de foranstaltninger, der ønskes iværksat, fordelt på:
 Afdelinger med mere end 150 lejligheder, eller som er en del af en  

 bebyggelse med mere end 150 lejligheder, skal tillige redegøre for de  

 organisatoriske rammer for helhedsplanens gennemførelse.
Stk. 4.  Den foreløbige helhedsplan skal udarbejdes af  

 boligselskabet i samarbejde med beliggenhedskommunen under iagttagelse af  

 reglerne om beboerdemokrati i § 15 i lov om boligbyggeri.
Ved udarbejdelsen  

 skal endvidere inddrages andre relevante lokale organisationer, herunder  

 kirkelige netværk, uddannelsesinstitutioner m.v.
 Stk. 5.  Ved fremsendelsen af ansøgningen til  

 Boligselskabernes Landsbyggefond skal kommunalbestyrelsen på grundlag af sit  

 lokalkendskab anbefale, at den foreløbige helhedsplan er egnet til løsning af  

 afdelingens problemer, og tilkendegive at den er indforstået med at yde eller  

 vedstå den fornødne (re)garanti ved omprioriteringen og give tilsagn om  

 rykning med kommunale lån, jf. dog stk. 1. Eventuelle efterstående private  

 panthavere skal samtidig have afgivet principielt tilsagn om respekt af  

 omprioriteringslånene.
 Stk. 6.  Bygge- og Boligstyrelsen kan, hvis der  

 foreligger særlige omstændigheder, forlænge fristen efter stk. 1.
 § 3.  Boligselskabernes Landsbyggefond tilrettelægger  

 behandlingen af ansøgningerne, og træffer herunder bestemmelse om, hvorvidt  

 der skal oprettes en projektstyringsorganisation for den enkelte afdeling  

 eller for flere afdelinger samlet.
Stk. 2.  Boligselskabernes Landsbyggefond fastsætter på  

 baggrund af drøftelser med Bygge- og Boligstyrelsen de nærmere regler om  

 ansøgningens udformning, herunder om der skal anvendes skematiske  

 opstillinger og lignende.
Indeholder ansøgningen ikke de oplysninger, som  

 landsbyggefonden anser for nødvendige, returneres ansøgningen med anmodning  

 om modtagelse af de manglende oplysninger.
Stk. 3. Landsbyggefonden  

 kan gøre sin behandling af en ansøgning afhængig at, at boligselskabet og  

 kommunalbestyrelsen stiller de nødvendige oplysninger til rådighed.
§ 4.  På baggrund af de indkomne ansøgninger foretager  

 Boligselskabernes Landsbyggefond en samlet foreløbig vurdering af, hvilke  

 afdelinger der inden for de givne økonomiske rammer kan blive omfattet af  

 omprioriteringsordningen.
Udgangspunktet for fondens vurdering er det af  

 fonden opgjorte støttebehov i de enkelte afdelinger, idet det tilstræbes, at  

 et eventuelt udækket støttebehov i de enkelte afdelinger så vidt muligt er af  

 samme størrelsesorden efter omprioriteringens gennemførelse.
Stk. 2.  På baggrund af vurderingen efter stk. 1  

 foretager landsbyggefonden snarest muligt en samlet foreløbig indstilling til  

 Bygge- og Boligstyrelsen.
Indstillingen skal for hver enkelt afdeling, som  

 efter landsbyggefondens foreløbige vurdering skal indgå i  

 omprioriteringsordningen, indeholde oplysninger om følgende forhold:
 Stk. 3.  Den samlede foreløbige indstilling skal  

 herudover indeholde en samlet opgørelse af:
Stk. 4.  Sammen med den foreløbige indstilling  

 fremsendes en oversigt, indeholdende oplysninger efter stk. 2, nr. 1) og 2),  

 over de boligafdelinger, der har ansøgt om omprioritering, men som ikke efter  

 landsbyggefondens vurdering kan komme i betragtning.
I denne oversigt kan  

 angives, hvilke andre tiltag, der eventuelt vil kunne iværksættes for disse  

 afdelinger.
 Stk. 5.  Oplysningerne efter stk. 2, nr. 3), samt stk.  

 3, nr. 3)-4), angives pr. år indtil 30 år efter indstillingstidspunktet.
 Stk. 6.  Oplysningerne i stk. 2 og 3 angives med den på  

 ansøgningstidspunktet størst mulige nøjagtighed.
 Stk. 7.  Efter drøftelse med Boligselskabernes  

 Landsbyggefond tilkendegiver Bygge- og Boligstyrelsen, hvilke afdelinger der  

 kan forventes at blive omfattet af omprioriteringsordningen.
 Stk. 8.  Tilladelse til omprioritering og/eller tilsagn  

 om ydelsessikring og/eller huslejesikring anses først for givet på det  

 tidspunkt, hvor boligselskabet modtager meddelelse om den af Bygge- og  

 Boligstyrelsen efter § 6, stk. 4, trufne afgørelse.
 Stk. 9.  Uanset den foreløbige tilkendegivelse efter  

 stk. 7, kan Bygge- og Boligstyrelsen efter indstilling fra landsbyggefonden  

 på baggrund af de udarbejdede endelige helhedsplaner, jf. § 5, efterfølgende  

 udskifte nogle afdelinger med andre, som har et behov for støtte, men hvis  

 ansøgning ikke blev imødekommet, fordi den ikke kunne rummes inden for den  

 givne økonomiske ramme.
 § 5.  De boligselskaber, hvis afdelinger efter  

 tilkendegivelsen efter § 4, stk. 7, kan forventes at blive omfattet af  

 omprioriteringsordningen, udarbejder i samarbejde med beliggenhedskommunerne  

 en detaljeret endelig helhedsplan for den enkelte afdeling og det pågældende  

 boligområde efter bestemmelserne i § 2, stk. 3-5.
 Stk. 2.  Helhedsplanen skal herudover omfatte en plan  

 for den ønskede omprioritering, ydelsessikring og huslejesikring samt for  

 fordelingen af den opnåede lettelse på de foranstaltninger, der ønskes  

 iværksat, jf. § 2, stk. 3.
 § 6.  På grundlag af den i § 5 omhandlede helhedsplan,  

 som er tiltrådt af Boligselskabernes Landsbyggefond, udarbejder fonden for  

 hver enkelt afdeling en endelig indstilling, der fremsendes til Bygge- og  

 Boligstyrelsen og det långivende realkreditinstitut.
 Stk. 2.  Fremsendelsen af fondens indstillinger sker  

 løbende, idet fonden tilrettelægger fremsendelsen således, at der vil være  

 tilstrækkelige midler inden for de samlede rammer til henholdsvis  

 omprioritering og huslejesikring til imødekommelse af endnu ikke  

 færdigbehandlede ansøgninger.
 Stk. 3.  Indstillingen skal indeholde de i § 4, stk. 2,  

 nr. 1)-4), nævnte oplysninger.
Stk. 4.  Bygge- og Boligstyrelsen behandler og træffer  

 afgørelse i de indkomne indstillinger løbende.
Er Bygge- og Boligstyrelsen  

 ikke enig i landsbyggefondens indstilling i den konkrete sag, forelægger  

 styrelsen sagen for fonden, forinden styrelsen træffer afgørelse.
 Stk. 5.  Bygge- og Boligstyrelsen kan gøre den statslige  

 støtte til den enkelte afdeling betinget af, at kommunen, boligselskabet og  

 et eventuelt forretningsførerselskab bidrager til løsningen af afdelingens  

 økonomiske vanskeligheder.
 Stk. 6.  Bygge- og Boligstyrelsens afgørelse  

 forudsætter, at et realkreditinstitut vil være villig til at yde de nye lån.
Boligselskabernes Landsbyggefonds  

 udbetaling af huslejesikring § 7.  Boligselskabernes Landsbyggefond forestår den  

 løbende udbetaling af huslejesikringen til boligselskaberne.
Stk. 2.  På begæring af Boligselskabernes Landsbyggefond  

 udbetaler Kongeriget Danmarks Hypotekbank og Finansforvaltning umiddelbart  

 inden fondens udbetaling til de enkelte afdelinger statens andel af den  

 samlede huslejesikring til fonden.
Udbetalingen sker ved udgangen af hvert  

 kvartal på baggrund af en specificeret opgørelse fra fonden.
Kongeriget Danmarks Hypotekbank og  

 Finansforvaltning § 8.  På grundlag af opgørelsen efter § 4, stk. 3, nr.  

 6), samt den foreløbige tilkendegivelse efter § 4, stk. 7, udarbejder  

 Boligministeriet efter aftale med Finansministeriet nærmere retningslinjer  

 for hvilke lån, der:
§ 9.  På grundlag af de efter § 8 udarbejdede  

 retningslinjer opkøber Kongeriget Danmarks Hypotekbank og Finansforvaltning  

 obligationerne.
De nærmere vilkår for opkøbet aftales mellem Boligministeriet  

 og Finansministeriet.
Boligministeriet orienteres løbende af Kongeriget  

 Danmarks Hypotekbank og Finansforvaltning om forløbet af opkøbet, herunder om  

 beholdningen af opkøbte obligationer.
Stk. 2.  Beregning af kursværdien af  

 obligationsrestgælden på indekslån, for hvilke staten indtræder i den fulde  

 betalingsforpligtigelse, sker ved en kurs, der fastlægges af Boligministeriet  

 efter aftale med Finansministeriet og drøftelse med Danmarks Nationalbank.  

 Ved ydelse af nye lån overdrages de til grund for lånene udstedte  

 obligationer af det långivende realkreditinstitut til Kongeriget Danmarks  

 Hypotekbank og Finansforvaltning.
Provenuet ved salg af disse obligationer  

 anvendes af Kongeriget Danmarks Hypotekbank og Finansforvaltning til løbende  

 opkøb af de indeksobligationer, på hvilke staten har overtaget  

 gældsforpligtigelsen.
De nærmere vilkår for køb og salg fastlægges efter  

 aftale mellem Boligministeriet og Finansministeriet.
Stk. 3.  Kongeriget Danmarks Hypotekbank og  

 Finansforvaltning udbetaler ydelsessikring for omprioriteringslån til det  

 långivende realkreditinstitut.
Ydelsessikring udbetales bagud i tilknytning  

 til de i pantebrevene fastsatte terminer.
§ 10.  Boligselskabernes Landsbyggefond udarbejder  

 løbende en særlig oversigt til Kongeriget Danmarks Hypotekbank og  

 Finansforvaltning over de nominallån, der ikke skal omprioriteres, men  

 hvortil der alene er givet tilsagn om ydelsessikring.
Ydelsessikringen på  

 disse lån udbetales af Kongeriget Danmarks Hypotekbank og Finansforvaltning  

 direkte til en af låntager anvist konto i et pengeinstitut.
Ydelsessikring  

 udbetales bagud i tilknytning til de i pantebrevene fastsatte terminer.
 Stk. 2.  Beregning af forskellen mellem den regulerede  

 beboerbetaling og beboerbetalingen på tidspunktet for udamortisering for lån  

 efter stk. 1, der udamortiseres inden 30 år efter tilsagnstidspunktet,  

 foretages af Kongeriget Danmarks Hypotekbank og Finansforvaltning, der også  

 forestår opkrævning af beløbet hos låntager i tilknytning til de i det  

 oprindelige pantebrev fastsatte terminer.
Revisionsbestemmelser § 11.  Revision af regnskabsgrundlaget for udbetaling  

 af tilskud efter denne bekendtgørelse udføres efter en af Bygge- og  

 Boligstyrelsen og Kongeriget Danmarks Hypotekbank og Finansforvaltning i  

 samarbejde med Boligselskabernes Landsbyggefond og Realkreditrådet udarbejdet  

 regnskabsinstruks, hvor de nærmere regler for revisionens gennemførelse er  

 fastsat.
Klagebestemmelser § 12.  Bygge- og Boligstyrelsens afgørelser efter  

 denne bekendtgørelse kan ikke indbringes for anden administrativ myndighed.
Ikrafttrædelse § 13.  Bekendtgørelsen træder i kraft den 14. maj  

 1994.
