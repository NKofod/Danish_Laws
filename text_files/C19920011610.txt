 Til politi- og vejmyndigheder.
 Cirkulæreskrivelse om ændringer i vejafmærkningsbekendtgørelsen og det  

 tilhørende cirkulære.
 1. Justitsministeriets bekendtgørelse nr. 590 af 24. juni 1992 om  

 vejafmærkning har erstattet den tidligere bekendtgørelse nr. 138 af 22. april  

 1977. Det tidligere cirkulære nr. 209 af 14. oktober 1977 om vejafmærkning er  

 tillige erstattet af Justitsministeriet cirkulære nr. 96 af 24. juni 1992.
 En række cirkulæreskrivelser ophæves tillige i denne sammenhæng jf. punkt  

 29.
2. Denne cirkulæreskrivelse redegør for de væsentligste ændringer  

 i vejafmærkningsbekendtgørelsen og det tilhørende cirkulære.
Der er dog en  

 lang række ændringer i dokumenterne, som ikke er nævnt nedenfor.
Disse kan i  

 konkrete situationer være lige så væsentlige som de nedenfor fremhævede.
3. Bekendtgørelsen indfører et nyt tavledesign.
Dette og  

 hovedparten af øvrige tekniske ændringer gennemføres som hovedregel i  

 forbindelse med almindelig vedligeholdelse af afmærkningen.
Der henvises dog  

 til bekendtgørelsens overgangsbestemmelser.
Det skal understreges, at visse  

 bestemmelser udsendt af Trafikministeriet allerede har stillet krav til  

 tekniske ændringer eller stiller krav, der afviger fra ovenstående  

 hovedregel.
Der henvises i denne sammenhæng til relevante cirkulærer fra  

 Trafikministeriet.
A.
Vejafmærkningsbekendtgørelsen.
 Kapitel 1. Færdselstavler.
 4. Kapitlet indeholder en række ændringer, der varierer fra  

 mindre, sproglige præciseringer til indførelse af helt nye færdselstavler.
5. I forbindelse med afsnittet om undertavler præciseres,  

 hvilke færdselsarter der almindeligvis anvendes.
Tillige vises et eksempel  

 på, hvorledes man anvender undertavler i forbindelse med undtagelser fx. fra  

 forbud.
 6. I afsnittet om advarselstavler sker følgende væsentlige  

 ændringer:
 »A15 Farligt vejkryds med højrevigepligt« udgår, da denne tavle  

 ikke længere anvendes.
 »A22 Børn« ændres tekstmæssigt, således at reglerne for tavlens  

 anvendelse ved skolepatruljeblink nu fremgår.
»A31 Glat vej« ændres til ikke kun at angive, at dette kan  

 forekomme i vådt føre.
Dette er international tilpasning.
En undertavle  

 »UA 31 Isglat« med et »iskrystal« indføres til angivelse  

 af isglat.
»A35 Farlig rabat« indføres til erstatning for »E48 Blød  

 rabat« og »E 49 Høj kant«.
Dette er international tilpasning.
 »A36 Bump« indføres for at kunne advare mod fritliggende  

 hastighedsdæmpende bump på kørebanerne.
 »A71 Spor« udgår som selvstændig tavle; men kan fortsat  

 anvendes, idet den sammensættes af »A99 Anden fare« og en  

 undertavle.
»A 72 Jernbaneoverkørsel uden bomme« får en ny undertavle med  

 teksten »Se efter tog«, og »A73 Jernbaneoverkørsel med bomme  

 får en undertavle »UA73 Varsling for elektrificeret bane«.
Begge  

 disse ændringer er tilpasninger til allerede vedtagne ændringer fra  

 Trafikministeriet.
 7. I afsnittet om vigepligtstavler sker følgende væsentlige  

 ændringer:
 »B12 Forvarsling for ubetinget vigepligt« og »B14  

 Forvarsling for stop ved vejkryds« udgår som selvstændige tavler, idet  

 de er kombinationer af andre tavler.
 »UB 10 Unormale vigepligtsforhold« udgår, idet afmærkning af  

 »knækket prioritet« tidligere er afskaffet.
 8, I afsnittet om forbudstavler sker følgende væsentlige  

 ændringer:
En række betegnelser, der er hyppigt anvendte til at angive lempelser i  

 forbud, defineres.
Det gælder:
 Betegnelserne udgør en »skala«, hvor kørselsmulighederne  

 begrænses for hvert trin.
»C19 Indkørsel forbudt« forbyder ikke længere trækning med cykel  

 eller knallert på kørebanen.
Dette forbud kan fremover angives på undertavle.
»C23,1 Last- og varemotorkøretøj forbudt« ændres til at betyde  

 »Lastbil forbudt«, og der indføres en ny tavle »C23,2 Bus  

 forbudt«.
Definitioner på lastbil og bus fastlægges i denne sammenhæng  

 til at være identiske med definitionerne på kørekortene.
 »C26,1 Ridning forbudt« udvides til at hedde »Ridning og  

 føring af hest forbudt«.
 »C68 Områdetavle« og »C69 Ophør af område« flyttes til  

 afsnittet vedrørende områdetavler.
 »C91 Stop ved toldsted« udgår, men beskrives som en variant af  

 »C92 Passage uden stop forbudt«.
 9. I afsnittet om påbudstavler sker følgende væsentlige  

 ændringer:
 »D12 Påbudt kørselsretning i rundkørsel« indføres.
 »UD 21,2 Dobbeltrettet cykelsti ophører« indføres, hvorved dette  

 budskab fremover præsenteres som symbol i stedet for i tekst.
 10. I afsnittet om oplysningstavler sker følgende  

 væsentlige ændringer:
»E22 Anbefalet rute for bestemte køretøjer« vises både som  

 »E22,1 Vejledning for cyklister« og som »E22,2 Anbefalet rute  

 for lastbiler«.
Dette er en understregning af anvendelsesmuligheden, der  

 specielt er blevet aktualiseret af vejsving for cyklister.
»E33 Parkering« har fået ændret nummer fra E63 og beskrivelsen  

 af tavlen er tilpasset den øgede anvendelse af tavlen til at angive  

 parkeringszoner.
Samtidig er reglerne for anvendelse af undertavle forenklet.  

 Endelig er det med et tagsymbol over p-et blevet muligt, at vejvise til  

 parkeringshuse.
Denne symbolik for indendørs muligheder er tillige indført på  

 et par vejvisningstavler.
 11. Der er indført et særligt afsnit om områdetavler i et  

 forsøg på at understrege disse tavlers specielle karakter.
Motorvejstavlen vil fremover blive grøn.
Denne ændring er et forsøg på at  

 understrege forskellen mellem motorveje og motortrafikveje.
»E 49 Gågade« indføres.
Denne tavle giver et helt sæt af  

 færdselsregler for gågader.
Regelsættet til denne tavle er opstillet  

 parallelt til reglerne for » E 51 Opholds- og legeområde«, og  

 reglerne vedrørende sidstnævnte tavle er indført i bekendtgørelsen.
»E 53 Område med fartdæmpning« er den gamle stillevejstavle med  

 udvidet anvendelse.
Den kan nu anvendes med andre hastighedsangivelser end 30  

 km/t.
 »E 68 Zonetavle« og »E 69 Ophør af zone« er de gamle  

 »C 68« og »C 69«, der nu er samlet med øvrige  

 områdetavler.
»E 80 Generelle hastighedsgrænser« indføres.
Tavlen anvendes ved  

 grænser o. lign. steder til information om generelle hastighedsgrænser i  

 landet.
 Kapitel 2. Vejvisningstavler.
12. I dette kapitel er det sket en lang række ændringer, der  

 imidlertid i hovedsagen er tilpasninger af bekendtgørelsen til beslutninger,  

 der allerede er taget af Trafikministeriet.
Således er hele afsnittet om  

 vejvisningstavler på motorveje ændret.
»F 18 Stivejvisere« indføres.
Dette er også en opfølgning af  

 beslutninger allerede taget i Trafikministeriet.
 13. Afsnittet med ruteangivelser er suppleret med  

 blandt andet »L 45 Rutenummer for stier« og med »L 50  

 Ruteidentifikation for turistruten, Margueritruten«.
 14. Afsnittet om servicevejvisning er suppleret med  

 følgende nye tavler:
»M 13 Jernbanestation« »M 14 Busterminal« »M 15 Posthus« »M 33 Hytter« »M 46 WC« »M 57 Industriområde« Indførelsen af disse tavler er opfølgning af beslutninger taget i  

 Trafikministeriet.
 Kapitel 3. Kant- og baggrundsafmærkning m. m.
 15. »N 17 Fodgængersøjle« indføres til understregning af  

 fodgængerfelters beliggenhed.
 Kapitel 4. Afmærkning på kørebanen m. m.
 16. I dette kapitel er der foretaget en række præciseringer af  

 færdselslovens regler i forbindelse med overskridelse af længdeafmærkning.
 »R 11 Vognbanepile« har fået udvidet anvendelse, således at de  

 nu også kan anvendes på parkeringspladser.
 »R 15 Pile for vognbaneskift« har fået udvidet anvendelse og  

 reglerne for vognbaneskift er præciseret.
 »S 18 Rumlestriber« indføres.
 »S 32 Bump« indføres.
 I afsnittet om »T 33 Parkeringsbåse« er anvendelsen præciseret.
 Kapitel 5. Signalanlæg.
 17. I dette kapitel er tilføjet de lydsignaler, som allerede  

 anvendes ved mange signalregulerede kryds til hjælp primært for svagtseende.
 Kapitel 6. Forskellige bestemmelser.
 (18. I dette kapitel er indsat en paragraf, der præciserer, at  

 Justitsministeriet kan dispensere fra bekendtgørelsens bestemmelser.
Overgangsbestemmelserne er samtidig beskrevet.
Som hovedregel indføres den  

 nye afmærkning og det nye tavledesign i forbindelse med almindelig  

 vedligeholdelse.
B.
Vejafmærkningscirkulæret.
19. Ændringerne i cirkulæret er i hovedsagen opfølgninger af  

 ændringerne i bekendtgørelsen.
Yderligere er en række retningslinier fra  

 cirkulærer og cirkulæreskrivelser indarbejdet for at forenkle regelsættet.
Tilgængeligheden af cirkulæret er forbedret, idet det er punktopdelt.
I  

 nedenstående gennemgang refereres til denne opdeling.
 20. I afsnittet om advarselstavler er det præciseret,  

 hvornår oversigtsforholdene skal anses for dårlige (punkt 21).
 Reglerne for anvendelse af skolepatruljeblink er indsat i teksten til  

 »A 22 Børn« (punkt 28-29).
 21. I afsnittet vedrørende vigepligtstavler  er  

 retningslinierne for opsætning af vigepligtstavler i signalregulerede kryds  

 blevet lempet (punkt 51).
22. I afsnittet vedrørende forbudstavler er nævnt  

 muligheden for hastighedsbegrænsning ved jernbaneoverkørsler med tinglyst  

 oversigt.
Der er tillige foretaget lempelser for opsætningshyppigheden af  

 tavlerne generelt (punkt 81).
 I forbindelse med reglerne for standsning og parkering opfordres politi og  

 vejforvaltninger til at forenkle denne afmærkning (punkt 87). Der er samtidig  

 åbnet mulighed for at anvende »UC 60,1-3 Piltavler« i forbindelse  

 med parkeringstavlen (punkt 88).
 23. I afsnittet vedrørende påbudstavler fremhæves det, at  

 den nye tavle »D 12 Påbudt kørselsretning i rundkørsel« kun skal  

 anvendes i rundkørsler, hvor det ikke er muligt at placere færdselstavler i  

 midterøen (punkt 94).
 24. I afsnittet vedrørende oplysningstavler fremhæves  

 sammenhængen mellem den nye tavle »E 49 Gågade« og de mulige  

 undertavler (punkt 126).
 I forbindelse med »E 53 Område med fartdæmpning« er det  

 præciseret, hvorledes den gamle »stillevejstavle« nu kan anvendes  

 med andre hastighedsanvisninger end 30 km/t (punkt 130).
 I forbindelse med »E 55 Tættere bebygget område« er  

 retningslinierne for opsætning og flytning af »E 55« og  

 ophørstavlen »E 56« blevet præciseret (punkt 132-133).
 25. I afsnittet vedrørende afmærkning på kørebanen m.m. er  

 det understreget, at gul afmærkning ikke må anvendes til tværafmærkning  

 (punkt 152).
 Det tidligere absolutte krav, om at en vognbane skal være mindst 2,75 m,  

 er blevet lempet, således at man kan fravige det ved meget lave hastigheder  

 (10-20 km/t), hvis der forekommer meget få store køretøjer (punkt 155).
 I forbindelse med varslingslinier er der åbnet mulighed for at udelade  

 disse ved hastigheder på 30 km/t eller mindre (punkt 159).
I forbindelse med »Q 47 Punkteret kantlinie« er det præciseret,  

 hvorledes en parkeringsbane eventuelt kan fremhæves.
Det er tillige angivet,  

 hvorledes et busstoppested skal afmærkes, hvis en cykelsti er afstribet på  

 kørebanen (punkt 166).
Retningslinierne for anvendelse af »R 15 Pile for vognbaneskift«  

 er justeret.
I denne sammenhæng fremhæves reglerne om vognbaneskift og  

 fletning (punkt 173).
 I forbindelse med »S 21 Cykelfelt« er udformningen præciseret.  

 Der er samtidig anført, at man ved cykelruteanlæg har mulighed for at anvende  

 en afvigende belægning (punkt 185-186).
 26. I afsnittet vedrørende signalanlæg er problemet omkring  

 rødkørsel fremhævet, idet det anbefales ikke at etablere signalanlæg på veje  

 med tilladt hastighed over 70 km/t medmindre særlige signaltekniske  

 foranstaltninger er taget.
 Der er yderligere indført et nyt afsnit, som i hovedtræk beskriver  

 lydsignaler til hjælp for blinde og svagtseende.
C.
Udgåede administrative forskrifter.
 27. Den nye vejafmærkningsbekendtgørelse ophæver bekendtgørelse  

 nr. 138 af 22. april 1977 om vejafmærkning og bekendtgørelse nr. 479 af 22.  

 september 1978 om særlige færdselsregler i opholds- og legeområder efter  

 færdselslovens § 40.
 28. Det nye vejafmærkningscirkulære ophæver cirkulære nr. 209 af  

 14. oktober 1977 om vejafmærkning.
 29. Følgende cirkulæreskrivelser ophæves eller må anses for  

 bortfaldet:
 Justitsministeriets skrivelse af 8. november 1966 vedrørende  

 advarselstavle med hastighedsangivelse i vejsving.
 Justitsministeriets cirkulæreskrivelse af 10. juni 1974 om afmærkning af  

 tættere bebygget område.
 Justitsministeriets cirkulæreskrivelse af 18. februar 1976 om afmærkning  

 ved skoler med skolepatrulje.
 Justitsministeriets cirkulæreskrivelse af 20. august 1981 om ændring af  

 bekendtgørelse om vejafmærkning.
 Justitsministeriets cirkulæreskrivelse af 11. juli 1983 om afmærkning af  

 cykelstiers fortsættelse gennem kryds.
 Justitsministeriets cirkulæreskrivelse af 27. september 1989 om afvikling  

 af afmærkning med tavle UB 10 i vejkryds med unormale vigepligtsforhold  

 (knækket prioritet).
 Justitsministeriets cirkulæreskrivelse af 31. oktober 1989 om anskaffelse,  

 reparation og udlevering af blåt blinksignal »Z 95«.
 Justitsministeriets cirkulæreskrivelse af 4. april 1991 om afmærkning af  

 turistrute - Marguerit-ruten.
P.
M.
V.
E.
B.
