De statsanerkendte arbejdsløshedskasser Med henvisning til lov nr. 575 om ændring af lov om arbejdsformidling og  

 arbejdsløshedsforsikring m.v. af 19. december 1985 skal direktoratet meddele  

 følgende.
 1. Beregning af skat.
Beregning af kildeskat af beløb, der af kasserne efterbetales til  

 efterlønsmodtagere i henhold til ovennævnte lov, skal foretages ud fra  

 skatteoplysningerne på medlemmets skattekort.
Kildeskatten afregnes over for  

 statsskattedirektoratet efter samme regler, der gælder vedrørende afregning  

 af kildeskat af dagpenge m.v..
Direktoratet skal i denne forbindelse anmode kasserne om at oplyse de  

 berørte medlemmer om, at der er mulighed for at fordele indtægten til  

 beskatning de indkomstår, den vedrører.
Fordelingen sker ved, at  

 skattevæsenet med tilbagevirkende kraft ændrer medlemmets skattepligtige  

 indkomst for de pågældende år. Ændringen foretages på baggrund af en  

 ansøgning, indgivet af medlemmet, til amtsskatteinspektoraterne eller  

 Københavns og Frederiksbergs skatteråd.
 2. Indberetning.
Direktoratet skal anmode kasserne om at indberette størrelsen af de i  

 medfør af denne lov udbetalte beløb.
Indberetningen foretages på  

 månedsbalancen, hvor udgifterne anføres under: »andre  

 refusionsberettigede ydelser«.
Såfremt der herunder medtages andre  

 ydelser, skal posten specificeres i bemærkningerne til månedsbalancen.
 P.D.V.
 E.B.
