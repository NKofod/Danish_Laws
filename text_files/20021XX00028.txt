Skriftlig fremsættelse (10. oktober  

 2002) Svend Auken Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om elforsyning  

 (Salg af elforsyningsvirksomhed).
(Lovforslag nr.
L 34).
Partierne bag energireformen har været ude af stand  

 til at nå til enighed om elforsyningslovens begreb »indskudt kapital« ved opgørelsen af provenuet ved  

 salg af elforsyningsvirksomhed.
Regeringen ønsker at definere dette  

 begreb meget vidt med det resultat, at et større tocifret  

 milliardbeløb vil blive frisat til kommunalt forbrug i tilfælde  

 af salg af kommunalt ejede elselskaber   uden efterfølgende modregning  

 i kommunernes bloktilskud.
Forligspartierne uden for regeringen   S, SF, RV  

 og KRF   fastholder den snævre fortolkning.
Energitilsynet har foreløbig givet den brede  

 fortolkning medhold, og derfor er der en akut fare for salg af store  

 værdier uden modregning.
For at imødegå denne situation  

 stiller de fire partier forslag om modregning af 95 pct. af nettoprovenuet  

 ved salg af kommunale elselskaber.
Derved sker der en beskyttelse af  

 forbrugernes opsparede værdier og en sikring af  

 samfundsøkonomien.
Det er vigtigt, at dette sker hurtigt, fordi der  

 allerede er mange salgsforhandlinger i gang.
Ikke mindst kommunernes pressede  

 økonomiske situation frister til disse frasalg.
Kun 80 kommuner   ud af 277   ejer elselskaber (hvilket  

 ofte beror på historiske tilfældigheder), og de vil blive langt  

 bedre stillede end de øvrige kommuner.
For at tage et grelt eksempel:  

 Gentofte Kommune.
Her vil et salg af NESA til f.eks. 6 mia. kr. indbringe  

 denne ene kommune et beløb på 3,588 mia. kr. eller svarende til  

 mange måneders skattefrihed, mens andre kommuner må  

 gennemføre ubehagelige nedskæringer.
Hvis et flertal i Folketinget ikke ønsker at  

 medvirke til de foreslåede ændringer, er forslagsstillerne  

 villige til at drøfte en alternativ, men mindre effektiv  

 løsning i form af en deponeringsordning i lighed med, hvad der er  

 gældende med hensyn til kommunernes »sale and lease-back« arrangementer.
I så fald vil deponeringen erstatte  

 modregningen i bloktilskuddet, og man kunne ophæve  

 nærværende lovgivning.
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
