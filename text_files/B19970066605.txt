 I medfør af § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) m.v. fastsættes:
 Uddannelsens formål og struktur m.v.
§ 1.  Master in Management of Technology (MMT) er en  

 videregående uddannelse, hvis formål er at kvalificere deltagerne til at  

 påtage sig teknologiledelsesopgaver i private og offentlige virksomheder.
Ved  

 teknologiledelse forstås ledelse og planlægning af indførelse og opdatering  

 af ny teknologi til nye produktioner, processer, systemer, organisationer og  

 forretningsmetoder vurderet ud fra forretningsmæssige, økonomiske,  

 miljømæssige og organisatoriske hensyn.
 Stk. 2.  Uddannelsen skal sætte deltagerne i stand til:
 § 2.  Uddannelsen er en videregående  

 deltidsuddannelse, der udbydes på Aalborg Universitet og Danmarks Tekniske  

 Universitet som åben uddannelse med et omfang, der svarer til 1,25 års  

 heltidsuddannelse (1,25 årsværk fordelt på to år).
 Stk. 2.  Uddannelsen tilrettelægges som et  

 deltidsstudium, men kan også tilrettelægges på fuldtid efter bestemmelserne  

 herom i lov om åben uddannelse.
Stk. 3.  De anførte uddannelseslængder angiver det antal  

 årsværk, der skal lægges til grund ved planlægningen af uddannelsen.
Et  

 årsværk er en fuldtidsstuderendes arbejde i et år.
 § 3.  Den, der har gennemført MMT-uddannelsen, har ret  

 til at betegne sig Master in Management of Technology (MMT).
Adgangsforudsætninger § 4.  Adgang til MMT-uddannelsen forudsætter, at  

 ansøgeren har bestået en relevant videregående uddannelse på mindst  

 bachelorniveau og har mindst 3 års relevant erhvervserfaring.
 Stk. 2.  Universitetet kan i særlige tilfælde give  

 adgang til uddannelsen for ansøgere, som ikke opfylder forudsætningerne i  

 stk. 1, men som skønnes at have de nødvendige forudsætninger for at kunne  

 gennemføre uddannelsen.
 Stk. 3.  Universitetet fastsætter antallet af ansøgere,  

 der kan optages på uddannelsen.
Uddannelselsens indhold og tilrettelæggelse § 5.  Uddannelsen omfatter tekniske, organisatoriske  

 og ledelsesmæssige fagområder inden for udvikling og implementering af ny  

 teknologi.
Der lægges særlig vægt på behandling af teknologisk forandring og  

 dennes indflydelse på forretningsstrategiske, organisatoriske og miljømæssige  

 forhold.
Fagudbuddet omfatter fag inden for teknologiledelse,  

 forretningsudvikling og organisation.
§ 6.  Uddannelsen tilrettelægges således, at den  

 veksler mellem undervisning i de nævnte fagområder og selvstudium.  

 Undervisningen vil i høj grad være baseret på cases og tværfagligt  

 projektarbejde, hvor teorier og metoder integreres med konkrete  

 problemstillinger.
Projekterne vil hovedsageligt blive gennemført i  

 samarbejde med private eller offentlige virksomheder.
Der fokuseres især på  

 den ledelsesmæssige rolle og udnyttelsen af teknologi til opfyldelse af  

 forretnings- eller servicemæssige mål.
En eventuel specialisering finder sted  

 i det andet studieår.
 § 7.  Uddannelsen afsluttes med et projekt af ca. et  

 semesters varighed under inddragelse af relevante faglige discipliner.
 Eksamen m.v.
 § 8.  Eksamen tilrettelægges og gennemføres efter  

 reglerne i bekendtgørelse om eksamen ved visse videregående uddannelser under  

 Undervisningsministeriet samt bekendtgørelse om karakterskala og anden  

 bedømmelse.
Andre regler § 9.  Universitetet fastsætter inden for  

 bekendtgørelsens rammer regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 universitetet til at dispensere fra de regler i studieordningen, der alene er  

 fastsat af universitetet.
Stk. 4.  Inden en studieordning fastsættes og ved  

 væsentlige ændringer af studieordningen, tager universitetet kontakt til  

 aftagerrepræsentanter.
Den anden udbyder af uddannelsen, jf. § 2, stk. 1,  

 orienteres med henblik på koordinering af uddannelsen.
Derudover indhentes  

 der udtalelse fra censorformandskabet, jf. bekendtgørelse om  

 censorinstitutionen for visse videregående uddannelser under  

 Undervisningsministeriet.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 6.  Ved udstedelse af ny studieordning og ved  

 væsentlige ændringer af studieordningen fastsættes overgangsregler i  

 studieordningen.
 Stk. 7.  Studieordninger og ændringer af studieordninger  

 sendes til orientering til censorkorpset og Undervisningsministeriet.
 § 10.  Universitetet kan i hvert enkelt tilfælde eller  

 ved regler i studieordningen godkende, at gennemførte uddannelseselementer  

 fra en dansk eller udenlandsk videregående uddannelsesinstitution træder i  

 stedet for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 11.  Undervisningsministeriet kan tillade  

 fravigelser af bekendtgørelsen som led i forsøg.
Samtidig fastsættes  

 forsøgets varighed og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de tilfælde, der  

 er nævnt i § 4, stk. 2 og 3, § 9, stk. 3, og § 10.
§ 12.  Klager over universitetets afgørelser i henhold  

 til denne bekendtgørelse indgives til universitetet.
Universitetets afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klage er 2 uger fra  

 den dag, hvor afgørelsen er meddelt den pågældende.
 § 13.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
Ikrafttræden § 14.  Bekendtgørelsen træder i kraft den 1. september  

 1997. For uddannelsen ved Danmarks Tekniske Universitet har bekendtgørelsen  

 først virkning fra den 1. juni 1998.
