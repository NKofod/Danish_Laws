 I medfør af § 1, stk. 1 og 5, samt § 7 i lov nr. 42 af 20. februar 1960 om  

 vaccination mod ondartede smitsomme pelsdyrsygdomme fastsættes:
 § 1.  Enhver pelsdyrejer (bruger), som i forbindelse  

 med sit pelsdyrhold driver:
 skal vaccinere efter følgende retningslinier:
Gruppe a) og b) skal hvert år i perioden 16. juli - 31. juli vaccinere  

 alle mink mod hvalpesyge og virus enteritis, med mindre de tidligere er  

 vaccineret.
Endvidere skal alle ræve vaccineres mod hvalpesyge i perioden 16.  

 - 31. august, med mindre de tidligere er vaccineret.
 Gruppe c) skal hvert år inden 15. december lade alle mink vaccinere mod  

 hvalpesyge og virus enteritis og ræve mod hvalpesyge med mindre de tidligere  

 er vaccineret.
 Stk. 2.  Indsættelse af kødædende pelsdyr i et af stk. 1  

 omfattet pelsdyrhold må kun finde sted, såfremt de indsatte dyr mindst 14  

 dage før indførslen er vaccineret mod henholdsvis hvalpesyge og virus  

 enteritis og er ledsaget af dyrlægeattest herom, jfr. § 8 i bekendtgørelse  

 nr. 75 af 16. februar 1987 om hvalpesyge hos pelsdyr.
 Stk. 3.  Uanset bestemmelserne i stk. 2 skal ræve, der  

 indsættes på en pelsdyrstation vaccineres efter regler fastsat af  

 Veterinærdirektoratet i medfør af § 7, stk. 2, i bekendtgørelse nr. 515 af 9.  

 oktober 1984 om kunstig sædoverføring hos pelsdyr.
§ 2.  Ved de i § 1 omhandlede vaccinationer skal  

 anvendes vaccine, der er rekvireret af en dyrlæge.
Den med vaccinen  

 medfølgende brugsanvisning skal nøje følges.
Udgifterne ved vaccinationen er  

 det offentlige uvedkommende.
 § 3.  Overtrædelse af bestemmelserne i denne  

 bekendtgørelse straffes med bøde.
§ 4.  Bekendtgørelsen træder i kraft ved  

 offentliggørelsen i Lovtidende.
Samtidig ophæves bekendtgørelse nr. 133 af  

 20. april 1972 om tvungen vaccination mod ondartede smitsomme  

 pelsdyrsygdomme.
