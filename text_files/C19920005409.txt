(Retningslinjerne) I medfør af § 7, stk. 3, i lov nr. 185 af 23. marts 1992 om eksportkredit, og efter forhandling med Eksportfremmerådet, fastsættes følgende retningslinjer for ydelse af eksportkreditgarantier og kautioner:
A.
Generelle bestemmelser Garantier for ekstraordinære eksportkreditrisici kan ydes for tab i  

 forbindelse med danske virksomheders eksport af varer, kapitalgoder og  

 tjenesteydelser, herunder samlede projektleverancer, samt tilbud herom.
Ved ekstraordinære eksportkreditrisici forstås risici, som normalt ikke  

 kan dækkes i det kommercielle forsikringsmarked.
Det drejer sig primært om en  

 række politiske risici og mellem- og langfristede kommercielle risici samt  

 kortfristede kommercielle risici, som ikke dækkes af det kommercielle marked,  

 for så vidt angår eksport til udviklingslandene og østlandene.
 Kautioner kan ydes for lån i eksportøjemed med henblik på at fremme mindre  

 virksomheders introduktion på eksportmarkederne (mindre kautioner).
 Der kan endvidere ydes kaution eller kontrakaution (projektkautioner) i  

 forbindelse med eksport af skibe samt i forbindelse med særligt store  

 projekter, hvis finansiering medfører en særlig stor risikokoncentration for  

 det finansielle institut.
 Eksportkreditudvalget (EKU) fastsætter de garanti- og kautionsformer, der  

 kan anvendes, samt vilkårene herfor.
Det skal påses, at betalingsvilkårene for eksportforretninger er i  

 overensstemmelse med internationale sædvaner.
På den ene side bør det  

 tilstræbes at tilbyde danske eksportører samme muligheder for at give kredit,  

 som udenlandske eksportkreditordninger indeholder.
På den anden side bør EKU  

 ikke medvirke til, at dansk eksport bliver kreditførende.
 Ydelse af garantier og kautioner skal ske under overholdelse af de til  

 enhver tid gældende EF-regler samt andre internationale forpligtelser eller  

 bindinger, som Danmark har påtaget sig.
 I det omfang, der kan ydes garanti og kaution i henhold til sektion 2  

 eller sektion 3, kan der ikke ydes garanti og kaution under sektion 1.
 Det skal tilstræbes, at ordningen udviser balance mellem indtægter og  

 udgifter på langt sigt.
B.
Vurdering af politiske risici Med henblik på løbende at styre risikotagningen samt for at tilvejebringe  

 grundlag for at vurdere risikoen i forbindelse med påtagne forpligtelser  

 foretages der periodisk en vurdering af risikoen på lande på grundlag af det  

 enkelte lands faktiske og forventede betalingsevne samt landets politiske og  

 økonomiske stabilitet.
 I lyset af risikovurderingen og efter høring af Eksportfremmerådet  

 foretager EKU en inddeling af landene i præmiegrupper med tilhørende  

 vejledende præmieniveauer og garantiprocenter og fastsætter eventuelle  

 begrænsninger i garantigivningen på de enkelte lande.
 Det skal så vidt muligt i forbindelse med garantigivningen tilstræbes, at  

 der er en passende risikospredning på garantiordningens samlede engagement.
 Der foretages en særlig nøje opfølgning med hensyn til udviklingen i lande  

 med alvorlige betalingsbalancevanskeligheder med henblik på at overveje  

 lukning for garantigivning på et tidligt tidspunkt, når en moratoriesituation  

 er truende, såvel som med henblik på at overveje genåbning for garantigivning  

 på lande, der er af særlig betydning for dansk eksport, når det pågældende  

 land har opnået et moratorium og taget passende skridt til dettes opfyldelse.
C.
Vurdering af kommercielle risici Vurdering af kommercielle risici skal normalt foretages på grundlag af  

 soliditetsoplysninger om køber sammenholdt med foreliggende erfaringer fra  

 tidligere samhandel med køber.
 Ved mellem- og langfristede forretninger, der omfatter betydelige beløb,  

 bør der foretages en særligt omhyggelig vurdering af købers økonomiske  

 forhold, og udover sædvanlige soliditetsoplysninger bør der så vidt muligt  

 foreligge et regnskabsmæssigt grundlag for vurderingen.
 Garantiens størrelse må ikke stå i misforhold til den kapital, der er  

 investeret i virksomheden, medmindre der er stillet særlig sikkerhed for  

 betalingen.
 I bedømmelsesgrundlaget må også indgå en vurdering af mulighederne for at  

 inddrive nødlidende beløb i køberlandet.
 Bankmæssig sikkerhedsstillelse eller hæftelse for betalingen bør i særlig  

 grad indgå i overvejelserne ved garantigivning på risikobehæftede lande.
 EKU kan fastsætte, at garanti mod kommercielle risici alene kan ydes i  

 forbindelse med garanti mod politiske risici.
D.
Vurdering af kautionsrisici Ved vurdering af, om kaution kan ydes, foretages en  

 kreditværdighedsbedømmelse af eksportørens forhold.
Grundlaget for denne  

 bedømmelse er normalt regnskabs- og budgetmæssige oplysninger.
 Mindre kautioner bør som hovedregel have karakter af et supplement til  

 eksportørens normale kilder til driftsfinansiering.
 Kautionens størrelse må ikke stå i misforhold til den kapital, der er  

 investeret i virksomheden, medmindre der er stillet særlig sikkerhed for  

 lånets tilbagebetaling.
E.
Garanti- og kautionsdækning Der kan ikke ydes fuldstændig dækning af en risiko.
For så vidt angår  

 kautioner i forbindelse med skibsfinansiering kan der afviges herfra.
F.
Regnskab Industri- og Handelsstyrelsen bestyrer Danmarks Erhvervsfond på  

 industriministerens vegne og forestår herunder hensættelser og afskrivninger.  

 Hensættelser fastsættes efter drøftelse med EKU.
I det interne regnskab for Danmarks Erhvervsfond holdes ordningerne under  

 sektion 1, sektion 2 og sektion 3 adskilt.
Der føres særskilt regnskab for  

 kautionsordningen.
 Fondens indtægter omfatter præmieindtægter, kursgevinster, renter -  

 herunder renter af gæld under moratorier -, indgåede beløb på tidligere  

 afskrevne fordringer samt kapitaltilførsler.
 Fondens udgifter omfatter administrationsudgifter, kurstab, renter,  

 afskrivninger af tab samt hensættelser i forbindelse med påtagne  

 forpligtelser samt vedrørende udestående fordringer.
 Fondens regnskab skal udvise et retvisende billede af fondens økonomiske  

 situation.
Ved ydelse af garantier og kautioner skal der foretages en  

 risikovurdering, og på grundlag heraf foretages hensættelser af passende  

 beløb til imødegåelse af tab.
For store, længerevarende garantier kan  

 hensættelserne fordeles over indtil 4 år, dog skal mindst 25% af  

 hensættelserne foretages det første år.
 Ved regnskabsårets afslutning tages de foretagne hensættelser op til  

 fornyet vurdering.
 I afskrivningspolitikken for indfriede kommercielle garantier og kautioner  

 skal der anlægges en realistisk vurdering af boniteten af udestående  

 fordringer.
For politiske garantier lægges det i afskrivningspolitikken til grund, at  

 fordringer på nationalstater på længere sigt må antages at blive betalt,  

 eventuelt gennem moratorieaftaler.
Afskrivning af sådanne fordringer  

 foretages først, når det endelige tab konstateres, normalt i forbindelse med  

 en aftale om gældsnedskrivning.
 Der vil blive udstedt særskilte retningslinjer for den del af fondens  

 forpligtelser og udestående fordringer, der vedrører politiske risici på de  

 lande, hvor særlige bistandspolitiske hensyn gør sig gældende.
G.
Særlige retningslinjer for sektion 1:
Ydelse af garanti og kaution i henhold til lovens § 4, stk. 1 1. Afgrænsning Der kan under denne sektion inden for et beløb af 15 mia. kr. ydes  

 garantier for ekstraordinære eksportkreditrisici og mindre kautioner og  

 projektkautioner i forbindelse med eksport med de af Industriministeriet  

 fastsatte undtagelser.
 EKU kan tiltræde, at der indgås aftale med Finansrådet om en ordning,  

 hvorefter ekspedition af ansøgninger og andre dele af administrationen af  

 mindre kautioner, herunder af nødlidende kautioner, varetages af det  

 långivende pengeinstitut i forbindelse med en aftale om risikodeling med  

 pengeinstituttet.
2. Risiko, præmier og balance Garanti kan i almindelighed kun ydes, når det garanterede beløb med  

 rimelig sikkerhed kan ventes overført her til landet til forfaldstid, eller  

 inden for en kortere periode efter forfaldstid.
 Garanti kan endvidere kun ydes, hvis den risiko, forretningen frembyder,  

 kan dækkes af hensættelser inden for ordningens bevillingsramme.
For garantier og kautioner, der ydes i henhold til denne sektion,  

 fastsætter EKU præmien på grundlag af en risikovurdering af det konkrete land  

 og den konkrete eksportforretning.
I så vidt omfang som muligt skal præmier  

 dække påtagne risici såvel som de med ordningens administration forbundne  

 omkostninger.
 EKU skal mindst een gang om året tage stilling til risikovilligheden og  

 til risikopræmiernes størrelse på grundlag af en vurdering af ordningens  

 økonomi.
H.
Særlige retningslinjer for sektion 2:
Ydelse af garanti og kaution i henhold til lovens § 4, stk. 2 1. Afgrænsning Der kan under denne sektion ydes garantier og kautioner inden for et beløb  

 af 30 mia. kr. ved store eksportforretninger til udviklingslande, når der  

 foreligger garanti fra finansministerium, centralbank, udviklingsbank eller  

 lignende.
Hvor sådan garanti som følge af forhold i køberlandet ikke kan  

 opnås, kan garanti fra første klasses kommerciel bank accepteres, hvis  

 projektets udviklingsaspekter, herunder dets muligheder for at tilføre landet  

 udenlandsk valuta, kan anses for tilstrækkeligt dokumenteret.
 Store eksportforretninger omfatter eksport af kapitalgoder,  

 entreprenørarbejder og lignende med en mindste kontraktsum på 10 mio. kr. og  

 en mindste kredittid på ikke under 5 år og i øvrigt i overensstemmelse med  

 international praksis.
 Garantier kan ydes på lande, der er opført på OECDs Development Assistance  

 Committee's liste (DAC-listen) over udviklingslande, med de undtagelser, der  

 er fastsat af Industriministeriet.
 Kaution kan kun ydes som afskibningskaution med sikkerhed i en garanti.
 Garanti og kaution, der indgår som led i en blandet kredit, kan ydes i  

 henhold til denne sektion uanset størrelsen af den garanterede del af  

 kontraktsummen og kredittidens længde, når den samlede kontraktsum udgør  

 mindst 10 mio. kr.
2. Risiko, præmier og balance Garanti kan kun gives, når det må anses for sandsynligt, at det  

 garanterede beløb kan overføres her til landet til forfaldstid eller inden  

 for en kortere periode efter forfaldstid.
 Garanti kan endvidere kun ydes, hvis den risiko, forretningen frembyder,  

 kan dækkes af hensættelser inden for ordningens bevillingsramme.
For garantier og kautioner, der ydes i henhold til denne sektion,  

 fastsætter EKU præmien på grundlag af en risikovurdering af det konkrete land  

 og den konkrete eksportforretning.
I så vidt omfang som muligt skal præmier  

 dække påtagne risici såvel som de med ordningens administration forbundne  

 omkostninger.
 EKU skal mindst een gang om året tage stilling til risikovilligheden og  

 til risikopræmiernes størrelse på grundlag af en vurdering af ordningens  

 økonomi.
I.
Særlige retningslinjer for sektion 3:
Ydelse af garanti og kaution i henhold til lovens § 4, stk. 3 Det generelle sigte med denne sektion er at fremme samhandelen med de  

 pågældende lande ved at åbne mulighed for, at EKU kan yde garantier for  

 større risici end under sektion 1.
1. Afgrænsning Der kan under denne sektion i perioden indtil den 31. december 1995 ydes  

 garantier og kautioner inden for et beløb på 7,5 mia. kr. ved  

 eksportforretninger til Central- og Østeuropa, når disse forretninger  

 bidrager til udviklingen af en markedsøkonomi i lande, der er under  

 omstilling fra en centraldirigeret økonomi.
 Garantier kan ydes på de lande, der er opført i bilaget.
Garantier og kautioner under denne sektion skal - muliggøre eksport, der bidrager positivt til landets udvikling mod en  

 åben markedsøkonomi, i hvilken forbindelse hensyn kan tages til eksportens  

 muligheder for at tilføre landet udenlandsk valuta, - medvirke til de internationale bestræbelser på at fremme den økonomiske  

 og politiske udvikling i landet, f.eks. i form af medfinansiering af  

 projekter, der har opnået finansiering fra multilaterale finansieringskilder,  

 der er etableret med dette formål, - fremme virksomhedssamarbejde og handel mellem Danmark og det pågældende  

 land, f.eks. ved at muliggøre supplerende finansiering for projekter, hvori  

 Investeringsfonden for Østlande deltager.
 Kaution kan kun ydes ved afskibning med sikkerhed i en garanti.
 Eksportforretningen skal fortrinsvis vedrøre eksport på mellem- og  

 langfristede kreditvilkår og som hovedregel være dækket af remburs eller  

 bankgaranti.
2. Risiko, præmier og balance Garanti kan kun gives, når det må anses for sandsynligt, at det  

 garanterede beløb kan overføres her til landet til forfaldstid eller inden  

 for en kortere periode efter forfaldstid.
 Garanti kan endvidere kun ydes, hvis den risiko, forretningen frembyder,  

 kan dækkes af hensættelser inden for ordningens bevillingsramme.
 Da garantiordningen under denne sektion indebærer påtagelse af større  

 risici end under sektion 1 og på lande med svag økonomi, er det besluttet på  

 de årlige finanslove at afsætte ekstraordinære kapitaltilførsler til delvis  

 finansiering af hensættelser til imødegåelse af tab under denne ordning.
For garantier og kautioner, der ydes i henhold til denne sektion,  

 fastsættes præmien på grundlag af en risikovurdering af det konkrete land og  

 den konkrete eksportforretning.
I så vidt omfang som muligt skal præmier  

 dække påtagne risici såvel som de med ordningens administration forbundne  

 omkostninger.
 EKU skal mindst een gang om året tage stilling til risikovilligheden og  

 til risikopræmiernes størrelse på grundlag af en vurdering af ordningens  

 økonomi, herunder den ekstraordinære kapitaltilførsel på finansloven.
 De ekstraordinære hensættelser på finanslovene for 1991-94 til denne  

 sektion tilbageføres til statskassen i det omfang, de ikke medgår til dækning  

 af tab, når garantier og kautioner ydet under ordningen er endeligt afviklet.
Industriministeriet, den 30. april 1992 Anne Birgitte Lundholt / Bjarne Bang Christensen Bilag Fortegnelse over lande, på hvilke der kan ydes garantier og kautioner  

 under sektion 3:
