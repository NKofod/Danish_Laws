Cirkulære om Arbejdsformidlingens  

 formidlingsansvar i forbindelse med placering af ledige i arbejdstilbud i  

 henhold til lov om arbejdstilbud til ledige Til Arbejdsformidlingskontorerne På given foranledning skal man hermed  

 præcisere arbejdsformidlingens formidlingsansvar ved placering af  

 ledige i arbejdstilbud.
 Efter reglerne i arbejdsministeriets bekendtgørelse  

 om arbejdstilbud m.v. påhviler det A-kasserne at indberette de  

 ledige til arbejdsformidlingen med henblik på afgivelse af  

 arbejdstilbud.
 Efter reglerne i kap. 4, § 13   15 i samme  

 bekendtgørelse påhviler det arbejdsmarkedsnævnene i  

 samarbejde med arbejdsformidlingen og A-kasserne, at søge at  

 fremskaffe arbejdstilbud til ledige hos private arbejdsgivere.
 I det omfang mulighederne herfor er udtømte,  

 påhviler det bopælskommunen   og når bopælskommunens  

 muligheder herfor er udtømte   amtskommunen, at fremskaffe  

 arbejdstilbud indenfor eget forvaltningsområde eller i anden offentlig  

 eller offentlig støttet virksomhed eller institution.
 Opgaven med at fremskaffe arbejdstilbud varetages  

 således af AMN (AF) indenfor den private sektor og af  

 bopælskommunen og amtskommunen indenfor den offentlige sektor,  

 når bortses fra statens forpligtelse efter § 14, stk. 2 til at ansatte  

 mindst 10% af de ledige.
 Endvidere fremgår det, at bopælskommunen og  

 amtskommunen i henhold til kap. 4 § 14, stk. 4 og § 15, stk. 2 er forpligtet  

 til at videregive sine arbejdstilbud  til arbejdsformidlingen med  

 nøje angivelse af det faglige indhold, samt at arbejdsformidlingen  

 foretager placering af de ledige efter de i § 14, stk. 5, fastsatte  

 tidsterminer.
 Opgaven med og ansvaret for placering i  

 arbejdstilbud er således udelukkende pålagt  

 arbejdsformidlingen.
 Grundlaget for placering er arbejdsformidlingens vurdering  

 dels af den lediges kvalifikationer og dels af det foreliggende  

 arbejdstilbuds faglige indhold, og formålet hermed er at  

 genoptræne og vedligeholde de lediges erhvervsevne.
 Kommuner og amtskommuner er sikret en vis indflydelse  

 på placering i arbejdstilbud med bestemmelsen i § 14, stk. 4 og §  

 15, stk. 2, hvorefter arbejdsformidlingen efter anmodning herom skal  

 forhandle om arbejdstilbud til de ledige, som kommunen/amtskommunen har pligt  

 til at fremskaffe et rimeligt arbejdstilbud inden for egne  

 forvaltningsområder eller i anden offentlig eller offentlig  

 støttet virksomhed eller institution.
 Det forudsættes, at samarbejdet med kommunerne  

 tilrettelægges så fleksibelt, at de ordrer på  

 langtidsledige, som kommunerne ved den virksomhedskontrakt, som er forbundet  

 med egen opgavevaretagelse, får kendskab til, videregives til AF, som  

 har placeringsansvaret.
