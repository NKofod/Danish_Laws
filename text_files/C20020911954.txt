NOA-Meddelelse vedr.
Tilmelding til AF i  

 forbindelse med en arbejdsfordeling Når en virksomhed anmelder overfor Arbejdsformidlingen, hvilke  

 medarbejdere, der er omfattet af en arbejdsfordeling, skal  

 Arbejdsformidlingen i Amanda-systemet registrere tilmeldingen, samt at disse  

 medarbejdere er omfattet af en arbejdsfordeling, jf. § 13, stk. 4, i  

 bekendtgørelse om en aktiv arbejdsmarkedsindsats På given foranledning skal styrelsen præcisere  

 følgende:
Ifølge § 13, stk. 4 i bekendtgørelse nr. 1338 af 18.  

 december 2000 om en aktiv arbejdsmarkedsindsats er ledige, der indgår i  

 en arbejdsfordeling efter reglerne i Direktoratet for  

 Arbejdsløshedsforsikringens bekendtgørelse om supplerende  

 dagpenge, fritaget for at tilmelde sig ved personligt fremmøde  

 på Arbejdsformidlingen.
Tilmeldingen sker i stedet ved, at  

 arbejdsgiveren anmelder overfor Arbejdsformidlingen, hvilke ansatte i  

 virksomheden, der er omfattet af arbejdsfordelingen.
Når en virksomhed ifølge § 13, stk. 4 i  

 bekendtgørelsen anmelder overfor Arbejdsformidlingen, hvilke  

 medarbejdere, der er omfattet af en arbejdsfordeling, skal  

 Arbejdsformidlingen i Amanda-systemet registrere tilmeldingen, samt at disse  

 medarbejdere er omfattet af en arbejdsfordeling.
I et tilmeldingsarrangement  

 i Amanda-systemet registreres, at årsagen til tilmeldingen er  

 arbejdsfordeling.
Medarbejdere, der er ledige efter en arbejdsfordeling, skal ikke tilmeldes  

 Arbejdsformidlingen på ny, da de er tilmeldt Arbejdsformidlingen i  

 forbindelse med arbejdsfordelingen.
Der er ikke forskel på den  

 tilmelding, der foretages i forbindelse med arbejdsfordeling og en tilmelding  

 ved personligt fremmøde.
Medarbejderne i arbejdsfordelingen vil  

 således være omfattet af de almindelige regler for tilmelding,  

 herunder bl.a. reglerne om grundregistrering, jf. § 20 i  

 bekendtgørelsen.
Da medarbejderne i arbejdsfordelingen skal stå  

 til rådighed for arbejdsmarkedet for at kunne få supplerende  

 dagpenge, vil de kunne formidles arbejde.
