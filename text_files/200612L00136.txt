Fremsat den 31. januar 2007 af socialministeren (Eva Kjer  

 Hansen) Forslag til Lov om ændring af lov om  

 social service og lov om retssikkerhed og administration på det sociale  

 område (Tilsyn på plejehjem og i plejeboliger m.v.) § 1 I lov om social service, jf. lovbekendtgørelse nr. 929  

 af 5. september 2006, som ændret bl.a. ved § 1 i lov nr. 1584 af 20.  

 december 2006 og § 1 i lov nr. 1585 af 20. december 2006, og senest ved  

 § 15 i lov nr. 1587 af 20. december 2006, foretages følgende ændring:
 1.  

  

 I  

  

 § 151  

  

 indsættes som  

  

 stk. 5  

  

 :
»  

 Stk. 5.  

  

 Socialministeren  

 fastsætter i en bekendtgørelse regler om tilsyn efter stk. 2-4. Ministeren  

 kan  

 herunder fastsætte regler om, at medlemmer af kommunalbestyrelsen ikke må  

 deltage i den faktiske udførelse af tilsynet.« § 2 I lov om retssikkerhed og administration på det sociale  

 område, jf. lovbekendtgørelse nr. 858 af 8. august 2006, som senest ændret  

 ved  

 § 2 i lov nr. 1585 af 20. december 2006, foretages følgende ændringer:
 1.  


  

 § 30,  

 stk. 1,  


  

 affattes således:
»I hver kommune etableres et ældreråd. Ældrerådets  

 medlemmer vælges ved direkte valg. Ældrerådet rådgiver kommunalbestyrelsen i  

 ældrepolitiske spørgsmål og formidler synspunkter mellem borgerne og  

 kommunalbestyrelsen om lokalpolitiske spørgsmål, der vedrører de ældre.« 2.  


  

 § 31,  

 stk. 1, 1. pkt.,  

  

 affattes således:
»Ældrerådet består af mindst 5 medlemmer, og for hvert  

 medlem vælges en stedfortræder.« 3.  


  

 § 31, stk. 1, 2. pkt.,  

  

 ophæves.
 4.  


  

 § 35, stk. 4,  

  

 affattes således:
»For hvert medlem vælges en stedfortræder.
Hvis der er  

 fem medlemmer i ældrerådet, vælges der kun to stedfortrædere blandt dets  

 medlemmer.« § 3 Loven træder i kraft den 1. juli 2007.
Bemærkninger til lovforslaget Almindelige bemærkninger 1. Lovforslagets baggrund og formål 1.1 Bemyndigelse til at fastsætte regler for  

 tilsyn på plejehjem og i plejeboliger Regeringen ønsker med forslaget at styrke og stramme op på  

 kvaliteten af de kommunale tilsyn på plejehjem og i plejeboliger mv. og  

 opfølgningen på disse.
Dette skal ske ved en fastlæggelse af kravene til  

 indholdet i de kommunale tilsyn.
Det er vigtigt, at de kommunale tilsyn berører alle væsentlige  

 forhold på plejehjemmene og i plejeboligerne.
Hermed vil der kunne skabes et  

 godt grundlag for de kommunale myndigheders systematiske opfølgning på, om  

 plejehjemmenes og plejeboligernes indsats er tilfredsstillende, og at de  

 ældre  

 får den hjælp de har behov for.
Lovforslaget forbedrer dermed de ældres  

 retssikkerhed.
En systematisk opfølgning på tilsynene giver også kommunerne  

 mulighed for at arbejde med læring og udvikling, således at tilsynene ikke  

 blot  

 får et kontrolelement, men også er et redskab, der kan bruges i et fagligt  

 kvalitetsudviklingsøjemed.
Nogle kommuner har gode erfaringer med at sætte  

 fokus på læring og udvikling i forbindelse med tilsynet.
Regeringen lægger stor vægt på, at den hjælp og pleje de ældre  

 modtager i ældreplejen har en ordentlig kvalitet.
Dette har stor betydning  

 for  

 at skabe forudsætningerne for et godt ældreliv med nogle gode rammer for de  

 ældres dagligdag.
Nogle af de mest ressourcesvage ældre bor på landets  

 plejehjem og i plejeboliger mv. og der er derfor her i særlig grad behov for  

 et  

 grundigt tilsyn med pleje- og omsorgsindsatsen for at sikre, at også disse  

 ældre får den nødvendige hjælp.
I 2001 blev der derfor indført et særligt  

 tilsyn med de ældre, som bor i disse boliger.
Tilsynet indebærer, at  

 kommunalbestyrelsen skal aflægge mindst et anmeldt og et uanmeldt  

 tilsynsbesøg  

 om året.
Forsommerens debat i 2006 om forholdene på landets plejehjem og  

 plejeboliger har givet anledning til tvivl om, hvorvidt det særlige kommunale  

 tilsyn altid fungerer efter hensigten i disse bebyggelser.
Socialministeriet  

 iværksatte derfor en undersøgelse af det kommunale tilsyn og bruger- og  

 pårørenderådene.
Undersøgelsen skulle blandt andet afdække, om tilsynet  

 fungerer  

 efter hensigten, og om tilsynet kan styrkes og i givet fald hvordan.  

 Undersøgelsen skulle endvidere afdække, hvilken funktion bruger- og  

 pårørenderådene har  både i forhold til tilsynet og i forhold til  

 hverdagen på  

 plejehjemmene og i plejeboligerne.
Undersøgelsen, som blev afrapporteret i november 2006,  

 konkluderer, at tilsynene er af meget svingende kvalitet, og at der er behov  

 for at styrke dem i relation til metode, indhold og opfølgning.
I mange  

 kommuner benyttes der således ikke en systematisk beskrivelse af tilsynets  

 tilrettelæggelse, dets indhold og omfang samt dets vurderingskriterier.  

 Undersøgelsen viser således, at der er behov for  

 at  

 skabe større sikkerhed for, at de ældre på plejehjem og i plejeboliger mv.  

 får  

 den hjælp, de har behov for, efter deres individuelle afgørelser og det  

 kommunale serviceniveau, der er fastsat i kvalitetsstandarderne.
1.2 Præcisering af reglerne om ældreråds  

 etablering og ældrerådets stedfortrædere til klagerådet Der er i praksis opstået tvivl om, hvorvidt det på baggrund af  

 formuleringen i retssikkerhedslovens § 30, stk. 1, 1. pkt., er  

 kommunalbestyrelsen, der nedsætter et ældreråd.
Bestemmelsen skal  

 sammenholdes  

 med retssikkerhedslovens § 31, stk. 1, 2. pkt., hvorefter medlemmerne af  

 ældrerådet vælges ved direkte valg.
 Det vurderes derfor, at der er behov for en præcisering af  

 bestemmelsen i retssikkerhedslovens § 30, stk. 1, 1. pkt. således, at  

 der  

 ikke er nogen uklarhed forbundet med, hvordan ældrerådene etableres.
Det fremgår af retssikkerhedslovens § 35, stk. 2, nr. 1,  

 at klagerådet blandt andet består af tre medlemmer fra ældrerådet.
Ifølge  

 § 35, stk. 4, vælges der for hvert medlem af klagerådet en  

 stedfortræder.  

 Dette kan i sagens natur ikke lade sig gøre, hvis et ældreråd kun består af  

 fem  

 medlemmer, som er retssikkerhedslovens mindstekrav jf. § 30. Det  

 vurderes  

 derfor, at der er behov for en præcisering, så det fremgår af  

 retssikkerhedslovens § 35, stk. 4, at der fra ældrerådet skal vælges to  

 stedfortrædere til klagerådet i de tilfælde, hvor der er 5 medlemmer i  

 ældrerådet.
2. Gældende ret 2.1 Tilsyn på plejehjem og i plejeboliger mv.
Efter reglerne om det særlige tilsyn på plejehjem og i  

 plejeboliger mv. skal kommunalbestyrelsen aflægge mindst et anmeldt og et  

 uanmeldt tilsynsbesøg årligt i disse bebyggelser jf. servicelovens  

 § 151.  

 Endvidere har embedslægeinstitutionen fået til opgave at gennemføre et årligt  

 uanmeldt sundhedsfagligt tilsynsbesøg i alle plejeboligenheder.
I tilknytning  

 til hvert tilsynsbesøg udfærdiges og offentliggøres en tilsynsrapport.  

 Tilsynsrapporterne  

 sendes i høring i bruger- og pårørenderådet samt i det kommunale ældreråd.
De  

 enkelte brugere eller pårørende skal endvidere have tilbud om løbende at få  

 tilsendt tilsynsrapporterne.
Kommunalbestyrelsen har pligt til på anmodning  

 fra  

 bruger- og pårørenderådet eller ældrerådet at tilbyde det pågældende råd en  

 mundtlig præsentation og drøftelse af tilsynsrapporterne.
Det er op til den  

 enkelte kommunalbestyrelse at udarbejde retningslinjer for den praktiske  

 udførelse af tilsynsbesøgene, herunder at træffe beslutning om uddelegering  

 af  

 den praktiske udførelse af tilsynsopgaven.
Afrapporteringerne skal indeholde  

 en  

 redegørelse for tilsynsbesøgets forløb, samt en fyldestgørende og  

 dokumenteret  

 beskrivelse af de forhold, der er fundet ved besøget.
Det forudsættes i  

 bemærkningerne til L 192 vedtaget som lov nr. 490 af 7. juni 2001, at  

 kommunalbestyrelsen har vedtaget retningslinjer for opfølgningen på tilsynet  

 og  

 i øvrigt træffer beslutninger om opfølgning med henblik på løbende at  

 optimere  

 indsatsen.
Embedslægeinstitutionen skal årligt udarbejde en samlet  

 redegørelse for de sundhedsfaglige tilsyn i kommunerne.
I lighed hermed skal  

 kommunen mindst en gang årligt udarbejde og offentliggøre en redegørelse for  

 den samlede tilsynsindsats, både de kommunale tilsynsbesøg og de  

 sundhedsfaglige tilsynsbesøg.
Denne redegørelse skal drøftes på et  

 kommunalbestyrelsesmøde med henblik på kommunens opsamling på  

 tilsynsindsatsen.  

 Reglerne om embedslægetilsyn er fastlagt i sundhedslovgivningen.
Tilsynet skal være uvildigt, så der ikke hersker tvivl om, at  

 de personer, der udfører tilsynet, er i stand til at gennemføre tilsynet på  

 en  

 faglig korrekt måde uden at tage usaglige kollegiale hensyn til  

 plejepersonale  

 og ledelse i forbindelse med formidling af de observationer, der bliver gjort  

 i  

 forbindelse med et tilsynsbesøg.
Kommunalbestyrelsen kan vælge at overlade  

 udførelsen af det praktiske tilsyn til private eller til en uafhængig  

 tilsynsenhed i kommunen, som udelukkende har kontakt med plejehjem og  

 plejecentre mv. i forbindelse med tilsynsbesøg og opfølgningen på disse.  

 Tilsynet må dog ikke varetages af leverandører af personlig og praktisk hjælp  

 samt genoptræning, uanset om disse er kommunale eller private.
Der er ikke i  

 serviceloven hjemmel til at overføre myndighedsudøvelse til private.
Et  

 privat  

 firma kan derfor konkludere i tilsynsrapporten, om opgaverne i plejehjem og  

 på  

 plejecentre løses i overensstemmelse med såvel de politisk vedtagne  

 kvalitetsstandarder som med de konkrete individuelle afgørelser om hjælp, men  

 kan ikke afgøre, hvorvidt indsatsen er god nok.
Det er alene  

 kommunalbestyrelsen, der kan tage stilling til, hvorvidt indsatsen er god  

 nok,  

 og hvilken opfølgning der i givet fald skal være på tilsynsbesøget.
Reglerne om særligt tilsyn omfatter foruden ældre også  

 handicappede og andre, der bor i de pågældende bebyggelser.
De omkring 50.000  

 ældre og handicappede, der bor på plejehjem og i plejeboliger mv. er omfattet  

 af det særlige tilsyn.
Det særlige tilsyn vedrører tilsynsbesøg på plejehjem  

 jf. servicelovens § 192, plejeboligbebyggelser, der er omfattet af lov  

 om  

 almene boliger mv. eller lov om boliger for ældre og personer med handicap,  

 og  

 andre, tilsvarende boligenheder i kommunen.
2.2 Etablering af ældreråd og ældrerådets  

 stedfortrædere til klagerådet Efter retssikkerhedslovens § 31, stk. 1, vælges medlemmer  

 af ældrerådene ved direkte valg.
For hvert medlem vælges der en  

 stedfortræder.  

 Ældrerådet skal bestå af mindst 5 medlemmer og kommunalbestyrelsen skal sørge  

 for, at der afholdes valg til ældrerådet mindst hvert fjerde år, og skal i  

 samarbejde med ældrerådet fastsætte regler for, hvordan valget skal afholdes.
Det fremgår af retssikkerhedslovens § 35, stk. 2, nr. 1,  

 at klagerådet blandt andet består af tre medlemmer fra ældrerådet.
Ifølge  

 § 35, stk. 4, vælges der for hvert medlem af klagerådet en  

 stedfortræder.  

 Dette kan ikke lade sig gøre, hvis et ældreråd kun består af fem medlemmer,  

 som  

 er retssikkerhedslovens mindstekrav jf. § 30.
3. Lovforslagets indhold 3.1 Bemyndigelse til at fastsætte regler for  

 tilsyn på plejehjem og i plejeboliger Undersøgelsen af det særlige kommunale tilsyn på plejehjem og i  

 plejeboliger mv., der blev afrapporteret ultimo november 2006, konkluderer,  

 blandt andet, at tilsynenes kontrolelement er af svingende kvalitet fra  

 kommune  

 til kommune, og at der i mange kommuner ikke benyttes en systematisk  

 beskrivelse af tilsynets tilrettelæggelse, dets indhold og omfang samt dets  

 vurderingskriterier.
Det er anbefalingen, at kvaliteten af kommunernes tilsyn kan  

 styrkes ved, at tilsynene bliver mere fokuserede og at tilsynsrapporterne  

 styrkes.
Tilsynene skal være faglige og der skal ske en regulering af, hvilke  

 elementer, der indholds- og metodemæssigt skal indgå i et tilsynsbesøg.
Dette lovforslag giver socialministeren bemyndigelse til at  

 fastsætte regler om, hvordan tilsyn på plejehjem og i plejeboliger mv. i  

 praksis skal gennemføres, således at de kommunale tilsyn kan styrkes.
Udover,  

 at der skal følges op på, om borgerne får den hjælp, de har behov for efter  

 deres afgørelser og det kommunale serviceniveau, der er fastsat i  

 kvalitetsstandarderne, er der også en række andre forhold, som er relevante  

 at  

 behandle i forbindelse med et tilsynsbesøg, og som allerede i dag behandles i  

 de kommuner, der har en god tilsynspraksis.
Det er hensigten med dette  

 lovforslag at udbrede en god tilsynspraksis til alle landets kommuner med en  

 metodemæssig understøttelse af den måde tilsynet udføres på.
Forslaget indebærer ikke, at der ændres på antallet af tilsyn,  

 men alene at der skabes hjemmel til at fastlægge indholds- og metodemæssige  

 regler for hvilke forhold, der skal afdækkes ved et tilsynsbesøg.
Som i dag  

 skal det ved tilsynet afdækkes, om hjælpen leveres i overensstemmelse med  

 såvel  

 borgernes individuelle afgørelser efter servicelovens §§ 83 og 86 og  

 kommunens kvalitetsstandarder.
I de regler, der skal fastsættes, vil indgå de forhold, der som  

 minimum skal belyses ved et tilsyn.
Det vil fx være borgernes oplevelse af  

 deres hjem og deres sociale trivsel, forplejning, kultur og socialt miljø, de  

 fysiske rammer for dagligdagen, aktiviteter, personalemæssige forhold,  

 personalets trivsel, ledelsen, faglige kompetencer og personalets sygefravær.  

 Ledelsen skal under tilsynet desuden redegøre for, hvorvidt der er sket  

 ændringer siden det sidste tilsynsbesøg.
Det gælder både i forhold til  

 tidligere kritikpunkter, men også i forhold til andet, der har ændret sig fx  

 udskiftning i ledelsen, væsentlige ændringer i personalesituationen og  

 lignende.
Desuden vil der i reglerne blive stillet krav til, hvordan  

 tilsynsrapporterne  

 skal udformes og krav om opfølgning på tilsynsbesøgene.
Der lægges ikke i  

 forslaget op til, at der ved det særlige tilsyn på plejehjem og i  

 plejeboliger  

 skal føres tilsyn med stedets økonomi.
Dette er omfattet af det kommunale  

 tilsyn efter retssikkerhedsloven.
Ved at fastsætte regler for, hvilke emner der skal behandles og  

 føres tilsyn med i forbindelse med det enkelte tilsynsbesøg, bliver der også  

 mulighed for at lave sammenligninger mellem plejehjem og plejeboliger, både  

 internt i en kommune og eksternt mellem forskellige kommuner.
Dermed skabes  

 der  

 mulighed for, at man ikke bare kan lære af hinandens fejl, men også udveksle  

 gode erfaringer og løsningsforslag i forhold til konkrete problemer.
Ved at  

 sætte fokus på læring og udvikling i forbindelse med tilsynet skabes der  

 mulighed for, at kommunerne bliver styrket i tilsynsopgaven og dermed også i  

 den daglige pleje- og omsorgsindsats ved læring af egne idéer, gode eksempler  

 og fejl og mangler.
Undersøgelsen peger på, at politisk deltagelse i  

 tilsynene  

 ikke understøtter tilsynenes kontrolelement og faglighed.
For at sikre at  

 tilsynene bliver faglige foreslås det, at socialministeren bemyndiges til at  

 fastsætte regler om, at tilsynsbesøgene skal foregå uden deltagelse af  

 politikere.
Dette er naturligvis ikke til hinder for, at man i kommunerne  

 arrangerer dialogmøder på plejehjem og i plejeboliger mv., hvor borgere,  

 pårørende, politikere, personale og ledelse kan gå i dialog om forskellige  

 forhold i plejeboligenhedernes dagligdag, herunder det kommunale  

 serviceniveau  

 på området.
3.2 Præcisering af reglerne om ældreråds  

 etablering og ældrerådets stedfortrædere til klagerådet Lovforslaget om en ændring af retssikkerhedsloven indebærer  

 alene en præcisering af, at det ikke er kommunalbestyrelsen, der nedsætter  

 ældrerådet, men at medlemmerne skal vælges ved direkte valg.
 I forhold til ældrerådets stedfortrædere til klagerådet  

 præciseres det, at hvis der er fem medlemmer af ældrerådet skal der vælges to  

 stedfortrædere blandt dets medlemmer.
4. De økonomiske og administrative  

 konsekvenser for det offentlige Det forudsættes allerede efter gældende ret, at kommunerne  

 udarbejder retningslinjer for tilsynsbesøgene og opfølgningen på disse.  

 Forslaget om, at der fastsættes regler for, hvilke emner der skal behandles  

 ved  

 et tilsynsbesøg og hvordan afrapporteringen skal foregå vil betyde, at  

 tilsynene vil tage længere tid både i forhold til tilsynsbesøget og  

 afrapporteringen.
Det vurderes, at forslaget vil påføre kommunerne  

 merudgifter  

 for cirka 3 mio. kr. om året.
 Ændringen af lov om retssikkerhed og administration på det  

 sociale område har ingen administrative eller økonomiske konsekvenser.
 De økonomiske konsekvenser af forslaget forhandles med  

 kommunerne.
5. Økonomiske og administrative konsekvenser  

 for erhvervslivet Forslaget indebærer ikke økonomiske og administrative  

 konsekvenser for erhvervslivet.
6. De administrative konsekvenser for  

 borgerne Forslaget har ikke nogen administrative konsekvenser for  

 borgerne.
7. Miljømæssige konsekvenser Forslaget har ingen miljømæssige konsekvenser.
8. Forholdet til EU-retten Forslaget indeholder ingen EU-retlige aspekter.
9. Høring Lovforslaget har været sendt i høring hos: Økonomi og  

 Erhvervsministeriet, Indenrigs- og Sundhedsministeriet, Sundhedsstyrelsen,  

 Ankestyrelsen, KL, Danske Regioner, Ældre Sagen, Ældremobiliseringen,  

 Alzheimerforeningen, Pårørendegruppen for Svage Ældre, Sammenslutningen af  

 Ældreråd i Danmark, Det Centrale Handicapråd, De Samvirkende  

 Invalideorganisationer, Dansk sygeplejeråd, HTS-A, FOA, Organisationen af  

 Selvejende  

 Institutioner, Omsorgsorganisationernes Samråd, Danske Fysioterapeuter og  

 Ergoterapeutforeningen.
10. Sammenfattende skema Positive  

 konsekvenser/  

  

 mindreudgifter Negative  

 konsekvenser/  

  

 merudgifter Økonomiske konsekvenser for stat, regioner og kommuner Ingen Ingen Administrative konsekvenser for stat, regioner og  

 kommuner Ingen Forslaget om ændring af reglerne for tilsyn med  

 plejehjem mv. skønnes at medføre årlige kommunale administrative merudgifter  

 på 3,0 mio. kr.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke  

 EU-retlige aspekter Bemærkninger til lovforslagets enkelte bestemmelser Til § 1 Det foreslås, at socialministeren bemyndiges til at fastsætte  

 nærmere regler om tilsyn på plejehjem og i plejeboliger.
Det er bl.a. hensigten at fastsætte nærmere regler om hvilke  

 emner, der skal afdækkes i forbindelse med et tilsynsbesøg og hvordan der  

 skal  

 følges op på tilsynsbesøgene.
Reglerne vil blive udformet så alle væsentlige  

 forhold på plejehjemmet/plejeboligerne bliver behandlet i forbindelse med  

 tilsynsbesøget.
I dag afdækkes disse væsentlige forhold, der vil blive nævnt  

 nedenfor, allerede i de kommuner, der har en god tilsynspraksis på området.  

 Med  

 forslaget er det hensigten at udbrede en god tilsynspraksis til alle landets  

 kommuner ved en metodemæssig understøttelse af den måde tilsynet udføres på.  

 Udover, at der skal følges op på om borgerne får den hjælp, de har behov for  

 efter deres afgørelser og det kommunale serviceniveau, der er fastsat i  

 kvalitetsstandarderne, er der også en række andre forhold, som er relevante  

 at  

 behandle i forbindelse med et tilsynsbesøg, og som allerede i dag behandles i  

 de kommuner, der har en god tilsynspraksis.
Det er blandt andet hensigten, at  

 reglerne om tilsyn vil omfatte borgernes oplevelse af, om de får den hjælp,  

 som  

 de har behov for, deres oplevelse af plejehjemmet/plejeboligerne samt  

 dagligdagen og den sociale trivsel.
Det vil i den forbindelse også være  

 relevant at få afdækket, om kommunen har valgt at gennemføre  

 brugertilfredshedsundersøgelser og i givet fald, hvad resultaterne har været.  

 Reglerne om tilsynets indhold vil også omfatte stedets kultur, aktiviteter og  

 sociale miljø, de fysiske rammer for dagligdagen, om rengøringen er  

 tilfredsstillende eller mangelfuld, kostpolitik og individuelle behov,  

 personale- og ledelsesmæssige forhold, herunder trivsel, faglige kompetencer,  

 opgavefordeling, sygefravær og andre forhold, der har relevans for  

 dagligdagen  

 på plejehjem og i plejeboliger både i relation til borgere, pårørende  

 personale, ledelse, bruger- og pårørenderåd samt andre, der har kontakt til  

 plejehjem og plejeboliger mv.
Ministeren kan med bestemmelsen også fastsætte  

 krav til, hvad et tilsynsbesøg som minimum skal omfatte, fx rundvisning,  

 interviews med plejepersonalet, beboere efter samtykke, pårørende osv.  

 Bemyndigelsen vil desuden blive brug til at fastsætte regler om opfølgningen  

 på  

 tilsyn, herunder krav til tilsynsrapporter og dokumentation for opfølgning på  

 kritikpunkter, der blevet påpeget i forbindelse med tidligere besøg, og  

 øvrige  

 almindelige ændringer på plejehjemmet og i plejeboligerne mv.
For at sikre, at tilsynene bliver faglige foreslås det, at  

 socialministeren bemyndiges til at fastsætte regler om, at tilsynsbesøgene  

 skal  

 foregå uden deltagelse af politikere.
Undersøgelsen af tilsyn peger på, at  

 politisk deltagelse i tilsynene ikke understøtter tilsynenes kontrolelement  

 og  

 faglighed, men betyder, at tilsynene får karakter af at være et tilsyn med  

 den  

 førte politik og det politiske serviceniveau.
Dette vil dog ikke være til  

 hinder for, at der i kommunerne arrangeres dialogmøder på plejehjem og i  

 plejeboliger mv., hvor borgere, pårørende politikere, personale og ledelse  

 kan  

 gå i dialog om forskellige forhold i plejeboligenhedernes dagligdag, herunder  

 det kommunale serviceniveau på området.
Til § 2 Til nr. 1-4 Det foreslås at præcisere reglerne om etablering af ældreråd,  

 så det fremgår tydeligt, at det ikke nedsættes af kommunalbestyrelsen, men at  

 medlemmerne skal vælges ved direkte valg.
I forhold til ældrerådets  

 stedfortrædere til klagerådet præciseres det, at hvis der er fem medlemmer af  

 ældrerådet skal der vælges to stedfortrædere blandt dets medlemmer.
Til § 3 Det foreslås, at loven træder i kraft den 1. juli 2007.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social service, jf. lovbekendtgørelse nr. 929 af 5.  

 september 2006, som ændret bl.a. ved § 1 i lov nr. 1584 af 20. december  

 2006 og § 1 i lov nr. 1585 af 20. december 2006, og senest ved § 15  

 i lov nr. 1587 af 20. december 2006, foretages følgende ændring:
 § 151.  

  

 Den stedlige kommune, jf.  

 § 148 a, har pligt til at føre tilsyn med, at de kommunale opgaver  

 efter §§ 83 og 86 løses i overensstemmelse med de afgørelser,  

 kommunalbestyrelsen har truffet efter disse bestemmelser og i henhold til  

 kommunalbestyrelsens vedtagne kvalitetsstandarder, jf. §§ 138 og 139.
Stk. 2.  

  

 Som led i tilsynsforpligtelsen efter stk. 1  

 skal kommunalbestyrelsen hvert år foretage mindst ét anmeldt og ét uanmeldt  

 tilsynsbesøg på plejehjem m.v., jf. § 192, i plejeboligbebyggelser, der  

 er omfattet af lov om almene boliger m.v. eller lov om boliger for ældre og  

 personer med handicap, og i andre, tilsvarende boligenheder i kommunen.  

 Tilsynet omfatter indsatsen over for de beboere og lejere, der modtager  

 kommunale serviceydelser.
Tilsynet må ikke varetages af leverandører eller  

 personer, der udfører opgaver på området.
Stk. 3.  

  

 Efter hvert tilsynsbesøg udarbejder  

 kommunalbestyrelsen en tilsynsrapport til brug for opfølgningen på  

 tilsynsbesøget.
Tilsynsrapporterne offentliggøres og sendes til høring i  

 bruger- og pårørenderådet, jf. § 17, samt i det kommunale ældreråd, jf.  

 § 30 i lov om retssikkerhed og administration på det sociale område.
Den  

 enkelte bruger eller pårørende skal endvidere have tilbud om løbende at få  

 tilsendt tilsynsrapporterne.
Kommunalbestyrelsen har pligt til på anmodning  

 fra bruger- og pårørenderådet eller det kommunale ældreråd at tilbyde det  

 pågældende råd en mundtlig præsentation og en drøftelse af  

 tilsynsrapporterne.
Stk. 4.  

  

 Mindst én gang årligt udarbejder og  

 offentliggør kommunalbestyrelsen en samlet redegørelse om tilsynet efter stk.  

 2 og 3 samt om det sundhedsfaglige tilsyn efter § 219 i sundhedsloven.  

 Redegørelsen skal endvidere indeholde en opgørelse over, hvad der i  

 forbindelse med tilsynet er blevet afdækket om sammenhængen mellem de  

 ydelser, der er truffet afgørelse om, og de faktisk leverede ydelser.  

 Redegørelsen offentliggøres og sendes til høring i bruger- og pårørenderådet,  

 jf. § 17, og i det kommunale ældreråd.
Kommunalbestyrelsen drøfter  

 herefter redegørelsen på et møde med henblik på opfølgning af tilsynet.
 1.  

  

 I  

  

 § 151  

  

 indsættes som stk. 5:
»Stk.  

 5. Socialministeren fastsætter regler i en bekendtgørelse regler om indhold,  

 udførelse og opfølgning på tilsyn efter stk. 2-4.« § 2 I lov om retssikkerhed og administration på det sociale område, jf.  

 lovbekendtgørelse nr. 858 af 8. august 2006, som senest ændret ved § 2 i  

 lov nr. 1585 af 20. december 2006, foretages følgende ændringer:
 § 30.  

  

 Kommunalbestyrelsen  

 nedsætter et ældreråd. Ældrerådet rådgiver kommunalbestyrelsen i  

 ældrepolitiske spørgsmål og formidler synspunkter mellem borgerne og  

 kommunalbestyrelsen om lokalpolitiske spørgsmål, der vedrører de ældre.
 Stk. 2-3. ...
 1.  


  

 § 30, stk. 1,  

  

 affattes således:
»  

 I hver  

 kommune etableres et ældreråd. Ældrerådets medlemmer vælges ved direkte valg.  

 Ældrerådet rådgiver kommunalbestyrelsen i ældrepolitiske spørgsmål og  

 formidler synspunkter mellem borgerne og kommunalbestyrelsen om  

 lokalpolitiske spørgsmål, der vedrører de ældre.  

« § 31.  

  

 Ældrerådet består af  

 mindst 5 medlemmer.
Medlemmerne vælges ved direkte valg, og for hvert medlem  

 vælges en stedfortræder.
Der kan ikke anvendes listeopstillinger eller indgås  

 valgforbund i forbindelse med valg til ældreråd.
 Stk. 2. ...
 2.  


  

 § 31, stk. 1. pkt.,  

  

 affattes således:
»Ældrerådet består af mindst 5 medlemmer, og for hvert medlem vælges  

 en stedfortræder.« 3.  


  

 § 31, stk. 1, 2. pkt.,  

  

 ophæves.
 § 35.  

  

 Kommunalbestyrelsen sørger  

 for, at der vælges medlemmer til klagerådet mindst hvert fjerde år, og  

 fastsætter i samarbejde med ældrerådet regler for, hvordan medlemmerne skal  

 vælges.
Stk. 2.  

  

 Klagerådet består af 1) 3  

 medlemmer, der vælges af kommunens ældreråd blandt dets medlemmer, 2) 2  

 medlemmer, der vælges af kommunalbestyrelsen blandt dens medlemmer, og 3) 1  

 medlem, der vælges af invalideorganisationerne i kommunen.
 Stk. 3.  

  

 Det medlem, der vælges  

 efter stk. 2, nr. 3, af invalideorganisationerne i kommunen, skal  

 modtage social pension, være under 60 år og have fast bopæl i kommunen.
 Stk. 4.  

  

 For hvert medlem vælges en stedfortræder.
 Stk. 5.  

  

 Klagerådet vælger selv sin formand blandt  

 de medlemmer, der er valgt af ældrerådet.
 4.  


  

 § 35, stk. 4,  

  

 affattes således:
