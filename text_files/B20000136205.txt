Bekendtgørelse om fastsættelse af  

 bidrag for 2001 fra private  

 arbejdsgivere til dækning af administrationsudgifter i  

 forbindelse med udbetaling af og modregning i  

 kompensationsbeløbet I medfør af § 17 a, stk. 4, i lov om Arbejdsmarkedets  

 Tillægspension, jf. lovbekendtgørelse nr. 914 af 4. oktober  

 2000, som ændret ved lov nr. 1248 af 20. december 2000 og efter  

 indstilling fra Arbejdsmarkedets Tillægspension, fastsættes:
 § 1. Bidraget fra private arbejdsgivere, der er  

 omfattet af § 17 a i lov om Arbejdsmarkedets Tillægspension,  

 fastsættes for 2001 til kr. 5,-, for hver gang arbejdsgiveren  

 indbetaler et beløb, der svarer til årsbidraget efter § 15,  

 stk. 1, i lov om Arbejdsmarkedets Tillægspension.
 § 2. Bekendtgørelsen træder i kraft  

 den 1. januar 2001.
 Stk. 2. Det for 2001 fastsatte bidrag anvendes første  

 gang ved modregning i kompensationen i henhold til § 17 a, i lov om  

 Arbejdsmarkedets Tillægspension på grundlag af ATP-bidrag  

 modtaget i perioden 23. november 2000 til 22. februar 2001.
