(Kontrolloven) Herved bekendtgøres lov nr. 505 af 29. november 1972 om  

 kontrol med overholdelsen af Det europæiske økonomiske Fællesskabs  

 forordninger om monopoler og konkurrencebegrænsninger med de ændringer, der  

 følger af lov nr. 160 af 15. marts 1989 og lov nr. 818 af 19. december 1989.
§ 1.  Den bistand, som medlemsstaternes kompetente  

 myndigheder skal yde Kommissionen efter Det europæiske økonomiske Fællesskabs forordninger om monopoler og konkurrencebegrænsninger, ydes her i landet af Konkurrencerådets sekretariat.
§ 2.  Anmoder Kommissionen Konkurrencerådets  

 sekretariat om at foretage en kontrolundersøgelse i henhold til artikel 13 i  

 forordning nr. 17/62, artikel 20 i forordning nr. 1017/68, artikel 17 i  

 forordning nr. 4056/86 eller artikel 10 i forordning nr. 3975/87, kan  

 sekretariatet hos virksomheder eller sammenslutninger af virksomheder Stk. 2.  Ved undersøgelsen skal der forevises en  

 skriftlig fuldmagt fra sekretariatet.
Fuldmagten skal indeholde oplysning om  

 Kommissionens anmodning og om kontrolundersøgelsens genstand og formål.
 Stk. 3.  Virksomhederne eller sammenslutningen har pligt  

 til at underkaste sig kontrolundersøgelsen, hvis den foretages på grundlag af  

 en kommissionsbeslutning.
 § 3.  Bestemmelserne i § 2 gælder også, når  

 Konkurrencerådets sekretariat bistår Kommissionen ved kontrolundersøgelser i  

 henhold til artikel 14 i forordning nr. 17/62, artikel 21 i forordning nr.  

 1017/68, artikel 18 i forordning nr. 4056/86 eller artikel 11 i forordning  

 nr. 3975/87.
 § 4.  Loven træder i kraft den 1. januar 1973.
 § 5.  Loven gælder ikke for Færøerne.
