Cirkulære om tildeling af Redningsberedskabets Medalje for International Tjeneste (godkendt af Hendes Majestæt Dronning Margrethe II den 8. juli 2015) § 1. Redningsberedskabets Medalje for International Tjeneste tildeles ansatte, værnepligtige og frivillige i redningsberedskabet, der har udført en fortjenstfuld humanitær indsats uden for Danmarks grænser.
Stk. 2. Tildeling af medaljen foretages af direktøren for Beredskabsstyrelsen § 2. Medaljen præges i sølv.
På aversen gengives en egekrans omkring et kronet skjold med Dannebrog.
På reversen indgraveres sted og årstal indskrevet i en trekant.
 Stk. 2. Medaljen bæres i et rød-hvid stribet bånd på venstre side af brystet indplaceret i overensstemmelse med Ordenskapitlets afgørelse.
 § 3. Medaljen tildeles som personlig ejendel.
 § 4. Beredskabsstyrelsen fastlægger de nærmere vilkår i forbindelse med tildeling af medaljen.
 § 5. Cirkulæret har virkning for indsats efter 1. marts 1991.
 Stk. 2. Efter ansøgning kan Redningsberedskabets Medalje for International Tjeneste desuden tildeles personer (jf. § 1) udsendt i perioden 1948 til 1. marts 1991.
 § 6. Nærværende cirkulære træder i kraft den 1. september 2015.
