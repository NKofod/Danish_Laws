 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet herved følgende:
§ 1.  Jernbanebroen, der fører over Limfjorden mellem  

 Ålborg og Nørresundby, har et bevægeligt parti udformet som en enkeltfløjet  

 klap.
Klapfaget har en fri gennemsejlingsbredde af 30 m.
Mellem Ålborg-siden  

 og klapfaget findes 2 faste brofag og mellem klapfaget og Nørresundby-siden 3  

 faste brofag.
Ved daglig vande er den fri højde ca. 4,4 m ved broens sydende  

 og 3,3 m ved broens nordende.
 Stk. 2.  Den sydlige gennemsejlingspille er på begge  

 sider afmærket med et rødt fast fyr, og den nordlige gennemsejlingspille på  

 begge sider med et grønt fast fyr.
 § 2.  Skibe, jfr. dog § 3, kan med de nedenfor anførte  

 begrænsninger forlange vederlagsfri gennemsejling alle dage fra kl. 0500 til  

 kl. 2100. Ved normal lukketid kan østfra kommende skibe forlange vederlagsfri  

 gennemsejling, når der er tilladt dem gennemsejling af den øst for broen  

 beliggende vejbro.
stk. 2.  Vederlagsfri gennemsejling vil undtagelsesvis  

 kunne forventes tilladt uden for ovennævnte tidsrum, såfremt der inden for  

 normal åbningstid er truffet aftale med brofogeden om gennemsejling på et  

 nærmere angivet tidspunkt.
Oplysning om mulighederne for forbindelse med  

 brofogeden pr. radio vil blive givet i »Efterretning for  

 Søfarende«.
Stk. 3.  Brofogeden er berettiget til at nægte  

 gennemsejling, når hensynet til jernbanetjenesten kræver det, således navnlig  

 fra 15 minutter før et tog ventes, til toget er passeret.
Gennemsejling kan  

 endvidere nægtes, når den efter brovagtens skøn vil medføre fare for broens  

 sikkerhed.
I tvivlstilfælde skal brovagten, når forholdene tillader det,  

 forud forhandle med Ålborg lodseri.
 Stk. 4.  Såfremt gennemsejling skønnes kun at burde ske  

 under iagttagelse af særlige forholdsregler, skal skibet efterkomme de  

 anvisninger, der måtte blive givet af brovagten.
 § 3.  Skibe, der kan passere broen ved at lægge  

 masten, eller hvis mast er af en sådan højde, at de kan passere under broen,  

 kan ikke fordre broen åbnet.
Stk. 2.  Skibe over 800 registertons brutto må kun  

 passere broen under vejledning af lods.
Lodseriet meddeler i hvert tilfælde  

 brovagten, hvorvidt vejr- og strømforholdene efter lodseriets skøn tillader  

 passage.
Brovagten afgør herefter, om tilladelse til gennemsejling skal  

 gives.
 Stk. 3.  Alle skibe, der ønsker broen åbnet for  

 gennemsejling, skal tilkendegive dette ved i en afstand af mindst 600 m fra  

 broen at afgive følgende signal:
 Om dagen:
 Det internationale signalflag N (eller i mangel heraf nationalflaget)  

 hejst på halv fortop samt en lang og en kort tone (- .) afgivet med fløjte  

 eller tågehorn.
 Om natten:
 Et hvidt lys for boven samt en lang og en kort tone med fløjte eller  

 tågehorn,.
 § 4.  Når et skib viser eller har givet signal for at  

 tilkendegive, at broen ønskes åbnet, vil der fra broen blive afgivet et eller  

 flere af følgende signaler:
 Om dagen:
 Om natten:
 De under 1) til 4) nævnte lyssignaler.
 Stk. 2.  De under 1) til 4) nævnte lyssignaler afgives  

 fra broens tårn på klappillen, mens de øvrige signaler afgives fra  

 signalmasten på klapfagets kontravægtstårn.
 Stk. 3.  Såfremt et gennemsejlingssignal ændres til det  

 under 1) nævnte signal samtidig med, at der afgives en lang tone (-) med  

 sirene fra broen, skal dette tilkendegive, at broen trods det afgivne  

 gennemsejlingssignal ikke kan åbnes.
 Stk. 4.  Indtil gennemsejlingssignal modtages, skal  

 skibe så vidt muligt holde sig i en afstand af mindst 400 m fra broen.
 § 5.  Broåbningen må kun passeres af et skib ad  

 gangen.
Stk. 2.  Ethvert skib, der skal passere broen, skal have  

 et anker klar til at falde.
Med hensyn til ankre, rigning, udenbordsfartøjer,  

 davider m.v. skal der være truffet fornødne foranstaltninger til undgåelse af  

 kollision med broen.
§ 6.  Inden for en afstand af 200 m på hver side af  

 broen må maskindrevne skibe kun gå med den for bevarelse af skibets  

 manøvreevne fornødne fart.
Sådanne skibe må kun passere broen med  

 hovedmaskineriet klar til øjeblikkelig brug eller med behørig  

 bugserassistance.
§ 7.  Fortøjning ved broen eller afviserværkerne er  

 forbudt.
Ligeledes er det forbudt fra både og fartøjer at bestige broen.
§ 8.  Inden for en afstand af 200 m fra broen må der  

 kun ankres, når det er bydende nødvendigt, f.eks. for at afværge påsejling af  

 broen.
Ved opankring uden for dette område må det påses, at skibet ikke  

 kommer til at ligge ud for gennemsejlingsåbningen eller således, at det under  

 svajning kan befrygtes, at det vil kunne blive til hinder for passagen gennem  

 broen.
 Stk. 2.  Kommer et skib i drift, således at der er fare  

 for, at det vil tørne mod broen eller afviserværket, skal skibet så vidt  

 muligt efterkomme de anvisninger, der måtte blive givet af brovagten for at  

 afværge beskadigelse af broen.
§ 9.  Skibe og fartøjer, der med gennemsejling for øje  

 befinder sig inden for en afstand af 200 m fra broen, skal efterkomme de af  

 brovagten givne ordrer.
Brovagten bærer under tjenesten uniform eller  

 uniformskasket.
 § 10.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 11.  Bekendtgørelsen træder i kraft den 15. januar  

 1969.
 Stk. 2.  Bekendtgørelse nr. 65 af 10. marts 1939  

 angående sejlads gennem jernbanebroen over Limfjorden ved Ålborg ophæves.
 Handelsministeriet, den 18. december  

 1968.
 Knud Thomsen.
 /Tage Madsen.
