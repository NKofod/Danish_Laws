Indledning.
Ikrafttrædelse § 1  Gyldighedsområde § 2  Definitioner § 3  Driftsleder.
3.1 Ansættelse og godkendelse af driftsleder 3.2 Driftslederens kvalifikationer 3.3 Driftslederens tilstedeværelse 3.4 Anden virksomhed 3.5 Forsyning fra et andet elforsyningsanlæg 3.6 Sammenkobling af elforsyningsanlæg 3.7 Samarbejde med entreprenører (elektroinstallatører) 3.8 Henvendelser ifølge afsnit 5 A § 4  Driftlederens pligter og ansvar.
4.1 Almindeligt 4.2 Personale 4.3 Værktøj og udrustning 4.4 Adgang til stationsområder 4.5 Nøgler 4.6 Delegering § 5  Arbejdslederens pligter og ansvar.
5.1 Almindeligt 5.2 Instruktion Stikordsregister Indledning Afsnit 5-1, 1. udgave, er udgivet af Elektricitetsrådet med gyldighed fra  

 1. juli 1984. Bestemmelserne i afsnit 5-1 er tillægsbestemmelser til  

 bestemmelserne i afsnit 5, Drift af elforsyningsanlæg.
Almindelige  

 bestemmelser.
 Eventuelle fremtidige ændringer og nye bestemmelser vil, indtil en ny  

 udgave udgives, fremkomme på erstatningsblade, hvorpå de vil blive markeret i  

 margenen med angivelse af ikrafttrædelsesdato.
 Udsendelse af erstatningsblade vil blive offentliggjort i  

 ELRÅD-meddelelser og i de tekniske blade.
 Forklaringer og henvisninger er sat med skrifttypen »petit«.
 Den 1. juli 1989 indeholder afsnittet følgende erstatningsblade:
Afsnit 5-1 Drift af elforsyningsanlæg Driftsledelse § 1 Gyldighedsområde 1.1 Afsnit 5-1 indeholder de særlige bestemmelser for driftsledelse af  

 elforsyningsanlæg.
 1.2 Afsnittet supplerer de almindelige bestemmelser for drift af  

 elforsyningsanlæg i afsnit 5.
§ 2 Definitioner 2.1 For dette afsnit gælder definitionerne i afsnit 5, § 2.
§ 3 Driftsleder 3.1 Ansættelse og godkendelse af driftsleder.
 3.1.1 Ejeren af et elforsyningsanlæg er ansvarlig for, at driftsledelsen  

 af anlægget varetages af en driftsleder med de kvalifikationer, som er  

 nødvendige for at sikre en forsvarlig driftsledelse af anlægget.
 Undtagelse:
 Generatoranlæg i lavspændingsinstallationer, herunder nødforsyningsanlæg  

 med akkumulatorer o.l. med mærkeeffekt under 500 kW, der udelukkende tjener  

 til strømforsyning af en installation, jf. afsnit 8, § 15.
 3.1.2 Ejeren skal give driftslederen nødvendig bemyndigelse og økonomiske  

 ressourcer til, at denne kan varetage sit ansvar i overensstemmelse med  

 Stærkstrømsreglementets bestemmelser.
 3.1.3 Driftslederens navn og kvalifikationer skal anmeldes til  

 Elektricitetsrådet, og godkendelse skal foreligge fra Rådet, før  

 overdragelsen af driftsledelsen finder sted.
 Undtagelser:
 Følgende er fritaget for anmeldelses- og godkendelsespligt:
 1. Driftsledere for de i stærkstrømslovens § 19,  

 sidste stykke, nævnte anlæg.
 2. Personer, der varetager driften af generatoranlæg  

 under 500 kW, som udelukkende tjener til forsyning af anlægsejerens egne  

 lavspændingsinstallationer.
 3.2 Driftslederens kvalifikationer.
 3.2.1 Berettiget til at opnå godkendelse som driftsleder er personer, der  

 har bestået den afsluttende eksamen for elektroingeniører fra Danmarks  

 tekniske Højskole, Danmarks Ingeniørakademi, danske teknika eller Aalborg  

 Universitetscenter.
 Berettiget til at opnå godkendelse som driftsleder er endvidere personer,  

 der har bestået en af de øvrige prøver eller eksaminer, som i henhold til  

 bekendtgørelse fra ministeriet for offentlige arbejder er godkendt som prøver  

 for elektroinstallatører og herfor har fået udstedt bevis, der giver ret til  

 at virke som installatør.
 3.2.2 Godkendelse som driftsleder kan opnås af andre, der har bestået den  

 afsluttende eksamen for ingeniører fra Danmarks tekniske Højskole, Danmarks  

 Ingeniørakademi, danske teknika eller Aalborg Universitetscenter, hvis de  

 over for Elektricitetsrådet kan dokumentere mindst 1 års praktisk erfaring i  

 drift af elektriske anlæg.
 3.2.3 Godkendelse som driftsleder for et anlæg til forsyning af en  

 fabriksvirksomhed e.l. kan opnås af virksomhedens tekniske leder, hvis han  

 over for Elektricitetsrådet kan dokumentere at have en efter Rådets skøn  

 fornøden teoretisk viden og praktisk erfaring i drift af elektriske anlæg.
 3.2.4 Godkendelse som driftsleder for et lavspændingsanlæg kan  

 undtagelsesvis opnås af personer, der ikke er omfattet af §§ 3.2.1 -3.2.3.
 3.2.5 Elektricitetsrådet kan nægte at godkende en anmeldt driftsleder,  

 såfremt vedkommende er straffet for overtrædelse af stærkstrømslovgivningen.
 3.3 Driftslederens tilstedeværelse.
 3.3.1 Driftslederen må ikke være beskæftiget med sådan anden virksomhed  

 eller være bosat et sådant sted, at han derved hindres i at føre et stadigt  

 tilsyn med elforsyningsanlæggets tilstand og vedligeholdelse.
 Tvivlsspørgsmål herom afgøres af Elektricitetsrådet.
 3.4 Anden virksomhed.
 3.4.1 Elektricitetsrådet kan bestemme, at driftslederen for et  

 elforsyningsanlæg ikke må virke som installatør eller være tilknyttet noget  

 installatørfirma inden for anlæggets forsyningsområde.
 3.5 Forsyning fra et andet elforsyningsanlæg.
 3.5.1 Elektricitetsrådet kan kræve, at driftsledelsen af et  

 elforsyningsanlæg, der helt eller delvis forsynes fra et andet  

 elforsyningsanlæg, underlægges det forsynende anlægs driftsleder.
 3.6 Sammenkobling af elforsyningsanlæg.
 3.6.1 Såfremt elforsyningsanlæg, der ikke har samme driftsleder, kan  

 sammenkobles, skal der foreligge skriftlig aftale om, hvem der har ansvaret  

 for driften af anlæggene, og hvor grænsen mellem driftsledernes ansvar er  

 fastlagt.
 3.6.2 Såfremt samarbejdsforbindelser mellem elforsyningsanlæg, der ikke  

 har samme driftsleder, skal afbrydes af hensyn til arbejde, skal der mellem  

 de pågældende driftsledere, før arbejdet påbegyndes, træffes aftale om,  

 hvorledes de enkelte anlægs betjeningspersonale skal forholde sig ved ud- og  

 indkobling.
 Aftalen kan udformes som en instruks til betjeningspersonalet.
 Undtagelse:
Ud- og indkobling af afbrydere foran lavspændingsgeneratoranlæg (f.eks.  

 vindkraftanlæg), såfremt 1. generatoranlæggene ophører med at generere effekt,  

 når afbryderne udkobles, og 2. de ikke bringes til at generere effekt ved alene at  

 indkoble afbryderne.
 3.7 Samarbejde med entreprenører (elektroinstallatører).
 3.7.1 Driftslederen kan overdrage ansvaret for udførelsen af opgaver ved  

 driften af elforsyningsanlægget til en entreprenør, såfremt denne har en af  

 de i § 3.2.1 nævnte kvalifikationer.
 3.7.2 Ved en sådan ansvarsoverdragelse til en entreprenør skal der  

 foreligge en skriftlig aftale mellem driftslederen og entreprenøren, der  

 tydeligt angiver, hvilke opgaver det drejer sig om, og hvor grænsen mellem  

 driftslederens og entreprenørens ansvar er fastlagt.
 Undtagelse:
Ved - indsætning og udtagning af stikledningssikringer, - tilslutning og fjernelse af stikledninger i luftledningsmaster, - tilslutning og fjernelse af stikledninger i kabelskabe og  

 vedligeholdelse af gade- og vejbelysningsinstallationer kan aftalen erstattes  

 af en generel tilladelse fra driftslederen, f.eks. ved instruks.
 3.7.3 Såfremt en entreprenør i henhold til bestemmelserne i §§ 3.7.1 og  

 3.7.2 har fået overdraget ansvaret for udførelsen af opgaver ved et  

 elforsyningsanlæg, skal denne sørge for, at opgaverne udføres i  

 overensstemmelse med bestemmelserne i stærkstrømsreglementet.
 Bestemmelsen medfører bl.a at entreprenøren under hensyntagen til den  

 skriftlige aftale skal varetage driftslederens pligter (se § 4) i det omfang,  

 disse er relevante for den pågældende opgave.
 3.8 Henvendelser ifølge afsnit 5 A.
3.8.1 Rettes der på foranledning af bestemmelserne i afsnit 5 A  

 forespørgsel til en elleverandør, om der findes elforsyningsanlæg i et givet  

 område, skal elleverandøren oplyse - om egne elforlsyningsanlæg i området, og i det omfang elleverandøren er bekendt dermed, - om der findes andre elforsyningsanlæg - offentlige eller private - i  

 området, til hvilkes ejere der således også skal rettes henvendelse.
§ 4 Driftsledernes pligter og ansvar 4.1 Almindeligt.
 4.1.1 Driftslederen skal drage omsorg for, at driften af  

 elforsyningsanlægget sker i overensstemmelse med stærkstrømsreglementets  

 bestemmelser, herunder de i §§ 4.2-4.5 fremhævede bestemmelser.
 4.2 Personale.
 4.2.1 Driftslederen skal sørge for, at der til ledelse og udførelse af de  

 under driften forefaldende opgaver anvendes sagkyndige personer i det omfang,  

 som er krævet i afsnit 5-2 til 5-6.
 4.2.2 Driftslederen skal i fornødent omfang udpege arbejdsledere,  

 holdledere, koblingsledere, koblingspersoner og instruktører.
Udpegningen skal ske ved udlevering af en personlig skriftlig meddelelse,  

 f.eks. en instruks.
Af meddelelsen skal det med fornøden henvisning til  

 bestemmelserne i afsnit 5-3 til 5-6 fremgå, hvilke funktioner der kan  

 varetages af de pågældende personer.
 4.2.3 Driftslederen skal sørge for, at der er personale til rådighed i det  

 omfang, som er krævet i de bestemmelser i stærkstrømsreglementet, der  

 vedrører de pågældende opgaver.
 4.2.4 Driftslederen skal sørge for, at personalet er instrueret om, i  

 hvilket omfang der tillades udført arbejde nær ved højspændingsanlæg under  

 spænding samt arbejde på højspændingsanlæg under spænding (AUS).
 4.2.5 Driftslederen skal sørge for, at personalet er instrueret om,  

 hvordan det skal forholde sig i ulykkessituationer (se afsnit 5, § 8) og  

 andre situationer, som indebærer umiddelbar fare for personer eller gods,  

 herunder situationer, som er omtalt i afsnit 5 A, § 8.
 4.2.6 Driftslederen skal sørge for, at personalets sagkyndighed til  

 stadighed opretholdes.
 4.3 Værktøj og udrustning.
 4.3.1 Driftslederen skal sørge for, at der til udførelse af de under  

 driften forefaldende opgaver anvendes egnet værktøj og udrustning, som er i  

 god og brugbar stand og opfylder de bestemmelser i stærkstrømsreglementet,  

 der vedrører de pågældende opgaver.
 4.3.2. Driftslederen skal sørge for, at der er værktøj og udrustning til  

 rådighed i det omfang, som er krævet i de bestemmelser i  

 stærkstrømsreglementet, der vedrører de pågældende opgaver.
 4.3.3 Driftslederen skal sørge for, at personalet er instrueret om at  

 kontrollere, afprøve, vedligeholde og udskifte værktøj og udrustning i det  

 omfang, som er krævet i de bestemmelser i stærkstrømsreglementet, der  

 vedrører de pågældende opgaver.
 4.4 Adgang til stationsområder.
 4.4.1 Driftslederen skal sørge for, at personer, der får adgang til  

 stationsområder, i fornødent omfang er advaret om faren ved de elektriske  

 anlæg samt instrueret om de bestemmelser, der gælder for færden på sådanne  

 steder, se afsnit 5, § 4.5.
 4.5 Nøgler.
 4.5.1 Kun personer, som af driftslederen er bemyndiget dertil, må være i  

 besiddelse af nøgler til aflåsede stationsområder og aflåsede  

 betjeningsorganer for elforsyningsanlæg.
4.5.2 Nøgler må kun udleveres mod kvittering og på betingelse af, - at nøglerne ikke benyttes af andre, medmindre driftslederen giver særlig  

 tilladelse hertil, - at nøgler, som udleveres for et begrænset tidsrum eller for et bestemt  

 arbejde, straks tilbagegives efter udløbet af dette tidsrum eller efter  

 arbejdets afslutning.
 4.6 Delegering.
 4.6.1 Driftslederen kan skriftligt overdrage andre sagkyndige personer at  

 varetage dele af driftsledelsen således, at disse på hans vegne sørger for,  

 at stærkstrømsreglementets bestemmelser overholdes.
1985-10-01 Arbejdsledere. holdledere Er udgået.
 4.6.2 Driftslederen har ansvaret for, at de i § 4.6.1 nævnte personer er  

 tilstrækkeligt sagkyndige til at varetage de pågældende dele af  

 driftsledelsen.
§ 5 Arbejdsledernes pligter og ansvar 5.1 Almindeligt.
 5.1.1 Arbejdslederen skal tilrettelægge, lede og føre tilsyn med arbejde  

 på eller nær ved elforsyningsanlæg.
 5.2 Instruktion.
 5.2.1 Arbejdslederen skal i forbindelse med ledelsen af arbejde sørge for,  

 at de, der er beskæftiget med arbejdet, har fået tilstrækkelig instruktion  

 herom.
Stikordsregister Adgang til stationsområder § 4.4 Afbrydere foran lavspændingsgeneratoranlæg § 3.6.2 Akkumulatorer § 3.1.1 Ansvar, arbejdslederens § 5 Ansvar, driftslederens § 3.1.2 § 3.6.1 § 4 Ansvar, entreprenørens (elektroinstallatørens) § 3.7.1 § 3.7.2 Ansættelse af driftsleder § 3.1 Arbejde (generelt) § 4.5.2 § 5 Arbejde nær ved højspændingsanlæg under spænding § 4.2.4 Arbejde på højspændingsanlæg under spænding (AUS) § 4.2.4 Arbejdsleder § 4.2.2 § 4.6.1 § 5 Betjeningsorganer § 4.5.1 Betjeningspersonale § 3.6.2 Delegering af driftslederansvar § 4.6 Driftsleder § 3 § 4 Ejer af elforsyningsanlæg § 3.1.1 § 3.1.2 Elektricitetsrådet § 3.1.3 § 3.2.2 § 3.2.3 § 3.2.5 § 3.4.1 § 3.5.1 Elektroinstallatører (se endvidere entreprenører) § 3.2.1 § 3.4.1 Elleverandør (se endvidere ejere af elforsyningsanlæg) § 3.8.1 Entreprenører (elektroinstallatører) § 3.7 Fare § 4.4.1 Fjernelse af stikledning § 3.7.2 Gade- og vejbelysningsinstallationer § 3.7.2 Generatoranlæg (lavspænding) § 3.1.1 § 3.1.3 § 3.6.2 Godkendelse, Elektricitetsrådets, af driftsleder § 3.1.3 § 3.2 Grænse mellem driftslederes ansvar § 3.6.1 Grænse mellem driftslederens og entreprenørens (elektroinstallatørens)  

 ansvar § 3.7.2 Henvendelse ifølge afsnit 5 A § 3.8 Holdledere § 4.2.2 § 4.6.1 Højspændingsanlæg § 4.2.4 Indkobling § 3.6.2 Indsætning og udtagning af stikledningssikringer § 3.7.2 Installationer, lavspændings § 3.1.1 § 3.1.3 Instruks § 3.6.2 § 3.7.2 § 4.2.2 Instruktion § 4.2.4 § 4.2.5 § 4.3.3 § 4.4.1 § 5.2 Instruktører § 4.2.2 § 4.6.1 Kabelskab § 3.7.2 Koblingsledere § 4.2.2 § 4.6.1 Koblingspersoner § 4.2.2 § 4.6.1 Kontrol af værktøj og udrustning § 4.3.3 Kvalifikationer, driftslederens § 3.1.1 § 3.1.3 § 3.2 Lavspændingsanlæg § 3.2.4 Lavspændingsgeneratoranlæg § 3.1.1 § 3.1.3 § 3.6.2 Lavspændingsinstallationer § 3.1.1 § 3.1.3 Luftledningsmast § 3.7.2 Nøgler § 4.5 Opgaver § 3.7.1 § 3.7.2 § 3.7.3 § 4.2.1 § 4.2.3 Personale (se endvidere betjeningspersonale) § 4.2 Personer (se endvidere sagkyndige personer) § 3.2.1 § 3.2.2 § 3.2.4 §  

 4.2.2 § 4.2.5 § 4.4.1 § 4.5.1 Sagkyndige personer (sagkyndighed) § 4.2.1 § 4.2.6 § 4.6.1 § 4.6.2 Samarbejde med entreprenører (elektroinstallatører) § 3.7 Sammenkobling af elforsyningsanlæg med forskellige driftsledere § 3.6 Stationsområder § 4.4 § 4.5.1 Stikledning, tilslutning og fjernelse af § 3.7.2 Stikledningssikringer, indsætning og udtagning af § 3.7.2 Tilladelse fra driftslederen § 3.7.2 § 4.2.4 § 4.5.2 Tilrettelæggelse af arbejdet § 5.1.1 Tilslutning af stikledning § 3.7.2 Tilstand, elforsyningsanlæggets § 3.3.1 Tilstedeværelse, driftslederens § 3.3 Tilsyn § 3.3.1 § 5.1.1 Udkobling § 3.6.2 Udpegning af personer med funktionsbetegnelse § 4.2.2 Udrustning § 4.3 Ulykkessituationer § 4.2.5 Vedligeholdelse af elforsyningsanlæg § 3.1.1 Vedligeholdelse af gade- og vejbelysningsinstallationer § 3.7.2 Vedligeholdelse af værktøj og udrustning § 4.3.3 Vindkraftanlæg: Se generatoranlæg.
