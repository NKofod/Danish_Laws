(Hjemmehjælpscirkulære) Indledning Ved lov nr. 258 af 16. juni 1980 er der gennemført en ændring af reglerne  

 om betaling for hjemmehjælp i lov nr. 333 af 19. juni 1974 om social bistand,  

 jfr. socialministeriets bekendtgørelse nr. 333 af 27. juni 1980.
 Det har derfor været nødvendigt at foretage en række ændringer i  

 socialministeriets cirkulære af 29. september 1975 om praktisk bistand i  

 hjemmet efter bistandsloven, som nærværende cirkulære afløser med virkning  

 fra den 1. januar 1981.
 Ud over de ændringer, der er påkrævet af hensyn til lovændringerne, er der  

 i cirkulæret foretaget ændringer af bestemmelser, der på nuværende tidspunkt  

 må anses for forældede eller overflødige.
 Desuden er der foretaget mindre ændringer, der skyldes andre lovændringer  

 samt mindre ændringer, der tydeliggør visse bestemmelser på baggrund af  

 indhentede erfaringer.
 Det hidtil gældende cirkulæres opbygning og inddeling er opretholdt, idet  

 ophævelse af enkelte punkter er markeret ved ordet »(udeladt)».
 Ændringer samt tilføjelser i forhold til det tidligere cirkulære er  

 angivet ved en lodret linie i margenen.
 1. Bistandsloven, der trådte i kraft den 1. april  

 1976, indeholder i kapitel 12 bestemmelser om praktisk bistand i hjemmet.
Loven viderefører de hidtil gældende regler om husmoderafløsning og  

 hjemmehjælp.
Efter bistandsloven anvendes kun sidstnævnte betegnelse, idet  

 der sondres mellem MIDLERTIDIG HJEMMEHJÆLP og VARIG HJEMMEHJÆLP.
Det er som hidtil en FORPLIGTELSE for kommunerne at have en  

 hjemmehjælpsordning, dvs. at have et bestemt personale til rådighed til at  

 varetage den opgave at yde praktisk bistand i hjem i kommunen.
Hjemmehjælp  

 skal ydes af den faktiske opholdskommune.
Ydelse af hjemmehjælp er en del af kommunens sociale og sundhedsmæssige  

 virksomhed.
Hjemmehjælpsordningen må derfor VIRKE I SAMARBEJDE MED den øvrige  

 virksomhed.
 2. Foruden den foran nævnte ændring, at kun  

 betegnelsen hjemmehjælp anvendes, indfører bistandloven i forhold til de  

 hidtil gældende bestemmelser følgende ændringer:
3. Formålet med at yde bistand i hjemmet er 4. Ønsket om at få bistand i hjemmet kan fremsættes  

 over for social- og sundhedsforvaltningen i den faktiske opholdskommune af  

 den, der har brug for hjælpen, af pårørende eller læge, jordemoder,  

 hjemmesygeplejerske eller af et sygehus.
 5. Ved afgørelsen af, om og i hvilket omfang der skal  

 ydes hjemmehjælp, lægges vægt på familiens samlede situation, herunder om der  

 i hjemmet er voksne eller større børn, der vil kunne yde forsvarlig bistand,  

 uden at disse familiemedlemmer belastes urimeligt derved.
 6. Hjemmehjælp ydes hovedsagelig i dagtimerne, men der  

 skal være adgang til at kunne få bistand på andre tidspunkter, ligesom der  

 skal være adgang til at få bistand på søn- og helligdage.
 7. Den, der skal modtage bistand i hjemmet, må, jfr.  

 lovens § 17, give de oplysninger, der nødvendige for at vurdere behovet for  

 hjælp og fastsætte eventuel betaling for hjælpen.
 Den almindelige bestemmelse i lovens § 18 om, at den, der modtager  

 bistand, har pligt til at underrette det sociale udvalg om forandringer i  

 sine forhold, som kan medføre, at bistanden indskrænkes eller ophører, eller  

 at betalingen ændres, gælder også med hensyn til bistand i hjemmet.
 8. De kommunale myndigheders afgørelse om den bistand,  

 der kan ydes i det enkelte tilfælde, og om betalingen herfor kan, forudsat at  

 principperne for ydelse af bistand og betalingen for denne ikke er  

 tilsidesat, ikke indbringes for anden administrativ myndighed, jfr. lovens §  

 57.
 9. Efter lovens KAP. 12 kan der ydes følgende former  

 for bistand:
HERUDOVER kan hjemmehjælpere - som hidtil - anvendes som led i en  

 støttende indsats over for en familie, hvis problemer beror på manglende  

 kendskab til husførelse, børnepasning m.v.
Denne bistand omfattes dog ikke af  

 reglerne i kap. 12, herunder ikke af betalingsreglerne, men udgiften må  

 afholdes efter lovens § 40, stk. 2. Der henvises i øvrigt til cirkulæret om  

 rådgivning og tilsyn og kontanthjælpscirkulærets pkt. 30.
MIDLERTIDIG HJEMMEHJÆLP 10. Midlertidig hjemmehjælp ydes, når der er behov for  

 bistand til de normale arbejdsopgaver i et hjem på grund af sygdom, fødsel  

 eller rekonvalescens, jfr. lovens § 51. Der er således tale om hjælp til  

 arbejdsopgaver, som en enlig eller en familie normalt selv udfører, men blot  

 midlertidigt er forhindret i at påtage sig.
 Hjælp kan også ydes, når der normalt ikke er nogen i hjemmet om dagen, men  

 et medlem af familien eventuelt et barn - f.eks. på grund af sygdom må blive  

 i og passes i hjemmet.
De forhold, der kan nævnes som BEGRUNDELSE FOR, at hjælp kan ydes, viser,  

 at der normalt kun vil være behov for en kortvarig praktisk bistand.
De  

 nævnte forhold vil som regel ikke for familien frembyde problemer, som kræver  

 mere indgående social og sundhedsmæssig bistand og vil derfor ikke give  

 anledning til, at familiens forhold nærmere undersøges med henblik på, om der  

 er grund til at give sådan bistand.
Et behov kan imidlertid foreligge, og for  

 at dette kan blive undersøgt, kræver bestemmelsen i § 51, stk. 2, at der  

 efter 3 ugers forløb skal tages stilling til, om der fortsat er behov for  

 hjælpen, og om der foreligger forhold, som begrunder andre  

 hjælpeforanstaltninger.
 Der er ikke fastsat nogen grænse for, hvor lang tid bistand kan ydes.  

 Midlertidig hjemmehjælp kan gives, så længe det kan ventes, at familien kan  

 blive i stand til at klare sig selv.
VARIG HJEMMEHJÆLP 11. Varig hjemmehjælp ydes til at udføre det huslige  

 arbejde og bistå med de personlige fornødenheder, som en person på grund af  

 vedvarende lidelse eller svækkelse ikke selv kan klare - eller dog meget  

 vanskeligt kan udføre på egen hånd, jfr. § 56. Formålet med at yde varig  

 hjemmehjælp er at give modtageren af hjælpen mulighed for at blive i sit eget  

 hjem, så længe det er muligt og ønskeligt, fremfor at blive optaget på et  

 plejehjem eller en anden institution.
Hjælpen er ikke forbeholdt modtagere af  

 en social pension.
Varig hjemmehjælp vil bestå i bistand til husligt arbejde, til indkøb,  

 mindre tøjreparationer, personlig hygiejne, af- eller påklædning og lignende  

 tjenesteydelser.
Hjælpen må ydes efter behov, og under hensyn til modtagerens  

 egne evner og muligheder.
Det kan være tilstrækkeligt, at hjælpen ydes nogle  

 få timer ugentligt, men der er ikke regler for omfanget af hjælpen, og i  

 overvejelserne herom må hensynet til pågældendes ønsker og en forsvarlig  

 pleje afvejes over for udgifterne ved henholdsvis hjemmehjælp og bistand i  

 hjemmet og optagelse i plejehjem eller anden institution.
HJÆLP TIL LEJLIGHEDSVIS AFLASTNING 12. Et hjem, der ikke opfylder betingelserne for at få  

 midlertidig eller varig hjemmehjælp, har mulighed for at få bistand af en  

 hjemmehjælper, der lejlighedsvis kan afløse den eller dem, der i hjemmet til  

 daglig passer et barn eller en voksen med en fysisk eller en psykisk lidelse,  

 jfr. § 52. Ydelse af sådan hjælp vil kunne være en forudsætning for, at den  

 pågældende kan blive i hjemmet.
Hjælp til pasning af et barn under 18 år med et fysisk eller psykisk  

 handicap eller til en voksen med et vidtgående fysisk eller psykisk handicap  

 kan også ydes efter lovens § 48, f.eks. når der er brug for daglig bistand,  

 eller når det ikke er nødvendigt, at bistand ydes af en hjemmehjælper.
Der  

 henvises til socialministeriets cirkulære om kontanthjælp.
TILSKUD TIL DÆKNING AF UDGIFT TIL HUSHJÆLP 13. Er der i et hjem behov for hjemmehjælp, og kan det  

 sociale udvalg ikke skaffe den nødvendige bistand, kan der ydes tilskud til  

 dækning af udgifter ved en hushjælp, som familien selv antager, jfr. § 56.  

 Det er således en betingelse for ydelse af tilskud, at almindelig hjemmehjælp  

 ikke kan skaffes, og den, der søger hjælp, har ikke selv valget mellem de to  

 former for bistand.
Hjælp kan ydes for det tidsrum, i hvilket der kunne være  

 ydet hjemmehjælp.
BETALING FOR MODTAGELSE AF BISTAND 14. Hjemmehjælp er efter lovens § 54 gratis for  

 personer, hvis socialindkomst ikke overstiger folkepensionens grundbeløb med  

 pensionstillæg og et tillæg for hvert barn svarende til det SÆRLIGE  

 børnetilskud efter børnetilskudslovens § 4, stk. 3. Personer, hvis  

 socialindkomst overstiger denne grænse, betaler efter vejledende regler, der  

 fastsættes af socialministeren.
Betalingssatserne meddeles i en  

 bekendtgørelse.
De vejledende betalingssatser kan ikke GENERELT fraviges,men skal som  

 udgangspunkt følges i alle situationer, hvor der ydes hjemmehjælp.
I det  

 enkelte tilfælde, hvor en anvendelse af satserne ville føre til, at  

 betalingen enten ville blive for høj eller for lav, kan det sociale udvalg  

 fastsætte betalingen til et beløb, der skønnes rimeligt f.eks. i tilfælde af  

 skattemæssigt overskud af eget hus eller lignende.
Dette gælder også i de  

 tilfælde, hvor der på grund af børns sygdom ydes midlertidig hjemmehjælp i et  

 betydeligt antal timer i en kortere periode, og det for familien vil være  

 vanskeligt at yde betaling for det fulde antal timer.
15. Betaling for hjemmehjælp må ikke overstige  

 begyndelsessatsen for hjemmehjælperens timeløn.
Der må kun kræves betaling  

 for den faktisk ydede hjælp.
Sker betaling på grundlag af et normalt ydet  

 timetal, f.eks. ved fradrag i pensionen, jfr. pkt. 20, må beregning af  

 betaling ske således, at det sikres, at der over en periode ydes hjemmehjælp  

 svarende til det betalte beløb.
 16. For varig hjemmehjælp kan der højst kræves  

 betaling for 6 timer pr. uge, jfr. § 55. Hvis midlertidig hjemmehjælp afløses  

 af varig hjemmehjælp, må betalingen ændres fra det tidspunkt, da det  

 bestemmes, at hjælpen skal være varig, jfr. pkt. 10, afsnit 4.
17. Der kræves ikke betaling for hjemmehjælp ydet til  

 lejlighedsvis afløsning af personer, der i hjemmet passer et barn eller en  

 voksen med et fysisk eller psykisk handicap, når hjælpen omfattes af lovens §  

 48, stk. 1, som en merudgift ved forsørgelsen af barnet når de økonomiske  

 betingelser er opfyldt - eller af § 48, stk. 2, når den pågældendes handicap  

 er vidtgående.
Hvis der er tale om en voksen, der ikke er omfattet af § 48,  

 stk. 2, kan der kræves betaling for bistanden.
Hvis modtageren af bistanden  

 er pensionist, kan hjælpen i så fald ydes som personligt tillæg til  

 pensionen.
 18. Tilskud til dækning af udgiften ved privat antaget  

 hushjælp i hjemmet fastsættes således, at den, der modtager hjælpen, så vidt  

 muligt økonomisk bliver stillet, som om bistanden var ydet som hjemmehjælp,  

 jfr. § 56. Det vil sige, at den, der antager hushjælpen, selv må betale en så  

 stor del af vederlaget, som pågældende skulle have betalt for at få  

 hjemmehjælp.
 19. Er den betaling, der kan kræves for ydet bistand,  

 et ringe beløb, kan indkrævning undlades, hvis omkostningerne ved at få  

 beløbet betalt ikke står i et rimeligt forhold til beløbets størrelse.
 20. Det kan mellem social- og sundhedsforvaltningen og  

 modtageren af hjemmehjælpen aftales, at betalingen indeholdes i en eventuel  

 pensionsudbetaling.
 Betaling for hjemmehjælp kan inddrives som personlige skatter, jfr. lovens  

 § 7, stk. 2.
HJEMMEHJÆLPERNES ANSÆTTELSESFORHOLD 21. Kommunerne kan ansætte hjemmehjælpere med fuld  

 beskæftigelse eller med deltidsbeskæftigelse.
Der henvises i øvrigt til  

 overenskomsten mellem Kommunernes Landsforening og de faglige organisationer.
 22. (Udeladt).
UDDANNELSE TIL HJEMMEHJÆLPERE 23. (Udeladt, der henvises til socialministeriets  

 cirkulære om uddannelse af hjemmehjælpere).
 24. (Udeladt).
 25. (Udeladt).
 26. (Udeladt).
ADMINISTRATIONEN AF HJEMMEHJÆLPSORDNINGEN 27. Administrationen af hjemmehjælpsordningen hører  

 som administrationen af anden bistand efter loven, jfr. lovens § 9, under det  

 sociale udvalg (magistraten). Det sociale udvalg tilrettelægger  

 hjemmehjælpsordningen for kommunen.
De sociale udvalg vil kunne få vejledning  

 hos socialstyrelsen.
28. Det sociale udvalg fastsætter reglerne for  

 ansøgning om bistand, herunder om, hvorvidt oplysninger om begrundelsen for  

 ansøgningen og oplysninger til brug for fastsættelsen af betaling skal  

 afgives på en særlig blanket.
Der må ikke kræves oplysninger ud over, hvad  

 der er nødvendigt til afgørelse af sagen, jfr. socialministeriets cirkulære  

 om bistandslovens almindelige bestemmelser, pkt. 28. Det bør meddeles  

 modtageren af hjælp, hvilken bistand der kan ventes af en hjemmehjælper, på  

 hvilket indtægtsgrundlag betalingen er fastsat, samt hvilken ændring i  

 indtægtsgrundlaget, der kan medføre ændring af betalingen, og derfor må  

 indberettes.
Det bør endvidere meddeles, hvorledes betalingen skal ydes.
 29. Det forudsættes, at der udøves et tilsyn med, om  

 bistand til hjemmene virker tilfredsstillende, herunder også den bistand, som  

 ydes i hjem, der selv antager hushjælp.
 De hidtidige erfaringer har vist, at det er ønskeligt at have  

 tilsynsførende/hjemmehjælpsledere ved hjemmehjælpen som kontaktled mellem  

 hjemmene, hjemmehjælpere og administrationen.
Antallet vil afhænge af, på hvilken måde ordningen er tilrettelagt.
En  

 tilsynsførende/hjemmehjæpsleder vil kunne påse, om den under pkt. 13 nævnte  

 ordning med hushjælp i hjemmet virker tilfredsstillende.
De  

 tilsynsførende/hjemmehjælpslederne vil kunne vurdere hjemmenes behov for  

 hjælp og tilrettelægge og føre tilsyn med hjemmehjælpernes arbejde, give  

 indberetning til socialforvaltningen om hjemmenes behov for anden bistand og  

 give indberetning til læger og sygehuse.
De  

 tilsynsførende/hjemmehjælpslederne vil kunne vejlede med hensyn til  

 ansættelse og afskedigelse af hjemmehjælpere, samt med hensyn til  

 introduktion af nyansatte hjemmehjælpere.
 En lønnet tilsynsførende/hjemmehjælpsleder kan ikke være medlem af  

 kommunale udvalg, hvorunder spørgsmål vedrørende pågældendes tjenesteforhold  

 hører, jfr. lov om kommunernes styrelse § 29, stk. 2.
30. Hjemmehjælpere og  

 tilsynsførende/hjemmehjælpsledere bør forsynes med legitimation med foto til  

 forevisning i hjemmene og til benyttelse på posthuse og lignende.
Såfremt  

 forvaltningen ønsker hjemmenes bekræftelse på en arbejdsseddel, må hver  

 seddel kun omfatte et hjem.
 31. Som bilag 1 er trykt en vejledning til hjemmene om  

 hjemmehjælp, som bilag 2 vejledning til hjemmehjælpere om arbejdet, som bilag  

 3 vejledning til en tilsynsførende/hjemmehjælpsleder, som bilag 4 forslag til  

 en fuldmagt, og som bilag 5 forslag til legitimationskort.
 32. Om reglerne om refusion af kommunernes udgifter  

 henvises til cirkulære om regler for anvisning af refusion og om  

 regnskabsaflæggelse og revision.
 Udgifter til hjemmehjælp under midlertidigt ophold, f.eks. i sommerhus må  

 afholdes af opholdskommunen uden adgang til at kræve refusion af den  

 sædvanlige opholdskommune, idet denne situation ikke omfattes af  

 bistandslovens § 11.
 33. Cirkulæret træder i kraft den 1. januar 1981.  

 Samtidig ophæves socialministeriets cirkulære af 29. september 1975 om  

 praktisk bistand i hjemmet efter bistandsloven.
SOCIALMINISTERIET, DEN 30. OKTOBER 1980 RITT BJERREGAARD /Birthe Frederiksen Bilag 1 Vejledning til hjemmene (Vedr. praktisk bistand i hjemmet) I henhold til lov om social bistand, kap. 12, kan der ydes praktisk  

 bistand i hjemmet i form af midlertidig hjemmehjælp i akutte sygdomstilfælde  

 og lejlighedsvis aflastning eller varig hjemmehjælp i alle de tilfælde, hvor  

 der efter en konkret vurdering skønnes at være behov for en sådan bistand.
Hjemmehjælperen bistår de syge og ældre med alle former for husligt  

 arbejde, indkøb m.v., som de pågældende ikke selv er i stand til at påtage  

 sig, således at de kan forblive i eget hjem under betryggende forhold og  

 derved kan undgå indlæggelse på en institution.
Af hensyn til den tid, der  

 medgår til indkøbene, foretages disse hos de nærmeste handlende.
Hjemmehjælperens arbejde omfatter pasning af børn og af patienten, men  

 ikke egentlig sygepleje.
Hjemmehjælperen skal efter omstændighederne yde  

 bistand til personlig pleje, f.eks. hjælp til af- og påklædning, hygiejne,  

 badning, toiletbesøg og lign.
Hjemmehjælperen er ikke forpligtet til storvask, hovedrengøring, andre  

 grovere rengøringsarbejder, pasning af have, eller lignende.
Hjemmene må  

 stille nødvendige redskaber og rengøringsartikler til rådighed.
Arbejdstiden fastsættes af den stedlige ledelse af hjemmehjælpen;  

 overarbejde samt arbejde på søn- og helligdage kan kun tillades i ganske  

 særlige tilfælde og efter forudgående aftale med ledelsen.
Hjemmehjælperen må  

 kun efter særlig aftale med kontoret være i besiddelse af nøgle til  

 klienternes hjem.
 Hjemmehjælperen har IKKE KRAV På KOST eller anden forplejning i hjemmet.  

 GAVER ELLER ANDEN FORM FOR VEDERLAG MÅ IKKE MODTAGES FRA HJEMMET ELLER YDES  

 TIL HJEMMET, og der må under ingen omstændigheder lånes penge i hjemmet eller  

 til hjemmet.
HJEMMEHJÆLPEREN HAR TAVSHEDSPLIGT og MÅ ALDRIG til udenforstående udtale  

 sig om patientens eller hjemmets forhold.
Hjemmehjælperen må heller ikke  

 drøfte kontorets ledelse, den tilsynsførende eller andre hjemmehjælpere.  

 HJEMMET BØR TIL ENHVER TID RESPEKTERE HJEMMEHJÆLPERENS TAVSHEDSPLIGT.
 Overtrædelse af reglerne kan medføre hjemmehjælperens afskedigelse.
Hjemmehjælperen kommer til hjemmet som en hjælp og skal først og fremmest  

 bistå den/de personer, der har behov for hjælp.
Hjemmehjælperen har krav på  

 at blive mødt med elskværdighed, imødekommenhed og hjælpsomhed af familien og  

 de pårørende.
Hjemmeboende raske voksne familiemedlemmer, store børn og evt.  

 logerende kan ikke forvente hjælp til deres eget behov fra hjemmehjælperen.
 Midlertidig hjemmehjælp ydes efter behov, men såfremt hjælpen strækker sig  

 ud over 3 uger, skal spørgsmålet om behovet tages op til fornyet bedømmelse.
 Lejlighedsvis hjemmehjælp ydes til personer, der i hjemmet varetager  

 pasning af et barn eller en voksen med fysiske eller psykiske lidelser.
 Varig hjemmehjælp ydes til personer, som på grund af en vedvarende lidelse  

 eller svækkelse har behov for bistand til husligt arbejde eller personlige  

 fornødenheder.
 Der vil blive givet meddelelse om, hvorvidt hjælpen er gratis eller  

 hvilken betaling, der evt. skal ydes.
 Alle væsentlige forandringer i hjemmet (f.eks. hospitalsindlæggelse,  

 ferieophold og lign.) skal straks meddeles til kontoret.
 Tvivlsspørgsmål i forbindelse med hjemmehjælp kan drøftes med den  

 tilsynsførende eller kontorets ledelse.
Bilag 2 Vejledning for hjemmehjælpere (Vedr. praktisk bistand i hjemmet) Hjemmehjælp er praktisk bistand i hjemmet, og da hjemmets behov for hjælp  

 er afgørende for arbejdets omfang, skal hjemmehjælperen kunne løse mange  

 forskelligartede opgaver.
Det er derfor nødvendigt, at hjælperen har faglig  

 viden og besidder en lang række menneskelige egenskaber.
Gennem den professionelle kunnen kan en lang række praktiske opgaver løses  

 med held, men arbejdet vil ofte stille meget store krav om modenhed og  

 ansvarsbevidsthed.
Det er vigtigt, at hjælperen er i stand til at vurdere det  

 øjeblikkelige behov og (evt. i nærmere samarbejde med den  

 tilsynsførende/hjemmehjælpslederen) at tilrettelægge arbejdet på længere  

 sigt.
 Det er nødvendigt, at hjælperen er i besiddelse af naturlig venlighed.  

 Gennem lysten til at hjælpe andre mennesker vil hjælperen kunne medvirke til  

 aktivisering af patienten - hvor det er muligt - og til en bedring i  

 almentilstanden i det hele taget.
 Hjælperen må i alle situationer gennem korrekt optræden og ved at udføre  

 sit arbejde på bedst mulig måde prøve at skabe respekt om sig selv og sit  

 arbejde, ligesom hjælperen altid må prøve at sætte sig ind i  

 hjemmets/patientens vanskelige situation.
TAVSHEDSPLIGT.
Arbejdet som hjemmehjælper vil medføre kendskab til mange  

 personlige forhold i hjemmene, og hjemmehjælperen har derfor tavshedspligt og  

 må aldrig til udenforstående udtale sig om patientens og hjemmets forhold.  

 Forvaltningens personale og andre hjemmehjælpere må ikke drøftes med  

 hjemmene.
 Hjemmehjælperen må aldrig belaste hjemmet/patienten med sine egne  

 problemer.
 Såfremt hjemmehjælperen selv føler sig i en vanskelig situation eller har  

 arbejdsmæssige problemer, vil der evt. kunne opnås aflastning ved henvendelse  

 til ledelsen eller den tilsynsførende, der også har tavshedspligt.
 Brud på tavshedspligten kan medføre afskedigelse.
 Tavshedspligten ophører IKKE ved fratrædelse af stillingen som  

 hjemmehjælper.
MEDDELELSESPLIGT.
Hvis der i hjemmet sker ændringer, som kan få betydning  

 for ydelsen af hjemmehjælpen, f. eks. hospitalsindlæggelse, bortrejse eller  

 væsentlige ændringer i helbredstilstanden, skal dette STRAKS meddeles  

 kontoret.
Såfremt hjemmehjælperen skønner, at behovet for hjælp er ændret  

 eller anden form for bistand påkrævet, skal meddelelse gives kontoret.
 Underretning om beskadigelse eller ødelæggelse af møbler, service m. v.  

 under arbejdet skal STRAKS gives såvel hjemmet som kontoret.
 Hvis hjemmehjælperen på grund af sygdom eller andre forhold er ude af  

 stand til at arbejde, skal der STRAKS gives kontoret meddelelse herom.
 Tilskadekomst under arbejdet samt navne- og adresseændring skal ligeledes  

 indberettes til kontoret.
ARBEJDET.
Hjemmehjælperen skal varetage det daglige arbejde i hjemmet som  

 f. eks. almindelig rengøring, indkøb, madlavning, klatvask, mindre  

 tøjreparationer, pasning af børn og af patienten og skal bistå de ældre og  

 handicappede med alle former for husligt arbejde, som de pågældende ikke selv  

 er i stand til at påtage sig.
Hjemmehjælperen skal endvidere efter  

 omstændighederne yde bistand til personlig pleje, f. eks. hjælp til af- og  

 påklædning, hygiejne, badning, toiletbsøg o. lign.
 Hjemmehjælpen bør ikke alene ydes til imødegåelse af de rent materielle  

 krav, men det bør også i et vist omfang være muligt at yde et arbejde af  

 opmuntrende og mentalhygiejnisk art.
 Hjemmehjælp omfatter ikke sygepleje.
Hjemmehjælperen skal endvidere i patientens og pensionistens sted rette de  

 nødvendige henvendelser til offentlige kontorer m. v., der ikke kan udsættes  

 uden skade for hjemmet.
Der skal i så fald medbringes fuldmagt og  

 legitimation.
 Hjemmehjælperen skal være opmærksom på, at nogle henvendelser lettere og  

 billigere vil kunne ordnes pr. post eller evt. pr. telefon.
 Hjemmehjælperen bør påtage sig det arbejde, der skønnes at være nødvendigt  

 for de syges, handicappedes og ældres almindelige velbefindende og trivsel.
 Arbejdet vil ikke kun bestå af små lette tjenesteydelser, men der vil ofte  

 være vanskelige og stærkt belastende opgaver at løse; skønner hjemmehjælperen  

 imidlertid, at der i hjemmet stilles urimelige og unødvendige krav til  

 hjælpen, bør der STRAKS rettes henvendelse til den  

 tilsynsførende/hjemmehjælpslederen, der da har pligt til at tale med hjemmet  

 og rette eventuelle misforståelser.
 I ØVRIGT ER HJEMMETS BEHOV FOR HJÆLP AFGØRENDE FOR ARBEJDETS OMFANG.
PÅKLÆDNING.
Hjemmehjælperen skal under arbejdet være iført en  

 hensigtsmæssig arbejdsdragt og skal medbringe skiftesko.
 Hjemmehjælperen skal være gennemført renlig med sin person og sit arbejde.
KOST.
Hjemmehjælperen har ikke krav på nogen form for forplejning i  

 hjemmet.
Tobaksrygning er ikke tilladt uden hjemmets tilladelse.
ØKONOMISKE FORHOLD.
Hjemmehjælperen vil ofte få udleveret kontante midler  

 til indkøb fra hjemmet og er forpligtet til at aflægge nøjagtigt regnskab,  

 helst skriftligt, for alle udgifter.
Indkøb foretages så økonomisk som muligt.
Af hensyn til den tid, der  

 medgår til indkøbene, foretages disse hos de nærmeste handlende.
 Gaver eller anden form for vederlag må ikke modtages fra hjemmet eller  

 ydes til hjemmet, og der må under ingen omstændigheder lånes penge i hjemmet  

 eller til hjemmet.
 Handel med personlige effekter mellem hjemmet og hjemmehjælperen må ikke  

 finde sted.
 Overtrædelse af reglerne kan medføre afskedigelse.
ARBEJDSTIDEN.
Arbejdstiden, der fastsættes af den stedlige ledelse af  

 hjemmehjælpen, skal overholdes.
Ekstraarbejde, overarbejde samt arbejde på  

 søn- og helligdage kan kun tillades i ganske særlige tilfælde og efter  

 forudgående aftale med ledelsen.
 Hjemmehjælperen må kun efter særlig aftale med kontoret være i besiddelse  

 af nøgle til klienternes hjem.
---------- Hjemmehjælperen er medarbejder ved social- og sundhedsforvaltningen og må  

 rette sig efter anvisninger fra kontorets ledelse og de tilsynsførende, men  

 hjemmehjælperen arbejder meget selvstændigt og må tilrettelægge arbejdet mest  

 rationelt og hensigtsmæssigt for hjemmet.
 Alle tvivlsspørgsmål forelægges kontorets ledelse eller den  

 tilsynsførende.
---------- Bilag 3 Vejledning for tilsynsførende/hjemmehjælpsledere (Ved hjemmehjælpen) Den tilsynsførende/hjemmehjælpslederen er kontaktleddet mellem hjemmene,  

 hjælperne og administrationen og skal varetage alle parters interesser.
Det  

 er derfor nødvendigt, at den tilsynsførende/hjemmehjælpslederen er i  

 besiddelse af faglig viden og naturlig venlighed.
 Den tilsynsførendes/hjemmehjælpslederens arbejdsopgaver vil naturligt være  

 følgende:
Hjemmene: VURDERE behovet for hjemmehjælp (bedømmes ud fra patientens  

 helbredstilstand, hjemmets indretning og praktiske forhold bl.a. afstand til  

 forretninger), OBSERVERE om der er behov for andre former for bistand eller brug for  

 hjælpemidler, FØRE TILSYN med hjælpernes arbejde og arbejdsforhold og påtale eventuelle  

 mangler, VÆRE BEHJÆLPELIG med at rette henvendelser til offentlige kontorer m.v.,  

 pårørende o.a.
 Den tilsynsførende/hjemmehjælpslederen skal på en elskværdig måde kunne  

 bistå hjemmene med den rigtige form for hjælp, for derigennem at skabe de  

 bedste muligheder for, at modtagerne af hjemmehjælpen kan blive i egne hjem,  

 så længe det er muligt og ønskeligt.
Hjælperne: INSTRUERE nye hjælpere, INDFØRE og STØTTE dem i arbejdet, VEJLEDE med nødvendige oplysninger ved tildeling af plejer, PÅSE ved tilsyn med hjælperne i hjemmet, at hjemmehjælperne overholder de  

 fastlagte mødetider, VÆRE RÅDGIVENDE og YDE BISTAND ved løsning af evt. problemer, VÆRE BEHJÆLPELIG i spørgsmål vedrørende erstatnings- og klagesager samt ORIENTERE om de forskellige afdelinger inden for forvaltningen.
Administrationen: ud fra sit kendskab til både hjemmene og hjælperne  

 FORDELE ARBEJDET efter bistandens art og hjælperens egnethed, MEDVIRKE og være RÅDGIVENDE ved ansættelse og afskedigelse af hjælperne, FORETAGE EFTERSYN, UDREGNING og ATTESTERING af hjælpernes arbejdssedler og  

 hjemmenes betaling, PÅSE at tilskud efter § 56 virker tilfredsstillende og føre tilsyn i samme  

 omfang, som hvis arbejdet havde været udført af en hjemmehjælper, AFGIVE RAPPORT til forvaltningen, deltage i tværfaglige møder og andre  

 møder vedrørende arbejdet og hjælperne, rådgive inden der foretages ændringer  

 i den bevilgede bistand, OBSERVERE og GIVE INDBERETNINGER til læger, sygehuse, hjemmesygeplejerske  

 m.v., MEDVIRKE i det opsøgende arbejde.
Tavshedspligt: den tilsynsførende/hjemmehjælpslederen er medarbejder ved  

 social- og sundhedsforvaltningen og har tavshedspligt i lighed med øvrige  

 ansatte.
Da arbejdet vil medføre kendskab til mange personlige forhold i  

 hjemmene og om hjælperne, må den tilsynsførende/hjemmehjælpslederen aldrig  

 til udenforstående udtale sig om patienternes og hjemmenes forhold, om  

 hjælpernes forhold eller om forvaltningens øvrige personale.
Brud på  

 tavshedspligten kan medføre afskedigelse.
 Tavshedspligten ophører ikke ved fratrædelse.
 Økonomiske forhold: gaver eller anden form for vederlag må ikke modtages  

 fra hjemmene eller ydes til hjemmene, og der må under ingen omstændigheder  

 lånes penge i hjemmene eller til hjemmene.
 Handel med personlige effekter mellem hjemmene og den  

 tilsynsførende/hjemmehjælpslederen må ikke finde sted.
 For at hjemmehjælpsordningen skal fungere efter bestemmelsen, må den  

 tilsynsførende/hjemmehjælpslederen forstå sit medansvar for gennem nær  

 kontakt og samarbejde med den øvrige del af forvaltningen, lægerne og andre  

 implicerede parter at medvirke til den bedst mulige løsning af opgaverne.
