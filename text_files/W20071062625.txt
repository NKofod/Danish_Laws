Klager over en utilstrækkelig behandling på skadestuen, idet der ikke blev iværksat antibiotikabehandling for en læsion i hånden fra en rive Nævnet fandt, at reservelægen handlede under normen for almindelig anerkendt faglig standard ved sin behandling af patienten på skadestuen, Sygehus X.
Patientklagenævnet oplyste, at det hører med til en objektiv undersøgelse af et sår at vurdere dybden af såret.
Dette er ikke kun nødvendigt for at sikre, at der ikke er nerve- kar- eller seneskader, men også for at danne sig et indtryk af, hvor dybt en mulig forurening kan være placeret, således at man kan planlægge eventuel antibiotikabehandling.
 Det er på den baggrund nævnets opfattelse, at reservelægens beslutningsgrundlag for at undlade antibiotikabehandling var mangelfuld.
