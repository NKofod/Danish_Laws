(Til alle kommunalbestyrelser) Ved lov nr. 145 af 30. april 1980 om ændring af lov om valg til  

 folketinget udvidedes den kreds af danske statsborgere i udlandet, som er  

 berettiget til at deltage i folketingsvalg m. m.
I.
UDVIDELSE AF PERSONKREDSEN Folketingsvalglovens § 2 omtaler to persongrupper, som på trods af ophold  

 i udlandet anses for at have en sådan tilknytning til det danske samfund, at  

 grundlovens og folketingsvalglovens krav om fast bopæl i riget er opfyldt.
Det drejer sig for det første om personer, der er ansat i den danske stat  

 og beordret til tjeneste uden for riget, og de med disse personer samlevende  

 ægtefæller, jfr. folketingsvalglovens § 2, stk. 1. Denne gruppe omfatter  

 navnlig personale, der udsendes af den danske udenrigstjeneste.
Personer, der  

 omfattes af bestemmelsen, optages efter begæring på en særlig  

 supplementsliste til valglisten i København.
 Ved lovændringen i april 1980 er personkredsen gennem lovens § 2, stk. 2,  

 udvidet, således at også følgende personer, der midlertidigt har taget ophold  

 i udlandet, og de med disse personer samlevende ægtefæller anses i henseende  

 til optagelse på valglisten for at have fast bopæl her i riget:
Personer, der omfattes af § 2, stk. 2, og som opfylder de øvrige  

 valgretsbetingelser (dansk indfødsret, fyldt 18 år og ikke umyndiggjort) har  

 valgret til folketingsvalg og folkeafstemninger samt til valg af danske  

 repræsentanter til Europa-Parlamentet.
Derimod har de ikke valgret til  

 kommunale valg.
II.
ANSØGNINGEN Ingen kan udøve valgret uden at være optaget på valglisten, jfr.  

 folketingsvalglovens § 3.
Vælgere, der ifølge folkeregistret har fast bopæl i kommunen 18.-dagen før  

 valget, optages automatisk på valglisten.
Vælgere, der har midlertidigt  

 ophold i udlandet og som er frameldt folkeregistret, optages derimod kun  

 efter ansøgning.
Vælgeren skal fremsætte skriftlig begæring om optagelse på valglisten på  

 en formular, der er foreskrevet af indenrigsministeriet.
Begæringen skal  

 indgives til kommunalbestyrelsen (folkeregistret) i den kommune, hvor  

 vælgeren sidst har været tilmeldt folkeregistret.
Ansøgningsskemaer udleveres af kommunen til vælgere, der anmelder flytning  

 til udlandet, samt efter begæring.
Vælgeren kan også få udleveret  

 ansøgningsskemaet på danske repræsentationer i udlandet.
Med cirkulæret følger et antal ansøgningsskemaer.
Yderligere eksemplarer  

 fås hos Barfod & I.
Chr.
Petersen A/S, Fabriksparken 56, 2600 Glostrup,  

 telefon (02) 45 15 16.
III.
ANSØGNINGENS BEHANDLING I kommunen skal ansøgningen gennemgås med henblik på at kontrollere, om  

 ansøgeren i medfør af folketingsvalglovens § 1 og § 2, stk. 2, har valgret  

 til folketingsvalg.
Kontrollen vil i almindelighed bestå i at undersøge, om Denne kontrol forudsættes gennemført ved eftersyn af folkeregistrets  

 personkort eller opslag af tilsvarende skærmbillede.
Kommunalbestyrelsen skal  

 derimod ikke foretage anden efterprøvelse af indholdet i øvrigt af ansøgerens  

 erklæring.
ERKLÆRINGEN, DER AFGIVES UNDER STRAFANSVAR EFTER STRAFFELOVENS §  

 162, KAN UDEN VIDERE LÆGGES TIL GRUND.
Dette gælder dog ikke i de formentlig  

 sjældne tilfælde, hvor kommunalbestyrelsen på grund af forudgående kendskab  

 til ansøgerens forhold har grund til at antage, at betingelserne ikke er  

 opfyldt, se nedenfor under 3).
Er ansøgningen indgivet til en anden kommune end den, hvor ansøgeren sidst  

 har været tilmeldt folkeregistret, skal ansøgningen eftersendes til denne  

 kommune.
Sekretariatet for personregistrering bistår i denne forbindelse med  

 - gennem opslag i det centrale personregister (CPR) - at finde sidste  

 tilmelding til folkeregistret.
 Hvis ansøgeren med rette ikke er frameldt folkeregistret, underrettes  

 ansøgeren om, at optagelse på valglisten vil ske automatisk, så længe den  

 pågældende vælger står tilmeldt folkeregistret.
 Hvis ansøgeren ikke opfylder betingelserne nævnt ovenfor under 1),  

 meddeler kommunalbestyrelsen afslag på ansøgningen.
I sager hvor kommunalbestyrelsen i øvrigt træffer afgørelse, underretter  

 denne ansøgeren om afgørelsen.
Samtidig skal ansøgeren oplyses om, at  

 optagelsen på valglisten har virkning i 2 år, og at ansøgeren - uden at  

 modtage valgkort - i denne periode kan deltage i folketingsvalg,  

 folkeafstemninger og valg af danske repræsentanter til Europa-Parlamentet ved  

 afgivelse af brevstemme på en dansk diplomatisk eller konsulær  

 repræsentation.
Det skal samtidig oplyses, til hvilken adresse brevstemmer  

 skal sendes, samt ved hvilket afstemningssted vælgeren kan afgive stemme,  

 hvis vælgeren ønsker at gøre brug af sin adgang i henhold til  

 folketingsvalglovens § 59 a til at afgive stemme ved personligt fremmøde på  

 valgdagen.
 I følgende tre tilfælde skal ansøgningen sendes til indenrigsministeriets  

 valgretsnævn til afgørelse:
Ansøgningen sendes i disse tilfælde til valgretsnævnet med oplysning om  

 grunden til indsendelsen.
Ved indsendelsen, der kan ske ved påtegning på  

 ansøgningens bagside, skal endvidere angives, at kommunen har kontrolleret,  

 at valgretsbetingelserne i øvrigt er opfyldt (dansk indfødsret, fyldt 18 år  

 og ikke umyndiggjort), og at ansøgningsskemaet er korrekt udfyldt og  

 underskrevet.
Nævnet skal endvidere underrettes om, ved hvilket  

 afstemningssted vælgeren kan afgive stemme ved personligt fremmøde på  

 valgdagen.
 Nævnets adresse er: Valgretsnævnet, Indenrigsministeriet, Christiansborg  

 Slotsplads 1, 1218 København K.
 I sager, hvor valgretsnævnet træffer afgørelse, skriver nævnet til  

 ansøgeren om afgørelsen og underretter samtidig kommunen.
IV.
INDBERETNING TIL CPR Da valglisten udfærdiges på grundlag af oplysningerne i det centrale  

 personregister (CPR), skal alle afgørelser om optagelse af udlandsdanskere på  

 valglisten straks indberettes til CPR.
Kommunalbestyrelsen skal drage omsorg  

 for indberetning til CPR af egne afgørelser og afgørelser truffet af  

 valgretsnævnet.
Som indberetningsbilag anvendes ansøgningsskemaet, hvis  

 øverste felt er forbeholdt folkeregistret.
Feltet »Valgretsdato«  

 skal udfyldes med datoen på det brev, hvori kommunalbestyrelsen eller  

 valgretsnævnet har underrettet ansøgeren om imødekommelsen af ansøgningen.  

 Forinden indsendelse til CPR afrives skemaets genpart, som opbevares i  

 kommunen som kontrolkopi.
 Kommunalbestyrelsen vil fra CPR modtage et nyt personkort, hvor  

 valgretsdatoen er anført.
Afgørelse om optagelse på valglisten har virkning i 2 år eller indtil  

 vælgeren på ny tilmeldes et folkeregister her i landet. 2-års fristens udløb  

 skal ikke indberettes til CPR.
Ved fornyet tilmelding til folkeregistret  

 slettes valgretsdatoen automatisk i CPR.
V.
OPTAGELSE PÅ VALGLISTEN Når valg er udskrevet, påhviler det kommunalbestyrelsen at foranstalte, at  

 der udarbejdes en valgliste over vælgerne i kommunen, jfr.  

 folketingsvalglovens § 12, stk. 1. Også udlandsdanskere, der omfattes af § 2,  

 stk. 2, anses for »vælgere i kommunen«.
 Afgørelser om optagelse på valglisten, som er truffet af  

 kommunalbestyrelsen senest 18.-dagen før et folketingsvalg m.v., eller som er  

 modtaget fra nævnet denne dag, skal tages i betragtning ved udfærdigelse af  

 valglisterne, jfr. herved §§ 12 og 13 i folketingsvalgloven.
Valglisten kan i hovedsagen fremstilles maskinelt.
Således vil personer,  

 der senest 18.-dagen før valget er indberettet med en valgretsdato i henhold  

 til § 2, stk. 2, blive opført på den valgliste, der på grundlag af udtræk fra  

 CPR fremstilles på de kommunale edb-centraler.
I enkelte tilfælde kan der dog  

 blive behov for manuelle rettelser i listen, se afsnit VI.
VI.
ANSØGNING OM FORNYET OPTAGELSE Indgiver en vælger, for hvem der efter § 2, stk. 2, er truffet afgørelse  

 om optagelse på valglisten, begæring om fornyet optagelse inden udløbet af  

 2-års perioden, forlænges perioden, indtil der er truffet afgørelse, jfr.  

 folketingsvalglovens § 8, stk. 5.
Ved opslag i folkeregistret kan det kontrolleres, om der er tale om  

 fornyet begæring inden fristens udløb.
Ansøgningen har i så fald den  

 virkning, at 2-års fristen forlænges, indtil afgørelse er truffet.
Da CPR  

 ikke kan modtage indberetning om sådanne forlængelser af 2-års fristen, skal  

 disse vælgere eventuelt optages manuelt på valglisten.
Dette er tilfældet,  

 hvor afgørelsen om optagelse foreligger senere end 18.-dagen før et valg og  

 vælgeren ikke er opført på den maskinelt udskrevne valgliste, fordi 2-års  

 fristen udløber forinden.
Såfremt ansøgningen afslås senere end 18.-dagen før  

 valget, og vælgeren er optaget på den maskinelt udskrevne valgliste, skal  

 vælgeren manuelt slettes af valglisten.
Imødekommes den fornyede begæring underrettes ansøgeren og CPR som nævnt  

 foran i afsnit III og IV.
Valgretsdato er også her datoen på det brev, hvori  

 ansøgeren underrettes om afgørelsen.
 En vælger, der - efter at være vendt tilbage til Danmark - udvandrer inden  

 2-års fristens udløb, skal på ny ansøge om optagelse på valglisten.
