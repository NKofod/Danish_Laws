A-kassens vejledning om fortrydelsesordningen Ankenævnet har behandlet Deres klage på møde den 21. august 2008.
Nævnet traf denne A F G Ø R E L S E De kan tilmeldes fortrydelsesordningen pr. 22. april 2007, hvis De i øvrigt opfylder betingelserne herfor denne dato.
 Ankenævnet ændrer således Arbejdsdirektoratets afgørelse af den 10. september 2007.
I starten af januar 2007 rettede De henvendelse til a-kassen om fortrydelsesordningen.
De fik den besked, at De skulle afvente skriftlig information fra a-kassen.
A-kassen noterede ikke henvendelsen.
A-kassen har i brev af den 27. august 2007 oplyst, at der i januar 2007 var en del ubesvarede spørgsmål om ordningen, hvorfor a-kassen ved de første telefoniske henvendelser i januar 2007 bad medlemmerne om at afvente yderligere skriftligt information fra a-kassen.
Efterfølgende ændrede a-kassen sin vejledning til, at medlemmerne skulle rette skriftlig henvendelse med spørgsmål om fortrydelsesordningen.
 De fyldte 43 år den 22. april 2007.
Ved brev dateret april 2007 blev De vejledt af a-kassen om, at De kunne tilmelde Dem fortrydelsesordningen senest, når De fyldte 47 år: det fremgik af brevet, at jo tidligere De kom med i ordningen, des større efterløn ville De kunne opnå.
Det fremgår ikke af brevet, at Deres anmodning om optagelse i ordningen tidligst ville få virkning fra det tidspunkt, hvor a-kassen modtog Deres skriftlige anmodning herom.
A-kassen har oplyst, at vejledningsbrevet er udsendt den 24. april 2007, og De har oplyst, at brevet er poststemplet den 25. april 2007.
De indsendte anmodning om optagelse i ordningen.
De oplyste, at De ønskede optagelse fra den 22. april 2007. Den skriftlige anmodning er modtaget af a-kassen den 14. maj 2007.
Ansøgning om optagelse i fortrydelsesordningen skal indgives skriftligt.
Det fremgår af § 1, nr. 15 i ændringslov nr. 1540 af 20. december 2006. Der kan i den forbindelse henvises til § 75, stk. 1, nr. 2.
Tilvalg til efterlønsordningen har virkning fra den dato, hvor a-kassen modtager skriftlig besked herom.
Det fremgår af § 5, stk. 2 i bekendtgørelsen om betaling af medlems- og efterlønsbidrag til en a-kasse.
 Ovennævnte regler har virkning fra den 1. januar 2007 og er offentliggjort henholdsvis den 22. december 2006 og den 23. december 2006.
A-kassen har pligt til at vejlede sine medlemmer om de rettigheder og pligter, som et medlem har efter loven og dette skal gøres individuelt, hvis medlemmet har særligt behov herfor.
Det fremgår af lovens § 65, stk. 1 samt § 1 og § 5, stk. 1 i bekendtgørelsen om en a-kasses pligt til at vejlede mv.
Når a-kassen vejleder sine medlemmer, har a-kassen pligt til at notere alle oplysninger, der kan have betydning for vejledningen af medlemmet.
Det fremgår af § 28, stk. 1 i bekendtgørelsen om en a-kasses pligt til at vejlede mv.
Arbejdsmarkedets Ankenævn finder, at det må lægges til grund, at det er sandsynliggjort, at De i januar 2007 fik besked om at afvente skriftlig information fra a-kassen.
Det må endvidere lægges til grund, at De ikke blev informeret om, at Deres anmodning til a-kassen skulle være skriftlig, og at datoen for anmodningens modtagelse i a-kassen havde betydning for Deres ret.
Nævnet har i den forbindelse lagt vægt på, at Deres oplysninger om forløbet og den information, De fik fra a-kassen, stemmer overens med det forløb og den besked, som a-kassen oplyser at have givet.
Nævnet mener, at det ikke kan lægges Dem til last, at a-kassen ikke har noteret samtalen.
A-kassen burde have noteret samtalen, hvis den havde givet Dem besked om at fremsende en skriftlig anmodning hurtigst muligt.
 Nævnet finder, at De ville have fremsendt en skriftlig anmodning om tilvalg til efterlønsordningen før den 22. april 2007, hvis a-kassen havde vejledt Dem herom.
I den forbindelse har nævnet lagt vægt på, at ændringsloven og bekendtgørelsen var offentliggjort i starten af januar 2007, hvor De rettede henvendelse til a-kassen.
A-kassen var derfor forpligtet til at vejlede Dem om indholdet af disse regler og den betydning reglerne ville få for Dem.
R E G L E R Ankenævnet henviser til § 65, stk. 1 og stk. 5 i lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 1, nr. 15 og § 5, stk. 1 i lov nr 1540 af 20. december 2006 om ændring af lov om arbejdsløshedsforsikring m.v., lov om en aktiv beskæftigelsesindsats, integrationsloven og lov om påligningen af indkomstskat til staten § 1 og § 5, stk. 1 og § 28, stk. 1 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
 § 5, stk. 2 og § 27, stk. 1 i Arbejdsdirektoratets bekendtgørelse nr. 1623 af 13. december 2006 om betaling af medlems- og efterlønsbidrag til en a-kasse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
[Adressat udeladt] Arbejdsdirektoratet, Stormgade 10, Postboks 1103, 1009 København K Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 Kapitel 10 Ret til dagpenge og aktiveringsydelse § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 2.
 Stk. 3.
 Stk. 4.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
 Stk. 6.
Lov nr 1540 af 20. december 2006 om ændring af lov om arbejdsløshedsforsikring m.v., lov om en aktiv beskæftigelsesindsats, integrationsloven og lov om påligningen af indkomstskat til staten § 1 15. Kapitel 11 a affattes således:
Kapitel 11 a Efterløn Fortrydelsesordning § 75. Et medlem, der har fravalgt at indbetale efterlønsbidrag, jf. § 77, stk. 4, kan få ret til efterløn efter bestemmelserne i §§ 74-74 n, jf. dog stk. 3 og 4, hvis den pågældende 1) har været uafbrudt medlem af en arbejdsløshedskasse a) senest fra det 24. år, hvis medlemmet er født den 1. januar 1973 eller senere, eller b) senest fra den 1. januar 1997, hvis medlemmet er født før den 1. januar 1973, 2) har tilmeldt sig efterlønsordningen skriftligt senest 15 år før, medlemmet når efterlønsalderen, jf. § 74, jf. dog stk. 2, og 3) har indbetalt efterlønsbidrag i mindst 15 år.
 Stk. 2. Personer, der er født i perioden fra den 1. juli 1960 til den 30. juni 1964, kan uanset stk. 1, nr. 2, få ret til efterløn, hvis de har tilmeldt sig efterlønsordningen senest 15 år, før de fylder 62 år.
 Stk. 3. Efterlønnens størrelse til henholdsvis et fuldtidsforsikret og et deltidsforsikret medlem fastsættes efter bestemmelserne i § 74 l, dog således at efterlønnen nedsættes i forhold til det antal år, medlemmet ikke har indbetalt efterlønsbidrag efter § 74 a, stk. 1, nr. 3. Efterlønnen nedsættes med 2 pct. af højeste dagpenge, jf. §§ 47 og 70, for hvert hele års manglende bidragsbetaling.
 Stk. 4. Den skattefri præmie beregnes til henholdsvis et fuldtidsforsikret og et deltidsforsikret medlem efter § 74 m, dog således at præmien nedsættes i forhold til det antal år, medlemmet ikke har indbetalt efterlønsbidrag efter § 74 a, stk. 1, nr. 3. Præmien nedsættes med 4 pct. for hvert hele års manglende bidragsbetaling.
 Stk. 5. Der kan ikke efterbetales manglende bidrag.
 Stk. 6. Direktøren for Arbejdsdirektoratet fastsætter efter forhandling med Beskæftigelsesrådet de nærmere regler om anvendelsen af denne bestemmelse.
 § 5 Stk. 1. Loven træder i kraft den 1. januar 2007, jf. dog stk. 2-5 og § 6.
 § 1, nr. 23 og 24, træder i kraft den 1. juli 2007.
 Stk. 3. § 1, nr. 8, og § 2, nr. 1 og 3, og § 3 træder i kraft den 1. januar 2008.
 Stk. 4. § 74, stk. 2-4, og § 74 k i lov om arbejdsløshedsforsikring m.v. som affattet ved denne lovs § 1, nr. 15, og denne lovs § 1, nr. 33, træder i kraft den 1. juli 2009.
 Stk. 5. Tidspunktet for ikrafttrædelsen af § 86, stk. 3, 4. pkt., som affattet ved denne lovs § 1, nr. 29, fastsættes af beskæftigelsesministeren.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
Kapitel 1 Generelle pligter § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
Kapitel 4 Øvrige bestemmelser § 28. A-kassen skal notere alle oplysninger, der kan have betydning for vejledningen af medlemmet, herunder de oplysninger, som medlemmet selv giver, jf. § 27.
 Stk. 2.
Arbejdsdirektoratets bekendtgørelse nr. 1623 af 13. december 2006 om betaling af medlems- og efterlønsbidrag til en a-kasse Kapitel 1 Begreber Fortrydelsesordningen § 5. Man kan tilmelde sig efterlønsordningen, jf. lovens § 75, stk. 1, selvom man tidligere har valgt den fra.
Det samme gælder, hvis man har valgt bidraget fra eller er frameldt betaling af efterlønsbidrag.
 Stk. 2. Tilvalget har virkning fra den dato, hvor a-kassen modtager skriftlig besked om, at man vælger efterlønsordningen til.
 Stk. 3. Det skriftlige tilvalg skal være modtaget i a-kassen senest 15 år før den dag, hvor man når efterlønsalderen efter lovens § 74.
 Stk. 4.
Kapitel 13 Ikrafttræden og overgangsbestemmelse m.v.
 § 27. Bekendtgørelsen træder i kraft den 1. januar 2007.
 Stk. 2.
