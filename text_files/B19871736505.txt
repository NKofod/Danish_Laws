 I medfør af § 52, § 59, § 70 og § 149, stk. 4, stk. 10, stk. 11 og stk.  

 13, i lov om luftfart, jf. lovbekendtgørelse nr. 408 af 11. september 1985,  

 fastsætter Statens Luftfartsvæsen herved efter bemyndigelse fra Ministeriet  

 for Offentlige Arbejder, jf. bekendtgørelse nr. 170 af 28. april 1985 om  

 specifikationer for flyvepladser, følgende:
1. Referencedokumenter 1.1 Annex 14 til Chicago-konventionen, seneste udgave, for tiden 8. udgave  

 af marts 1983.
 1.1.1 Annex 14 kan købes i engelsk udgave ved henvendelse til Statens  

 Luftfartsvæsen, Luftfartsinformationstjenesten, Ellebjergvej 50, 2450  

 København SV.
 1.2 BL 3-6, Tankning af luftfartøjer m.m., seneste udgave, for tiden 2.  

 udgave af 15. juli 1978.
 1.3 BL 3-7, Anmeldelse og registrering af private flyvepladser, seneste  

 udgave, for tiden 1. udgave af 15. oktober 1978.
 1.4 BL 3-31, Selvvalg af helikopterflyvepladser, seneste udgave, for tiden  

 1. udgave af 1. juli 1987.
 1.5 BL 5-4, Rundflyvning, seneste udgave, for tiden 3. udgave af 1. juli  

 1987.
 1.6 BL 5-15, Præstationsnormer for flyvemaskiner, hvis maksimalt tilladte  

 startvægt ikke overstiger 5.700 kg, og som anvendes til taxaflyvning, seneste  

 udgave, for tiden 3. udgave af 1. december 1980.
 1.7 Gebyrreglement for Statens Luftfartsvæsen, det til enhver tid  

 gældende, for tiden det med gyldighed fra 1. januar 1987.
 1.8 Lov om private fællesveje, jf. lovbekendtgørelse nr. 370 af 6. august  

 1985.
2. Definitioner Bane (Runway). Et på en landflyveplads afmærket, rektangulært område til  

 brug ved landing og start med luftfartøjer.
 Flyveplads (Aerodrome). Et bestemt område på land eller vand (omfattende  

 bygninger, installationer og udstyr), beregnet til anvendelse helt eller  

 delvis ved landing, start og manøvrering af luftfartøjer.
 Flyveplads, offentlig (Aerodrome, Public). En flyveplads, der på ensartede  

 vilkår er åben for alle luftfartøjer.
 Flyveplads, privat (Aerodrome, Private). En flyveplads der ikke er  

 offentlig.
 Indflyvningssektor (Approach Sector). Et areal, over hvilket indflyvning  

 til og udflyvning fra en flyveplads finder sted.
 Rundflyvning (Sightseeing Flight). Flyvning, der udføres med start og  

 landing på samme plads, og som foregår inden for et område, der dækkes af en  

 cirkel med centrum i pladsens midte og med en radius på 50 km, og hvorunder  

 der medføres passagerer mod betaling.
Sikkerhedszone (Strip). Et nærmere angivet område indeholdende en bane og  

 eventuelt en stopvej, hvis formål er 3. Anvendelsesområde Denne BL gælder for private flyvepladser, der er beliggende på dansk  

 område, som anvendes til rundflyvning med flyvemaskiner, og hvor banelængden  

 ikke er over 800 meter.
For baner på mere end 800 meters længde fastsættes  

 kravene i hvert enkelt tilfælde af Statens Luftfartsvæsen.
4. Tilladelser 4.1 Tilladelse til anlæg og drift af en privat flyveplads, der skal  

 anvendes til rundflyvning, gives af Statens Luftfartsvæsen efter ansøgning på  

 hertil autoriseret formular.
Ansøgningen skal være vedlagt en udtalelse fra  

 den lokale politimyndighed om den indflydelse, pladsen og aktiviteterne vil  

 få for de trafikale forhold.
 Anm. 1: Det påhviler ansøgeren selv at indhente de øvrige nødvendige  

 tilladelser i medfør af anden lovgivning, såsom miljøbeskyttelses-,  

 frednings- og planlægningslovgivningen.
 Anm. 2: Intet i denne BL fritager for forpligtelsen til anmeldelse og  

 registrering af private flyvepladser i henhold til BL 3-7.
 4.2 Ansøgningen skal være Statens Luftfartsvæsen i hænde senest 3 måneder,  

 før flyvepladsen anlægges eller tages i brug til rundflyvning.
5. Teknisk godkendelse 5.1 En flyveplads, der skal anvendes til rundflyvning, skal godkendes af  

 Statens Luftfartsvæsen.
 5.2 Ansøgning om teknisk godkendelse indsendes til Statens Luftfartsvæsen  

 på en af luftfartsvæsenet autoriseret formular vedlagt:
 5.3 Godkendelse meddeles i form af et godkendelsesbevis, hvoraf fremgår de  

 vilkår, som findes påkrævet.
 5.4 Godkendelsesbeviset skal opbevares på pladsen.
6. Betingelser for flyvepladsens tekniske godkendelse 6.1 Bane 6.1.1 Ved placering af banen skal der tages hensyn til  

 indflyvningsforhold, nærliggende bebyggelse, turbulensforhold m.v.
6.1.2 Banen skal have en sådan længde, at præstationsnormerne for de typer  

 af flyvemaskiner, der skal anvendes, kan overholdes, jf.
BL 5-15.
 6.1.3 Banebredden skal være mindst 30 meter, men kan dog for baner med  

 fast belægning reduceres til 18 meter.
 6.1.4 Overfladens hældning i banens længderetning må ikke på noget sted  

 overstige 2% i forhold til vandret plan.
 6.1.5 Ændringer i overfladens hældning i banens længderetning må ikke være  

 større end 1% for hver 100 meter svarende til en krumningsradius på 10.000  

 meter.
 6.1.6 Overfladens hældning på tværs af banen må ikke på noget sted  

 overstige 2% i forhold til vandret plan.
6.1.7 Banen skal være fast og bæredygtig.
Eventuel bevoksning skal bestå  

 af græs, der ikke må være højere end 20 cm.
6.2 Sikkerhedszoner 6.2.1 Langs banens sider skal der være hindringsfrie sikkerhedszoner på  

 mindst 21 meters bredde.
 6.2.2 For hver ende af banen skal der være en hindringsfri sikkerhedszone  

 på mindst 30 meters længde .
 6.2.3 Overfladens beskaffenhed i sikkerhedszonerne skal være sådan, at en  

 flyvemaskine ikke lider alvorlig overlast, hvis den under start eller landing  

 kører ud i disse.
6.3 Indflyvningssektorer og hindringsbegrænsende planer 6.3.1 Der skal etableres indflyvningssektorer, der udgår fra enden af  

 sikkerhedszonerne.
 6.3.1.1 Sektorernes indre kant skal have samme bredde som sikkerhedszonen,  

 og sidekanterne skal divergere i forhold til centerlinien med 10%, se fig. 2.
 6.3.1.2 Længden af sektorerne skal være mindst 1.600 meter, se fig. 2.
6.3.2 Indflyvningsplanet 6.3.2.1 I indflyvningssektorerne skal der være hindringsfrit over et plan  

 med en hældning på 5% i forhold til vandret plan, begyndende ved sektorernes  

 indre kant i banens niveau, se fig. 3.
 6.3.2.2 De inderste 300 meter af indflyvningssektorerne bør holdes fri for  

 bygninger og høj beplantning.
 6.3.2.3 Det hindringsbegrænsende plan skal have en frigang på mindst 5  

 meter over en offentlig vej, en privat fællesvej eller en almen vej, jf. lov  

 om private fællesveje, og 7 meter over en jernbane.
6.3.3 Overgangsplanet 6.3.3.1 Langs sikkerhedszonernes og indflyvningssektorernes sider skal der  

 være hindringsfrit over et plan med en hældning på 20% i forhold til vandret  

 plan, begyndende ved zonekanterne i landingsarealets niveau og kanterne af  

 indflyvningssektorernes hindringsbegrænsende plan, som beskrevet i pkt.  

 6.3.1.1 og pkt. 6.3.2.1.
 6.3.3.2 Overgangsplanet slutter 45 meter over banens niveau, se fig. 2 og  

 4.
 6.4 Hindringer m.v.
 På banen og i sikkerhedszonerne må der ikke forefindes veje, stier, hegn  

 eller hindringer i øvrigt.
6.5 Afmærkning af bane og sikkerhedszoner 6.5.1 Banetærskler skal afmærkes med hvide fliser i felter på 2 x 6 meter  

 med en indbyrdes afstand mellem felterne på 6 meter, se fig. 5.
 6.5.1.1 Tærskler på baner uden bevoksning, men med lys overflade (f.eks.  

 strandsand), skal i stedet for fliser afmærkes med 3 markeringsspande på hver  

 side af banen i en række vinkelret på centerlinjen med en indbyrdes afstand  

 på 3 meter.
6.5.2 Banens sidebegrænsning skal afmærkes med spande af let konstruktion,  

 f.eks. plastik eller PVC, med en højde på maksimalt 60 cm.
Farven skal være  

 rød, gul eller orange med en kontrastfarve i et mindst 20 cm bredt bånd i  

 toppen, se fig. 5 og 6.
 6.5.3 Banemarkeringerne placeres langs banekanten med en indbyrdes afstand  

 af maksimalt 60 meter.
6.5.4 Sikkerhedszonernes begrænsning skal afmærkes med rød/hvide kasser i  

 samtlige hjørner og langs pladsens begrænsning parallelt med banen med en  

 indbyrdes afstand af maksimalt 100 meter.
Kassernes dimension og udførelse  

 skal være i overensstemmelse med tegningerne på fig. 5 og 6.
 6.5.5 Hvis der etableres rulleveje, skal disse afmærkes med blå spande.
 6.5.6 Afmærkning af baner med fast belægning skal udføres i  

 overensstemmelse med ICAO Annex 14.
6.6 Signalmateriel 6.6.1 På pladsen skal der forefindes mindst en vindpose, der er anbragt  

 således, at den er synlig fra luftfartøjer, der befinder sig i  

 landingsrunden.
 6.6.1.1 Vindposen skal udføres som vist på fig. 7.
 6.6.2 Der skal forefindes materiale, der kan udlægges som mindst 2 hvide  

 kors, som vist i fig. 7, til markering af de dele af banen, der midlertidigt  

 er uanvendelige for luftfartøjer.
 6.6.2.1 Endvidere skal forefindes flag til markering af områder inden for  

 sikkerhedszoner, rulleveje og standplads, der er uanvendelige for  

 luftfartøjer.
 6.6.2.2 Flagenes farve skal være orange eller rød/hvid.
6.7 Nødudstyr 6.7.1 På pladsen skal der forefindes mindst en 12 kg tydeligt markeret  

 pulverslukker anbragt således, at den kan anvendes hurtigt, hvis brand  

 opstår, se fig. 8.
 6.7.1.1 Hvis der findes et tankningsanlæg, skal ildslukkeren anbringes ved  

 dette.
 6.7.2 På pladsen eller i umiddelbar nærhed af denne skal der forefindes:
 Anm.: Førstehjælpskasserne fra Arbejdstilsynet og Falcks Redningskorps A/S  

 er godkendt af Statens Luftfartsvæsen.
6.8 Afspærring og tilskuerpladser 6.8.1 Solide hegn skal opstilles, hvor pladsen grænser op til  

 tilskuerpladser og offentlige veje.
 6.8.1.1 Langs alle flyvepladsens grænser skal der i fornødent omfang  

 opstilles skilte med påskrift om, at uvedkommende færdsel og ophold på  

 pladsen er forbudt.
 6.8.2 Tilskuerpladser må ikke etableres inden for sikkerhedszonerne eller  

 i de inderste 300 m af indflyvningssektorerne.
7. Tankningsanlæg Hvis der etableres mulighed for at tanke på rundflyvningspladsen, skal  

 bestemmelserne i BL 3-6 om tankning af luftfartøjer m.m. følges.
8. Flyvepladsens drift Det påhviler koncessionshaveren at sikre, 9. Tilbagekaldelse Hvis der under udøvelsen af den af tilladelsen omfattede virksomhed finder  

 væsentlig tilsidesættelse sted af de i denne BL fastsatte forskrifter eller  

 af de for godkendelsen i øvrigt fastsatte vilkår, kan tilladelsen  

 tilbagekaldes af Statens Luftfartsvæsen.
10. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
12. Straf 12.1 Overtrædelse af bestemmelserne i afsnit 8 i denne BL straffes i  

 medfør af luftfartslovens § 149, stk. 4, stk. 10 og stk. 11, med bøde eller  

 hæfte.
 12.2 Er overtrædelsen begået af et aktieselskab, andelsselskab eller  

 lignende kan der pålægges selskabet som sådant bødeansvar i medfør af  

 luftfartslovens § 149, stk. 13.
13. Ikrafttræden Denne BL træder i kraft den 1. september 1987.
