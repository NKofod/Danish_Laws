Vejledning om brug af nøgletal i det statslige byggeri 1. Indledning I august 2003 offentliggjorde regeringen sin rapport Staten som  

 bygherre vækst og effektivisering i byggeriet.
Rapporten  

 indeholder konkrete  

 initiativer, der skal gøre det muligt for den statslige bygherre gennem sin  

 tilrettelæggelse af byggeprocessen at bidrage til en udvikling af større  

 produktivitet, lavere priser og bedre kvalitet.
To af initiativerne vedrører brugen af nøgletal og benchmarks,  

 hvor bygherren ved at stille krav kan igangsætte en positiv udvikling.
Det  

 kan  

 ske på følgende måder:
 De statslige bygherrer forpligtes til i relevant omfang at  

 stille krav til samarbejdspartnere/entreprenører om oplysninger om de  

 væsentligste arbejder, virksomhederne har gennemført i de seneste år.
 De statslige bygherrer forpligtes til at efterspørge nærmere  

 angivne nøgletal vedrørende det aktuelle byggeri.
 I Erhvervs- og Boligstyrelsens bekendtgørelse nr. 1135 af 15.  

 december 2003 om anvendelse af offentlig-privat partnerskab (OPP), partnering  

 og nøgletal er kravene til den statslige bygherre om brug af nøgletal  

 udmøntet.  

 Bekendtgørelsen er optrykt i sin helhed som bilag 1.
Denne vejledning er udarbejdet i tilknytning til kravene i  

 bekendtgørelsens § 4 om nøgletal.
Vejledningen omfatter anvendelsesområdet  

 for  

 bekendtgørelsen, dvs. byggeri omfattet af statsbyggeloven tillige med byggeri  

 til brug for institutioner, der modtager driftstilskud fra staten, når dette  

 udgør mindst 50 procent.
Vejledningen retter sig således til de statslige  

 bygherrer  

 og deres rolle i forbindelse med indhentning og brug af nøgletal, og omfatter  

 ikke en beskrivelse af sagsgangene i et praktisk evalueringsforløb for de  

 udførende virksomheder.
Som det er tilfældet med en række vejledninger til de statslige  

 bygherrer, vil også andre offentlige, offentlig støttede eller private  

 bygherrer kunne have glæde af vejledningen.
Også de udførende virksomheder i  

 byggesektoren kan drage nytte af vejledningens afsnit om de nøgletal, der  

 skal  

 indhentes og afleveres, såfremt man ønsker at udføre større byggeopgaver for  

 staten og kan gennem vejledningen få et indblik i, hvordan bygherrerne vil  

 administrere bekendtgørelsen.
Vejledningen er således også skrevet med en  

 større målgruppe for øje.
 Vejledningen henviser i øvrigt til Bygherrevejledning 2003 for  

 så vidt angår fremgangsmåden i en byggesag, herunder krav til  

 udbudsmateriale,  

 valg af entrepriseform og gennemførelse af en byggesag.
 Vejledningen kan læses på Erhvervs- og Boligstyrelsens  

 hjemmeside  

 www.ebst.dk  

  

 , hvor den vil blive løbende ajourført.
2. Hvorfor nøgletal Der er gennem de seneste år udarbejdet en række analyser af den danske  

 byggesektor.
De har til fælles, at der for sektoren som helhed tegner sig et  

 billede af et erhverv med en utilfredsstillende produktivitetsvækst.
 Konkurrencen er i dag præget af manglende gennemsigtighed i forholdet mellem  

 pris og kvalitet, hvorfor konkurrence om byggeopgaver ofte er karakteriseret  

 ved ren priskonkurrence.
 Krav om nøgletal er et initiativ, der har til formål:
Ø  

  

  

 At  

  

 skabe større gennemsigtighed på  

 markedet Ø  

  

  

 At  

  

 give mulighed for at udvælge de  

 bedste samarbejdspartnere Ø  

  

  

 At  

  

 give sektoren et redskab, der gør det  

 muligt for den enkelte bygherre og virksomhed at sammenligne sig selv med  

 andre  

 og lære af bedste praksis.
 Ø  

  

  

 At  

  

 styrke virksomhedernes effektivitet  

 og konkurrencedygtighed gennem en forbedring af forholdet pris/kvalitet.
 Ved brug af evaluerings- og nøgletalssystemer muliggøres en  

 evaluering af tidligere gennemførte opgaver fra de bydende virksomheder.  

 Herved  

 gavnes effektive virksomheder, mens andre og mindre effektive aktører står  

 svagere, når konkurrencen tillige vedrører kvalitet.
Krav om indhentning af nøgletal tager udgangspunkt i bygherrens  

 behov for at vurdere sine samarbejdspartnere.
Bygherren har med en aktiv  

 anvendelse  

 af nøgletal mulighed for at supplere priskonkurrencen med en vurdering af  

 tilbudsgiverens kompetencer i byggeprocessen i forbindelse med selve  

 udvælgelsen af potentielle tilbudsgivere.
På den måde kan bygherren få større  

 sikkerhed for at opnå et byggeri med en tilfredsstillende kvalitet.
Nøgletal og benchmarking giver endvidere bygherren øget mulighed  

 for at benchmarke sig selv og sin bygherrerolle, herunder en vurdering af,  

 hvorvidt nøgletallene giver en indikation af, om bygherren har valgt gode  

 samarbejdspartnere.  

 Når der er målt et vist antal byggeprojekter, vil bygherren ligeledes kunne  

 sammenligne en konkret byggesag med bygherrens øvrige sager på de områder,  

 som  

 nøgletallene omfatter.
Der vil endvidere være mulighed for at måle  

 byggeprojektet i forhold til benchmarks, som bygherren eventuelt har  

 opstillet  

 for projektet.
Nøgletallene kan således for såvel byggeriets virksomheder som  

 for bygherren anvendes som et ledelses- og udviklingsværktøj, for eksempel i  

 forhold til at kvalificere eventuelle områder, hvor der er behov for at  

 udvikle  

 nye eller opgraderede kompetencer.
Disse kan endvidere måles over tid.
Endelig vil det være muligt for de statslige bygherrer at  

 sammenligne sig direkte med hinanden.
Dette kan for eksempel ske ved, at  

 bygherrerne indgår aftaler om adgang til hinandens projektdata eller udvalgte  

 nøgletal fra bygherrernes forskellige byggesager.
 I bekendtgørelsen er fastsat en række nøgletal, som bygherren  

 skal forlange af sine eventuelle samarbejdspartnere ved udvælgelsen.  

 Endvidere  

 er der fastsat nøgletal, som bygherren skal forlange bliver registreret i  

 forbindelse med udførelsen af det konkrete byggeprojekt.
Disse nøgletal måler væsentlige forhold i en byggesag og giver  

 derved et billede af, hvordan sagen er forløbet.
Det drejer sig om nøgletal  

 vedrørende udførelsestid, overholdelse af tidsfrister, kvalitet i  

 byggeprocessen målt ved antallet af fejl og mangler, prisniveau,  

 prisændringer  

 i udførelsen, effektivitet, arbejdsmiljø og kundetilfredshed.
Nøgletallene er fastsat ud fra en vurdering af, hvilke  

 indikatorer der er nødvendige for at evaluere byggeprocessen.
Derudover er  

 der  

 foretaget en vurdering af en hensigtsmæssig balance mellem på den ene side at  

 opnå tilstrækkelige og fornuftige oplysninger om byggeprocessen og på den  

 anden  

 side at sikre, at indberetningernes omfang begrænses.
Kravene til bygherren i bekendtgørelsen om at forlange levering  

 af nøgletal er i første omgang indsnævret til krav om, at bygherren skal  

 forlange nøgletal fra en tilbudsgiver i forbindelse med  

  

 udførelse  

  

 af en byggeopgave.
Det er hensigten senere at udvide  

 kravene til bygherren om yderligere at forlange nøgletal fra de projekterende  

 rådgivere.
 Fremskaffelse af nøgletal er nærmere beskrevet nedenfor.
3. Gennemgang af  

 bekendtgørelsens bestemmelser om nøgletal Bekendtgørelsen stiller dels krav om, at de udførende leverer  

 nøgletal med henblik på udvælgelse, dels krav om at de udførende leverer  

 nøgletal vedrørende udførelsen af den konkrete byggeopgave.
Generelt kan det bemærkes, at de udbudsretlige regler i sagens  

 natur fortsat skal følges, og at principperne om gennemsigtighed og  

 ligebehandling skal iagttages i forbindelse med udbudet  herunder  

 prækvalifikationen.
Det kan tilføjes, at kravene om nøgletal i forbindelse  

 med  

 udvælgelse generelt udbudsretligt må behandles som en del af kravene til  

 dokumentation af virksomhedens tekniske og økonomiske formåen.
Nøgletallene  

 er  

 således en del af udvælgelseskriterierne og må derfor ikke (gen)benyttes i  

 forbindelse med tildelingen af kontrakten eller i øvrigt sammenblandes med  

 tildelingskriterierne.
Selve tilbudet skal fortsat vurderes alene på baggrund  

 af de opstillede tildelingskriterier.
3.1 Nøgletal til brug for  

 udvælgelse af udførende (§ 4, stk. 1-3) § 4, stk. 1.  


  

 Bygherren skal i forbindelse med udvælgelse,  

 herunder prækvalifikation, af tilbudsgivere til udførelse af en byggeopgave  

 forlange, at tilbudsgivere afleverer nøgletal til bygherren for tidligere  

 gennemførte opgaver.
Ifølge § 4, stk. 1, har bygherren pligt til at forlange nøgletal  

 fra tilbudsgivere i forbindelse med udvælgelsen af tilbudsgivere til  

 udførelse  

 af en byggeopgave.
Kravet gælder alene de udførende, og altså ikke f.eks.  

 rådgivere.
Der er tale om nøgletal fra tidligere udførte byggeopgaver.
Kravet i stk. 1 indebærer, at bygherren ved annonceringen/  

 opfordringen til at lade sig prækvalificere skal oplyse, at interesserede  

 tilbudsgivere i forbindelse med anmodningen om prækvalifikation skal aflevere  

 nøgletal.
Hvis tilbudsgiver er et konsortium sammensat af flere virksomheder,  

 skal de alle aflevere nøgletal (jf. § 4, stk. 8).
I praksis foretager bygherren altid en udvælgelse af bydende,  

 inden selve tilbudene vurderes.
Dette sker også i udbud uden  

 prækvalifikation,  

 f.eks. ved udbud i offentlig licitation.
Bygherren skal i denne fase vurdere,  

 om de bydende opfylder kravene vedrørende teknisk og økonomisk formåen   

 og  

 bygherren undersøger også i disse udbudssituationer, om de bydende har  

 vedlagt  

 de relevante erklæringer og dokumentation herfor.
På dette tidspunkt i processen skal bygherren således også  

 sikre, at de bydende har vedlagt de relevante nøgletal  og bygherren  

 skal  

 vurdere, om nøgletallene lever op til bygherrens krav til de bydende.
Når  

 denne  

 vurdering er foretaget, og de egnede bydende på denne baggrund er valgt ud,  

 skal bygherren vurdere de tilbud, som disse udvalgte bydende har afgivet.
Nøgletallene, som virksomhederne skal levere, vedrører som nævnt  

 tidligere udførte byggeopgaver.
For at sikre, at virksomhederne har rimelig  

 tid  

 til at indhente sådanne nøgletal træder bestemmelsen i § 4, stk. 1, først i  

 kraft den 1.1.2005. Det er dog allerede nu relevant, at de udførende  

 virksomheder får beregnet nøgletal for de byggeopgaver, de udfører i  

 indeværende år, således at de er klar til at imødekomme de statslige  

 bygherrers  

 krav pr. 1. januar 2005.
 Bygherren bør allerede på et tidligt tidspunkt, f.eks. i  

 udbudsannoncen eller i udbudsbekendtgørelsen, endvidere gøre opmærksom på, at  

 bygherren ved aflevering og 1-års eftersyn forlanger nøgletal, der er  

 beregnet  

 i forbindelse med gennemførelsen af det konkrete byggeri, der skal afgives  

 tilbud på (§ 4, stk. 4 nøgletal).
Det anbefales, at det af udbudsbekendtgørelsen fremgår, at  

 kravet om nøgletal er en del af udvælgelseskriterierne.
Samtidig bør det  

 fremhæves, at virksomhederne  såfremt de ikke afleverer nøgletal, der  

 efter  

 bygherrens vurdering opfylder kravene i bekendtgørelsen  ikke vil blive  

 prækvalificeret/ opfordret til at afgive tilbud til den pågældende opgave.
 Er der tale om et udbud uden prækvalifikation kan det anbefales,  

 at det af opfordringen til at afgive bud fremgår, at tilbud som ikke ledsages  

 af de af bygherren krævede nøgletal, indebærer at tilbudsgiver ikke kan komme  

 i  

 betragtning, når bygherren skal beslutte, hvem der skal udføre arbejdet.
 § 4, stk. 2  

                                                                         .  

                                                                            
  

 Nøgletal, jf. stk. 1, skal forlanges fra  

 tilbudsgivere, der er momsregistreret i Danmark eller tilsvarende i udlandet  

 på  

 et tidspunkt, der ligger mindst 2 år før udvælgelsen.
Kravet om indhentning af nøgletal gælder ikke med hensyn til  

 nystartede/ yngre virksomheder.
Begrundelsen herfor er, at disse virksomheder  

 netop på grund af deres alder formentlig ikke har tilstrækkeligt med  

 byggesager  

 bag sig til at kunne levere nøgletal.
Bestemmelsen skal således sikre, at  

 kravet om nøgletal ikke får den virkning, at disse virksomheder holdes ude  

 fra  

 markedet. § 4, stk. 2, er altså begrundet i generelle konkurrenceretlige  

 hensyn.
Bygherren har således ikke  

  

 pligt  

  

 til at forlange nøgletal fra virksomheder der er under 2 år gamle.
Såfremt  

 tilbudsgiveren består af et til lejligheden oprettet selskab, konsortium el.  

 lign., skal der imidlertid forlanges nøgletal fra de virksomheder, der  

 deltager  

 i konsortiet, i det omfang den enkelte virksomhed er mere end 2 år gammel.
 Bygherren skal dog  jf. udbudsreglerne - også over for  

 virksomheder, der er under 2 år gamle, anføre hvilke udvælgelseskriterier de  

 vil blive bedømt efter.
 § 4, stk. 3.  


  

 De i stk. 1 nævnte nøgletal skal som minimum  

 omfatte nøgletal vedrørende overholdelse af tidsfrister, kvalitet,  

 arbejdsmiljø  

 og kundetilfredshed, jf. bilag 1.
Nøgletallene vedrører overholdelse af tidsfrister, kvalitet,  

 arbejdsmiljø og kundetilfredshed, jf. § 4, stk. 3, samt uddybningen i  

 bekendtgørelsens bilag 1. I bekendtgørelsens bilag 1 er de nøgletal,  

 bygherren  

 skal stille krav om, uddybet nærmere.
Bilag 1 er en minimumsliste.  

 Bestemmelsen  

 er ikke til hinder for, at bygherren stiller krav om yderligere nøgletal.
 Kravet skal formuleres i udbudsannoncen/udbudsbekendtgørelsen   

 eventuelt med henvisning til bekendtgørelse nr. 1135 af 15. december 2003 om  

 anvendelse  

 af offentlig-privat partnerskab (OPP), partnering og nøgletal.
3.2 Nøgletal til evaluering  

 af byggeprojekter (§ 4, stk. 4 og 5) § 4, stk. 4.  


  

 Bygherren skal i udbudsmaterialet forlange,  

 at de udførende i forbindelse med aflevering og i forbindelse med 1-års  

 eftersyn af det konkrete byggeri afleverer nøgletal, der er beregnet i  

 forbindelse med gennemførelsen af byggeriet.
Ifølge § 4, stk. 4, har bygherren pligt til at efterspørge  

 nøgletal for den konkrete byggeopgave.
Disse nøgletal skal leveres i  

 forbindelse med afleveringen af byggeriet, og bygherren skal allerede i  

 udbudsmaterialet gøre opmærksom på dette krav.
På denne måde oplyses  

 potentielle tilbudsgivere på tidligst mulige tidspunkt om, at byggeriet  

 forlanges evalueret og at indhentning af nøgletal vil blive en del af aftalen  

 om opførelse af byggeriet.
Ligeledes skal bygherren i udbudsmaterialet forlange, at de  

 udførende leverer nøgletal i forbindelse med 1-års eftersyn af det konkrete  

 byggeri.
Nøgletal i forbindelsen med 1-års eftersynet vedrører alene  

 udbedring  

 af mangler i det første år efter afleveringen.
 Det må anbefales, at bygherren sikrer, at der i aftalen om  

 udførelse af byggeopgaven tages stilling til proceduren i forbindelse med  

 aflevering af nøgletal efter stk. 4.
 § 4, stk. 5.  


  

 De i stk. 4 nævnte nøgletal skal som minimum  

 omfatte nøgletal vedrørende udførelsestid, overholdelse af tidsfrister,  

 prisniveau, prisændringer i udførelsen, effektivitet, kvalitet, arbejdsmiljø  

 og  

 kundetilfredshed, jf. bilag 1.
Bestemmelsen opremser de nøgletal, der skal beregnes i  

 forbindelse med den konkrete byggeopgave.
Nøgletallene er yderligere  

 beskrevet  

 i bilag 1.
Bilag 1 er en minimumsliste.
Bestemmelsen er ikke til hinder  

 for, at bygherren stiller krav om yderligere nøgletal.
3.3 Krav om  

 sammenlignelighed og uafhængig evaluator (§ 4, stk. 6 og 7) § 4, stk. 6.  


  

 Nøgletal skal være sammenlignelige med  

 nøgletal beregnet efter Byggeriets nøgletalssystem,  

 dokumentation.
Formålet med bestemmelsen er at sikre sammenlignelighed mellem  

 nøgletal, der kan være beregnet af forskellige evaluatorer.
Bestemmelsen  

 vedrører både nøgletal til brug for udvælgelse (§ 4, stk. 1 nøgletal) og  

 nøgletal beregnet i forbindelse med den konkrete byggeopgave (§ 4, stk. 4  

 nøgletal).
 Bestemmelsen skal desuden sikre  

 udenlandske virksomheder mulighed for at levere nøgletal på lige vilkår med  

 danske.
 Byggeriets nøgletalssystem,  

 dokumentation, er offentlig tilgængelig og kan hentes på  

  

  

 www.byggeevaluering.dk  

                                                                      .
 § 4, stk. 7.  


  

 Bygherren skal forlange, at nøgletal beregnes af en person eller virksomhed,  

 der er uafhængig af personlige eller økonomiske interesser i den virksomhed  

 og i den sag, nøgletallene vedrører.
 § 4, stk. 7, er en habilitetsbestemmelse, der skal sikre, at den evaluator,  

 der har beregnet nøgletallene, er uafhængig af interesser i den virksomhed og  

 i den sag, nøgletallene vedrører.
 Fortolkningen heraf svarer til almindelige  

 habilitetsfortolkninger i forvaltningsloven.
3.4 Hvilke  

 byggerier er omfattet (§ 4, stk. 8) § 4, stk. 8.  


  

 Stk. 1 og 4 gælder for byggerier, hvor den  

 samlede anslåede entreprisesum overstiger 5 mio. kr. ekskl. moms.
Bygherren  

 kan  

 dog undlade at forlange nøgletal for underentrepriser, hvor den anslåede  

 underentreprisesum er mindre end 300.000 kr. ex. moms.
Det er fundet hensigtsmæssigt alene at stille krav om nøgletal  

 for byggeopgaver af en vis størrelse.
Derfor gælder kravene i § 4, stk. 1 og  

 4,  

 alene for byggeopgaver over 5 mio. kr. ekskl. moms.
Samtidig er det fundet  

 hensigtsmæssigt at give bygherren mulighed for at holde mindre  

 underentrepriser  

 uden for kravet om nøgletal.
Således er entrepriser på mindre end 300.000 kr.  

 ikke omfattet af kravet om nøgletal.
 Bestemmelsen gælder for enhver entreprise i den konkrete  

 byggeopgave.
3.5  

 Dokumentation § 5.  


  

 Bygherren skal på anmodning stille  

 dokumentation, jf. § 2, stk. 3 og § 3, stk. 3 samt oplysninger om nøgletal,  

 jf.  

 § 4 til rådighed for økonomi- og erhvervsministeren.
 Stk. 2. Dokumentationen  

 efter stk. 1 skal stilles senest 4 uger efter anmodningen.
Økonomi- og erhvervsministeren kan kræve dokumentation for, at  

 bygherren har stillet krav om nøgletal samt oplysninger om anvendelsen af  

 disse.
Formålet med bestemmelsen er at give ministeren mulighed for at  

 evaluere  

 bekendtgørelsen og anvendelsen af nøgletal.
3.6 Ikrafttræden § 6, stk. 1.  


  

 Bekendtgørelsen træder i kraft den 1. januar  

 2004 og gælder for byggeri, der udbydes efter denne dato.
 Stk. 2. § 4, stk. 1 træder  

 dog i kraft den 1. januar 2005.
 Bekendtgørelsen er trådt i kraft den 1. januar 2004 på nær § 4,  

 stk. 1, som først træder i kraft et år senere, nemlig den 1. januar 2005.
 Formålet hermed er at sikre, at virksomhederne får tid til at  

 forberede sig på at imødekomme bygherrens krav om nøgletal fra tidligere  

 byggeopgaver.
 Der er således tale om en overgangsperiode, som gælder fra 1.  

 januar 2004 til 1. januar 2005. I denne periode skal de statslige bygherrer  

 dog  

 forlange nøgletal fra de konkrete byggeopgaver (§ 4, stk. 4 nøgletal).
4. Bilag Bilag 1.  

  

 Bekendtgørelse  

 om anvendelse af offentlig-privat partnerskab (OPP), partnering og nøgletal  

 (bek.  

 nr. 1135 af 15. december 2003).
