Direktoratet for udlændinge ønsker at opføre en flygtningelandsby i  

 henhold til et af Forsvarets Bygningstjeneste udarbejdet standardprojekt på  

 ovennævnte ejendom.
Bebyggelsen omfatter to centerbygninger og seks bygninger  

 til indkvartering af ialt 210 personer.
Det samlede etageareal udgør ca. 1740  

 m2.
Ejendommen ligger i landzone syd for et tidligere sommerhusområde,  

 Skelhøje, der er overført til byzone.
Mod vest ligger områder, der i  

 kommuneplanen er fastlagt til offentlige formål.
 I regionplanen for Århus Amt ligger ejendommen indenfor et muligt  

 byvækstområde.
Ejendommen ligger inden for kystnærhedszonen, jfr. cirkulæret af 19.  

 december (*) 1991 om planlægning og administration af kystområderne.
Den  

 konkrete bebyggelse, hvis højde ikke overstiger 4 m, vil med den aktuelle  

 placering ca. 1 km. fra kysten ikke kunne ses på længere afstand.
Bebyggelsen  

 placeres i et kuperet terræn delvist skjult af eksisterende bevoksning.
På  

 den baggrund finder Miljøministeriet, at bebyggelsen ikke påvirker  

 kystlandskabet i strid med cirkulærets intentioner.
 Indenrigsministeriet har oplyst, at der har været afholdt et borgermøde om  

 projektet den 6. april 1993.
 Da det er en landsplanmæssig interesse, at indkvarteringen af asylansøgere  

 fremmes mest muligt, fastsætter miljøministeren, efter anmodning fra  

 indenrigsministeren, herved i henhold til § 3, stk. 1, i lov om planlægning  

 (lov nr. 388 af 6. juni 1991, som ændret ved lov nr. 9 af 3. januar 1992 og  

 lov nr. 920 af 25. november 1992), at ejendommen matr.nr. 23 p Boeslum by,  

 Dråby kan anvendes til asylcenter.
 I helhold til § 3, stk. 2, i lov om planlægning fastsættes, at  

 etableringen af et asylcenter for indtil 210 asylansøgere samt personale kan  

 iværksættes uden kommune- og lokalplan og uden tilladelse efter lovens § 25,  

 stk. 1.
 Der er i denne skrivelse alene taget stilling til bebyggelsen og  

 anvendelsen af ejendommen i relation til lov om planlægning og ikke til krav,  

 der er gældende i henhold til anden lovgivning.
 En ligelydende skrivelse er sendt til Ebeltoft Byråd.
Svend Auken Hans-Carl Nielsen (*)Cirkulære af 19. december 1991 om planlægning og administration af  

 kystomtråderne har været offentliggjort i Ministerialtidende og har nr. 29  

 samt forefindes i Retsinformation.
