Meddelelse om køretøjers indretning og udstyr mv. nr. 1813  

  

 Refleksafmærkning af udrykningskøretøjer Det meddeles hermed, at Detailforskrifter for Køretøjer 2003  

 vil indeholde følgende nye bestemmelser om refleksafmærkning af  

 udrykningskøretøjer:
6.05.340 UDRYKNINGSKØRETØJ (1) Udrykningskøretøj kan for at øge andre trafikanters  

 opmærksomhed på køretøjet være forsynet med supplerende refleksafmærkning på  

 alle køretøjets sider efter reglerne i pkt. (2) til (4).
(2) Refleksafmærkningen skal være udført med enten rød/hvide  

 eller rød/gule diagonale striber med en vinkel på 45o +/- 5o og en bredde på  

 100 mm +/- 2,5 mm.
(3) Refleksafmærkningen skal foran og bagpå være anbragt  

 symmetrisk således, at trafikken ledes uden om køretøjet, og skal på siderne  

 være anbragt således, at trafikken ledes foran køretøjet.
(4) Refleksafmærkningen skal opfylde de lystekniske krav til  

 vejmateriale type 4, der fremgår af vejregelpublikation 9.20.05, håndbog i  

 vejbelysning, eller kravene til reflektionsevne og farve i henhold til  

 ECE-regulativ 104, klasse  C .
 Detailforskrifter for Køretøjer 2003 træder i kraft den 1.  

 april 2003 og gælder for køretøjer, der registreres, godkendes eller tages i  

 brug 1. gang på ikrafttrædelsesdatoen eller senere.
 Ethvert køretøj kan dog straks indrettes efter bestemmelserne.
 På bagsiden er vist eksempler på, hvordan refleksafmærkningen  

 kan udføres.
