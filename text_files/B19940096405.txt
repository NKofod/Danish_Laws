 I medfør af § 78 og § 85, stk. 5, i lov om social bistand, jf.
lovbekendtgørelse nr. 829 af 1. oktober 1992, som senest ændret ved lov nr. 450 af 1. juni 1994 fastsættes:
 § 1.  Beboere i et plejehjem skal af  

 kommunalbestyrelsen have tilbud om bolig, el, varme, kost, vask, rengøring og  

 leje af linned.
Stk. 2.  Beboerne skal som obligatoriske ydelser aftage  

 bolig, el og varme.
De øvrige ydelser er valgfri.
Stk. 3.  Beboerne betaler for de ydelser, som de  

 modtager som led i plejehjemsopholdet.
Betalingen for bolig og øvrige ydelser  

 kan fradrages i den sociale pension.
Der kan ikke opkræves indskud ved  

 indflytning i plejehjem.
 § 2.  Betalingen for bolig fastsættes på grundlag af  

 boligens omkostninger og størrelse, jf. stk. 2, og beboerens indkomst, jf.  

 stk. 3. Betalingen kan dog ikke overstige de samlede driftsomkostninger  

 tillagt 10 pct. af den seneste offentlige ejendomsvurdering af plejehjemmet.  

 Betalingen sker fra indflytningstidspunktet og ophører ved fraflytning.
Stk. 2.  Beregningen af betalingen efter boligens  

 omkostninger og størrelse sker med udgangspunkt i en arealmæssig opdeling af  

 plejehjemmet i en servicedel og en boligdel.
Plejehjemmets driftsudgifter  

 tillagt 10 pct. af den seneste offentlige ejendomsvurdering af plejehjemmet  

 fordeles på henholdsvis service- og boligdelen efter arealfordelingen.  

 Udgifterne vedrørende boligdelen fordeles på de enkelte boliger efter disses  

 forholdsmæssige areal. 10 pct. af det beregnede beløb, jf. 3. pkt., svarer  

 til beboerens betaling efter boligens omkostninger og størrelse.
Stk. 3.  Boligbetalingen efter stk. 2, tillægges et  

 beløb, beregnet på grundlag af beboerens indkomst, svarende til  

 indkomstgrundlaget, opgjort efter reglerne i § 8 i lov om individuel  

 boligstøtte.
Beløbet udgør 10 pct. af beboerens indkomst, dog 20 pct. af  

 indkomster over 135.300 kr., jf. § 21 i lov om individuel boligstøtte.  

 Fradragsbeløbene, jf. boligstøttelovens § 8, stk. 4, fratrækkes beboerens  

 samlede indkomst inden den indkomstafhængige betaling beregnes.
Ved ændringer  

 i indkomstgrundlaget finder lov om individuel boligstøtte § 8, stk. 8,  

 tilsvarende anvendelse.
Stk. 4.  For gifte pensionister, som bor i samme  

 plejehjem, fastsættes betalingen for bolig på grundlag af ægtefællernes  

 samlede indtægt, dog nedsættes betalingen for boligen og øvrige ydelser, som  

 de modtager som led i plejehjemsopholdet, med en rabat på 25 pct.
Såfremt de  

 pågældende pensionister har indtægter ud over den sociale pension, opgjort  

 efter reglerne i stk. 3, nedsættes rabatten med 1 pct. point for hver 3.000  

 kr. som den samlede indkomst overstiger den sociale pension.
Beløbet  

 reguleres en gang årligt den 1. januar med satsreguleringsprocenten, jf. lov  

 om satsreguleringsprocent.
Beløbet afrundes til nærmeste hele kronebeløb.  

 Reguleringen sker første gang den 1. januar 1996. Rabatten bortfalder med  

 udgangen af den måned, hvori dødsfald har fundet sted. 1.-6. pkt. finder  

 tilsvarende anvendelse for samlevende.
 Stk. 5.  Kommunalbestyrelsen kan i ganske særlige  

 tilfælde beslutte at nedsætte betalingen for bolig og øvrige ydelser under  

 hensyn til beboernes økonomiske forhold.
 Stk. 6.  Har en person, der får ophold i et plejehjem,  

 forsørgelsespligt over for en ægtefælle, der ikke har ophold i plejehjem,  

 eller over for børn, beregnes betalingen for boligen først efter, at der af  

 beboerens eventuelle indtægter ud over pensionen er afsat et sådant beløb til  

 opfyldelse af forsørgelsespligten, at ægtefællens og børnenes levevilkår ikke  

 forringes på grund af den pågældendes indflytning i plejehjemmet.
 § 3.  For beboere i beskyttede boliger finder § 1,  

 stk. 3, sidste pkt., og § 2, stk. 1-3, tilsvarende anvendelse.
§ 4.  Betaling for ophold i et daghjem og et dagcenter  

 fastsættes af kommunalbestyrelsen.
Betaling for kost og øvrige ydelser  

 fastsættes på baggrund af den faktiske udgift.
 § 5.  Kommunalbestyrelsens afgørelse om betaling for  

 bolig og øvrige ydelser kan, jf. bistandslovens § 15, stk. 1, indbringes for  

 det sociale ankenævn.
 § 6.  Bekendtgørelsen træder i kraft den 1. januar  

 1995, dog kan bekendtgørelsen anvendes dagen efter bekendtgørelsen i  

 Lovtidende.
