UNDERVISNINGENS TILRETTELÆGGELSE Den indledende undervisning tilrettelægges således, at der etableres et  

 fælles grundlag for holdets videre arbejde med faget.
I forbindelse hermed  

 klarlægges de studerendes kendskab til de faglige emner og til  

 undervisningsformer, og arbejdet med skriftlige opgaver og mundtlig  

 fremstilling drøftes med de studerende.
 Undervisningen tilrettelægges endvidere således, at der tages hensyn til  

 de studerendes mulighed for at anvende deres matematiske kundskaber i  

 undervisningen i samfundsfag, ligesom samarbejdet med samfundsfag udnyttes  

 til perspektivering af matematikken.
I undervisningen lægges der vægt på at trække sider af faget frem som i  

 særlig grad kan forekomme nye for de studerende.
Således bør den proces, hvor  

 den studerende ud fra et ikke-matematisk formuleret problem selv foretager  

 den matematiske tolkning og behandling, og på baggrund heraf når frem til en  

 konklusion, spille en central rolle.
Dette kan bl.a. ske i arbejdet med  

 statistik og sandsynlighedsregning og ved behandlingen af dele af  

 infinitesimalregningen.
Der lægges endvidere vægt på fortolkningen af de  

 matematiske begreber med henblik på mulighederne for anvendelse.
 De studerendes fortrolighed med fagets hjælpemidler (lommeregner,  

 datamaskine, tabel- og formelsamlinger, tekniske papirer) fastholdes og  

 udbygges, herunder arbejdes med opgaveløsning knyttet til brugen af  

 forskellige hjælpemidler, fx grafiske løsningsmetoder.
KOMMENTARER TIL LISTENS PUNKTER Der henvises til »Bemærkninger til bekendtgørelsens enkelte punkter -  

 naturfaglig- og samfundsfaglig gren« i udkast til ny bekendtgørelse og  

 underisningsvejledning for faget matematik på den matematiske linjes natur-  

 og samfundsfaglige grene, august 1983.
DET STUDIEORIENTEREDE FORLØB Forløbet har en varighed af 10-15 undervisningstimer.
Forløbet kan fx  

 tilrettelægges som et tværfagligt samarbejde med samfundsfag og omhandle  

 problemer knyttet til opstilling og anvendelse af matematiske modeller.
I et  

 sådant forløb kan de matematiske begrebers fortolkning og betydning i en  

 anden faglig sammenhæng belyses, ligesom modellernes samfundsmæssige funktion  

 kan inddrages i undervisningen.
 P.d.v.
