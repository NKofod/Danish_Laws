 Bekendtgørelse om pristillæg til  

 elektricitet produceret af visse vedvarende energianlæg.
 I medfør af § 59, stk. 1, § 68, stk. 2, § 88 og § 92 i lov nr. 375  

 af 2. juni 1999 om elforsyning, som ændret ved lov nr. 1277 af 20.  

 december 2000, fastsættes:
 § 1. Bekendtgørelsen gælder for  

 elproduktionsanlæg, som producerer VE-elektricitet, og som er  

 berettigede til at modtage en afregningspris fastsat efter  

 bekendtgørelse nr. 786 af 21. august 2000 om elafregningspriser for  

 decentrale elproducenter.
 § 2. Udover den i § 1 nævnte afregningspris  

 yder netvirksomheden eller den systemansvarlige virksomhed et  

 pristillæg på 10 øre pr. kWh for elektricitet produceret  

 på anlæg, som nævnt i § 1. Herudover yder netvirksomheden  

 eller den systemansvarlige virksomhed pristillæg, som angivet i §§ 3 -  

 6.
 § 3. Der ydes et pristillæg på 17  

 øre pr. kWh til elproducenter for den mængde elektricitet, der  

 fremstilles ved vandkraft, solceller og biogas, herunder lossepladsgas.
 § 4. Der ydes et pristillæg på 17  

 øre pr. kWh til elproducenter for den mængde elektricitet, der  

 fremstilles ved kraftvarmeproduktion baseret på halm,  

 energiafgrøder, træ eller energiprodukter af træ eller  

 andre faste biobrændsler.
Stk. 2. Pristillæg efter stk. 1 ydes ikke for  

 elektricitet, der fremstilles på anlæg på de i bilag 1  

 nævnte kraftværkspladser.
Energistyrelsen kan ved etablering af  

 nye anlæg på de i bilag l nævnte kraftværkspladser i  

 særlige tilfælde godkende, at der ydes pristillæg efter  

 stk. 1.
 Stk. 3. Pristillæg efter stk. 1 ydes ikke til  

 elproduktion på anlæg, der er godkendt efter regler i lov om  

 varmeforsyning før den 1. januar 1994, eller på anlæg, der  

 ikke er omfattet af varmeforsyningsloven, og hvor anlægget er idriftsat  

 og har produceret elektricitet, der er afregnet med et elforsyningsselskab  

 før den 1. januar 1994.
 Stk. 4. Energistyrelsen kan godkende kraftvarmebaseret  

 elproduktion med andre biobrændsler end nævnt i stk. 1 som  

 berettigede til pristillæg efter denne bestemmelse.
 § 5. For elektricitet, der er fremstillet ved  

 industriel kraftvarmeproduktion, er ydelsen af pristillæg efter § 3 og  

 § 4, begrænset til den elektricitet, der afregnes for de første  

 6 år fra idriftsættelsen af det enkelt anlæg.
 Stk. 2. For industrielle kraftvarmeværker med en  

 samlet kapacitet for elproduktion på 4 MW eller derunder er  

 tilskudsperioden, som nævnt i stk. 1, dog 8 år.
 Stk. 3. Bestemmelserne i § 8, stk. 3-7, i  

 bekendtgørelse nr. 798 af 23. oktober 1997 om tilskud til elproduktion  

 finder med de fornødne tilpasninger anvendelse ved beregning af  

 pristillæg efter denne bestemmelse.
 § 6. Der ydes ikke pristillæg efter denne  

 bekendtgørelse til elproduktion med brændsler, der er  

 pålagt affaldsafgift, jf. lovbekendtgørelse nr. 570 af 3. august  

 1998, som senest ændret ved lov nr. 359 af 22. maj 2000 om afgift af  

 affald og råstoffer.
 Stk. 2. Det ydes alene pristillæg efter denne  

 bekendtgørelse for elektricitet, der leveres til netvirksomheden eller  

 den systemansvarlige virksomhed.
 § 7. Omkostninger til udbetaling af de i §§ 2-6  

 nævnte pristillæg dækkes, som angivet i elforsyningslovens  

 § 8, stk. 5.
§ 8. Netvirksomheden eller en elproducent kan i  

 tvivlstilfælde anmode den systemansvarlige virksomhed om at  

 træffe afgørelse om i hvilket omfang, der kan ydes  

 pristillæg efter denne bekendtgørelse.
Den systemansvarlige  

 virksomheds afgørelse kan indbringes for Energistyrelsen.
 Stk. 2. Energistyrelsens afgørelser kan indbringes  

 for Energiklagenævnet.
§ 9. Med mindre højere straf er forskyldt  

 efter anden lovgivning, straffes med bøde den, der afgiver urigtige  

 oplysninger i forbindelse med anmodning om udbetaling af pristilllæg  

 efter denne bekendtgørelse Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 10. Bekendtgørelsen træder i kraft  

 den 1. januar 2001.
Miljø- og Energiministeriet, den 20.  

 december 2000 Svend Auken /Knud Pedersen Bilag 1 Kraftværkspladser, hvor kraftvarmeanlæg undtages for  

 pristillæg efter denne bekendtgørelse:
