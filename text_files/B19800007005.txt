 I medfør af §§ 30, 46, 73, 74, 80 og 84 i lov nr. 681 af 23. december 1975  

 om arbejdsmiljø fastsættes:
 § 1.  IMCO-konventionen af 2. december 1972 om sikre  

 containere, der er ratificeret den 2. marts 1979, gælder i Danmark fra den 2.  

 marts 1980.
 Stk. 2.  Konventionen offentliggøres i Lovtidende C som  

 bekendtgørelse nr. 2 af 17. januar 1980.
Område § 2.  Denne bekendtgørelse omfatter såvel ny som  

 eksisterende containere, der omfattes af definitionen i § 3 og som anvendes i  

 international transport med undtagelse af containere, der er specielt  

 konstrueret til lufttransport.
Definitioner § 3. »  Container«: et transportredskab:
Udtrykket »container« omfatter hverken køretøjer eller  

 emballage.
Containere, der transporteres på chassis, er dog omfattet af  

 definitionen.
 Stk. 2. »  Ny container«: en container, hvis  

 fabrikation påbegyndes på tidspunktet for konventionens ikrafttræden i  

 Danmark eller senere.
 Stk. 3. »  Eksisterende container«: enhver  

 container, som ikke er en ny container.
 Stk. 4.  I øvrigt gælder de i konventionen fastsatte  

 definitioner.
Afprøvning, eftersyn, godkendelse og vedligeholdelse § 4.  Containere, der er omfattet af denne  

 bekendtgørelse skal opfylde reglerne om afprøvning, eftersyn, godkendelse og  

 vedligeholdelse i konventionens artikel IV og VI og de dertil knyttede bilag  

 I og II fra de i stk. 2 og stk. 3 angivne tidspunkter.
 Stk. 2.  Fra den 2. marts 1980 skal enhver ny container  

 godkendes efter bestemmelserne i konventionens bilag I om typeafprøvning  

 eller individuel afprøvning.
 Stk. 3.  Inden 5 år fra den 2. marts 1980 skal enhver  

 eksisterende container godkendes efter de bestemmelser om godkendelse af  

 eksisterende containere, der er fastsat i konventionens bilag I.
 Stk. 4.  Godkendte containere skal være forsynet med  

 plade for sikkerhedsgodkendelse i overensstemmelse med bilag I til  

 konventionen.
Tilsyn § 5.  Tilsynet med overholdelse af denne  

 bekendtgørelse og de efter § 6, stk. 1, fastsatte regler føres af  

 arbejdstilsynet.
Bemyndigelser § 6.  Direktøren for arbejdstilsynet fastsætter efter  

 indhentet udtalelse fra arbejdsmiljørådet nærmere regler om afprøvning,  

 eftersyn, godkendelse og vedligeholdelse af samt kontrol med containere inden  

 for rammerne af konventionens artikel IV og artikel VI samt de dertil  

 knyttede bilag I og II.
 Stk. 2.  Direktøren for arbejdstilsynet kan bemyndige  

 andre offentlige myndigheder eller private institutioner til at godkende  

 containere i overensstemmelse med konventionens regler.
 Stk. 3.  I det omfang udførelsen af tekniske prøvninger  

 henlægges til kontrolinstitutioner, skal en autorisation af disse ske i  

 overensstemmelse med § 5, jfr. § 3, i lov nr. 144 af 21. marts 1973, som  

 ændret ved lov nr. 45 af 11. februar 1976 om Statens Tekniske Prøvenævn.
Klageadgang § 7.  Tilsynskredsenes afgørelser kan efter lov om  

 arbejdsmiljø § 81 indbringes for direktøren for arbejdstilsynet inden 4 uger  

 efter, at afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk.3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter arbejdsmiljølovens § 77, stk. 2, har ikke  

 opsættende virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
Straf § 8.  Overtrædelse af § 4 og de i medfør af § 6, stk.  

 1, fastsatte regler straffes med bøde eller hæfte med mindre højere straf er  

 forskyldt efter den øvrige lovgivning.
Stk. 2.  For overtrædelse af § 4 og de i medfør af § 6,  

 stk. 1, fastsatte regler kan der pålægges en arbejdsgiver bødeansvar, selv om  

 overtrædelsen ikke kan tilregnes ham som forsætlig eller uagtsom.
For  

 bødeansvaret fastsættes ingen forvandlingsstraf.
For overtrædelse, der begås  

 af aktieselskaber, andelsselskaber eller lignende, kan der pålægges selskabet  

 som sådant bødeansvar.
Ikrafttræden § 9.  Bekendtgørelsen træder i kraft den 2. marts  

 1980.
