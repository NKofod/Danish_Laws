 I medfør af § 7 B i lov om visse spil, lotterier og væddemål, jf.
 lovbekendtgørelse nr. 655 af 28. juli 1995, fastsættes:
Generelle bestemmelser § 1.  Denne bekendtgørelse gælder for Danmarks  

 Idræts-Forbund, Danske Gymnastik- og Idrætsforeninger og Dansk  

 Firmaidrætsforbund, som i det følgende benævnes tilskudsmodtageren.
 Stk. 2.  Kulturministeren kan bestemme, at andre  

 tilskudsmodtagere skal følge bekendtgørelsen.
 § 2.  Tilskudsmodtageren skal føre og aflægge regnskab  

 for tilskud modtaget i henhold til lov om visse spil, lotterier og væddemål.
 § 3.  Senest 6 måneder efter regnskabsperiodens  

 afslutning skal tilskudsmodtageren indsende et revideret årsregnskab, en  

 genpart af revisionsprotokollattet, jf. § 11, og en beretning over  

 anvendelsen af midlerne til Kulturministeriet.
 Stk. 2.  Regnskabet skal være underskrevet af samtlige  

 medlemmer af tilskudsmodtagerens bestyrelse.
Regnskab § 4.  Regnskabet skal give et retvisende billede af  

 tilskudsmodtagerens aktiver og passiver, økonomiske stilling samt resultat.
Stk. 2.  Regnskabet skal omfatte hele  

 tilskudsmodtagerens virksomhed.
Tilskud modtaget i henhold til lov om visse  

 spil, lotterier og væddemål skal indtægtsføres og være specificeret i  

 regnskabet.
 Stk. 3.  Der stilles endvidere følgende krav til  

 regnskabet:
 Stk. 4.  Regnskabet suppleres med en redegørelse for, i  

 hvilken udstrækning de aktiviteter, der fremgår af budgettet, er gennemført.
 Stk. 5.  Tilskudsmodtageren skal udarbejde en samlet  

 intern regnskabsinstruks, der skal indeholde en beskrivelse af den  

 regnskabsmæssige organisation og tilrettelæggelsen af regnskabsopgaverne,  

 herunder oplysninger om ansvars- og kompetencefordelingen og de regelsæt, der  

 skal følges ved udførelsen af regnskabsopgaverne.
Revision § 5.  Revisionen skal udføres af en statsautoriseret  

 eller registreret revisor eller af et kommunalt revisionsorgan.
 § 6.  Revisionen skal foretages i overensstemmelse med  

 god offentlig revisionsskik, således som dette begreb er fastlagt i § 3 i lov  

 om revision af statens regnskaber m.m. (lovbekendtgørelse nr. 489 af 24. juni  

 1991).
 Stk. 2.  Ved revisionen efterprøves, om regnskabet er  

 rigtigt, og om de dispositioner, der er omfattet af regnskabsaflæggelsen, er  

 i overensstemmelse med lov om visse spil, lotterier og væddemål, indgåede  

 aftaler, andre formulerede krav til mål og resultater, samt sædvanlig  

 praksis.
 Stk. 3.  Revisor skal foretage en vurdering af, hvorvidt  

 der er taget skyldige økonomiske hensyn ved forvaltningen af de midler, der  

 er omfattet af regnskabet.
§ 7.  Revisionen kan udføres ved stikprøvevise  

 undersøgelser.
Revisionens omfang tilrettelægges under hensyntagen til  

 tilskudsmodtagers administrative struktur og forretningsgange, herunder den  

 interne kontrol og andre forhold af betydning for regnskabsaflæggelsen.
§ 8.  Der foretages sædvanlig revision i årets løb.  

 Revisor foretager mindst en gang årligt et uanmeldt kasse- og  

 beholdningseftersyn.
Som led i revisionen, jf. § 7, undersøger revisor de  

 eksisterende forretningsgange, med henblik på at påse om den interne kontrol  

 er betryggende, herunder om de tilskud, tilskudsmodtageren yder, er underlagt  

 betryggende retningslinier for regnskab og revision.
§ 9.  Tilskudsmodtageren skal give revisor adgang til  

 at foretage de undersøgelser, som denne finder nødvendige.
Tilskudsmodtageren  

 skal endvidere sørge for, at revisor får de oplysninger og den bistand, som  

 revisor anser for nødvendig for udførelsen af sit hverv.
§ 10.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med midlernes forvaltning, påhviler det revisor straks at give  

 tilskudsmodtageren meddelelse herom, samt at påse at tilskudsmodtager giver  

 Kulturministeriet meddelelse herom inden 3 uger.
I modsat fald er det  

 revisors pligt at orientere Kulturministeriet.
Revisors bemærkninger  

 indsendes sammen med meddelelsen.
§ 11.  Revisor fører en revisionsprotokol.
I  

 revisionsprotokollen indføres en erklæring om, hvilket revisionsarbejde der  

 er udført, samt alle væsentlige forhold der har givet anledning til  

 bemærkninger.
 Stk. 2.  I revisionsprotokollen oplyses om revisors  

 undersøgelser samt vurdering og konklusioner vedrørende tilskudsmodtagerens:
 Stk. 3.  I revisionsprotokollen indføres en beretning om  

 den udførte revision, herunder:
 Stk. 4.  I revisionsprotokollen indføres oplysninger om  

 særlige kontrolarbejder, afgivelse af særlige beretninger, rådgivning eller  

 assistance.
§ 12.  Det reviderede regnskab forsynes med en  

 påtegning, hvoraf det skal fremgå, at regnskabet er revideret i  

 overensstemmelse med reglerne i denne bekendtgørelse.
Forbehold skal fremgå  

 af påtegningen.
Ikrafttræden § 13.  Bekendtgørelsen træder i kraft den 15.  

 september 1997 og har virkning for årsregnskabet for Danmarks Idræts-Forbund  

 for perioden 1. oktober 1997 - 30. september 1998 og følgende årsregnskaber  

 og for Danske Gymnastik- og Idrætsforeninger og Dansk Firmaidrætsforbund for  

 perioden 1. januar 1997 - 31. december 1997 og følgende årsregnskaber.
