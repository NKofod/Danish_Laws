Resumé  



  

 En journalist og forfatter ansøgte om adgang til ikke umiddelbart  

 tilgængelige arkivalier i Rigsarkivet.
Rigsarkivet indhentede en udtalelse  

 fra  

 den afleverende myndighed, Justitsministeriet, om samtykke efter arkivlovens  

 §  

 24, stk. 2, og traf herefter afgørelse om arkivadgang i overensstemmelse med  

 det af ministeriet delvist meddelte samtykke.
 Ombudsmanden var ikke enig med Rigsarkivet i at oplysningerne i  

 Justitsministeriets udtalelse var omfattet af undtagelsesbestemmelsen i  

 forvaltningslovens § 19, stk. 2, nr. 1  hvorefter partshøring kan  

 undlades i  

 forbindelse med oplysninger med autentisk præg - og ombudsmanden  

 kritiserede Rigsarkivet for ikke at have  

 partshørt journalisten  

 om  

 Justitsministeriets udtalelse inden Rigsarkivet traf afgørelse i sagen.
 Ombudsmanden henstillede til Rigsarkivet at ændre praksis  

 vedrørende partshøring og at bringe den interne instruks i overensstemmelse  

 hermed. (J.nr. 1998-2920-750).
Afslag på adgang til arkiv A klagede over at  

 Justitsministeriet havde stadfæstet Rigsarkivets afgørelse om arkivadgang i  

 tre  

 af ministeriets sager.
Rigsarkivet havde givet tilladelse til arkivadgang i  

 den  

 ene sag mens Rigsarkivet i de to andre sager  med undtagelse af adgang  

 til  

 avisudklip i den ene sag  havde givet afslag i overensstemmelse med en  

 fra  

 Justitsministeriet indhentet udtalelse om samtykke efter arkivlovens § 24,  

 stk.  

 2.
 Det fremgik af sagen at  

 Rigsarkivet, før arkivet traf sin afgørelse, havde sendt As ansøgning  

 til  

 Justitsministeriet med forespørgsel om hvorvidt ministeriet kunne give  

 samtykke til at A kunne benytte det ønskede materiale.
 Justitsministeriet  

 indhentede en udtalelse fra Politiets Efterretningstjeneste der om de to  

 sidste  

 sager skrev følgende:
"Da materialet  

 indeholder oplysninger om flere formodede nulevende enkeltpersoners private  

 forhold, skal Politiets Efterretningstjeneste fortsat udtale sig imod  

 meddelelse af aktindsigt heri." Justitsministeriet  

 partshørte A om udtalelsen fra Politiets Efterretningstjeneste, og  

 ministeriet meddelte  

 herefter  

 samtykke til at A kunne få  

 arkivadgang i den ene sag mens Justitsministeriet over for Rigsarkivet  

 afviste  

 at give samtykke til arkivadgang i de to andre sager med undtagelse af  

 avisudklip i den ene af disse sager.
Justitsministeriet begrundede sit  

 delvise  

 afslag på at meddele samtykke med at materialet i de to sager indeholdt  

 oplysninger om flere formodede nulevende enkeltpersoners private forhold.
Rigsarkivet traf herefter afgørelse som anført ovenfor.
Rigsarkivet  

 vedlagde en genpart af Justitsministeriets udtalelse og vejledte om at  

 Rigsarkivets afgørelse kunne påklages til Justitsministeriet.
 I brev af 30. september 1998 i anledning af As klage til  

 Justitsministeriet anførte ministeriet blandt andet følgende til A:
 "...
Ved telefaxskrivelse af 17.  

 september 1998 til Justitsministeriet har De klaget over Rigsarkivets  

 afgørelse.
De har bl.a. anmodet ministeriet om at undersøge, om der er  

 personer  

 i de omhandlede sager, der fortsat er i live.
De har endvidere anført, at det  

 er vigtigt, at Justitsministeriets kilder kan bruges til at belyse  

 pasaffæren.
 I den anledning skal  

 Justitsministeriet herved meddele, at ministeriet fortsat ikke finder  

 grundlag  

 for at meddele samtykke til arkivadgang i de pågældende sager.  

 Justitsministeriet kan i den forbindelse henholde sig til sin skrivelse af 5.  

 august 1998 til Rigsarkivet, der vedlægges i kopi.
Det tilføjes, at  

 Justitsministeriet ikke finder anledning til at foretage en omfattende  

 undersøgelse af, om der er personer i de omhandlede sager, der fortsat er i  

 live." Justitsministeriet anførte i en udtalelse i anledning af klagen til mig  

 blandt andet følgende:
 "Justitsministeriet kan  

 henholde sig til sine afgørelser af 5. august og 30. september 1998.
Justitsministeriet finder  

 dog anledning til mere generelt at bemærke, at ministeriet i sager, hvor der  

 er tale om at indhente udtalelser fra Politiets Efterretningstjeneste, er  

 tilbageholdende med at tilsidesætte et af efterretningstjenesten udøvet skøn  

 med hensyn til  

 eventuelle  

 beskyttelsesinteresser. Jeg bad i brev af 7. juli  

 1999 Rigsarkivet om en supplerende udtalelse om den praksis som Rigsarkivet  

 følger med hensyn til at foretage partshøring efter forvaltningslovens § 19 i  

 sager hvor der indhentes udtalelse fra en ressortmyndighed.
Jeg bad endvidere  

 om en udtalelse om årsagen til at der i denne sag ikke blev foretaget  

 partshøring af A.
Jeg bad Rigsarkivet om at sende udtalelsen gennem  

 Justitsministeriet som jeg ligeledes bad om en udtalelse.
 Rigsarkivet anførte i en  

 udtalelse af 6. august 1999 følgende:
 Folketingets Ombudsmand har  

 den 7. juli anmodet Rigsarkivet om en udtalelse om den praksis, som  

 Rigsarkivet  

 følger med hensyn til at foretage partshøring efter forvaltningslovens § 19 i  

 sager, hvor der indhentes udtalelse fra en ressortmyndighed, samt om årsagen  

 til, at der i den foreliggende sag ikke blev foretaget partshøring af A.
 I den anledning skal Rigsarkivet oplyse, at det ikke indgår som et led  

 i Statens Arkivers praksis at foretage partshøring i tilfælde, hvor samtykke  

 til en dispensation fra tilgængelighedsfrister ikke er meddelt af  

 ressortmyndigheden.
 Det bemærkes, at Statens Arkiver ikke på grundlag af en fornyet  

 udtalelse fra den pågældende ansøger vil kunne træffe anden afgørelse end  

 ressortmyndigheden, men  i tilfælde, hvor en udtalelse ville give  

 anledning  

 hertil  kun vil kunne anmode den pågældende ressortmyndighed om at  

 genoverveje  

 sin afgørelse.
 Yderligere bemærkes følgende:
 Arkivlovens § 24, stk. 1-2, lyder:
   

  

 § 24.  

  

 Rigsarkivaren, eller den rigsarkivaren bemyndiger dertil, kan  

 i konkrete tilfælde meddele tilladelse til benyttelse af en arkivenhed eller  

 grupper af arkivenheder inden udløbet af tilgængelighedsfristen, jf. dog stk.  

 2-3 samt stk. 6.
Stk. 2.  

  

 Det er en  

 betingelse for at meddele tilladelse efter stk. 1, at vedkommende  

 ressortmyndighed  

 har givet sit samtykke dertil, når, den afleverende myndighed har fastsat en længere  

 tilgængelighedsfrist efter § 21, en arkivenhed indeholder materiale af den art, der er nævnt i §  

 22, stk. 1, nr. 2-5, eller en arkivenhed er afleveret til Statens Arkiver, inden den er 30 år  

 gammel. I forbindelse med behandlingen af dispensationsansøgninger vurderes  

 dels karakteren af de oplysninger, der ønskes indsigt i, dels formålet med  

 benyttelsen af oplysningerne.
Afgørelsen baserer sig på et skøn over,  

 hvorvidt  

 de betingelser, der måtte være knyttet til dispensation og som fastsættes ud  

 fra karakteren af de oplysninger, der ønskes adgang til, kan overholdes under  

 hensyn til formålet med benyttelsen.
De afgørelser, rigsarkivaren træffer i forbindelse med dispensationer  

 fra tilgængelighedsfristen, kan indbringes for vedkommende ressortmyndighed,  

 det vil sige den myndighed, der på tidspunktet for ansøgningen har ansvaret  

 for  

 sager af den karakter, som ansøgningen vedrører.
For så vidt rigsarkivaren  

 skulle give en ansøger afslag i tilfælde som nævnt i arkivlovens § 24, stk.  

 2,  

 uden forudgående høring af ressortmyndigheden, vil denne afgørelse kunne  

 indbringes for ressortmyndigheden, jf. arkivlovens § 33, stk. 1. I tilfælde,  

 hvor afslag er givet, fordi ressortmyndigheden ikke har fundet at kunne give  

 samtykke til dispensationsansøgningen, vil klagebehandlingen have karakter af  

 en remonstrationsordning.
 Det bemærkes, at rigsarkivaren i 1997 har udstedt en instruks for  

 behandling af ansøgninger om adgang til ikke umiddelbart tilgængelige  

 arkivalier i Statens Arkiver (vedlagt).
 Bl.a. fremgår det her, at det efter Statens Arkivers vurdering fornødne  

 afgørelsesgrundlag skal være tilvejebragt, før en ressortmyndighed anmodes om  

 samtykke til en dispensation, samt at der allerede derved, at der søges  

 indhentet samtykke fra ressortmyndigheden, foreligger en anbefaling fra  

 Statens  

 Arkiver af, at ansøgningen imødekommes, som hovedregel på visse vilkår  

 (instruksens afsnit VI og VIII). Ligeledes fremgår, at Statens Arkiver i  

 tilfælde, hvor en ressortmyndighed ikke finder at kunne give samtykke til en  

 dispensation, foretager en vurdering af begrundelsen herfor.
 Under den forudsætning, at sagens omstændigheder  karakteren af de  

 oplysninger, der søges adgang til, og formålet med benyttelsen samt de  

 vilkår,  

 der måtte knytte sig til en dispensation  er tilfredsstillende oplyst,  

 har  

 Statens Arkiver ikke fundet det påkrævet at forelægge ressortmyndighedernes  

 afslag på samtykke til en dispensation til udtalelse for ansøgeren, jf.  

 forvaltningslovens  

 § 19, stk. 1, men vil derimod finde, at partshøring vil kunne undlades efter  

 bestemmelsen i forvaltningslovens § 19, stk. 2, nr. 1.
 Som indledningsvis anført vil Statens Arkiver ikke på grundlag af en  

 fornyet udtalelse fra den pågældende ansøger kunne træffe anden afgørelse end  

 ressortmyndigheden, men  i tilfælde, hvor en udtalelse ville give  

 anledning  

 hertil  kun kunne anmode den pågældende ressortmyndighed om at  

 genoverveje sin  

 afgørelse.
 Det er Statens Arkivers vurdering, at en sådan praksis vil være mindre  

 hensigtsmæssig end den, der fremgår af den ovennævnte instruks afsnit  

 IX. pkt.  

 6, nemlig at ansøgeren henvises til direkte at påklage eller remonstrere  

 ressortmyndighedens afgørelse.
For så vidt angår årsagen til, at der i den konkrete sag ikke blev  

 foretaget partshøring af A, henvises til den ovennævnte beskrivelse af  

 Statens  

 Arkivers praksis. Justitsministeriet anførte i en udtalelse af 23. september 1999 blandt  

 andet følgende:
I det omfang  

 Justitsministeriet indhenter en udtalelse fra en anden myndighed til brug for  

 vurderingen af arkivmaterialets karakter, vil den indhentede udtalelse efter  

 reglerne om partshøring blive tilsendt ansøgeren med henblik på, at denne kan  

 fremkomme med sine eventuelle bemærkninger, inden ministeriet afgiver sin  

 udtalelse til Rigsarkivet.
I relation til den konkrete sag anmodede  

 Justitsministeriet således ved brev af 2. juli 1998 (A) om bemærkninger til  

 en  

 udtalelse, som ministeriet havde indhentet fra Rigspolitichefen.
Justitsministeriet finder  

 ikke at burde udtale sig om Rigsarkivets sagsbehandling i forbindelse med  

 afgørelsen af, om der i konkrete sager kan meddeles tilladelse i medfør af  

 arkivlovens § 24, stk.  

 1. Ombudsmandens udtalelse Retsgrundlaget Lov nr. 337 af 14. maj 1992 om offentlige arkiver mv. (arkivloven) §§ 22, 24  

 og 33 har følgende indhold:
  

  

 § 22. Tilgængelighedsfristen er 80 år for arkivenheder eller grupper af  

 arkivenheder, der indeholder oplysninger om enkeltpersoners private, herunder økonomiske,  

 forhold, 1)  

 	  

 vedrører registre, der er omfattet af lov om offentlige myndigheders  

 registre, 2)  

 	  

 omfatter sager inden for strafferetsplejen, 3)  

 	  

 omfatter myndigheders brevveksling med sagkyndige til brug i retssager eller  

 ved overvejelse af, om retssag bør føres, eller 4)  

 	  

 omfatter materiale,  

 der tilvejebringes som grundlag for Danmarks Statistiks udarbejdelse af  

 offentlig statistik.
 Stk. 2.  

  

 Den afleverende  

 myndighed kan, hvor forholdene taler herfor, efter drøftelse med det  

 modtagende  

 arkiv fastsætte en kortere eller længere tilgængelighedsfrist for  

 arkivenheder,  

 der er omfattet af stk. 1.
 ...
 § 24.  

 Rigsarkivaren eller den, rigsarkivaren bemyndiger hertil, kan i konkrete  

 tilfælde meddele tilladelse til benyttelse af dokumenter, arkivenheder eller  

 grupper af arkivenheder inden udløbet af tilgængelighedsfristen, jf. dog stk.  

 2, 3 og 6.
Stk. 2.  

  

 Det er en  

 betingelse for at meddele tilladelse efter stk. 1, at vedkommende  

 ressortmyndighed har givet sit samtykke hertil, når den afleverende myndighed har fastsat en længere tilgængelighedsfrist  

 efter § 21, en arkivenhed indeholder materiale af den karakter, der er nævnt i  

 § 22, stk. 1, nr.2-5, eller et dokument eller en arkivenhed er yngre end 30 år.
 Stk. 3.  

  

 Tilladelse efter  

 stk. 1 kræver endvidere samtykke fra Registertilsynet, hvis arkivenheden  

 indeholder  

 materiale af den karakter, der er nævnt i § 22, stk. 1, nr. 2.
 Stk. 4.  

  

 Er en ansøgning  

 om benyttelse af ikke umiddelbart tilgængelige arkivalier ikke imødekommet  

 eller afslået inden 15 dage efter, at den er modtaget i Statens Arkiver, skal  

 Statens Arkiver underrette ansøgeren om grunden hertil.
 Stk. 5.  

  

 De myndigheder,  

 der er nævnt i stk. 2, afgør så vidt muligt inden 30 dage efter, at spørgsmål  

 om samtykke til imødekommelse af en ansøgning om arkivadgang er forelagt den  

 pågældende myndighed fra Statens Arkiver, om samtykke kan meddeles.  

 Foreligger  

 en afgørelse ikke inden 30 dage, skal myndigheden underrette Statens Arkiver  

 om grunden hertil samt om, hvornår en afgørelse forventes at foreligge.  

 Statens  

 Arkiver underretter herefter ansøgeren herom.
 Stk. 6.  

  

 Kulturministeren  

 fastsætter nærmere regler om tilgængelighed og om vilkår for brugen af de  

 oplysninger, der gives adgang til.
 ...
 § 33.  

 Rigsarkivarens afgørelser om tilgængelighed efter § 24 kan påklages til  

 vedkommende ressortmyndighed.
Stk. 2.  

  

 Kulturministeren  

 kan fastsætte regler om, at de afgørelser, rigsarkivaren træffer efter regler  

 udstedt i medfør af bestemmelserne i kapitel 3 og 4, ikke kan indbringes for  

 Kulturministeren. Forvaltningslovens § 19,  

 stk. 1 og 2, nr. 1, har følgende indhold:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Dette gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag,  Rigsarkivets sagsbehandling Efter forvaltningslovens §  

 19, stk. 1, skal der foretages partshøring såfremt myndigheden er i  

 besiddelse  

 af bestemte oplysninger vedrørende sagens faktiske omstændigheder som parten  

 ikke kan antages at være bekendt med.
Dette gælder dog kun hvis der er tale  

 om  

 oplysninger af væsentlig betydning for sagens afgørelse, og oplysningerne er  

 til ugunst for den pågældende part.
§ 19, stk. 2, indeholder  

 visse undtagelser fra partshøringspligten.
Der er således efter § 19, stk. 2,  

 nr. 1, ikke pligt til partshøring såfremt det efter oplysningernes karakter  

 og  

 sagens beskaffenhed må anses for ubetænkeligt at træffe afgørelse i sagen på  

 det foreliggende grundlag.
I (A)s sag foretog  

 Rigsarkivet ikke partshøring over Justitsministeriets udtalelse af 5. august  

 1998 til Rigsarkivet.
I udtalelsen gav Justitsministeriet blandt andet delvis  

 afslag på samtykke til arkivadgang til ministeriets 5. kontor, j.nr. ( ), og  

 6.  

 kontor, j.nr. ( ). Ministeriet anførte i udtalelsen at det manglende samtykke  

 var begrundet i at materialet indeholdt oplysninger om flere formodede  

 nulevende enkeltpersoners private forhold.
Det var på baggrund af denne  

 udtalelse at Rigsarkivet i afgørelsen af 9. september 1998 gav (A) delvis  

 afslag på arkivadgang til det nævnte materiale.
I afgørelsen anførte  

 Rigsarkivet at Justitsministeriet havde henvist til at materialet indeholdt  

 oplysninger om flere nulevende enkeltpersoners private forhold.
Dette er ikke  

 en korrekt gengivelse af Justitsministeriets udtalelse.
Justitsministeriet  

 havde anført at materialet indeholdt oplysninger om flere formodede nulevende  

 enkeltpersoners private forhold.
Da Rigsarkivet samtidig med afgørelsen  

 sendte  

 (A) en genpart af Justitsministeriets udtalelse af 5. august 1998, foretager  

 jeg mig imidlertid ikke videre vedrørende dette forhold.
Af udtalelsen af 6. august  

 1999 fra Rigsarkivet fremgår det at Rigsarkivet efter praksis ikke foretager  

 partshøring over udtalelser fra ressortmyndighederne.
Rigsarkivet bemærker at  

 arkivet ikke kan træffe en afgørelse der går imod ressortmyndighedens  

 nægtelse  

 af at give samtykke, men kun eventuelt vil kunne anmode ressortmyndigheden om  

 at genoverveje sin afgørelse.
Rigsarkivet bemærker endvidere i udtalelsen at  

 Rigsarkivet foretager en vurdering af begrundelsen for at en ressortmyndighed  

 eventuelt giver afslag på samtykke til arkivadgang.
Under den forudsætning at  

 sagen er tilfredsstillende oplyst, finder Rigsarkivet at partshøring over en  

 ressortmyndigheds udtalelse vil kunne undlades efter forvaltningslovens § 19,  

 stk. 1, nr. 2.
 Rigsarkivet finder det mere  

 hensigtsmæssigt at følge Rigsarkivets interne instruks afsnit IX der  

 har  

 følgende indhold:
IX Udformning af afslag Afslag skal være fyldestgørende begrundet efter  

 forvaltningslovens bestemmelser herom.
 Hvis Rigsarkivaren eller den, han bemyndiger hertil,  

 selv træffer afgørelsen, skal begrundelsen anføre de stadig gældende  

 fortrolighedshensyn, som har været udslagsgivende, vel at mærke uden at der  

   

 blot antydningsvist  videregives fortrolige oplysninger.
 Hvis afleverende myndighed har afslået samtykke,  

 resumeres begrundelsen herfra, og brevet fra afleverende myndighed vedlægges.
Efter forvaltningslovens bestemmelse skal der i  

 afslaget oplyses om klagemulighed.
Efter arkivlovens bestemmelse er dette  

 ressortmyndigheden.
Har der skullet høres om samtykke, vil klager skulle  

 stiles  

 til det ministerium, hvorunder den myndighed hører, som har afslået.
Hvis  

 rigsarkivaren eller den, han har bemyndiget hertil, har givet afslag vil  

 klager  

 tilsvarende skulle stiles til det ministerium, hvorunder den myndighed hører,  

 som i givet fald kunne være hørt.
Afslag givet af enhedschefer under delegation i medfør  

 af A.I, ankes i første omgang til rigsarkivaren. Forvaltningsmyndigheden har  

 ansvaret for at sagen oplyses i et tilstrækkeligt omfang, og  

 partshøringsreglerne skal blandt andet sikre at parten får tilstrækkelig  

 lejlighed til at kontrollere beslutningsgrundlaget inden afgørelse træffes.  

 Eventuelle fejl i beslutningsgrundlaget kan påpeges af parten ligesom denne  

 også på anden måde får mulighed for at tilføje sagen sine synspunkter.  

 Partshøringsreglerne  

 skal endvidere tjene til at styrke tilliden til forvaltningen i forbindelse  

 med  

 de berørte borgeres opfattelse af den måde hvorpå myndighederne behandler  

 deres  

 sag.
Jeg bemærker først at  

 Rigsarkivet  efter eventuel indhentet udtalelse fra vedkommende  

 ressortmyndighed  som 1. instans træffer afgørelse efter arkivlovens §  

 24 om  

 arkivadgang.
Rigsarkivets afgørelse kan påklages til vedkommende  

 ressortmyndighed, jf. arkivlovens § 33. Der er således som udgangspunkt tale  

 om  

 et toinstanssystem.
Rigsarkivet kan ikke træffe  

 en afgørelse i strid med ressortmyndighedens eventuelle nægtelse af at afgive  

 samtykke til arkivadgang.
Rigsarkivet foretager dog en vurdering af  

 begrundelsen for ressortmyndighedens nægtelse, og Rigsarkivet kan på denne  

 baggrund anmode ressortmyndigheden om at genoverveje sin nægtelse af  

 samtykke.
 Såfremt der er tale om  

 oplysninger der er omfattet af reglen i forvaltningslovens § 19, stk. 1, skal  

 Rigsarkivet derfor sende oplysningerne til partshøring inden Rigsarkivet som  

 1.  

 instans træffer afgørelse i sagen.
Udtalelsen af 5. august 1998  

 fra Justitsministeriet indeholdt faktiske oplysninger der var til ugunst for  

 (A) (oplysningen om at materialet indeholdt oplysninger om formodede  

 nulevende  

 enkeltpersoners private forhold). Jeg må forstå at oplysningerne blev tillagt  

 betydning for det manglende samtykke.
Om oplysningen var udslagsgivende (og  

 dermed i hvert fald væsentlig), kan vel give anledning til tvivl.
Jeg er  

 imidlertid mest tilbøjelig til at antage at der forelå en  

 partshøringsforpligtelse  

 efter forvaltningslovens § 19, stk. 1.
 For så vidt Rigsarkivet har  

 henvist til undtagelsesbestemmelsen i forvaltningslovens § 19, stk. 2, nr. 1,  

 bemærker jeg følgende:
Forvaltningslovens § 19,  

 stk. 2, nr. 1, omhandler primært oplysninger med autentisk præg, eksempelvis  

 oplysninger om fødselsdata og folkeregisteroplysninger.
Der er tale om  

 oplysninger hvor der ikke er rimelig grund til at tro at borgeren kan  

 korrigere  

 eller supplere de oplysninger der er tilvejebragt, jf.
John Vogter,  

 Forvaltningsloven  

 med kommentarer, 1998, s. 387. Der må også tages hensyn til om borgeren  

 eventuelt ved tilvejebringelse af yderligere oplysninger vil kunne afsvække  

 eller ændre den pågældende oplysnings betydning for sagens afgørelse, jf.  

 Carl  

 Aage Nørgaard og Jens Garde, Forvaltningsret  Sagsbehandling, 4.  

 udgave, s.  

 171 og 172.
 Jeg er ikke enig med  

 Rigsarkivet i at bestemmelsen i forvaltningslovens § 19, stk. 2, nr. 1, kunne  

 bringes i anvendelse i denne sag.
Rigsarkivet burde således  

 have partshørt (A) over Justitsministeriets udtalelse af 5. august 1998  

 forinden Rigsarkivet traf afgørelse i sagen.
Dette gælder uanset at  

 Rigsarkivet  

 ikke efter arkivlovens § 24 umiddelbart kunne meddele arkivadgang.
 Jeg har samtidig hermed  

 gjort Rigsarkivet bekendt med min opfattelse.
 Rigsarkivet har i udtalelsen  

 af 6. august 1999 anført at det ikke indgår som et led i Rigsarkivets praksis  

 at foretage partshøring i tilfælde hvor samtykke til arkivadgang ikke er  

 meddelt af ressortmyndigheden, og at en eventuel foreliggende  

 partshøringsforpligtelse  

 kan undlades at blive foretaget med henvisning til undtagelsesbestemmelsen i  

 forvaltningslovens § 19, stk. 2, nr. 1.
Denne retsopfattelse er jeg  

 ikke enig i.
Partshøringsforpligtelsen skal vurderes i hvert enkelt tilfælde.  

 Det samme gælder spørgsmålet om hvorvidt undtagelsesbestemmelsen i  

 forvaltningslovens § 19, stk. 2, nr. 1, kan finde anvendelse (dette vil i  

 øvrigt typisk kun være tilfældet i sjældne tilfælde).
Jeg har samtidig hermed  

 henstillet til Rigsarkivet at ændre arkivets praksis således at der i  

 overensstemmelse med reglen i forvaltningslovens § 19, stk. 1, foretages  

 partshøringer over udtalelser indhentet fra ressortmyndigheder.
Jeg har  

 endvidere henstillet til Rigsarkivet at bringe Rigsarkivets interne instruks  

 i  

 overensstemmelse hermed.
Jeg har bedt Rigsarkivet om at underrette mig om  

 hvad  

 der sker i anledning af mine henstillinger. Rigsarkivet oplyste den 11.  

 februar 2000 at Rigsarkivet havde ændret bestemmelserne i den interne  

 instruks  

 i overensstemmelse med min henstilling.
Rigsarkivet vedlagde en kopi af  

 instruksen.
 Jeg meddelte Rigsarkivet at  

 jeg tog det oplyste til efterretning.
