Skriftlig fremsættelse (9. november 2005) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om friskoler og private grundskoler m.v. (Forenkling af  

 bestemmelser  

 om tilskud) (Lovforslag nr.
L 58).
Lovforslaget er et led i Regeringens mål om regelforenkling og  

 modernisering af den offentlige sektor.
Lovforslaget fortsætter de  

 regelforenklinger, der er gennemført ved lov i 2002 og 2003.
 Formålet med lovforslaget er at opnå større gennemsigtighed og  

 synlighed i finansieringen af de frie grundskoler.
 Lovforslaget indeholder en ændring af principperne for  

 fordelingen af driftstilskud til de enkelte frie grundskoler.
 Efter lovforslaget erstattes den gældende omfordelingsmodel for  

 driftstilskud med en model bestående af tre tilskudskomponenter:  

 grundtilskud,  

 undervisningstilskud og fællesudgiftstilskud.
 Grundtilskud fordeles til hver skole med samme beløb, idet der  

 dog fastsættes et maksimalt beløb pr. årselev.
Fællesudgiftstilskud ydes med to takster.
Takst 1 ydes for  

 antallet af årselever, der ikke overstiger et årselevtal, der fastsættes på  

 finansloven.
Takst 2 ydes for de årselever, der ligger derudover.
Undervisningstilskud ydes med to takster.
Forholdet mellem de to  

 takster fastsættes med udgangspunkt i en elevvægtsfaktor, der fastsættes på  

 finansloven.
Elevvægtsfaktoren angiver forskellen mellem  

 undervisningstilskuddet pr. årselev for elever under 13 år, henholdsvis  

 elever  

 over 13 år.
 Grundtilskud og takster fastlægges på grundlag af skolens  

 geografiske beliggenhed (regionaliseringsfaktoren).
 Efter lovforslaget vil der, inden driftstilskudsbevillingen  

 fordeles til de enkelte skoler, blive afsat et særligt tilskud til de tyske  

 mindretalsskoler.
 Det foreslås, at loven skal træde i kraft den 1. januar 2007.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
