Skriftlig fremsættelse (14. april 1999) Finansministeren (Mogens Lykketoft):
 Herved tillader jeg mig for Folketinget at  

 fremsætte:
 Forslag til lov om overdragelse af  

 naturgasdistributions- og forsyningsvirksomhed til Dansk Naturgas A/S.
(Lovforslag nr.
L 228).
Lovforslaget skaber grundlag for at indgå aftaler  

 med regionale naturgasselskaber om en overdragelse af deres virksomhed til  

 Dangas.
Baggrunden herfor er, at Naturgas Syd ønsker at overdrage sin  

 virksomhed til Dangas.
 Lovforslaget giver dermed mulighed for at realisere  

 væsentlige samfundsøkonomiske fordele som følge af  

 sammenlægningen af Naturgas Syds og Dangas' virksomhed.
De nærmere vilkår for de enkelte overdragelser  

 forudsættes forelagt for Folketingets Finansudvalg ved aktstykke.
Der  

 vil i forlængelse af fremsættelsen af dette lovforslag blive  

 forelagt aktstykke om overdragelsen af Naturgas Syds virksomhed.
Lovforslaget indebærer, at staten i forbindelse med  

 en overdragelse kan yde et særligt tilskud til naturgasselskabets  

 interessentkommuner, således at kommunerne kan få del i de  

 samfundsøkonomiske fordele ved omlægningen.
Dette tilskud  

 udgør dels et beløb svarende til kommunernes indskud i  

 naturgasselskabet, dels en økonomisk anerkendelse af kommunernes  

 indsats i forbindelse med opbygningen af naturgassystemet.
Med loven gives  

 sikkerhed for, at dette tilskud endeligt tilkommer de pågældende  

 interessentkommuner.
 Lovforslaget giver endvidere grundlag for, at staten kan  

 garantere selskabets gæld og øvrige forpligtelser, således  

 at kommunerne frigøres for enhver risiko i forbindelse med deres  

 hæftelse for selskabets forpligtigelser, samt yde et direkte tilskud  

 til nedbringelse af gælden i naturgasselskabet.
 Lovforslaget fremsættes nu, fordi aftalegrundlaget  

 mellem Naturgas Syd, DONG/Dangas og staten er forhandlet færdigt.  

 Lovforslaget ønskes behandlet inden sommerferien.
 Idet jeg i øvrigt henviser til lovforslaget og de  

 ledsagende bemærkninger, skal jeg hermed anbefale lovforslaget til  

 Tingets velvillige behandling.
