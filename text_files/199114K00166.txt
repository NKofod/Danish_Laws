Nr BTL 166 Betænkning over Forslag til lov om ændring af forskellige uddannelseslove  

 m.m. (Frie erhvervsskoler, forenkling, decentralisering og regelsanering)  

  

 Nr L 166 1991-92, 1. samling Afgivet af Uddannelsesudvalget Afgivet: 19920424 Udvalget har behandlet lovforslaget i en række møder.
 Endvidere har udvalget modtaget en skriftlig henvendelse fra  

 Centralorganisationernes Fællesudvalg.
 Der er af undervisnings- og forskningsministeren og af et mindretal  

 stillet ændringsforslag, hvorom henvises til de ledsagende bemærkninger.
 Herefter indstiller et flertal (Det Konservative Folkepartis,  

 Venstres, Fremskridtspartiets, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) lovforslaget til  

vedtagelse med de af undervisnings- og forskningsministeren stillede  

 ændringsforslag.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med de  

 af mindretallet stillede ændringsforslag, kan stemme for det af  

 undervisnings- og forskningsministeren som nr. 7 stillede ændringsforslag og  

 udtaler følgende:
 Mindretallet finder det uhensigtsmæssigt at blande så mange forskellige  

 elementer sammen i et lovforslag.
Det er helt uacceptabelt for mindretallet at etablere en helt parallel  

 privat erhvervsuddannelsesopbygning.
Det er ligeledes vigtigt for  

 mindretallet at understrege den politiske stilling, som mindretallet  

 tidligere har taget til spørgsmålet om brugerbetaling i de af lovforslaget  

 omhandlede dele af uddannelsessystemet.
 Mindretallet ønsker at fastholde princippet om vederlagsfri undervisning  

 på dette område og kan derfor ikke stemme for denne del af lovforslaget.
 Mindretallet kan tilslutte sig det af undervisnings- og  

 forskningsministeren som nr. 7 stillede ændringsforslag.
 Skulle de af mindretallet stillede ændringsforslag ikke blive vedtaget, må  

 mindretallet indstille lovforslaget som helhed til forkastelse.
 Mindretallet har på baggrund af ovenstående stillet ændringsforslag nr. 1,  

 2, 4 og 5.
Ændringsforslag Til § 1Af et mindretal (S og SF):
 Principalt:
 1) Paragraffen udgår.
 Subsidiært:
 2) Paragraffen affattes således:
 »§ 1 I lov om erhvervsuddannelser, jf. lovbekendtgørelse nr.  

 480 af 22. juni 1990, som ændret ved lov nr. 321 af 29. maj 1991 og § 1 i lov  

 nr. 133 af 26. februar 1992, foretages følgende ændring:
 § 47, stk. 3, affattes således:
»Stk. 3. I nævnets møder deltager 2 tilforordnede udpeget af  

 Amtsrådsforeningen i Danmark, Kommunernes Landsforening, Københavns Kommune  

 og Frederiksberg Kommune i forening og 1 tilforordnet udpeget af  

 undervisnings- og forskningsministeren.«» Af undervisnings- og forskningsministeren , tiltrådt af et  

flertal (udvalget med undtagelse af S og SF):
 3) Paragraffen affattes således:
 »§ 1 I lov om erhvervsuddannelser, jf. lovbekendtgørelse nr.  

 480 af 22. juni 1990, som ændret ved lov nr. 321 af 29. maj 1991 og § 1 i lov  

 nr. 133 af 26. februar 1992, foretages følgende ændringer:
 1. I § 19 a indsættes efter stk. 4 som nyt stykke:
»Stk. 5 . En skole, der udbyder erhvervsuddannelser i medfør  

 af § 18, stk. 2, kan, uanset bestemmelserne i stk. 1-3, opkræve betaling for  

 deltagelse i undervisning m.v.
Dette gælder dog kun, hvis skolen ikke  

 modtager samme tilskud fra staten som en godkendt erhvervsskole.« 2. § 47, stk. 3 , affattes således:
»Stk. 3 . I nævnets møder deltager 2 tilforordnede udpeget af  

 Amtsrådsforeningen i Danmark, Kommunernes Landsforening, Københavns Kommune  

 og Frederiksberg Kommune i forening og 1 tilforordnet udpeget af  

 undervisnings- og forskningsministeren.«» Af et mindretal (S og SF):
 Til § 2 4) Paragraffen udgår.
 Til § 3 5) Paragraffen udgår.
 Af undervisnings- og forskningsministeren , tiltrådt af et  

flertal (udvalget med undtagelse af S og SF):
 Til § 4 6) Efter nr. 2 indsættes som nyt nummer:
 »01. I § 26 indsættes efter stk. 2 som nyt stykke:
»Stk. 3 . Andre skoler end erhvervsskoler, institutioner og  

 virksomheder, der udbyder tilgrænsende erhvervsrettet uddannelse i medfør af  

 stk. 2 eller § 27, kan opkræve betaling for deltagelse i undervisning m.v.  

 Dette gælder dog kun, hvis skolen ikke modtager samme tilskud fra staten som  

 en godkendt erhvervsskole.«» Af undervisnings- og forskningsministeren , tiltrådt af  

udvalget :
 Til § 10 7) Efter nr. 2 indsættes som nyt nummer:
»02. I § 5 ændres »fastsætter« til:  

 »kan fastsætte«.' Af undervisnings- og forskningsministeren , tiltrådt af et  

flertal (udvalget med undtagelse af S og SF):
 Til § 19 8) I den foreslåede ændring af § 1 indsættes efter  

 stk. 11 som nyt stykke:
»Stk. 12 . Undervisnings- og forskningsministeren kan yde  

 tilskud til undervisningen m.v. på private terapiassistentskoler, der udbyder  

 uddannelser, som kan danne grundlag for autorisation som  

 terapiassistent.« Bemærkninger Til nr. 3 Ved lov nr. 436 af 13. juni 1990 blev erhvervsuddannelsesloven  

 ændret, således at alle opgaver i forbindelse med formidling af lære- og  

 praktikvirksomheder med udgangen af 1990 overførtes fra Arbejdsministeriet  

 til Undervisnings- og Forskningsministeriet.
I konsekvens heraf har  

 arbejdsministeren ønsket, at § 47, stk. 3, ændres, så ministeriet ikke  

 længere skal udpege en tilforordnet til Ankenævnet vedrørende  

 Praktikvirksomheder.
Til nr. 6 I erhvervsskolelovens § 26, stk. 2, og § 27 er der hjemmel til  

 at godkende frie erhvervsskoler til at udbyde tilgrænsende erhvervsrettet  

 uddannelse, f.eks. videregående handelsuddannelser, og Undervisnings- og  

 Forskningsministeriet har modtaget ansøgninger herom.
Hjemmelen er ligesom  

 den tilsvarende hjemmel i erhvervsuddannelsesloven ikke fulgt op med  

 muligheden for at opkræve delvis betaling for deltagelsen i undervisningen og  

 prøver m.v. for den del af udgifterne, der ikke dækkes af offentlige tilskud.  

 Det foreslås derfor i lighed med forslagene i §§ 1 og 2, at frie  

 erhvervsskoler også på dette uddannelsesområde skal have samme vilkår som  

 andre friskoler.
Der henvises til lovforslagets almindelige bemærkninger  

 under »Frie erhvervsskoler«.
Til nr. 7 Efter lovens § 5 skal undervisnings- og forskningsministeren  

 fastsætte regler for løn- og ansættelsesvilkår på Den Grafiske Højskole.  

 Bestemmelsen foreslås ændret, således at ministeren kan fastsætte sådanne  

 regler og ikke som nu er forpligtet hertil.
De sædvanlige personaleregler  

 m.v. på det offentlige område anvendes tilsvarende for personalet på  

 højskolen.
 Til nr. 8 Ændringsforslaget vil skabe den materielle hjemmel for  

 undervisnings- og forskningsministeren til at kunne yde tilskud til  

 undervisningen på private terapiassistentskoler, hvis uddannelser ikke følger  

 ministeriets regler, men som kan danne grundlag for autorisation fra  

 Sundhedsstyrelsen på lige fod med uddannelserne på de statslige skoler.  

 Eventuelle tilskud vil nedbringe undervisningsudgifterne for de studerende.  

 Derfor kan et direkte tilskud til en skole modsvares af, at der ikke længere  

 ydes stipendier til de studerende til dækning af undervisningsafgiften, jf.  

 lov om Statens Uddannelsesstøtte.
Poul Andersen (S) Helle Degn (S) Pernille Forchhammer (S) Frank Jensen (S)  

 Else Marie Mortensen (S) Anne-Marie Meldgaard (S) Hanne Thanning Jacobsen  

 (SF) Ebba Strange (SF) Jette Pors (CD) nfmd.
Eva Møller (KF) Pia  

 Christmas-Møller (KF) Jens Jørgensen (KF) Anders Mølgaard (V) Hanne  

 Severinsen (V) fmd.
Køpke Christensen (FP) Ole Vig Jensen (RV) Lysholm  

 Christensen (KRF) Tillægsbetænkningen Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i tre møder og har herunder stillet spørgsmål til undervisnings- og forskningsministeren, som denne har besvaret skriftligt og i samråd.
 Udvalget har endvidere modtaget en mundtlig og en skriftlig henvendelse  

 fra Statstjenestemændenes Centralorganisation II.
 Herefter indstiller et flertal (Det Konservative Folkepartis,  

 Venstres, Fremskridtspartiets, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) lovforslaget til  

vedtagelse i den affattelse, hvori det foreligger efter 2. behandling.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse og  

 anfører følgende til lovforslagets §§ 4, 5, 6 og 7:
 Mellem 1. og 2. behandling af lovforslaget kunne det konstateres, at der  

 ikke var opnået enighed mellem Centralorganisationernes Fællesudvalg (CFU) og  

 Undervisnings- og Forskningsministeriet om den til loven knyttede  

 ansættelsesbekendtgørelse, idet Statstjenestemændenes Centralorganisation II  

 (CO II), der repræsenterer op mod 90 pct. af de ansatte, der omfattes af  

 lovforslaget, ikke havde kunnet tilslutte sig et forhandlingsresultat.
 På denne baggrund krævede Socialdemokratiet fornyet udvalgsbehandling af  

 lovforslaget.
 Mellem 2. og 3. behandling af lovforslaget blev forhandlingerne på  

 foranledning af Socialdemokratiet genoptaget, hvilket resulterede i, at der  

 blev opnået enighed mellem Undervisnings- og Forskningsministeriet og CFU,  

 herunder også CO II, om et forhandlingsresultat.
 I korthed går forhandlingsresultatet ud på, at undervisnings- og  

 forskningsministeren ændrer ansættelsesbekendtgørelsen således, at  

 Undervisnings- og Forskningsministeriet skal udpege et af medlemmerne i et  

 afskedigelsesnævn, ligesom der sker en opstramning af teksten vedrørende den  

 dokumentation og de begrundelser, som den enkelte skole skal fremskaffe.
 Herudover er der aftalt en lang række ændringer i et udkast til  

 følgeskrivelse til ansættelsesbekendtgørelsen, som på tilsvarende vis  

 medvirker til at sikre retssikkerheden for den enkelte ansatte.
