 Bekendtgørelse om ændring af bekendtgørelse om indbetaling af ATP-bidrag for medlemmer af a-kasser m.fl.
§ 1 I bekendtgørelse nr. 451 af 28. april 2010 om indbetaling af ATP-bidrag for medlemmer af a-kasser m.fl. foretages følgende ændringer:
 1. Indledningen affattes således:
»I medfør af § 85 c, stk.10, og § 85 d, stk. 6, i lov om arbejdsløshedsforsikring m.v., jf. lovbekendtgørelse nr. 574 af 27. maj 2010, § 13, stk. 6-8, i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 555 af 8. juni 2009, og § 2 c i lov om Arbejdsmarkedets Tillægspension, jf. lovbekendtgørelse nr. 942 af 2. oktober 2009, fastsættes efter bemyndigelse og efter forhandling med undervisningsministeren og efter indstilling fra bestyrelsen for Arbejdsmarkedets Tillægspension:« 2. I § 3, stk. 1, nr. 1, og § 4, stk. 1, nr. 1, ændres »50 pct.« til: »70 pct.«.
 3. I § 3 indsættes efter stk. 1, som nyt stykke:
»Stk. 2. Uanset stk. 1, nr. 1, bidrager a-kasserne ikke til betaling af det ATP-bidrag, der samlet indbetales for medlemmer af en arbejdsløshedskasse, som modtager dagpenge under tilbud efter kapitel 10 i lov om en aktiv beskæftigelsesindsats.« Stk. 2-7 bliver herefter stk. 3-8.
 4. I § 4 indsættes efter stk. 1, som nyt stykke:
»Stk. 2. Uanset stk. 1, nr. 1, bidrager private arbejdsgivere ikke til betaling af det ATP-bidrag, der samlet indbetales for medlemmer af en arbejdsløshedskasse, som modtager dagpenge under tilbud efter kapitel 10 i lov om en aktiv beskæftigelsesindsats.« Stk. 2 og 3 bliver herefter stk. 3 og 4.
 5. I § 5, stk. 1, affattes således:
»Staten betaler 2/3 af bidraget efter § 1 for medlemmer, der får udbetalt 1) dagpenge, hvor kommunen bidrager til finansieringen af dagpenge med 50 pct. af dagpengeudgiften, jf. § 85 c, stk. 5, jf. stk. 1, i lov om arbejdsløshedsforsikring m.v., 2) dagpenge under tilbud efter kapitel 10 i lov om en aktiv beskæftigelsesindsats, eller 3) fuld uddannelsesydelse.« 6. I § 11, stk. 1, 2 og 3, og § 13, stk. 1 og 5, ændres »Arbejdsdirektoratet« til: »Pensionsstyrelsen«.
 7. I § 11, stk. 3, ændres »direktoratet« til: »Pensionsstyrelsen«.
 8. I § 13, stk. 3, ændres »Arbejdsdirektoratets« til: »Pensionsstyrelsens«.
§ 2 Bekendtgørelsen træder i kraft den 1. januar 2011.
