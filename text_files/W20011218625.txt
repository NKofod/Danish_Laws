Kendelse fra Pressenævnet i sag nr.  

 20/2001 [K], Børnenes Stemme, har klaget til  

 Pressenævnet over en artikel bragt i Randers Amtsavis´ internetavis  

 samt i den trykte udgave af bladet den 2. februar 2001, idet hun mener, at  

 god presseskik er tilsidesat. [K] har endvidere klaget over, at Randers  

 Amtsavis har afvist at bringe et genmæle.
Af artiklen med overskriften "Falsk anklage mod  

 socialrådgiver" fremgår, at "Der var tale om en falsk anklage, da  

 næstformanden for foreningen Børns Stemme, [K], i foråret  

 1999 over for borgmester  Keld  Hüttel påstod, at en af kommunens  

 socialrådgivere havde begået et overgreb mod en klient.
Det fastslog en enig domsmandsret i Randers i går.  

 blev idømt 15 dagbøder á 200 kr.
Det samme gjorde  

 den 47-årige kvinde fra Randers, som stod bag anklagen - og som er  

 medlem af foreningen Børns Stemme. Én af domsmandsrettens tre  

 dommere fandt de to kvinders forseelse så alvorlig, at den burde  

 takseres til 10 dages hæfte.
 Begge kvinder nægtede sig skyldige.
Den falske anklage blev fremsat over for borgmesteren to  

 gange i forbindelse med henvendelser fra foreningen, der er den  

 47-åriges talerør i forhold til offentlige myndigheder.
Kvindens  

 to børn har i en årrække været tvangsfjernet fra  

 hjemmet.
Anledningen til beskyldningen om overgreb var et  

 tilsyneladende turbulent overvåget samvær mellem den  

 47-årige og et af børnene.
Socialrådgiveren blev tilkaldt  

 for, som han udtrykte det i retten, at tage sig af en "fastlåst  

 samværssituation". Efter at han havde forladt stedet, havde  

 kvinden i stærkt ophidset tilstand fortalt sin søn, at  

 socialrådgiveren havde voldtaget hende på sit kontor, da hun var  

 17 år.
Det var denne påstand, [K] nogle dage senere bragte  

 videre til borgmester  Keld  Hüttel som en kendsgerning.
Hun oplyste dog  

 i retten, at den 47-årige over for hende blot havde brugt ordet  

 "overgreb", og at hun ikke vidste, hvad overgrebet konkret var  

 gået ud på." Artiklen i den trykte udgave af bladet var ledsaget af et  

 billede af [K].
Billede havde følgende undertekst:
"[K] - idømt dagbøder." Den 21. februar 2001 havde [K] anmodet bladet om at bringe  

 følgende genmæle:
"Genmæle Randers Amtsavis beklager, at man falsk og  

 løgnagtig i en artikel forfattet af journalist  Kirsten  Wulff i vor  

 Internetavis den 02.02. 2001 samt i den trykte avis har beskyldt red. [K] for  

 at skulle have påstået, at en af Randers Kommunes  

 socialrådgivere har begået overgreb mod en klient samt voldtaget  

 hende på sit kontor, da hun var 17 år.
 Disse udtalelser har Randers Amtsavis ikke haft  

 belæg for at skrive, da avisen ikke kan føre sandhedsbevis for  

 det skrevne, som Medieansvarsloven kræver.
 Randers Amtsavis kalder herved de falske skriverier  

 tilbage og undskylder det skete over for red. [K].
 Dette fordi red. [K] ene og alene kun har udtalt på  

 vegne af et medlem af Børnenes Stemme, at man ønskede en  

 sagsbehandler fjernet fra kvindens sag.
Chefredaktør  Bjarne  Hvirring, Randers  

 Amtsavis." Ved brev af 9. marts 2001 afviste bladet at bringe det af  

 klageren formulerede genmæle.
Klageren har i relation til overskriften "Falsk  

 anklage mod socialrådgiver" anført, at hun ikke er  

 dømt for falske oplysninger, men for urigtige oplysninger, hvilket  

 ikke er det samme.
Der er korrekt, som bladet antyder, at ordet  

 "falsk" fremgår flere gange af det anklageskrift, som klager  

 dømt efter.
Men dette ord er ikke i overensstemmelse med lovteksten,  

 hvilket journalisten har pligt til at undersøge, inden hun citerer  

 straffelovens § 164, stk. 1, som klager er dømt efter.
Klageren har videre anført, at det er klart  

 løgnagtigt formuleret og uden sandhedsværdi, når bladet i  

 artiklen anfører, at "næstformanden for foreningen  

 Børns Stemme, [K], i foråret 1999 over for borgmester  Keld  

  Hüttel påstod, at en af kommunens socialrådgivere havde  

 begået et overgreb mod en klient". Der er ikke dokumentation for  

 dette i artiklen.
Journalisten har pligt til ved sin journalistik at henvise  

 til dokumentation for sandhedsværdien for det, hun skriver, inden hun  

 viderekolporterer sådanne påstande.
Klager har i et brev samt i  

 et efterfølgende, uddybende brev til borgmester  Keld  Hüttel pr.  

 fuldmagt for et medlem af foreningen Børnenes Stemme kun bedt om at  

 få fjernet en sagsbehandler - og har på vegne af og pr. skriftlig  

 fuldmagt fra dette medlem beskrevet, at en sagsbehandler  

 "forsøgte at forgribe sig" på dette medlem.
Derfor er  

 bladets formulering og overførsel af denne påstand, som om den  

 var udtalt af klager, en klar overtrædelse af § 34 i medieansvarsloven.  

 Selvom klager havde udtalt sig sådan, ville en sådan udtalelse  

 være på vegne af en anden person og fremsat pr. fuldmagt - og  

 ikke klagers egne ord, meninger og påstande.
I bladet anføres det, at den 47-årige kvinde  

 fortalte sin søn, at socialrådgiveren havde voldtaget hende  

 på sit kontor, da hun var 17 år, og at "Det var denne  

 påstand, [K] nogle dage senere bragte videre til borgmester  Keld  

  Hüttel som en kendsgerning". Hertil har klager gjort  

 gældende, at det skrevne eller citatet aldrig har været udtalt af  

 klager eller af den 47-årige - heller ikke i retten, hvor den  

 47-årige slet ikke udtalte sig.
Udtalelsen om, at  

 socialrådgiveren havde voldtaget hende på sit kontor, da hun var  

 17 år, er i retten fremsat af et vidne som en andenhåndsberetning  

 og må betragtes som udtalt af et utroværdigt vidne.
Som en ekstra  

 skærpende omstændighed er dette andenhåndsvidne på en  

 eller anden måde i familie med en kollega på bladet, som har  

 skrevet om samme retssag i bladet - artikler, der også er klaget over  

 til Pressenævnet.
Da bladet imidlertid udlægger dette citat som  

 værende udtalt af klager, er dette - da det er usandt - ligeledes en  

 klar overtrædelse af medieansvarslovens §§ 34 og 36. Som helhed er  

 samtlige udtalelser en overtrædelse af straffelovens § 268 og § 271,  

 stk. 1. Klager er dømt for at give urigtige oplysninger, men  

 intetsteds i dommen er der nævnt de af journalisten citerede ord og  

 løgnagtige udtalelser.
Klageren har videre anført, at det er bladets  

 opgave at føre sandhedsbevis for det, som det skriver, og for det, som  

 andre skriver, hvilket er nævnt i medieansvarslovens § 12, hvor  

 teksten, der ganske vist taler om et massemedie, også må  

 gælde for en officiel domsudskrift, som kan massedistribueres,  

 såfremt interesserede beder om det.
Derfor er bladet ansvarlig  

 ifølge medieansvarsloven, idet §§ 34 og 36 er overtrådt,  

 når man manipulerer og forvansker dommen og rettens bemærkninger  

 til brug for en artikel.
Klageren har endelig, for så vidt angår  

 spørgsmålet om genmæle, særligt anført, at  

 bladet for at undgå at bringe et genmæle skal kunne føre  

 sandhedsbevis for, at klager har udtalt ordet "voldtægt", og  

 at hun er dømt for dette.
Det kan bladet ikke, og man har heller gjort  

 det i sin afvisning af at bringe genmælet.
Derfor er det skrevne en  

 overtrædelse af medieansvarslovens § 36, og det skal udmønte sig  

 i et genmæle.
Bladet har i relation til, at klager bestrider at  

 være dømt for "falske" anklager, men derimod for  

 afgivelse af urigtige oplysninger, anført, at klager er dømt  

 efter anklageskriftet.
Det fremgår af dommen, at "VV og [K] er begge tiltalt for overtrædelse af 1. straffelovens § 164, stk. 1 - falsk anklage - ved i  

 forening at have afgivet urigtige oplysninger til en offentlig  

 myndighed ". Ordet falsk fremgår flere gange af det anklageskrift,  

 som klager er dømt efter.
Af dommen fremgår det, at klager er  

 dømt for at videregive "falske" oplysninger.
Hvorvidt der i  

 dommen burde have stået "urigtige", skal bladet ikke  

 afgøre, men bladet kan i øvrigt ikke identificere nogen forskel  

 i gerningsindholdet, hvad enten de oplysninger, som klager er dømt for  

 at videregive, var falske eller urigtige.
 Bladet har herudover anført, at det af rettens  

 bemærkninger klart fremgår, at klager er dømt for at have  

 påstået over for borgmester  Keld  Hüttel, at en af  

 kommunens socialrådgivere havde begået et overgreb mod en klient.  

 Bladet har i den forbindelse henvist til rettens bemærkninger.
Bladet har endelig anført, at det af domsudskriften  

 i sagen fremgår, at bladet ikke har skrevet noget, der ikke er  

 belæg for i dommen.
Af dommen fremgår det eksplicit, at  

 beskyldningerne, som blev fremsat af såvel moderen og som hendes  

 rådgiver fra Børnenes Stemme, drejer sig om seksuelle overgreb.  

 Ved over for nævnet i relation til udtrykket "seksuelt  

 overgreb" at anføre, at "Dette er der ikke belæg for  

 under rettens bemærkninger, hvor der kun henvises til, at det at  

 forgribe sig må betragtes, som om der blev forsøgt begået  

 et voldeligt eller seksuelt overgreb", påviser klager selv, at de  

 urigtige oplysninger, hun blev dømt for at videregive, handlede om et  

 seksuelt overgreb.
Bladet har i den forbindelse henvist til dommens  

 bemærkninger, hvoraf fremgår, at "At der med udtalelsen  

 henvises til et seksuelt overgreb tydeliggøres af VV´s erklæring  

 ". Om et seksuelt overgreb eller forsøg på samme kan  

 paralelliseres med voldtægt eller forsøg på samme, er vel  

 en meningsløs diskussion, eftersom gerningen netop aldrig fandt sted.  

 Det kan derfor ikke være bladets pligt at bevise, at overgrebet fandt  

 sted.
Om det seksuelle overgreb, der altså aldrig fandt sted, var  

 voldtægt eller ej, må således siges at være en  

 hypotetisk diskussion.
Bladet har i den forbindelse anført, at sagens  

 kerne - , det som klager er dømt for - netop er, at beskyldningerne om  

 seksuelle overgreb blev fremsat over for socialrådgiverens  

 arbejdsgiver, hvilket var egnet til at skade den pågældende.
Det  

 fremgår af dommen, at klager har videregivet beskyldningerne til  

 borgmester  Keld  Hüttel.
Bladet kan derfor naturligvis ikke, som  

 krævet af klager, bringe et genmæle, der fastslår, at det  

 er urigtigt, at klager er dømt for at viderebringe oplysninger om et  

 overgreb af seksuel karakter.
Bladet har over nævnet oplyst, at man  

 gerne i bladet vil præcisere, at det voldelige eller seksuelle  

 overgreb, som klager og hendes klient er dømt for urigtigt at beskylde  

 socialrådgiveren for, ikke var voldtægt.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
 Pressenævnet skal indledningsvis bemærke, at  

 byrettens dom lægges til grund ved sagens afgørelse.
 Ved dommen er klager i overensstemmelse med tiltalen  

 dømt for overtrædelse af straffelovens § 164, stk. 1. I  

 anklageskriftet anvendes i forbindelse med angivelsen af den relevante  

 straffebestemmelse udover udtrykket "at have afgivet urigtige  

 oplysninger" også betegnelsen "falsk anklage".
 Pressenævnet finder på den baggrund, at bladet  

 har haft fornødent belæg for at anvende betegnelsen  

 "falsk". Nævnet bemærker i den forbindelse, at  

 "falsk anklage" er den gængse betegnelse for den bestemmelse  

 i straffeloven, som klager er dømt for at have overtrådt.
 Om udsagnet, at "Det var denne påstand, [K]  

 nogle dage senere bragte videre til borgmester  Keld  Hüttel som en  

 kendsgerning", anføres det i dommen, at "ordene, at "NN  

 forsøgte at forgribe sig på hende " må forstås  

 som en henvisning til, at der blev forsøgt begået et voldeligt  

 eller seksuelt overgreb mod tiltalte VV".
Nævnet finder, at der ikke er fornødent  

 grundlag for at skelne mellem forskellige nuancer vedrørende den  

 urigtige beskyldning om en seksuel krænkelse, som klager bragte videre  

 til borgmester  Keld  Hüttel - en krænkelse, der netop aldrig  

 fandt sted.
Nævnet finder derfor, at bladet ikke har tilsidesat god  

 presseskik, men at bladet vedrørende klager har bragt en faktisk  

 forkert oplysning, som hun er berettiget til efter påkrav at få  

 optaget i bladet som genmæle, jf. medieansvarslovens § 39:
"Genmæle Af en artikel bragt den 2. februar 2001 i Randers  

 Amtsavis´ internet og i den trykte udgave fremgår det, at [K]  

 viderebragte en påstand til borgmester  Keld  Hüttel om, at en  

 socialrådgiver fra kommunen havde voldtaget en nu 47-årig social  

 klient.
Denne oplysning er ikke korrekt. [K] blev ved retten i Randers  

 dømt for urigtigt at påstå, at socialrådgiveren  

 havde forsøgt at forgribe sig på den 47-årige kvinde, da  

 hun var ca. 17 år gammel." Afsagt den 15. august 2001.
