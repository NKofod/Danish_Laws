Fremsat den 3. december 1999 af skatteministeren (Ole  

 Stavad) Forslag til Lov om ændring af momsloven (Afkortning af kredittiden for store virksomheder) § 1 I lov om merværdiafgift (momsloven), jf. lovbekendtgørelse  

 nr. 422 af 2. juni 1999, som ændret ved § 3 i lov nr. 388 af 2.  

 juni 1999, foretages følgende ændringer:
 1. I § 57, stk. 2, 2. pkt., ændres »den 1. i  

 den tredje måned« til: »en måned og 10 dage«.
§ 2 Stk. 1. Loven træder i kraft den 1.  

 januar 2000.
 Stk. 2. § 1, nr. 1, har virkning for afgiftsperioder, der  

 påbegyndes den 1. januar 2000 eller senere.
Bemærkninger til lovforslaget Almindelige bemærkninger Som led i regeringens (Socialdemokratiet og Det Radikale  

 Venstre) aftale med Socialistisk Folkeparti, Centrum Demokraterne og  

 Enhedslisten om Fødevarer, miljø, erhverv og IT, uddannelse,  

 kultur, integration, socialområdet, boligområdet mv. i  

 forbindelse med forslaget til finanslov for 2000 foreslås det, at  

 betalingsfristen for moms for virksomheder, der har over 10 mio. kr. i  

 årlig momspligtig omsætning, forkortes fra 61 dage til 40  

 dage.
I forbindelse med pinsepakken blev kredittiderne for moms  

 omlagt.
Virksomhederne blev inddelt i grupper efter omfanget af deres  

 afgiftspligtige leverancer.
Virksomheder med afgiftspligtige leverancer  

 på over 10 mio. kr. skulle herefter afregne moms for en måned ad  

 gangen, og skulle angive og betale momsen senest den 1. i den 3. måned  

 efter afgiftsperiodens udløb.
Virksomheder med afgiftspligtige  

 leverancer for mellem 1 og 10 mio. kr. årligt skulle fortsat afregne  

 moms hvert kvartal, med en angivelsesfrist på 1 måned og 10 dage  

 efter afgiftsperiodens afslutning.
Kredittiden på momsindbetalingen for store  

 virksomheder i Danmark er længere end i mange sammenligningslande.
Der  

 gennemføres derfor en reduktion af kredittiden for de store  

 virksomheder med 21 dage (fra 76 dage til 55 dage). Efter ændringen vil  

 betalingsfristen for de store og de mellemstore virksomheder være ens  

 (1 måned og 10 dage efter afgiftsperiodens afslutning).  

 Afregningsperioderne er uændrede.
Provenumæssige konsekvenser Hvis man reducerer kredittiden for de store virksomheder  

 med 21 dage således at de store virksomheder skal angive og betale  

 afgift for en måned senest 1 måned og 10 dage efter  

 månedens udløb vil effekten være:
Én gang for alle DAU moms 12,3 mia. kr.
Mindre forsinkelse ved vækst i  

 momsgrundlag1) 0,3 mia. kr.
DAU energiafgiftsgodtgørelse -0,3 mia. kr.
Netto DAU år 2000 12,3 mia. kr.
EU egne indtægter i 2001 -0,5 mia. kr.
Kasseoverskuddet i år 2000 12,3 mia. kr.
Gennemsnitlig likviditet 9,5 mia. kr.
1) Forrentning af ekstra gennemsnitlig likviditet 565 mill. kr.
Afledt moms og punktafgifter 135 mill. kr.
 Mindre tab på uerholdelige debitorer 1 pct.
 95 mill. kr.
Forrentning af engangstab EU egne indtægter - 30 mill. kr.
Varig effekt i alt pr. år 765 mill. kr.
 For år 2000 vil finansårseffekten udover  

 engangseffekten være:
Forrentning 470 mill. kr.
Afledt moms og punktafgift 110 mill. kr.
Dårlige betalere 20 mill. kr.
I alt 600 mill. kr.
Erhvervsøkonomiske konsekvenser Som nævnt vil den varige provenueffekt af forslaget  

 være på 765 mill. kr.
De 765 mill. kr fordeler sig  

 således:
Forbrugere -560 mill. kr.
Eksportører -305 mill. kr.
Importører 80 mill. kr.
Små og mellemstore virksomheder 115 mill. kr.
Andet -30 mill. kr.
Dårlige betalere -95 mill. kr.
EU egne momsindtægter 30 mill. kr.
Netto -765 mill. kr.
 Forbrugerne og andre, der anvender varer og  

 tjenester belastet med moms, taber ca. 560 mill. kr.
Eksportørerne taber ca. 305 mill. kr.
Ved eksport  

 sælger danske virksomheder til eksportvirksomheder, og opnår i  

 dag 76 dages kredit med afregningen, mens eksportørerne i realiteten  

 får momsen tilbage med det samme.
Ved indskrænkninger i  

 momskreditfordelen taber eksportørerne.
Modsat import fra tredjelande, hvor importøren  

 betaler momsen med ca. 31 dages kredit, men hvor momsen godtgøres igen  

 efter 76 dage.
Ved reduktion i kredittiden reduceres importørernes  

 udlæg af importmoms og de der importerer varer med importmoms fra  

 tredjelande vinder ca. 80 mill. kr.
Små og mellemstore virksomheder vinder, idet de  

 store konkurrende virksomheder vil kompensere for den mindre kreditfordel ved  

 at sætte priserne op.
Ved at sætte priserne tilsvarende op kan de  

 små og mellemstore virksomheder fastholde deres markedsandele og vinder  

 netto 115 mill. kr.
Andet dækker blandt andet, at de store virksomheder,  

 der investerer kraftigt og dermed har negativ moms vil få væltet  

 en mindre kreditfordel over fra de store virksomheder.
Det modvirkes dog af,  

 at de store virksomheder vil få energiafgifterne godtgjort hurtigere.  

 Nettoeffekten er et tab på ca. 30 mill. kr for erhverv.
Ved en kortere momskredittid reduceres risiko for tab  

 på uerholdelige debitorer.
Hvis risikoen for tab ved ydelse af  

 momskredit er på 1 pct. p.a. vil der på sigt blive tabt ca. 95  

 mill. kr mindre ved afskrivninger på uerholdelige debitorer.
 Danmarks afregning af EU s egne indtægter vil stige  

 med ca. 500 mill. kr engang for alle i år 2001. Forrentningen heraf  

 udgør 30 mill. kr i årligt tab for Danmark fra og med år  

 2002.
Administrative konsekvenser for det offentlige Forslaget skønnes at medføre engangsudgifter  

 for Told*Skat på 170.000 kr. til edb-tilretninger og information.
Administrative konsekvenser for erhvervslivet Forslaget om afkortning af kredittiden for moms for de  

 store virksomheder betyder, at virksomhederne skal opgøre deres  

 momstilsvar på 40 dage mod tidligere 61 dage.
Indtil 1. januar 1999  

 havde virksomhederne kun 40 dage til at opgøre deres momstilsvar.  

 På dette tidspunkt skulle virksomhederne afregne moms hvert  

 kvartal.
Miljømæssige konsekvenser Forslaget vurderes ikke at have miljømæssige  

 konsekvenser.
Forholdet til EU-retten I artikel 22, stk. 4, litra a), i 6. momsdirektiv  

 (Rådets direktiv 77/388/EØF af 17. maj 1977) er det fastsat, at  

 fristen for afregning af moms højst må fastsættes til to  

 måneder efter afgiftsperiodens udløb.
Den i forslaget indeholdte  

 frist er 1 måned og 10 dage, hvilket er inden for den tilladte  

 ramme.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner De bogførte indtægter stiger en gang for alle  

 med 12,3 mia. kr i år 2000, men falder 0,5 mia. kr i 2001. Den varige  

 virkning af forslaget herunder forrentning af statens ekstra gennemsnitlige  

 likviditet på 9,5 mia. kr udgør 765 mill. kr årligt.
I  

 år 2000 dog alene 600 mill. kr.
Administrative konsekvenser for stat, amter og  

 kommuner Udgifter på ca. 170.000 kr. til edb-tilretning og  

 information Økonomiske konsekvenser for erhvervslivet Årlig virkning Importører 80 mill. kr Små og mellemstore virksomheder 115 mill. kr Årlig virkning Eksportører -305 mill. kr Administrative konsekvenser for erhvervslivet Kortere tid til opgørelse af moms- tilsvar Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Overholder EU-retlige forpligtelser Bemærkninger til lovforslagets  

 enkelte bestemmelser Til § 1 Det foreslås, at kredittiden for virksomheder med en  

 momspligtig omsætning på over 10 mio. kr. årligt,  

 nedsættes fra 61 dage til 40 dage.
Til § 2 Til stk. 1.
 Det foreslås, at loven træder i kraft den 1.  

 januar 2000.
 Til stk. 2.
 Det foreslås, at kredittiden for de store  

 virksomheder nedsættes fra og med afregningen af momsen for januar  

 måned 2000.
Bilag 1 Lovforslag sammenholdt med gældende lov Gældende formulering Lovforslaget § 1 I lov om merværdiafgift (momsloven), jf. lovbekendtgørelse  

 nr. 422 af 2. juni 1999, som ændret ved § 3 i lov nr. 388 af 2.  

 juni 1999, foretages følgende ændringer:
§ 57. - - - 1. I § 57, stk. 2, 2. pkt., ændres »den 1. i  

 den tredje måned« til: »en måned og 10 dage«.
Stk. 2. For virksomheder, hvis samlede afgiftspligtige  

 leverancer overstiger 10 mio. kr. årligt, er afgiftsperioden  

 kalendermåneden.
Virksomhedens angivelse efter stk. 1 skal  

 foretages senest den 1. i den tredje måned efter afgiftsperiodens  

 udløb.
(Stk. 3-8. - - -) § 2 Stk. 1. Loven træder i kraft den 1. januar 2000.
 Stk. 2. § 1, nr. 1, har virkning for afgiftsperioder, der  

 påbegyndes den 1. januar 2000 eller senere.
