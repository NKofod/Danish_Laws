Bekendtgørelse om opgørelse af  

 boligudgiften efter § 18 i lov om individuel boligstøtte I medfør af § 18 i lov om individuel boligstøtte, jf.  

 lovbekendtgørelse nr. 855 af 25. november 1999, fastsættes:
Kapitel 1 Enfamilieshus/ejerlejlighed og tofamilieshus § 1. Boligudgiften for en pensionist, der bor i en  

 af boligerne i et tofamilieshus, som pensionisten ejer, opgøres efter  

 reglerne i lovens § 17. Det samme gælder boligudgiften for en  

 pensionist, der bor i et enfamilieshus/ejerlejlighed, som pensionisten har i  

 sameje med andre, i de tilfælde, hvor alle ejerne bor i  

 ejendommen.
 Stk. 2. Hvis en del af en bolig omfattet af stk. 1  

 anvendes til erhvervsformål af pensionisten eller af et andet medlem af  

 husstanden, ansættes boligudgiften til et beløb, der svarer til  

 2 gange den ejendomsværdiskat af boligværdien af pensionistens  

 bolig, der opkræves i det år, boligydelsen vedrører, efter  

 lov om en kommunal og amtskommunal ejendomsværdiskat.
 § 2. Boligudgiften for en pensionist, der bor i et  

 enfamilieshus/ejerlejlighed, som pensionisten har i sameje med andre,  

 ansættes i de tilfælde, hvor alle ejerne ikke bor i ejendommen,  

 til et beløb, der svarer til 2 gange den ejendomsværdiskat af  

 boligværdien af pensionistens bolig, der opkræves i det år,  

 boligydelsen vedrører, efter lov om en kommunal og amtskommunal  

 ejendomsværdiskat.
 Stk. 2. Boligudgiften for en pensionist, der bor i et  

 tofamilieshus, som pensionisten har i sameje med andre, ansættes til et  

 beløb, der svarer til 2 gange ejendomsværdiskatten af  

 boligværdien af pensionistens bolig efter lov om en kommunal og  

 amtskommunal ejendomsværdiskat.
 Stk. 3. Anvendes en del af en bolig, der er omfattet af  

 stk. 1 og 2, til erhvervsformål, og fordeles ejendomsværdien  

 efter vurderingsloven på en del, der tjener som bolig for ejeren og  

 på den øvrige del af ejendommen, ansættes boligudgiften  

 til et beløb, der svarer til 2 gange ejendomsværdiskatten af  

 boligværdien (af beboelsesdelen) af pensionistens bolig.
Kapitel 2 Flerfamilieshus § 3. Boligudgiften for en pensionist, der bor i en  

 af boligerne i et flerfamilieshus, som pensionisten ejer eller har i sameje  

 med andre, ansættes til et beløb, der svarer til 2 gange den  

 ejendomsværdiskat af boligværdien af pensionistens bolig, der  

 opkræves i det år, boligydelsen vedrører, efter lov om en  

 kommunal og amtskommunal ejendomsværdiskat.
Samme fremgangsmåde  

 anvendes (for så vidt angår beboelsesdelen), når en del af  

 boligen anvendes til erhvervsformål, og ejendomsværdien efter  

 vurderingsloven fordeles på en del, der tjener som bolig for ejeren og  

 på den øvrige del af ejendommen Stk. 2. Er ejendommen ikke omfattet af lov om en kommunal  

 og amtskommunal ejendomsværdiskat, ansættes boligudgiften til den  

 lejeværdi, skattemyndighederne senest har fastsat.
Samme  

 fremgangsmåde anvendes (for så vidt angår beboelsesdelen),  

 når en del af boligen anvendes til erhvervsformål, og  

 skattemyndighederne har fastsat en lejeværdi for beboelsesdelen.
Har  

 skattemyndighederne ikke fastsat en lejeværdi, fastsætter  

 kommunalbestyrelsen boligudgiften efter et skøn.
Kapitel 3 Stuehus til en landbrugsejendom § 4. Ved en landbrugsejendom forstås i denne  

 bekendtgørelse en ejendom, der af vurderingsrådet er anset som  

 en landbrugsejendom i henhold til § 33, stk. 1,  i lov om vurdering af  

 landets faste ejendomme.
 § 5. Boligudgiften for en pensionist, der bor i et  

 stuehus til en landbrugsejendom, som pensionisten ejer, opgøres  

 således:
1)	80 pct. af renter og afdrag på de lån, der er tinglyst  

 med pant i hele landbrugsejendommen under ét på  

 ansøgningstidspunktet, medregnes.
Hvis kontantværdien af  

 restgælden på de nævnte lån på  

 ansøgningstidspunktet overstiger 80 pct. af den kontante  

 ejendomsvurdering af stuehuset for året forud for  

 ansøgningstidspunktet, nedsættes dog de nævnte 80 pct. af  

 renter og afdrag med forholdet mellem 80 pct. af den kontante  

 ejendomsværdi af stuehuset, og kontantværdien af  

 restgælden.
 2)	Vej- og kloakbidrag og lignende, der hviler på ejendommen,  

 medregnes efter forholdet mellem vurderingsrådets vurdering af  

 stuehuset og vurderingen af hele ejendommen.
 3)	Pålignede ejendomsskatter i det år, boligydelsen  

 vedrører, medregnes efter forholdet mellem vurderingsrådets  

 vurdering af den til stuehuset hørende grund og grundværdien af  

 hele ejendommen.
 4)	Udgifter til stuehusets drift og vedligeholdelse medregnes med samme  

 standardbeløb som angivet i lovens § 17, stk. 1, nr. 4.
 Stk. 2. I boligudgiften beregnet efter stk. 1  

 fratrækkes indtægten ved udlejning af en del af stuehuset.
Stk. 3.Foreligger der ikke en vurdering af stuehuset som  

 omhandlet i stk. 1 fastsætter kommunalbestyrelsen boligudgiften efter  

 et skøn Stk. 4. Anvender pensionisten eller et andet medlem af  

 husstanden en del af stuehuset til erhvervsformål, og betales der efter  

 lov om kommunal og amtskommunal ejendomsværdiskat en  

 ejendomsværdiskat af boligværdien af beboelsesdelen af stuehuset,  

 ansættes boligudgiften til 2 gange ejendomsværdiskatten i stedet  

 for boligudgiften som opgjort efter stk. 1.
 Stk. 5. Reglerne i lovens § 19 gælder også  

 ved opgørelse af boligudgiften efter stk. 1.
Kapitel 4 Blandet beboelse og erhverv i  

 enfamilieshus/ejerlejlighed, som pensionisten ejer og bebor § 6. Boligudgiften for en pensionist, der ejer og  

 beboer et enfamilieshus/en ejerlejlighed, hvoraf pensionisten eller et  

 husstandsmedlem anvender en del til erhvervsformål, og fordeles  

 ejendomsværdien efter vurderingsloven på en del, der tjener som  

 bolig for ejeren og på den øvrige del af ejendommen,  

 ansættes boligudgiften til et beløb, der svarer til 2 gange  

 ejendomsværdiskatten af boligværdien (af beboelsesdelen) af  

 pensionistens bolig.
Kapitel 5 Enfamilieshus/ejerlejlighed, to- eller flerfamilieshus,  

 som ejes af et aktieselskab, anpartsselskab eller lignende, hvori  

 pensionisten ejer aktier, anparter eller lignende § 7. Boligudgiften for en pensionist, som bor i  

 enfamilieshus/ejerlejlighed, to- eller flerfamilieshus, som ejes af et  

 aktieselskab, anpartsselskab eller lignende, hvori pensionisten ejer aktier,  

 anparter eller lignende, opgøres efter reglerne i loven § 10-15.
Kapitel 6 Fællesbestemmelser og ikrafttrædelse § 8. Hvis der er sket væsentlige  

 ændringer af pensionistens benyttelse af boligen til  

 erhvervsformål i forhold til den benyttelse, som skattemyndighederne  

 har taget stilling til, fastsætter kommunalbestyrelsen boligudgiften  

 efter et skøn.
§ 9. Anvendes en del af en bolig til erhverv, jf.  

 §§ 1, stk. 2, 2, stk. 3, 3, stk. 1, 5, stk. 3 og § 6, og fordeles  

 ejendomsværdien, (hvoraf ejendomsværdiskat beregnes) ikke efter  

 vurderingsloven på en del, der tjener som bolig for ejeren, og på  

 den øvrige del af ejendommen, ansætter kommunalbestyrelsen  

 boligudgiften efter et skøn.
Udlejer pensionisten en del af sin bolig,  

 uden at der i medfør af ovenstående regler er foretaget fradrag  

 herfor, fastsætter kommunalbestyrelsen et lejebeløb, der  

 fratrækkes boligudgiften.
 Stk. 2. Udlejer pensionisten en del af sin bolig, uden at  

 der i medfør af ovenstående regler er foretaget fradrag herfor,  

 fastsætter kommunalbestyrelsen et lejebeløb, der  

 fratrækkes boligudgiften.
 § 10. Bekendtgørelsen træder i kraft  

 den 1. januar 2000.
 Stk. 2. Bygge- og Boligstyrelsens bekendtgørelse  

 nr. 129 af 8. marts 1996 om opgørelse af boligudgiften efter § 18 i  

 lov om individuel boligstøtte ophæves samtidig.
