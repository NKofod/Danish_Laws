Bekendtgørelse  

 om fastsættelse af det statsgaranterede  

  

 udskrivningsgrundlag for kommunerne for 2007 I medfør af § 7, stk. 4, i lov om kommunal  

 indkomstskat, jf. lovbekendtgørelse nr. 199 af 24. marts 2003, som ændret ved  

 lov nr. 495 af 7. juni 2006, fastsættes:
§ 1.  

  

 Det  

 statsgaranterede udskrivningsgrundlag for 2007 beregnes med udgangspunkt i  

 den  

 enkelte kommunes udskrivningsgrundlag for 2004 korrigeret for den skønnede  

 virkning af overførslen af provenuet af aktieindkomstskat og skat af  

 begrænset  

 skattepligtige til staten, som beregnet af  

 Indenrigs- og  

 Sundhedsministeriet.
Ved beregning af det statsgaranterede  

 udskrivningsgrundlag for 2007 fremskrives det korrigerede  

 udskrivningsgrundlag  

 for 2004 med 11,2 procent.
 § 2.  

  

 Det  

 statsgaranterede udskrivningsgrundlag vedrørende kirkeskat for 2007 beregnes  

 med udgangspunkt i den enkelte kommunes udskrivningsgrundlag vedrørende  

 kirkeskat for 2004 korrigeret for den skønnede virkning af overførslen af  

 provenuet af aktieindkomstskat og skat af begrænset skattepligtige til  

 staten,  

 som beregnet af  

 Indenrigs- og Sundhedsministeriet.  

 Ved beregning af det statsgaranterede udskrivningsgrundlag vedrørende  

 kirkeskat  

 for 2007 fremskrives det korrigerede udskrivningsgrundlag vedrørende  

 kirkeskat  

 for 2004 med 11,2 procent.
 § 3.  

  

 For  

 sammenlagte kommuner vil det statsgaranterede udskrivningsgrundlag for 2007,  

 jf. §§ 1 og 2, blive beregnet på grundlag af summen af de korrigerede  

 udskrivningsgrundlag for de kommuner, der indgår i sammenlægningen.
 Stk. 2.  

  

 For de  

 kommuner, der deles som led i kommunalreformen, foretages en opdeling af det  

 korrigerede udskrivningsgrundlag for 2004 på basis af en af Danmarks  

 Statistik  

 opgjort nøgle mellem gamle og nye kommuner baseret på folketal pr. 1. januar  

 2005.
 § 4.  

  

 Bekendtgørelsen træder i kraft den 1. juli 2006.
