Bekendtgørelse om revision af zoologiske  

 anlæg, der  

 modtager tilskud i henhold til lov om statstilskud til zoologiske  

 anlæg I medfør af § 5 i lov om statstilskud til zoologiske  

 anlæg, jf. lov nr. 255 af 12. april 2000, fastsættes:
 § 1. Revisionen udføres af en  

 statsautoriseret eller registreret revisor, af Kommunernes Revision, af  

 Direktoratet for Stadens Revision eller af andre kommunale  

 revisionsorganer.
 Stk. 2. I tilfælde af revisorskift skal den  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 2. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revision af statens regnskaber m.m.  

 (lovbekendtgørelse nr. 3 af 7. januar 1997) og nærmere  

 præciseret i stk. 2 og §§ 3-7.
Stk. 2. Ved revisionen efterprøves, om  

 årsregnskabet er rigtigt, og om de dispositioner, der er omfattet af  

 regnskabsaflæggelsen, er i overensstemmelse med meddelte bevillinger,  

 love og andre forskrifter samt indgåede aftaler og sædvanlig  

 praksis.
Der foretages endvidere en vurdering af, hvorvidt der er taget  

 skyldige økonomiske hensyn ved forvaltningen af de ovennævnte  

 tilskudsmidler, og ved driften af anlægget.
 § 3. Revisionens omfang afhænger af  

 anlæggets administrative struktur og forretningsgange, herunder den  

 interne kontrol og andre forhold af betydning for  

 regnskabsaflæggelsen.
§ 4. Der foretages sædvanligvis revision i  

 årets løb.
Som led i revisionen undersøger revisor de  

 eksisterende forretningsgange med henblik på at påse, om den  

 interne kontrol er betryggende.
Ud over systemrevision udfører revisor  

 i nødvendigt omfang substansrevision.
Revisionen udføres som  

 udgangspunkt ved stikprøvevise undersøgelser.
Uanmeldt kasse-  

 og beholdningseftersyn indgår i revisionen.
Stk. 2. Ved den afsluttende revision påses det, at  

 regnskabet er opstillet i overensstemmelse med de principper, der  

 fremgår af Medie- og Tilskudssekretariatets udsendte »Vejledning om  

 tilskud til zoologiske anlæg«.
Det påses endvidere, at regnskabet  

 ikke indeholder væsentlige fejl eller mangler, og at de dispositioner,  

 der er omfattet af regnskabsaflæggelsen, er i overensstemmelse med  

 meddelte bevillinger, love og andre forskrifter samt indgåede aftaler  

 og sædvanlig praksis.
Stk. 3. Ved forvaltningsrevisionen undersøges det, om  

 der er taget skyldige økonomiske hensyn ved tilskudsmodtagers  

 forvaltning.
Revisionen udføres med udgangspunkt i anlæggets  

 rapportering til Medie- og Tilskudssekretariatet som beskrevet i »Vejledning  

 om tilskud til zoologiske anlæg« om mål og opnåede  

 resultater samt om sparsommelighed, produktivitet og effektivitet.  

 Anlæggene skal rapportere til sekretariatet om overholdelse af de i lov  

 om statstilskud til zoologiske anlæg anførte krav, herunder de i  

 lovens § 3 nr. 1 - 14 nævnte, og de krav der i øvrigt er  

 anført i tilsagnsbrev og i vejledningen.
§ 5. Det zoologiske anlæg skal give revisor  

 de oplysninger, som må anses af betydning for bedømmelsen af  

 anlæggets regnskab samt for revisors vurdering af forvaltningen,  

 herunder mål og opnåede resultater.
Anlægget skal give  

 revisor adgang til at foretage de undersøgelser, denne finder  

 nødvendige, og skal sørge for, at revisor får de  

 oplysninger og den bistand, som revisor anser for nødvendig for  

 udførelsen af sit hverv.
§ 6. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning,  

 påhviler det revisor straks at give anlægget meddelelse derom,  

 samt påse, at anlægget inden 3 uger giver Medie- og  

 Tilskudssekretariatet meddelelse herom.
I modsat fald er det revisors pligt  

 at orientere Medie- og Tilskudssekretariatet.
Revisors bemærkninger  

 indsendes sammen med meddelelsen.
 Stk. 2. Det samme gælder, hvis revisor under sin  

 revision eller på anden måde bliver opmærksom på, at  

 fortsættelse af driften er usikker af økonomiske eller andre  

 grunde.
 § 7. Det reviderede årsregnskab forsynes med  

 en revisionspåtegning, hvoraf skal fremgå, at regnskabet er  

 revideret i overensstemmelse med reglerne i denne bekendtgørelse.  

 Forbehold skal fremgå af påtegningen.
 Stk. 2. Revisor skal føre en revisionsprotokol.
 Stk. 3. I protokollen skal der indføres oplysninger  

 om:
1)	hvilke revisionsarbejder der er udført og resultatet heraf,  

 samt 2)	væsentlig usikkerhed, fejl eller mangler vedrørende  

 anlæggets bogholderi, regnskabsvæsen eller interne  

 kontrol.
Stk. 4. Revisor skal endvidere redegøre for den  

 udførte forvaltningsrevision.
Specielt oplyses om revisors  

 undersøgelse af samt vurdering og konklusioner vedrørende  

 sparsommelighed, produktivitet og effektivitet samt om dispositioner uden for  

 anlæggets formål.
 Stk. 5. Det skal i protokollatet til årsregnskabet  

 oplyses:
1)	hvorvidt revisor opfylder lovgivningens habilitetsbestemmelser, 2)	hvorvidt revisor under revisionen har modtaget alle de oplysninger,  

 der er anmodet om, samt 3)	hvorvidt revisionen har givet anledning til bemærkninger med  

 hensyn til, om statsstøtten er anvendt i overensstemmelse med de givne  

 vilkår.
 Stk. 6. I revisionsprotokollen indføres endvidere  

 oplysninger om særlige rapporter eller erklæringer, afgivelse af  

 særlige beretninger, rådgivning og assistance.
 Stk. 7. Genpart af revisionsprotokollater indsendes af  

 anlægget til Medie- og Tilskudssekretariatet sammen med det  

 påtegnede årsregnskab. Årsregnskabet indsendes senest 4  

 måneder efter bevillingsårets udløb, d.v.s. senest 1. maj  

 det følgende år.
 § 8. Nærværende bekendtgørelse træder  

 i kraft den 4. juli 2001, og har virkning for revision af årsregnskaber  

 for 2001 og de følgende år for zoologiske anlæg, der  

 modtager tilskud efter lov om statstilskud til zoologiske anlæg.
