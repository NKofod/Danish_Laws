Nyt  

 fra Ankestyrelsen - tendenser i afgørelser efter aktivloven og  

 integrationsloven  

 (uddrag: aktivlovens § 82) - af fuldmægtig Ivan Jørgensen og fuldmægtig  

 Carsten Lærkholm ..
Aktivloven § 82 sygebehandling m.v. - »frivillig  

 trang« Nævnet fandt, at ansøger var berettiget til økonomisk hjælp til  

 nye brilleglas.
Begrundelsen var, at ansøger ud fra oplysningerne om ansøgers  

 families forhold på tidspunktet for ansøgningen ikke selv havde råd til at  

 betale for de nye brilleglas.
 Nævnet lagde bl.a. vægt på, at det ikke - i modsætning til  

 bestemmelsen om hjælp til enkeltudgifter i aktivlovens § 81  er en  

 betingelse for at der kan ydes hjælp, at ansøgeren har været ude for  

 ændringer  

 i sine forhold (en såkaldt social begivenhed).
 Nævnet fandt, at det forhold, at ansøgers ægtefælle havde mistet  

 sin ret til arbejdsløshedsdagpenge (grundet manglende rådighed) ikke kunne  

 føre  

 til en anden vurdering efter § 82.
 At ansøger og ægtefælle havde valgt at holde ferie med lavere  

 indtægt til følge fandtes heller ikke at kunne føre til en anden vurdering.
Ankestyrelsens bemærkninger Det er en betingelse for hjælp efter § 82, at ansøger ikke  

 selv har muligheden for at afholde udgiften.
 I bemærkningerne til forslaget om aktivloven er det udtrykt  

 således:
»Der stilles ikke krav om, at ansøgeren har været ude for  

 ændringer i sine forhold.
Det betyder, at såvel kontanthjælpsmodtagere, som  

 studerende og andre lavindkomstgrupper er omfattet af reglen.
 Der kan ikke ydes hjælp, hvis ansøgeren eller ægtefællen har  

 indtægter eller formue, som kan dække behovet.
Kommunen skal i hvert enkelt tilfælde foretage en konkret  

 vurdering af ansøgerens og ægtefællens økonomiske forhold, herunder om  

 ansøgeren har mulighed for selv at betale en del af udgiften.« Det er vanskeligt at afgrænse, hvad der nærmere ligger i  

 begrebet økonomiske forhold.
Typisk ses der i første omgang på hvad ansøgeren  

 (og familien) har til rådighed når visse faste udgifter er afholdt.
 Der er således tale om en vurdering, hvor det helt afhænger af  

 den enkelte ansøgers situation, hvilke udgifter det er relevant for ansøgeren  

 at afholde uden, at det har betydning for muligheden for hjælp.
 Nogle i øvrigt nødvendige udgifter kan efter omstændighederne  

 udskydes eller der kan være mulighed for afdragsordninger.
 I den forbindelse skal der henvises til en helt ny afgørelse fra  

 Ankestyrelsen, SM A-16-04. Her har man fundet, at en kassekredit eventuelt  

 vil  

 kunne sidestilles med en afdragsordning, med den virkning, at ansøgeren i den  

 givne situation må antages at kunne afholde udgiften selv.
 I relation til begrebet social begivenhed  der er indlejret i  

 aktivlovens § 81  skal der henvises til SM O-40-99.
 Sagen drejede sig om en kvinde, der havde indgået kontrakt med  

 forsvaret på værnepligtslignende vilkår.
 Ankestyrelsen fandt, at kvinden ikke herved havde været udsat  

 for ændringer i sine forhold, der berettigede til kontanthjælp.
 Begrundelsen for afgørelsen var, at det forhold, at hun efter  

 eget valg havde indgået kontrakt med forsvaret med indtægtsnedgang til følge,  

 ikke kunne anses for at være en sådan ændring af hendes forhold (en såkaldt  

 social begivenhed), at hun var berettiget til hjælp efter bistandslovens  

 § 37  

 (nu aktivlovens § 11).
 Der lagdes således vægt på, at ansøger frivilligt havde bragt  

 sig i en situation, der medførte en indtægtsnedgang.
 Netop dette forhold er uden betydning i relation til vurderingen  

 efter § 82. Man kan sige, at ansøgers (eller ægtefællens) subjektive  

 forhold er uden betydning for vurderingen de økonomiske forhold.
 Hvis ellers de øvrige betingelser i bestemmelsen er opfyldt, kan  

 alle, der ikke selv har råd, få hjælp efter § 82.
 Ankestyrelsen har ikke haft lejlighed til at udtale sig om  

 pensionisters mulighed for hjælp efter § 82. Behovet for en afklaring  

 her  

 skal ses i sammenhæng med, at pensionister efter pensionsreformen ikke  

 længere  

 kan få personligt tillæg eller bistandstillæg.
Der stilles heller ikke som i aktivlovens § 81 krav om, at  

 ansøger om muligt skal spare op til evt. forudsigelige udgifter.
I den netop  

 offentliggjorte SM A-14-04 har Ankestyrelsen således fundet, at der ikke  

 kunne  

 gives afslag på hjælp med henvisning til, at ansøgeren havde haft mulighed  

 for  

 at spare op af sit rådighedsbeløb.
 Det kan således konkluderes, at baggrunden for ansøgers behov  

 for hjælp, fx en frivilligt valgt lav indtægt, er uden betydning for  

 muligheden  

 for hjælp efter § 82.
Noget helt andet er så, at hjælpen kan gøres  

 tilbagebetalingspligtig, hvis ansøgeren har udvist uforsvarlig økonomi.
Og i  

 det er vel at mærke kun hvis ansøgeren  ikke ægtefællen  har  

 udvist  

 uforsvarlighed, jf.
SM A-15-04.
§ 82 sygebehandling m.v.  tidbegrænset  

 bevilling I den indsendte sag havde kommunen bevilget hjælp til  

 tandbehandling på den betingelse, at behandlingen var påbegyndt inden 1  

 måned.  

 Baggrunden var, at ansøgeren flere gange tidligere havde fået bevilget delvis  

 hjælp til behandlingen, uden at han dog havde udbytte bevillingen.
Nævnet ændrede kommunens afgørelse.
Der blev lagt vægt på, at  

 der ikke er hjemmel i aktivloven til at tidsbegrænse en bevilling, og at den  

 fastsatte tidsfrist var for kort.
Ankestyrelsens bemærkninger Hvorvidt der kan bevilges hjælp til sygebehandling må afhænge af  

 om betingelserne er opfyldt når kommunen træffer afgørelsen.
 Særligt ved tandbehandlinger fremgår det af bemærkningerne til  

 aktivloven, at kommunen bør:
 »påse, at der ikke foretages behandlinger, som går ud over, hvad  

 der er nødvendigt i hvert enkelt tilfælde.
Kommunen skal desuden vurdere, om det er absolut nødvendigt at  

 få foretaget en dyr og omfattende tandbehandling på et tidspunkt, hvor  

 ansøgeren ikke selv har mulighed for at betale udgiften, og om en sådan  

 udgift  

 normalt kan afholdes af en almindelig lønindtægt.« Det vil normalt betyde, at der nægtes (eller ydes begrænset)  

 hjælp, hvor der ikke er et akut behandlingsbehov, og hvor ansøgerens  

 situation  

 forbedres inden for overskuelig tid.
 Det bemærkes i den forbindelse, at Ankestyrelsen har antaget en  

 sag, hvor behovet for en større behandling ikke er akut, men må forventes at  

 blive det inden ansøgers forhold ændres.
Den situation, der foreligger i den indsendte sag er derfor  

 noget atypisk  og nærmeste den omvendte af hvad der ses at være tænkt  

 på i  

 lovbemærkningerne.
Det berører imidlertid en grundlæggende problemstilling,  

 nemlig myndighedernes mulighed for at knytte vilkår til udnyttelsen af en  

 bevilling.
Nævnet har ikke fundet, at der var en egentlig hjemmel i  

 aktivloven til at knytte et vilkår om udnyttelse af bevillingen af hjælp til  

 sygebehandling inden for en bestemt periode.
Man indrømmer dog kommunen en  

 vis  

 ret til at fastsætte en tidsbegrænsning men finder, at en måned er for kort  

 tid.
 Det er da også et åbent spørgsmål om det er nødvendigt med nogen  

 udtrykkelig hjemmel i loven for at bevillingen af hjælp kan tilknyttes en  

 betingelse om udnyttelse inden for en bestemt frist.
 I den forbindelse må det være af væsentlig betydning, at der  

 ikke kan siges at være tale om noget voldsomt bebyrdende vilkår al den stund  

 konsekvensen af manglende udnyttelse af bevillingen alene er at ansøger skal  

 genfremsætte sin ansøgning.
 ..
