(Hovedkød - hovedafpil) Til samtlige til eksport af kød, slagteaffald og kødvarer autoriserede  

 virksomheder og dyrlægerne ved disse.
 Hovedkød - Hovedafpil.
 Fra Salgsforeningens veterinærafdeling er veterinærdirektoratet blevet  

 gjort opmærksom på, at man under betegnelsen hovedkød tidligere har medregnet  

 alt, hvad der ved afpilning af hoveder lovligt kunne anvendes til  

 menneskeføde.
 Da det fra et kontrolmæssigt synspunkt vil være umuligt at skelne mellem  

 forskellige varer, der betegnes hovedkød, må det herfra fastholdes, at der  

 under betegnelsen hovedkød kun kan være tale om varer, som angivet i  

 definitionen for hovedkød ved cirkulære herfra af 13/11-1969, KK.2879-1969,  

 d.v.s. kød med evt. påsiddende fedt og bindevæv.
For så vidt angår anden afskæring af hoveder end til hovedkød (f.eks. til  

 syltefremstilling) vil for sådan gælde, at det fremkomne produkt skal være  

 renskåret for uappetitlige dele som slimhinde, tryner, læber, svælg, blød  

 gane, øjenbryn, øregange.
En sådan vare vil være at deklarere som hovedafpil.
 Kirtler og anden udrensning fremkommet ved fremstilling af hovedkød må  

 ikke deklareres som hovedafpil eller tilblandes dette, men kan afhændes til  

 dyrefoder eller sendes til destruktion.
 P.V.V.
