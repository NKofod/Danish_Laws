OECD anbefaler i Transfer Pricing Guidelines fem metoder, som kan  

 anvendes ved fastsættelsen af armslængdepriser for kontrollerede  

 transaktioner.
Metoderne er følgende:
 Metoderne bygger på, at de kontrollerede transaktioner sammenlignes med  

 tilsvarende uafhængige transaktioner (sammenligningsgrundlaget), og at  

 priser eller avancer for disse uafhængige transaktioner anvendes til at  

 fastsætte armslængdepriser på de kontrollerede transaktioner.
De tre første metoder betegnes de traditionelle transaktionsbaserede  

 metoder, og disse metoder er de mest foretrukne, fordi de er de mest  

 direkte, og armslængdepriserne dermed kan opgøres med større grad af  

 sikkerhed.
CUP-metoden anvender sammenlignelige varer eller ydelser, som  

 primært sammenligningsgrundlag, medens videresalgsprismetoden og kostpris  

 plus avancemetoden anvender bruttoavancer for transaktioner med  

 tilsvarende funktioner, risici m.v. til at finde armslængdepriser.
Avancefordelingsmetoden og den transaktionsbestemte nettoavancemetode  

 betegnes de transaktionsbaserede avancemetoder og betragtes af OECD som  

 sidste udvej.
Der sammenlignes her på nettoavanceniveau, dvs. hvor også  

 kapacitetsomkostningerne er fratrukket salgsprisen.
Metoderne er mere  

 indirekte end de traditionelle metoder og benyttes, hvor det ikke er  

 muligt at finde en CUP, og når man ikke kan finde sammenlignelige data på  

 et tilstrækkeligt detaljeret niveau til at kunne benytte  

 videresalgsprismetoden eller kostpris plus avancemetoden.
 I bilag 3 og 4 gives oversigter over metoderne og deres  

 anvendelse.
5.1 Den fri markedsprismetode (Comparable  

 uncontrolled price method - CUP-metoden) Ved den fri markedsprismetode prisfastsættes kontrollerede  

 transaktioner ved hjælp af markedsprisen på en tilsvarende vare eller  

 tjenesteydelse, som overdrages under tilsvarende omstændigheder mellem  

 uafhængige parter.
Hvis de rette betingelser for anvendelse af metoden er  

 tilstede, er den fri markedsprismetode den absolut  

 foretrukne.
5.1.1 Sammenlignelighed Ved anvendelse af den fri markedsprismetode til prisfastsættelse af en  

 kontrolleret transaktion skal selve den vare eller ydelse, som overdrages,  

 være sammenlignelig med den vare eller ydelse, som benyttes til  

 prisfastsættelsen, og det er derfor selve varen eller ydelsen, som er  

 primær sammenlignelighedsfaktor.
Metoden forudsætter, at der er stor produktlighed, idet selv en mindre  

 forskel mellem to produkter kan være med til at skabe en præference for  

 det ene produkt fremfor det andet, hvilket vil kunne afspejles i prisen.  

 Det kan tilmed være meget svært at vurdere værdien af en forskel, hvorfor  

 det kan være svært at justere herfor.
Se om justeringer i afsnit 4.5.3.1.
Endvidere kan ydre forhold spille ind på prisen.
Det kan både være  

 forhold omkring salget og markedsføringen, og det kan være mere eksterne  

 forhold som f.eks. det geografiske marked.
Også forretningsstrategier vil  

 kunne have en indvirkning på prisen og bør inddrages i vurderingen af, om  

 produkterne er sammenlignelige.
Andre faktorer, som kan spille ind, er  

 ordrestørrelser, tidsmæssige forhold, hvilket trin i produktionsprocessen  

 der er tale om m.v.
5.1.2 Beskrivelse af metoden Den fri markedsprismetode anvender priser for transaktioner mellem  

 uafhængige parter (markedspriser) til at bestemme armslængdeprisen på  

 varer eller ydelser, som overdrages mellem forbundne parter.
De uafhængige  

 transaktioner, som anvendes til prisfastsættelsen, skal være  

 sammenlignelige.
Der kan både være tale om den skattepligtiges egne køb  

 eller salg af varer fra/til uafhængige, kaldet en intern CUP, eller det  

 kan være køb eller salg mellem to uafhængige virksomheder, dvs. en såkaldt  

 ekstern CUP.
Figur 6: Intern CUP En intern CUP vil som udgangspunkt være meget anvendelig som  

 sammenligningsgrundlag, da de pågældende varer eller ydelser ofte vil være  

 identiske.
Det vil endvidere være forholdsvist enkelt at afgøre, om der er  

 forskelle i leveringsbetingelser m.v. mellem de kontrollerede og de  

 uafhængige transaktioner, og skatteyderen vil umiddelbart have de  

 nødvendige data for at kunne korrigere for sådanne forskelle.
Hvis en intern CUP anvendes i prisfastsættelsen, skal der tages hensyn  

 til de samme forhold, som hvis sammenligningsgrundlaget bestod af helt  

 uafhængige virksomheder.
Det er således f.eks. en forudsætning, at  

 transaktionen til den uafhængige part har et tilsvarende omfang, som den  

 kontrollerede transaktion, og virksomheden finder således ikke  

 nødvendigvis en armslængdepris blot ved at sælge et meget begrænset parti  

 til en uafhængig virksomhed.
 Forskelle i forretningsstrategier, geografiske markeder osv. kan være  

 forhold, som kan betyde, at transaktionerne ikke er direkte  

 sammenlignelige, og at den interne CUP dermed ikke kan anvendes i  

 prisfastsættelsen.
Figur 7: Ekstern CUP Da der her ikke nødvendigvis er tale om helt samme produkt, men blot  

 tilsvarende produkter, er det vigtigt at undersøge, om der er forskelle i  

 produktet, som kan have betydning for prisfastsættelsen, jf. ovenfor.
Det  

 må endvidere undersøges, om der er forhold ud over selve produktet, som  

 har indvirkning på prisen, f.eks. leveringsbetingelser og markeder, og i  

 sådanne tilfælde er justeringer påkrævet.
5.1.3 Anvendelse af metoden Eftersom den fri markedsprismetode er den mest foretrukne metode, bør  

 den anvendes i alle tilfælde, hvor det er muligt at finde tilstrækkeligt  

 sammenlignelige transaktioner.
Metoden kan anvendes både for overdragelser  

 af varer og ydelser samt immaterielle aktiver.
Muligheden for at finde  

 sammenlignelige transaktioner er størst, hvis virksomheden udover den  

 koncerninterne handel også handler med uafhængige parter på samme vilkår -  

 dvs. en intern CUP.
I praksis er det sjældent muligt at finde sammenlignelige transaktioner  

 i det åbne marked, men muligheden herfor er størst, hvor der er tale om  

 standardvarer, som omsættes på et homogent marked.
Ved en standardvare  

 forstås en vare, der udbydes af flere virksomheder, men som af køberne  

 opfattes som ens - modsat en differentieret vare, hvor køberne opfatter  

 varen som forskellig fra udbyder til udbyder, herunder specielt  

 mærkevarer.
Ved et homogent marked forstås et præferenceløst marked, hvor  

 den enkelte køber er indifferent overfor, hvilken udbyder varen købes hos.  

 Eksempler på handel med standardvarer på et homogent marked kan være  

 handel på børser med visse typer råvarer med samme kvalitative egenskaber,  

 såsom kaffe, råolie og metaller, eller der kan være tale om handel med  

 værdipapirer og valuta.
 Mulighederne for at finde sammenlignelige transaktioner mellem  

 uafhængige parter kan skitseres således:
Transaktioner med varer og tjenesteydelser, der kan rubriceres under  

 det første punkt, vil umiddelbart være sammenlignelige, og prisen for de  

 uafhængige transaktioner kan anvendes til at prisfastsætte de  

 kontrollerede transaktioner.
Varer og tjenesteydelser, der kan rubriceres  

 under punkterne 2 - 4, vil kunne anvendes, hvis forskellene er uden  

 betydning, eller såfremt det er muligt at foretage justeringer for  

 væsentlige forskelle mellem de kontrollerede og de uafhængige  

 transaktioner.
Det skal med andre ord være muligt at finde den  

 beløbsmæssige effekt af afvigelserne mellem transaktionerne.
Som nævnt  

 ovenfor, kan det dog være problematisk at finde den beløbsmæssige  

 indvirkning af forskelle mellem selve produkterne, hvorfor punkterne 2 og  

 4 må betegnes som mindre praktisk anvendelige.
5.1.4 Fordele og ulemper ved metoden Fordele Ulemper 5.2 Videresalgsprismetoden (Resale price  

 method) Videresalgsprismetoden tager udgangspunkt i den markedspris, som en  

 virksomhed opnår ved videresalg af en vare, der er købt fra en forbunden  

 part.
Fra denne markedspris fratrækkes en passende bruttoavance, som skal  

 dække virksomhedens salgs- og andre kapacitetsomkostninger samt  

 fortjeneste, og det resterende beløb anses for at være en armslængdepris  

 for købet af varen fra den forbundne part.
Metoden er umiddelbart mest  

 anvendelig for salgsvirksomheder.
5.2.1 Sammenlignelighed I modsætning til den fri markedsprismetode er det ikke nødvendigvis de  

 produkter, som overdrages, der skal være sammenlignelige, men vægten er  

 lagt på de funktioner og risici m.v., som parterne har, og det er dermed  

 funktioner og risici som er primær sammenlignelighedsfaktor.
De  

 funktioner, som udføres, de risici, som tages, og de aktiver, som medgår i  

 en transaktion, har stor betydning for størrelsen af den bruttoavance, der  

 skal anvendes til at finde armslængdeprisen for de kontrollerede  

 transaktioner.
Når der således ikke sammenlignes direkte på egenskaberne ved den  

 pågældende vare, men i stedet sammenlignes primært på de funktioner og  

 risici som indgår i transaktionerne, har karakteristika ved den vare, som  

 overdrages, ikke den samme store betydning som ved den fri  

 markedsprismetode.
Dette skyldes, at der i en åben markedsøkonomi vil være  

 en tendens til, at en kompensation/avance for at udføre funktioner m.v.  

 vil være uafhængig af, hvilke produkter der er tale om, og samme  

 funktioner m.v. bør derfor give den samme avance.
Sandsynligheden for, at  

 funktioner og risici m.v. er sammenlignelige, vil dog være størst, når der  

 er tale om en lignende vare.
Hvis der er forskelle i de funktioner og risici m.v., som udføres af  

 henholdsvis en forbunden virksomhed og en uafhængig virksomhed med  

 sammenlignelige transaktioner forinden eller i forbindelse med videresalg,  

 kan der eventuelt ske justering for alligevel at opnå sammenlignelighed.  

 Se om justeringer i afsnit 4.5.3.1. Forskelle i funktioner m.v. kan f.eks.  

 være emballering, videreforarbejdning af produktet, påførsel af varemærke,  

 knowhow der er forbundet med salg af produktet, påtagelse af  

 garantiforpligtigelser m.v.
Specielt hvor der er tilknyttet viden,  

 eksempelvis i form af knowhow, forskning og udvikling samt brug af andre  

 immaterielle aktiver, vil det være vanskeligt at justere for disse  

 faktorer.
Også andre elementer spiller ind i vurderingen af sammenlignelighed,  

 ikke mindst markedsforhold.
Såfremt en virksomhed eksempelvis har eneret  

 til at forhandle det pågældende produkt på et givet geografisk område,  

 eller på anden måde har en monopollignende status på et givet marked, vil  

 dette afspejle sig i afregningspriserne.
5.2.2 Beskrivelse af metoden Med videresalgsprismetoden skal armslængdeprisen for en kontrolleret  

 transaktion findes ved hjælp af en markedsmæssig bruttoavance.
Det kan  

 være den bruttoavance, som virksomheden tjener på at distribuere varer,  

 der er købt af og videresolgt til uafhængige parter, eller den  

 bruttoavance, som en uafhængig virksomhed tjener på at distribuere en vare  

 under tilsvarende omstændigheder.
Denne bruttoavance er udtryk for det  

 beløb, en uafhængig videreforhandler vil kræve til at dække sine salgs- og  

 andre kapacitetsomkostninger med.
Til udgifterne medregnes de økonomiske  

 afskrivninger på de aktiver, som anvendes ved transaktionen, og de  

 formodede risici ved transaktionen tages også i betragtning.
 Det er ikke selve bruttoavancen fra en sammenlignelig transaktion, som  

 anvendes til at prisfastsætte en kontrolleret transaktion, men  

 bruttoavanceprocenten, se mere herom i bilag 4.
 Nedenstående figur viser et udenlandsk produktionsmoderselskab og det  

 danske distributionsdatterselskab, og det er prisen for de varer, som  

 moderselskabet leverer til datterselskabet, som skal fastsættes ved hjælp  

 af metoden.
Figur 8: Videresalgsprismetoden Datterselskabets primære funktion er at videresælge de produkter, som  

 købes fra moderselskabet, til uafhængige købere, og datterselskabet har  

 begrænsede funktioner og risici i forbindelse med dette videresalg.
 Videresalgsprisen til en uafhængig køber er pr. definition en  

 armslængdepris, og fra denne pris fratrækkes den bruttoavance, som  

 virksomheden opnår ved tilsvarende transaktioner med en uafhængig  

 virksomhed, eller den bruttoavance en uafhængig virksomhed vil få for  

 tilsvarende funktioner, risici m.v. som datterselskabet Det resterende  

 beløb udgør vareforbruget for datteselskabet, og indkøbes der udelukkende  

 varer hos moderselskabet, udgør dette vareforbrug armslængdeprisen mellem  

 moder- og datterselskabet.
Hvis eksempelvis videresalgsprisen i eksemplet er 200 kr., og en  

 uafhængig sammenlignelig bruttoavanceprocent er 40, vil datterselskabets  

 bruttoavance være 200 x 40/100 = 80 kr.
Den interne afregningspris  

 (vareforbruget) kan herefter beregnes som videresalgsprisen (200 kr.)  

 fratrukket bruttoavancen (80 kr.) = 120 kr.
5.2.3 Anvendelse af metoden Videresalgsprismetoden anvendes typisk af salgs- eller  

 distributionsvirksomheder, som køber og videresælger varer, og hvor  

 virksomheden ikke foretager væsentlig forarbejdning af varerne eller  

 bidrager med værdifulde immaterielle aktiver.
Normalt anser man ikke  

 pakning, mærkning og mindre monteringsopgaver som væsentlig forarbejdning.  

 Metoden anvendes normalt, hvor salgsfunktionen i en koncern er den mindst  

 komplekse af parterne, da det for en enkel funktion er forholdsvis lettere  

 at finde en uafhængig virksomhed med tilsvarende funktioner m.v., der kan  

 anvendes som sammenligningsgrundlag.
Metoden kan som udgangspunkt kun anvendes, når der er tale om  

 varetransaktioner.
De transaktioner, som skal anvendes som  

 sammenligningsgrundlag, skal have funktioner, risici m.v. som ikke er  

 væsentligt forskellige fra den dokumentationspligtige virksomheds, men  

 selve de varer, som overdrages, behøver ikke at være helt ens.
Imidlertid  

 vil sandsynligheden for, at funktioner og risici m.v. er sammenlignelige  

 være størst, når der er tale om en lignende vare, hvorfor det i mange  

 tilfælde vil være lettere at finde virksomheder med tilstrækkeligt  

 sammenlignelige transaktioner, hvis man søger indenfor den samme branche  

 og blandt virksomheder, som handler med beslægtede  

 produkter.
5.2.4 Fordele og ulemper ved metoden Fordele Ulemper:
5.3 Kostpris plus avancemetoden (Cost plus  

 method) Kostpris plus avancemetoden fastsætter interne afregningspriser mellem  

 forbundne parter ved at tage udgangspunkt i de omkostninger, der medgår i  

 produktionen af et produkt, og hertil lægges den avance, som en uafhængig  

 part ville opnå ved en sammenlignelig transaktion.
Metoden er umiddelbart  

 mest anvendelig for produktionsvirksomheder og ved værdiansættelse af  

 ydelser.
5.3.1 Sammenlignelighed Som i videresalgsprismetoden er det i kostpris plus avancemetoden ikke  

 nødvendigvis de produkter, som overdrages, der skal være sammenlignelige,  

 og som er primær sammenlignelighedsfaktor, men vægten er lagt på de  

 funktioner og risici m.v., som henholdsvis den forbundne og den uafhængige  

 part har.
Størrelsen på det procenttillæg, som tillægges kostprisen for at  

 finde armslængdeprisen på en kontrolleret transaktion, afhænger i høj grad  

 af de funktioner, som udføres, og de risici, som tages, men også andre  

 omstændigheder har naturligvis betydning for procenttillæggets størrelse,  

 jf. afsnit 4.5.1.
 Også for kostpris plus avancemetoden gælder det, at metoden, ved at  

 fokusere på avancen fremfor prisen, bliver mindre følsom overfor  

 eventuelle forskelle i egenskaber på selve varerne eller ydelserne, end  

 det er tilfældet for den fri markedsprismetode, men at det vil være  

 lettere at finde uafhængige sammenlignelige producenter med tilsvarende  

 funktioner og risici indenfor samme produktkategori eller branche.  

 Markante forskelle mellem produkterne i de pågældende transaktioner kan  

 være indikator for, at der også er forskelle i funktionerne.
 Det vil eventuelt være muligt at justere for forskelle i både de  

 primære og de sekundære sammenlignelighedsfaktorer, se om justeringer i  

 afsnit 4.5.3.1.
5.3.2 Beskrivelse af metoden Kostpris plus avancemetoden tager udgangspunkt i de omkostninger, som  

 medgår ved produktionen.
Det er både de direkte og de indirekte  

 omkostninger, som medregnes.
Der tillægges en markedsmæssig avance  

 svarende til den avance, som en uafhængig part vil kunne opnå for at  

 udføre de samme funktioner og løbe de samme risici m.v.
Den markedsmæssige  

 avance betegnes et mark-up eller et procenttillæg og findes ved at sætte  

 avancen for en uafhængig transaktion i forhold til transaktionens direkte  

 og indirekte produktionsomkostninger, jf. bilag 4. Skatteyders  

 produktionsomkostninger tillagt den markedsmæssige avance kan betragtes  

 som en armslængdepris for den kontrollerede transaktion.
Ved anvendelse af metoden vil det være mest fordelagtigt, hvis  

 virksomheden til prisfastsættelsen kan anvende den avance, som  

 virksomheden opnår ved at udføre de samme eller tilsvarende funktioner  

 m.v. under sammenlignelige omstændigheder for uafhængige parter, idet  

 denne transaktion i så fald vil være umiddelbart sammenlignelig og avancen  

 markedsmæssig.
En illustration af denne situation ses herunder:
Figur 9: Internt sammenligningsgrundlag ved kostpris plus  

 avancemetoden Hvis virksomheden imidlertid ikke har salg til uafhængige parter på  

 samme vilkår, vil virksomheden som sammenligningsgrundlag skulle anvende  

 transaktioner mellem uafhængige parter med tilsvarende funktioner, risici  

 m.v. som sammenligningsgrundlag.
Nedenfor ses en illustration af denne  

 situation:
Figur 10: Eksternt sammenligningsgrundlag ved kostpris plus  

 avancemetoden Hvis eksempelvis en virksomhed til produktionen af et produkt  

 kalkulerer at have direkte og indirekte omkostninger for henholdsvis 200  

 og 100 kroner, og det markedsmæssige procenttillæg for tilsvarende  

 funktioner og risici m.v. udgør 30 pct., kan armslængdeprisen for  

 transaktionen beregnes som:
200 100 300 90 390 Idet metoden umiddelbart medfører, at indtjeningen bliver bedre ved  

 størst mulige omkostninger, er det vigtigt ved opgørelsen af kostprisen at  

 være opmærksom på, at kostbasen skal være på markedsvilkår.
Omkostningerne  

 bør således være koncerneksterne, eller virksomheden kan sætte et loft  

 over størrelsen af omkostninger eller med andre forhold sikre, at  

 beregningen af afregningspriserne sker på en måde, som også en uafhængig  

 køber ville være interesseret i.
 En virksomheds omkostninger vil normalt kunne inddeles i tre  

 kategorier:
De omkostninger, som skal anvendes ved metoden, er - som nævnt - de  

 direkte og de indirekte omkostninger ved produktionen af de varer, som  

 indgår i de pågældende kontrollerede transaktioner, eller, hvis det drejer  

 sig om ydelser, omkostningerne ved at udføre disse.
Omkostninger såsom  

 arbejdskraft, vareforbrug, afskrivninger m.v. vil ofte variere over tid,  

 hvorfor det kan være rimeligt at tage et gennemsnit over en begrænset  

 periode, ligesom det kan være nødvendigt at beregne de gennemsnitlige  

 omkostninger, som relaterer sig til produktgrupper fremfor til  

 enkelttransaktioner.
 Indirekte omkostninger skal allokeres efter de mest hensigtsmæssige og  

 relevante kriterier.
Da det resultat, som opnås ved anvendelsen af metoden, påvirkes, hvis  

 der er forskelle mellem den kontrollerede transaktion og den uafhængige  

 transaktion, der anvendes som sammenligningsgrundlag, er det nødvendigt at  

 sikre sig, at der er overensstemmelse i den måde, de forskellige  

 omkostningskategorier opgøres på.
Der kan f.eks. opstå et problem, hvis  

 den sammenlignelige transaktion ikke inkluderer de samme omkostninger i  

 produktionsomkostningerne, men eksempelvis betragter visse af de indirekte  

 omkostninger som kapacitetsomkostninger.
Endvidere er det væsentligt, at  

 de samme regnskabsprincipper er anvendt ved opgørelse af omkostningerne  

 for henholdsvis den kontrollerede og den uafhængige transaktion.
 Selvom kostpris plus avancemetoden normalt vil medregne direkte og  

 indirekte omkostninger, jf. punkt 1 og 2 i ovenstående liste, kan det i  

 konkrete situationer være nødvendigt at tilpasse valg af omkostningsbase  

 ud fra de sammenlignelige data, der er til rådighed i  

 sammenlignelighedsanalysen.
Sammenlægning af direkte og indirekte omkostninger er også kendt som  

 selvkostmetoden, og denne skal som hovedregel anvendes ved kospris plus  

 avancemetoden.
Undtagelser hertil kan dog være, hvis genanskaffelses-  

 eller marginalomkostningerne giver et mere præcist bud, dette bør  

 dokumenteres behørigt.
5.3.3 Anvendelse af metoden Kostpris plus avancemetoden kan principielt anvendes til  

 prisfastsættelse af både varer, ydelser og immaterielle aktiver, men  

 metoden vil dog være mindre egnet til prisfastsættelse af værdifulde  

 immaterielle aktiver.
Metoden bør anvendes, når det ikke er muligt at anvende den fri  

 markedsprismetode, og når der er tale om en relativt simpel  

 produktionsvirksomhed.
Metoden er særligt velegnet i følgende  

 situationer:
Det vil være en fordel for anvendelsen af metoden, hvis virksomheden  

 har stabile afsætningsforhold, og salgssiden derfor er udsat for en  

 begrænset markedsrisiko.
Tilstedeværelsen af immaterielle aktiver, som  

 eksempelvis patenter og varemærker, vil i betydelig grad vanskeliggøre -  

 eller umuliggøre - processen med at finde sammenlignelige transaktioner,  

 og det vil oftest være særdeles vanskeligt at korrigere for disse forhold.  

 Det er derfor meget vigtigt at få identificeret eventuelle immaterielle  

 aktiver, da de kan have betydning for, om metoden er anvendelig.
Faktorer  

 som virksomhedens omkostningsstruktur, ledelsens effektivitet, antal år i  

 branchen samt andre forhold, beskrevet i afsnit 4.1, kan have indflydelse  

 på sammenligneligheden, og er dermed vigtige at få identificeret ved  

 anvendelse af metoden.
Selvom en virksomhed skal dække sine omkostninger indenfor et givet  

 tidsrum for at kunne fortsætte sin virksomhed, kan disse omkostninger ikke  

 automatisk være bestemmende for den korrekte bruttoavance.
Virksomheder  

 kan af konkurrencemæssige årsager vælge på kort sigt at sætte priser  

 lavere end produktionsomkostningerne for de pågældende varer eller  

 tjenesteydelser.
I tilfælde, hvor et værdifuldt forskningsresultat er  

 opnået ved en lille forskningsindsats er der heller ikke den sammenhæng  

 mellem kostpris og avance, som er forudsat i kostpris plus avancemetoden,  

 og virksomheden skal derfor for hver enkelt kontrolleret transaktion  

 vurdere, hvorvidt metoden er den rette at  

 anvende.
5.3.4 Fordele og ulemper ved metoden Fordele Ulemper 5.4 Avancefordelingemetoden (Profit split  

 method) Metoden tager udgangspunkt i de forbundne parters samlede nettoavance  

 for de kontrollerede transaktioner.
Denne avance fordeles i  

 overensstemmelse med, hvad uafhængige parter ville forvente at opnå i  

 nettoavance under sammenlignelige omstændigheder.
Ved nettoavance forstås  

 bruttoavance fratrukket kapacitetsomkostninger.
5.4.1 Sammenlignelighed Avancefordelingsmetoden har ingen direkte sammenlignelighedsfaktor,  

 idet metoden ikke - som de andre OECD-metoder - er baseret på at finde en  

 pris eller en avance for en kontrolleret transaktion via prisen eller  

 avancen på en sammenlignelig uafhængig transaktion.
Eksterne data vil dog  

 være meget relevante ved vurderingen af den relative værdi af de forbundne  

 parters bidrag til de kontrollerede transaktioner, og her er parternes  

 funktioner og risici de vigtigste faktorer.
5.4.2 Beskrivelse af metoden Avancefordelingsmetoden er tosidet, idet den ikke, som den  

 transaktionsbestemte nettoavancemetode, kun ser på den ene - mest enkle -  

 part i transaktionen og bestemmer armslængdeprisen på en kontrolleret  

 transaktion via denne ene parts forhold.
Avancefordelingsmetoden ser på  

 forholdene for begge (eller alle) de parter, som er med i transaktionen.
Metodens mål er at finde den relative værdi af parternes bidrag til den  

 samlede nettoavance for en kontrolleret transaktion ud fra, hvad parterne  

 bidrager med til transaktionen, og disse relative værdier skal anvendes  

 ved fordelingen af avancen fra de kontrollerede transaktioner mellem de  

 forbundne parter.
Fastlæggelsen af parternes bidrag tager udgangspunkt i  

 en funktions- og risikoanalyse, og i det omfang det er muligt, anvendes  

 eksterne markedsdata til at værdiansætte parternes bidrag.
 Ved opgørelsen af de forbundne parters samlede nettoavance for en  

 kontrolleret transaktion er det vigtigt, at opgørelsen sker på samme måde  

 og under de samme forudsætninger i alle de implicerede virksomheder.
 OECD giver eksempler på to fremgangsmåder til at fordele den samlede  

 nettoavance mellem parterne, henholdsvis bidragsanalysen og  

 residualanalysen.
 I de situationer, hvor det relative bidrag, som hver forbunden part  

 bidrager med, kan måles direkte, vil det normalt ikke være nødvendigt at  

 måle den faktiske markedsværdi af de enkelte forbundne virksomheders  

 bidrag.
Den nettoavance, der skal deles i henhold til bidragsanalysen, er  

 driftsoverskudet for den pågældende kontrollerede transaktion.
Ved at  

 anvende overskudsdeling på driftsoverskuddet sikrer man, at både indtægter  

 og udgifter for hele gruppen af forbundne virksomheder bliver henført til  

 den relevante forbundne part på et ensartet grundlag.
Det kan være hensigtsmæssigt i konkrete situationer i stedet at  

 foretage en opdeling af bruttoavancen, og efter denne opdeling at  

 fratrække de udgifter, som er pådraget af eller som kan henføres til hvert  

 enkelt part udover de udgifter, der er medregnet ved beregningen af  

 bruttoavancen.
I sådanne tilfælde må dog udvises omhyggelighed for at  

 sikre, at udgifter, der er pådraget af eller som kan henføres til hvert  

 enkelt part, er overensstemmende med de funktioner og risici, som de  

 pågældende virksomheder har påtaget sig, og at fordelingen af bruttoavance  

 ligeledes er overensstemmende med parternes funktioner og risici m.v.
1) I første fase får hver af de forbundne parter et basisafkast for  

 parternes bidrag til de kontrollerede transaktioner.
Basisafkastet skal  

 svare til, hvad en virksomhed indenfor et lignende forretningsområde ville  

 få for en sammenlignelig transaktion med tilsvarende funktioner, risici  

 m.v.
Virksomhedens funktions- og risikoanalyse er et vigtigt grundlag for  

 at fastslå omfanget af de enkelte parters bidrag til de kontrollerede  

 transaktioner, og dermed at fastlægge basisafkastet, men andre faktorer,  

 som eksempelvis parternes investerede kapital i de kontrollerede  

 transaktioner, spiller også ind.
Basisafkastet kan eventuelt findes ved  

 brug af en af de øvrige prisfastsættelsesmetoder.
2) I anden fase vil eventuel resterende avance eller tab blive fordelt  

 på grundlag af en analyse af de faktiske omstændigheder.
Det basisafkast,  

 som i fase 1 blev fordelt på baggrund af parternes funktioner, risici  

 m.v., tager bl.a. ikke højde for eventuelle unikke og værdifulde  

 immaterielle aktiver, som gruppen af forbundne parter bidrager med, og som  

 vil give et afkast som overstiger den avance, som basisfunktionerne  

 genererer.
Det vil være en kraftig indikation på tilstedeværelse af  

 immaterielle aktiver m.v., hvis den totale kombinerede avance er større  

 end basisafkastet.
Den resterende avance eller tab vil blive fordelt i  

 overensstemmelse med, hvad uafhængige parter ville forvente at opnå i  

 tilsvarende situationer, og parternes immaterielle aktiver, indbyrdes  

 styrkeforhold m.v. vil komme i betragtning.
Allokeres en resterende avance blandt de forbundne parter i forhold til  

 deres respektive andel af de værdiskabende immaterielle aktiver, kan det  

 overvejes, om det relative bidrag kan estimeres ud fra omkostningen til  

 udvikling og vedligeholdelse af de immaterielle aktiver i det enkelte år.  

 Dette forudsætter, at de forbundne parters omkostninger er relativt  

 konstante over tid, og at den forventede levetid af de immaterielle  

 aktiver, som er udviklet af de forbundne parter, er omtrent den samme.
Den  

 værdi, som de forbundne parter bidrager med i form af immaterielle  

 aktiver, vil også kunne måles, hvis der findes et markedsafkast for  

 sådanne ydelser.
 Hvis værdien af et immaterielt aktiv er fastsat, og det immaterielle  

 aktiv tillige anvendes indenfor andre forretningsområder (eksempelvis  

 sammen med andre forbundne parter), vil det være nødvendigt at foretage en  

 fordeling af den værdi, som det immaterielle aktiv genererer, blandt de  

 forretningsområder, hvor det anvendes.
5.4.3 Anvendelse af metoden Som den transaktionsbestemte nettoavancemetode kan  

 avancefordelingsmetoden ifølge OECD anvendes som en sidste udvej, dvs. at  

 metoden kun bør anvendes, når det ikke er muligt at finde tilstrækkeligt  

 sammenlignelige data til at anvende en af de øvrige metoder.
Metoden kan  

 anvendes både, når der er tale om overdragelser af varer og af  

 immaterielle aktiver, men er ikke velegnet ved ydelser.
Metoden anvendes typisk, hvor transaktionerne er så integrerede, at det  

 er vanskeligt at finde sammenlignelige transaktioner.
Metoden vil  

 endvidere være velegnet, når mere end en af de involverede parter bidrager  

 med immaterielle aktiver, eller hvor mere end en af parterne tilfører  

 varen eller aktivet væsentlig værdi.
5.4.4 Fordele og ulemper ved metoden Fordele Ulemper 5.5 Den transaktionsbestemte nettoavancemetode  

 (Transactional net margin method - TNMM) Ved den transaktionsbestemte nettoavancemetode anvendes nettoavancer  

 for sammenlignelige uafhængige transaktioner til at fastsætte den  

 armslængde nettoavance, en forbunden virksomhed bør have for at udføre de  

 funktioner og tage de risici m.v., virksomheden har i forbindelse med en  

 transaktion.
5.5.1 Sammenlignelighed Primær sammenlignelighedsfaktor er også for den transaktionsbestemte  

 nettoavancemetode virksomhedens funktioner og risici.
Metoden er dog ikke  

 helt så følsom som videresalgsprismetoden og kostpris plus avancemetoden  

 overfor eventuelle forskelle i funktioner og risici, idet den  

 transaktionsbestemte nettoavancemetode anvender nettoavancer og ikke  

 bruttoavancer, og forskelle i funktioner og risici har mindre betydning,  

 når der sammenlignes på netto- end på bruttoavanceniveau.
Dette skyldes,  

 at der i en nettoavance er fratrukket alle kapacitetsomkostninger, og  

 disse vil variere betragteligt alt efter hvilke funktioner og risici, som  

 virksomheden har påtaget sig.
Metoden forudsætter dog stadig en vis sammenlignelighed mellem  

 funktioner og risici m.v. i den pågældende transaktion og i den eller de  

 uafhængige sammenlignelige transaktioner, man vil benytte til  

 prisfastsættelsen.
Idet sandsynligheden er størst for, at funktioner,  

 risici m.v. er ensartede, når der er tale om samme type virksomhed, vil  

 det naturligvis være en fordel at foretage en søgning blandt virksomheder  

 inden for samme branche, og helst blandt virksomheder der producerer eller  

 handler med lignende produkter m.v., for hermed at reducere risikoen for  

 at foretage en sammenligning på et forkert grundlag.
Dette betyder dog  

 ikke, at man eksempelvis ved anvendelse af den transaktionsbestemte  

 nettoavancemetode kan fastsætte afregningspriser ud fra en beregning af et  

 simpelt gennemsnit af indtjeningen i en konkret branche.
Udover at funktioner og risici skal være sammenlignelige for de  

 kontrollerede og de uafhængige transaktioner, skal der også være en vis  

 overensstemmelse m.h.t. transaktionernes omfang, det marked de opererer på  

 m.v., for at man kan anvende en uafhængig nettoavance til at bestemme  

 nettoavancen mellem forbundne parter.
Jo større sammenlignelighed på alle  

 planer, jo mere nøjagtigt et resultat.
Væsentlige forskelle kan eventuelt  

 elimineres ved hjælp af justeringer, og med intervaller og data fra flere  

 år kan dataenes usikkerhed mindskes - se herom i afsnit 4.5.3. Det er  

 naturligvis en fordel at anvende data, hvor der skal foretages de færreste  

 antal justeringer.
5.5.2 Beskrivelse af metoden Den transaktionsbestemte nettoavancemetode er baseret på en begrundet  

 antagelse om, at virksomheder indenfor samme branche vil tendere at opnå  

 den samme indtjening for de samme transaktioner.
Metoden tager  

 udgangspunkt i den mest enkle af de forbundne parter, og en transaktion  

 prisfastsættes ved at finde den avance, som en uafhængig virksomhed opnår  

 ved at udføre de samme funktioner og påtage sig de samme risici under  

 tilsvarende omstændigheder.
I den transaktionsbestemte nettoavancemetode  

 anvendes nettoavancen, denne udgøres af bruttoavancen fratrukket  

 kapacitetsomkostningerne og kan betegnes som virksomhedens overskud af den  

 primære drift før renter.
Det mest optimale resultat kan fastsættes, hvor der er tale om at  

 anvende avancen for virksomhedens egne transaktioner med uafhængige parter  

 til prisfastsættelsen.
Er dette ikke muligt, kan anvendes nettoavancen fra  

 uafhængige sammenlignelige transaktioner.
 Metoden er ensidig, da den kun fastsætter nettoavancen for den ene part  

 i den kontrollerede transaktion, og herefter fremkommer den anden parts  

 indtjening som den resterende del af den samlede fortjeneste, som opnås  

 ved den pågældende transaktion.
Hvor den avance, som skal anvendes til prisfastsættelsen, i  

 videresalgsprismetoden sættes i forhold til omsætningen og i kostpris plus  

 avancemetoden forhold til produktionsomkostningerne, er der i den  

 transaktionsbestemte nettoavancemetode flere muligheder.
Metoden skal  

 anvendes på en måde, der bedst afspejler, hvilken af de tidligere nævnte  

 metoder den træder i stedet for.
Nettoavancen sættes i forhold til et  

 passende grundlag, som for producenter f.eks. kan være de totale  

 driftsomkostninger fra primær drift, eller avancen kan eksempelvis for  

 kapitalintensive virksomheder sættes i forhold til de driftsfremmende  

 aktiver.
Med driftsfremmende aktiver menes værdien af alle de aktiver, der  

 anvendes inden for det relevante forretningsområde.
For en salgsvirksomhed  

 eller en distributør kan omsætningen anvendes som grundlag.
I nogle  

 situationer kan det være nødvendigt at skræddersy det enkelte nøgletal til  

 den pågældende type virksomhed.
 Teknikken ved fastsættelsen af armslængdepriser for kontrollerede  

 transaktioner ved brug af metoden svarer principielt til teknikken  

 beskrevet i afsnittene om videresalgsprismetoden og kostpris plus  

 avancemetoden, blot er det nettoavancen og ikke bruttoavancen, som er  

 grundlaget.
Hvis det er muligt, kan det generelt være fornuftigt at anvende mere  

 end ét nøgletal, således at nøgletallene kan fungere som en ekstra  

 bekræftelse på resultatet, specielt hvis det i nogle situationer kan være  

 nødvendigt at anvende nøgletal, der ikke i den konkrete situation er  

 optimale.
Dette kan f.eks. skyldes mangel på data.
Nøgletal over en  

 længere periode, eksempelvis 3 til 5 år, vil være en fordel for at udjævne  

 tilfældige udsving.
Hvis der er væsentlige forskelle mellem de kontrollerede og de  

 uafhængige transaktioner, og disse forskelle vil have indflydelse på de  

 nøgletal, der anvendes til prisfastsættelsen, kan der eventuelt foretages  

 justeringer for at mindske disse forskelle.
Er justeringer ikke muligt, må  

 det pågældende sammenligningsgrundlag kasseres.
5.5.3 Anvendelse af metoden OECD anser den transaktionsbestemte nettoavancemetode som en metode,  

 der skal anvendes som sidste udvej.
 Den transaktionsbestemte nettoavancemetode kan anvendes til  

 prisfastsættelse både ved overdragelse af varer og ydelser samt ved  

 immaterielle aktiver.
Metoden tager udgangspunkt i den af parterne i den kontrollerede  

 transaktion, som er mest enkel, fordi det dermed er relativt lettere at  

 finde sammenlignelige data.
Der kan eksempelvis være tale om en  

 distributør eller en producent, som ikke har komplicerede funktioner,  

 omfattende risici eller bidrager med immaterielle aktiver.
Hvis en  

 virksomhed derimod bidrager med værdifulde immaterielle aktiver eller  

 andre unikke aktiver, vil disse forhold bevirke, at det vil være  

 vanskeligt at finde sammenlignelige transaktioner.
 I nogle tilfælde kan tilgængeligheden af sammenlignelige data  

 imidlertid være afgørende for, hvilken af de forbundne parter, som tages  

 udgangspunkt i ved prisfastsættelsen.
Idet den transaktionsbestemte nettoavancemetode også er anvendelig,  

 hvis der ikke kan findes et sammenligningsgrundlag med fuldstændig  

 overensstemmelse mellem funktioner, risici m.v., kan virksomheder med  

 fordel anvende databasesøgninger til at finde så sammenlignelige data som  

 muligt.
Anvendelse af armslængde intervaller kan i nogen grad mindske  

 effekten af de unøjagtigheder, som kan forekomme med  

 metoden.
