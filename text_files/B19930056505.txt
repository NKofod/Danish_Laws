I medfør af § 5, stk. 2, og § 20, stk. 1, i lov nr. 414 af 13. juni 1990 om administration af Det Europæiske Økonomiske Fællesskabs forordninger om markedsordninger for landbrugsvarer m.v. fastsættes:
 § 1.  Til delvis dækning af Plantedirektoratets  

 omkostninger i medfør af bekendtgørelse om ydelse af produktionsstøtte til  

 markfrø betales gebyrer efter bestemmelserne i denne bekendtgørelse.
 § 2.  Gebyr for Plantedirektoratets prøveudtagning til  

 firmaanalyser betales i henhold til bilag 1.
 Stk. 2.  Gebyr for Plantedirektoratets analyser af  

 avlspartier rekvireret af firmaer betales i henhold til bilag 2.
 Stk. 3.  Gebyr for godkendelse af et frøfirmas eget  

 laboratorium samt for uddannelse af personale, administration og tilsyn  

 vedrørende laboratoriet betales i henhold til bilag 3.
 Stk. 4.  Gebyrerne tillægges merværdiafgift.
 § 3.  De ydelser, der er nævnt i § 2, stk. 1, anses  

 for rekvireret ved anmodning om prøveudtagning.
 Stk. 2.  De ydelser, der er nævnt i § 2, stk. 2, anses  

 for rekvireret ved anmodningen om analyse af et avlsparti.
 Stk. 3.  I tilfælde, hvor et frøfirma agter at udføre  

 analyser i firmaets eget godkendte laboratorium, anses de aktiviteter, der er  

 nævnt i § 2, stk. 3, for rekvireret ved firmaets indsendelse af ansøgning om  

 godkendelse af laboratoriet og så længe, godkendelsen gælder.
 § 4.  Betalingspligten for de ydelser, der er nævnt i  

 § 2, påhviler det frøfirma, der har rekvireret ydelserne.
 § 5.  Gebyrerne forfalder til betaling ved påkrav, og  

 betaling skal ske senest 30 dage efter fakturaens dato.
 Stk. 2.  Betales forfaldne gebyrer ikke rettidigt,  

 tillægges en rente på 1,3 pct. månedligt for hver påbegyndt måned fra  

 forfaldsdagen at regne.
 § 6.  Bekendtgørelsen træder i kraft den 15. juli  

 1993.
Landbrugsministeriet, den 30. juni 1993 Bjørn Westh / Torben Milthers Bilag 1 Gebyrer for prøvetagning (Til § 2, stk. 1) Minimumbetaling Rekvirenten skal altid betale for mindst 21/2 times prøvetagning for hver  

 gang en prøvetager tilkaldes.
 I tilfælde, hvor prøvetagerens arbejde har en varighed af over 21/2 time,  

 betaler rekvirenten for den tid, prøvetageren har været beskæftiget på  

 firmaets lager.
 Ved opgørelsen af antal timer regnes med antal påbegyndte halve timer.
 Der medregnes den tid, prøvetageren eventuelt har måttet vente, indtil  

 prøvetagningen har kunnet finde sted.
Forsendelse af prøver Rekvirenten betaler prøvetagerens eventuelle omkostninger i forbindelse  

 med forsendelse af prøverne.
Annullering af rekvireret prøvetagning Hvis rekvirenten annullerer en rekvireret prøvetagning senere end 2 timer  

 inden tidspunktet for den aftalte prøvetagning, skal rekvirenten betale for  

 21/2 times prøvetagning.
Bilag 2 Gebyr for analyse efter EF-krav for certificering Bilag 3 Gebyr for tilsyn med laboratorier, administration og uddannelse af  

 personale Gebyr for godkendelse og tilsyn med laboratorier: kr. 5.000 pr.  

 laboratorium pr. år. (ekskl. moms). Kurser for analysemedarbejdere:
 Kurser hos firmaer betales med kr. 250 pr. time (ekskl. moms), omfattende  

 tid til forberedelse, rejse og undervisning.
 Kurser hos Plantedirektoratet betales med kr. 1400 pr. dag pr. deltager  

 (ekskl. moms).
 Undervisning i tilknytning til Plantedirektoratets besøgsdag er gratis.  

 Dog opkræves et deltagergebyr til dækning af fortæring.
 (* 1) Udstedt i medfør af § 5, stk 2, § 20, stk. 1 og § 21.
 (* 2) Ændret ved lov nr. 290 af 27. april 1994.
