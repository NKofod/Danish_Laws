 Den 16. juni 1988 indgav ansøgers danske patentfuldmægtig en ansøgning  

 om videreførsel af en international patentansøgning.
 Fristen i henhold til PTL's § 31, stk 1 udløb imidlertid den 26.
 april 1988, hvorfor man samtidig anmodede om genoprettelse af  

 rettighederne i henhold til PTL's § 72.
Til støtte for begæringen om genoprettelse blev det oplyst, at den  

 internationale ansøgning var behandlet i Sverige af et patentbureau, som er  

 medlem af »Svenska Patentombudsforeningen«.
Beregningen af  

 fristerne for videreførsel af de internationale patentansøgninger i det  

 svenske bureau var pålagt en samvittighedsfuld og betroet medarbejder med  

 over 20 års erfaring inden for patentbranchen.
Men netop i den konkrete sag  

 blev der ved tidspunktet for den internationale ansøgnings indlevering den  

 26.august 1986 noteret forkert dato for videreførsel af ansøgningen, idet den  

 pågældende medarbejder beregnede fristen forkert med en måned til den 26. maj  

 1988 i stedet for den 26. april 1988. Fejlen opstod til trods for, at en  

 anden medarbejder var tilstede ved notering af fristen, og samtidig indførte  

 den i sin egen forfaldsbog.
De pågældende medarbejdere oplystes altid  

 omhyggeligt at konferere, hvilken forfaldsdag, der skal noteres.
 Det var ikke muligt at redegøre nøjagtigt for, hvorledes  

 beregningsfejlen for to år siden opstod.
Direktoratet vurderede at der, til trods for at man hos det svenske  

 patentbureau samtidig førte to forfaldsbøger af to forskellige medarbejdere,  

 hvoraf i hvert tilfælde den ene var en yderst erfaren og kompetent  

 medarbejder, var opstået en enkeltstående menneskelig fejl.
Fejlen kunne  

 hverken lægges ansøger eller hans fuldmægtig til last, hvorfor begæringen om  

 genoprettelse blev imødekommet.
-Vedr.
Patentansøgning nr. 2308/88.
 Under henvisning til Deres brev af 16. juni 1988 skal direktoratet  

 meddele, at Deres begæring om genoprettelse af patentansøgning nr. 2308/88 er  

 imødekommet.
 Tillægsafgift kr. 1000,00 returneres hermed.
