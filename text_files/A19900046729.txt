 Herved bekendtgøres jf. lovbekendtgørelse nr. 63 af 14.  

 februar 1983, med de ændringer, der følger af lov nr. 138 af 7. marts 1990 og  

 lov nr. 415 af 13. juni 1990.
§ 1.  Ved jordfordeling skal det tilstræbes, at  

 arealer i det åbne land fremover er beliggende så hensigtsmæssigt som muligt i forhold til deres anvendelse.
Det skal således tilstræbes, at ejendommenes arrondering og struktur forbedres ved jordfordelingen med henblik på at opnå en bedre erhvervsmæssig udnyttelse af ejendommene.
Jordfordeling kan endvidere anvendes i forbindelse med køb eller salg af arealer til naturgenopretningsprojekter, naturpleje, skovtilplantning, rekreative områder og større anlægsprojekter m.v.
samt til at fremskaffe erstatningsjord af hensyn til gennemførelse af sådanne projekter.
Stk. 2.  Sager om jordfordeling behandles af  

 Jordbrugsdirektoratet og jordbrugskommissionen.
Anmodning om rejsning af en  

 jordfordelingssag indgives til Jordbrugsdirektoratet.
Stk. 3.  Jordfordeling gennemføres ved kendelse efter §§  

 2-7. Ved afsigelse af kendelse tiltrædes kommissionen af en byretsdommer, der  

 beskikkes af landbrugsministeren.
Byretsdommeren skal være dommer i en  

 retskreds beliggende helt eller delvis inden for kommissionens område.  

 Dommeren overtager formandsskabet i kommissionen.
Endvidere tiltrædes  

 kommissionen af et medlem, der repræsenterer realkreditinstitutter og banker  

 og sparekasser.
Landbrugsministeren beskikker medlemmet efter forhandling med  

 boligministeren og industriministeren.
 Stk. 4.  Kommissionerne bistås af Jordbrugsdirektoratet.  

 De nærmere regler for kommissionernes virksomhed og for  

 Jordbrugsdirektoratets bistand fastsættes af landbrugsministeren.
 § 2.  Jordbrugsdirektoratet kan beslutte, at der på  

 grundlag af en anmodning efter § 1, stk. 2, skal udarbejdes en plan til en  

 hensigtsmæssig jordfordeling inden for et fastlagt område, eventuelt med  

 fastsættelse af de deltagende jorders værdi ved vurdering efter nedenanførte  

 regler.
Stk. 2.  Jordbrugsdirektoratet indkalder til et  

 lodsejermøde, hvor der redegøres for sagen og nedsættes et lodsejerudvalg,  

 valgt af et flertal af de fremmødte lodsejere.
Indkaldelse til mødet sker ved  

 meddelelse i dagspressen, gennem postvæsenet eller på anden hensigtsmæssig  

 måde med 8 dages varsel.
Lodsejerudvalget repræsenterer lodsejerfællesskabets  

 interesser.
 Stk. 3.  Vurdering til fastsættelse af jordernes  

 ombytnings- og beliggenhedsværdi foretages efter forudgående indvarsling af  

 ejeren med mindst 8 dages varsel af to lokalkendte, landbrugskyndige mænd,  

 godkendt af lodsejerudvalget, samt af en af Jordbrugsdirektoratet udpeget  

 landinspektør, der leder forretningen.
Stk. 4.  Vurderingsforretningen fremlægges efter  

 fornøden bekendtgørelse til offentligt eftersyn i 14 dage med tilkendegivelse  

 af, at indsigelser mod forretningen og værdiansættelsen må fremsættes  

 skriftligt over for Jordbrugsdirektoratet inden 14 dage fra sidste  

 fremlæggelsesdag, og at forretningen vil blive lagt til grund for  

 jordfordelingsplanen.
Kommissionen bestemmer, om begæring om ændring i  

 værdiansættelsen kan tages til følge, og om den ændrede forretning skal  

 fremlægges til fornyet eftersyn.
 Stk. 5.  Jordbrugsdirektoratet udarbejder efter  

 forhandling med de enkelte lodsejere forslag til en hensigtsmæssig  

 jordfordelingsplan med oplysning om vilkår, kontante vederlag og øvrige  

 betingelser for planens gennemførelse.
Stk. 6.  Når jordfordelingsplanen er godkendt af  

 kommissionen, forelægges den for lodsejerne.
De lodsejere, som ikke skriftlig  

 giver deres tilslutning til planen, indkaldes med 14 dages varsel ved  

 anbefalet brev og ved bekendtgørelse i et på stedet udbredt dagblad til et  

 offentligt møde for kommissionen.
Såfremt mindst halvdelen af ejerne af de af  

 planen omfattede arealer enten har givet skriftlig tilslutning eller giver  

 møde og stemmer for planens gennemførelse, og de tiltrædende lodsejere  

 repræsenterer mindst 2/3 af de arealer, der omlægges efter planen, såvel i  

 henseende til geometrisk mål som ombytningsværdi, eller, hvor vurdering i  

 henhold til stk. 3 ikke er foretaget, grundværdi, kan kommissionen ved  

 foreløbig kendelse bestemme, at jordfordelingen skal gennemføres for de af  

 planen omfattede arealer.
 § 3.  Ved planens gennemførelse vil kommissionen have  

 at påse, at hver enkelt lodsejer, som ikke har givet tilslutning til planen,  

 jf. § 2, stk. 6, efter denne tildeles et vederlagsareal, der i økonomisk  

 udnyttelsesværdi for hans øvrige ejendom svarer til det efter planen afgivne  

 areal, og som er af lige så god beliggenhed og med tilfredsstillende  

 adgangsforhold.
Stk. 2.  Såfremt det af hensyn til loddernes naturlige  

 afgrænsning er nødvendig for planens tekniske gennemførelse, er en lodsejer  

 dog pligtig til, hvor værdien af afgivet areal overstiger værdien af det ham  

 ved planen tildelte areal, at modtage udligning af værdiforskellen i penge  

 inden for et beløb af 5.000 kr. og ikke udover 5 pct. af værdien af det  

 afgivne areal.
Vederlaget fastsættes af kommissionen efter bestemmelsen i  

 stk. 4, 2. pkt.
 Stk. 3.  Ingen lodsejer kan forpligtes til at indgå i  

 planen med mere end 25 pct. af sin ejendom, beregnet efter dennes grundværdi.  

 Dog kan særskilt beliggende, ubebyggede og ubeplantede lodder, hvis  

 grundværdi ikke overstiger et beløb, der fastsættes af landbrugsministeren,  

 og som hverken danner grundlag for ejerens erhvervsvirksomhed eller er af  

 tilsvarende afgørende økonomisk betydning for ham, ved kendelse inddrages  

 helt under jordfordelingen.
Stk. 4.  Ved planen skal udlægges areal til adgangsveje  

 af passende bredde og til andre i anledning af jordfordelingens gennemførelse  

 nødvendige veje m.m., hvorhos kommissionen kan træffe bestemmelse om  

 nedlægning og ændring af private veje.
Kommissionen kan ekspropriere de  

 fornødne vejarealer efter reglerne i lov om fremgangsmåden ved ekspropriation  

 af fast ejendom, jf. lovbekendtgørelse nr. 62 af 21. februar 1984.
 Stk. 5.  Kommissionen kan bestemme, at anden fast  

 ejendom end landejendomme skal inddrages under jordfordeling efter disse  

 bestemmelser i det omfang, det er påkrævet til gennemførelse af en  

 hensigtsmæssig plan.
Stk. 6.  Kommissionens foreløbige kendelse om  

 godkendelse og fremme af jordfordelingsplanen m.m. efter foranstående  

 bestemmelser er bindende for samtlige af planen omfattede lodsejere og  

 rettighedshavere i ejendommene.
Kommissionen kan lade foretage opmåling af  

 arealerne og disses afsætning i marken samt foranledige kontante vederlag  

 betalt.
Stk. 7.  Kommissionens foreløbige kendelse vil være at  

 tinglyse på ejendommene.
Det kan i kendelsen bestemmes, at den skal tinglyses  

 pantstiftende med et for hver ejendom angivet bestemt beløb og dettes  

 forrentning til sikkerhed for kontante vederlag, indtil den endelige kendelse  

 tinglyses.
 § 4.  Sager, der fremmes efter §§ 2 og 3, berigtiges  

 ved endelig kendelse efter nedennævnte bestemmelser.
 Stk. 2.  Kommissionens kendelse har gyldighed over for  

 vedkommende lodsejere samt pant- og andre rettighedshavere, herunder  

 berettigede i henhold til leje- eller forpagtningskontrakt.
 Stk. 3.  Lodsejere og panthavere samt berettigede i  

 henhold til leje- eller forpagtningskontrakt underrettes af kommissionen ved  

 brev med 14 dages varsel om tid og sted for mødet, hvori kendelse afsiges.  

 Med samme varsel sker indkaldelse i Statstidende af alle rettighedshavere i  

 ejendommene.
 Stk. 4.  Kendelsen skal indeholde beskrivelse af de af  

 jordfordelingen berørte ejendomme med redegørelse for jordomlægningerne samt  

 ejendoms- og behæftelsesforholdene efter jordfordelingen.
 § 5.  Ved kendelsen afgøres endeligt alle over for  

 kommissionen fremsatte indsigelser og krav, der følger af jordomlægningerne,  

 hvorhos kommissionen træffer afgørelse om udbetaling af kontante vederlag  

 samt om fordeling af skatter og afgifter m.v. på de omlagte arealer.
 Stk. 2.  Kommissionen foranlediger tinglyste byrder  

 fordelt under iagttagelse af bestemmelserne i tinglysningslovens §§ 21-23.
Stk. 3.  Medfører jordfordelingen, at der fra en ejendom  

 fraskilles et grundstykke, for hvilket der i henseende til ejendommens  

 økonomiske udnyttelse ikke eller kun delvis ydes vederlag i jord, skal  

 fornødent samtykke foreligge fra panthaverne til grundstykkets frigørelse for  

 hæftelserne.
Gives samtykket ikke, kan kommissionen dog ved kendelse  

 bestemme, at jordfordelingen alligevel skal finde sted.
Panthavernes krav  

 imødekommes i så fald i prioritetsorden, så langt vederlaget rækker.
Der må  

 ikke ske nogen forringelse af pantesikkerheden for de fortsat indestående  

 pantehæftelser.
Disse rykker op i det omfang, foranstående pantehæftelser  

 helt eller delvis indfries.
Mergelgæld i henhold til lov om begunstigelser  

 for mergelselskaber (lovbekendtgørelse nr. 151 af 6. april 1940) på afgivne  

 arealer kan indfries efter opgørelse efter reglerne i nævnte lovs § 11.
Stk. 4.  Samtykke fra panthavere, jf. stk. 3, er dog  

 ufornødent, hvis den ved jordfordelingen bevirkede formindskelse af  

 ejendommen er ubetydelig i forhold til dennes værdi, og kommissionen i  

 kendelsen efter enstemmig vedtagelse udtrykkelig erklærer, at udskillelsen af  

 det jordstykke, der afgives eller ombyttes ved jordfordelingen, kan ske uden  

 nogen som helst fare for pantesikkerheden, og at pantehæftelserne kan  

 udslettes for det udskilte stykkes vedkommende.
Under iagttagelse af  

 foranstående regel med de fornødne lempelser kan kommissionen bestemme i  

 kendelsen, at vej- og færdselsrettigheder, der fastsættes ved denne,  

 tinglyses på ejendommene med prioritet forud for tinglyste hæftelser og  

 byrder.
Stk. 5.  Såfremt en lodsejer ikke har tinglyst adkomst  

 på et af ham ved jordfordelingen afstået areal, kan kommissionen, såfremt  

 lodsejerens ejendomsret til arealet er sandsynliggjort, efter forudgående  

 indkaldelse af eventuelle adkomstberettigede efter regler, svarende til de i  

 tinglysningslovens § 20 fastsatte, bestemme, at lodsejeren må anses som rette  

 adkomsthaver.
På samme måde kan kommissionen bestemme, at et i  

 jordfordelingsområdet beliggende areal, hvortil ingen gør ejendomsret  

 gældende, indgår i jordfordelingsplanen på de heri fastsatte vilkår.
 § 6.  Kommissionen foranlediger de af kendelsen  

 omfattede jordomlægninger m.v. noteret i matriklen og tinglyst med til- og  

 fraskrivning for hver ejendom af tinglyste hæftelser og byrder.
 Stk. 2.  Efter stedfunden tinglysning gives der hver  

 enkelt lodsejer og panthaver underretning om matrikelbetegnelse m.v. for de  

 omlagte arealer.
§ 7.  Kommissionernes endelige kendelser fuldbyrdes  

 efter de for domme fastsatte bestemmelser i overensstemmelse med  

 retsplejelovens tvangsregler.
Fuldbyrdelsesfristen er 15 dage, medmindre  

 anden frist er fastsat i kendelsen.
 § 8.  Udgifter ved behandling og berigtigelse af en  

 jordfordeling i forbindelse med naturgenopretnings- eller  

 naturplejeprojekter, skovtilplantning, etablering af rekreative områder og  

 større anlægsarbejder m.v. betales af den, der har anmodet om at få sagen  

 rejst.
 Stk. 2.  Landbrugsministeren fastsætter regler om  

 betaling for Jordbrugsdirektoratets arbejde og de af Jordbrugsdirektoratet  

 afholdte udgifter i forbindelse med gennemførelse af en jordfordelingssag  

 efter stk. 1.
 Stk. 3.  Landbrugsministeren fastsætter regler om  

 betaling for andre jordfordelingsopgaver m.v., som Jordbrugsdirektoratet  

 udfører.
 § 9.  Udgifter ved behandling og berigtigelse af en  

 jordfordelingssag, der er rejst efter anmodning fra private lodsejere, og  

 hvor det primære formål er at gennemføre arronderingsforbedringer af hensyn  

 til ejendommenes jordbrugsmæssige drift, betales af Statskassen, medmindre  

 andet fastsættes.
Stk. 2.  Ved jordfordeling efter stk. 1 betales en  

 afgift på 5 pct. af jordværdien af de arealer, der omlægges ved  

 jordfordelingen.
Afgiften indbetales til Jordbrugsdirektoratet.
 Stk. 3.  Landbrugsministeren fastsætter nærmere regler  

 om fordeling blandt lodsejerne af betalingen af den i stk. 2 nævnte afgift  

 samt for opkrævning af afgiften.
§ 10.  (Ophævet) § 11.  (Ophævet) § 12.  Landbrugsministeren bemyndiges til af  

 Statskassens midler at afholde de med denne lovs gennemførelse forbundne  

 udgifter.
 Stk. 2.  Landbrugsministeren bemyndiges til af  

 Statskassen at anvende de fornødne beløb dels til opfyldelse af krav, som  

 anerkendes af kommissionen efter bestemmelsen i § 5, stk. 1, og som ikke  

 dækkes af andre, dels som tilskud til særlige foranstaltninger, der anbefales  

 af kommissionen som undtagelsesvis påkrævet til gennemførelse af en  

 hensigtsmæssig plan efter §§ 2-6.
 Stk. 3.  Fornøden bevilling i henhold til stk. 1 og 2  

 søges på de årlige finanslove.
 Stk. 4.  Landbrugsministeren bemyndiges til at dække  

 midlertidige likviditetsbehov i forbindelse med gennemførelse af  

 jordfordeling i henhold til denne lov ved træk på statens konto i Danmarks  

 Nationalbank.
 Stk. 5.  Landbrugsministeren fastsætter regler om  

 betaling for det arbejde, der udføres af jordbrugskommissionen, herunder også  

 de tiltrædende medlemmer, og af lodsejerudvalget.
 § 13.  Samtidig med denne lovs ikrafttræden ophæves  

 lov nr. 370 af 25. april 1949 om jordfordeling mellem landejendomme.
 § 14.  Denne lov, der ikke gælder for staden  

 København, Frederiksberg kommune, Færøerne og Grønland, træder i kraft en  

 måned efter lovens indrykkelse i Lovtidende.
 Lov nr. 138 af 7. marts 1990 om ændring af forskellige lovbestemmelser som  

 følge af lov om udstykning og anden registrering i matriklen § 20 indeholder  

 følgende bestemmelser:
§ 20 Stk. 1.  Loven træder i kraft den 1. april 1991. Dog  

 træder § 18 i kraft den 1. juli 1990. (* 1) Lov nr. 415 af 13. juni 1990 § 2 indeholder følgende bestemmelser:
§ 2 Stk. 1.  Loven træder i kraft den 1. juli 1990.
 Stk. 2.  Loven har virkning for jordfordelingssager, der  

 rejses efter dens ikrafttræden.
Stk. 3.  I jordfordelingssager, hvor  

 jordbrugskommissionen inden den 1. juli 1990 har besluttet, at der er  

 grundlag for at udarbejde en jordfordelingsplan, finder reglerne i lov nr.  

 129 af 28. april 1955, jf. lovbekendtgørelse nr. 63 af 14. februar 1983 som  

 ændret ved lov nr. 138 af 7. marts 1990, fortsat anvendelse.
Bestemmelsen i §  

 1, nr. 6, finder dog anvendelse for igangværende sager.
Landbrugsministeriet, den 22. juni 1990 Laurits Tørnæs / Birgit Kristiansen (* 1) § 18 i lov nr. 138 vedrører ændring af § 5, stk. 3-6, § 8, stk. 1-6,  

 § 9, stk. 1 og 2 og § 12.
