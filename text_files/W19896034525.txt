 Departementet anmodede politimesteren i Grenaa om at rejse tiltale for  

 overtrædelse af lovbekendtgørelse nr. 312 af 25/06/1988 af lov om  

 veterinærvæsen og udøvelse af dyrlægegerning på baggrund af en klage af  

 dennes behandling af en hund.
Landbrugsministeriet har i skrivelse af 27. maj 1988 meddelt dyrlæge A, at  

 ministeriet har anmodet politimesteren i Grenå om at rejse tiltale mod  

 dyrlægen for overtrædelse af § 7, stk. 1 og § 10, stk. 1 i bekendtgørelse nr.  

 312 af 25. juni 1980 af lov om veterinærvæsenet samt om udøvelse af  

 dyrlægegerningen.
Det oplystes endvidere, at man samtidig havde  

 Veterinærdirektoratet om at indhente en udtalelse fra Det Veterinære  

 Sundhedsråd og Retslægerådet til vurdering af, hvorvidt dyrlægens  

 autorisation eventuelt burde inddrages i medfør af § 11, stk. 1, i  

 lovbekendtgørelsen.
 Veterinærrådet har med skrivelse af 22. december 1988 til  

 Landbrugsministeriet fremsendt speciallægeerklæring af 19. december 1988 med  

 bilag fra speciallæge i psykiatri Poul Winther, Grenå, og på det foreliggende  

 grundlag indstillet, at sagen ikke forelægges for Retslægerådet og Det  

 Veterinære Sundhedsråd.
 Speciallæge i psykiatri Poul Winther konkluderer i sin erklæring, at A ved  

 tre samtaler hos ham i foråret 1988 ikke har vist tegn på akutte eller  

 kroniske tilstande forårsaget af alkohol overforbrug eller har udvist tegn på  

 andre misbrug sindssygdom eller anden form for sjælelig svækkelse.
 Under henvisning hertil skal Landbrugsministeriet meddele, at man på dette  

 grundlag ikke finder anledning til at forelægge sagen for Retslægerådet og  

 Det veterinære Sundhedsråd med henblik på eventuel fratagelse af A's  

 autorisation som følge af mangelfuld sjæletilstand.
 Den fremsendte erklæring giver imidlertid ikke Landbrugsministeriet  

 anledning til at ændre i det til politimesteren i Grenå indstillede  

 vedrørende tiltalen mod A for overtrædelse af dyrlægelovens bestemmelser.
 P.M.V.
 E.B.
bilag Udskrift af retsbogen for straffesager for R e t t e n i G r e n a a År 1989, den 11. april kl. 9.30 blev retten i Grenaa sat på domhuset i  

 Grenaa, af dommerfuldmægtig Carin Holm i henhold til konstitution.
 Der i fortoges i offentligt retsmøde :
PS 154/88 Anklagemyndigheden mod A Der fremlagdes anklageskrift af 30. juni 1988 fra politimesteren i Grenaa.
 For anklagemyndigheden mødte politimester Sten Berthing.
 Som beskikket forsvarer mødte advokat Pagter Kristensen, Randers.
 Tiltalte A var mødt og blev gjort bekendt med anklageskriftet, samt  

 betydet sin tavshedsret.
Tiltalte nægtede sig skyldig og forklarede, at han havde været dyrlæge  

 siden 1956, hvor han blev færdig med sin uddannelse. samme år begyndte  

 tiltalte at praktisere. 1959 nedsatte tiltalte sig som dyrlæge i Ørum Djurs,  

 hvor han praktiserede indtil først i firserne, hvor tiltalte begyndte at  

 arbejde på slagteriet.
Tiltalte beholdt dog forsat sin praksis, men udøvede  

 denne i mindre omfang.
Onsdag, den 6. januar 1988 om formiddagen var tiltalte  

 i sin praksis . Tiltalte havde ikke fået noget at drikke i løbet af  

 formiddagen.
Om formiddagen ringede B og fortalte, at han ønskede sin hund  

 kastreret.
Kl. 11.00 kom B med hunden, en kongepuddel.
Puddlen kom op på et  

 stålbord i klinikken, og B holdt hunden i hovedet.
Hunden fik en fornarkose i  

 form af rompun, idet tiltalte gav den en injektion i låret på en ca. 2-3 ml.  

 Hunden blev hurtigt sløvet, og den sank ned.
Herefter fik den en snudestrik  

 på som en sikkerhedsforanstaltning.
B satte sig på en stol, således at hunden  

 sad på ham med ryggen imod B og bugen og testiklerne ind mod tiltalte.  

 Tiltalte havde foretaget sådanne indgreb mange gange både på hunde, katte  

 heste m.v. og havde således også foretaget mange indgreb i 1987. Tiltalte  

 steriliserede herefter området, der skulle behandles, med hospitalsprit, og  

 lokalbedøvede hunden med Leostesin, nordadrenalin, idet han først gav 2  

 indsprøjtninger ind i huden og i forniklen og efter og efter et lille stykke  

 tid en 3. indsprøjtning ca. 1 1/2 ml. direkte ind i testiklen.
Da tiltalte.  

 Da tiltalte konstaterede, at bedøvelsen virkede, foretog han et snit, således  

 at testiklen blev blottet.
Herefter anlagde tiltalte en pean på sædstrengen  

 og ovenover denne anlages en ligatur.
Da tiltalte tog tangen af efter  

 indgrebet, skred ligaturen, fordi denne ikke var bundet stramt nok.
Det kunne  

 være svært at binde ligaturen tilstrækkeligt præcist, idet såfremt denne blev  

 bundet for stramt ville den skære sig igennem, således at det hele ville  

 briste.
Tiltalte havde bundet ligaturen ved et et dobbelt halestik og endnu  

 en knude og tiltalte kunne således ikke erkende, at han havde lavet en fejl  

 ved underbindingen.
Hvis uheldet ikke var sket, ville ligaturen være blevet  

 siddende et stykke tid, hvorefter den ville være faldet af sig selv, når  

 såret var helet tilstrækkeligt.
Som følge af, at ligaturen skred af, skete  

 der en voldsom blødning.
B havde ikke tidligere vist utilfredshed med  

 tiltaltes fremgangsmåde, men nu blev han gal og ville gå.
Tiltalte  

 forhindrede dette, idet hunden ellers ville forbløde, og lukkede hullet ved  

 pean'en og underbandt hunden igen.
Det lykkedes for tiltalte at lukke  

 blødningen inde, således at B kunne tage afsted til en anden klinik og få  

 fjernet blødningen under fuld bedøvelse på hunden.
Tiltalte kunne ikke  

 anerkende, at han havde begået nogen fejl ved operationen.
Det var noget, der  

 kunne ske.
Det var dog ikke sket tidligere for tiltalte. Årsagen til uheldet  

 var bl.a. at B ikke sad ordentligt med hunden.
Om kredsdyrlægens, Per  

 Holmegaards, besøg hos tiltalte den 5. februar 1988 forklarede tiltalte, at  

 han ikke erindrede noget om, at kredsdyrlægen skulle have sagt, endsige  

 pålagt ham, at indlevere en indberetning om det passerede inden den 13.  

 februar 1988.
Som vidne fremstod B, der behørigt formanet forklarede, at han fik  

 kongepuddelen omkring den 20. december 1987, da den var omkring 1 1/2 år  

 gammel.
Hunden vejede ca. 25 kg. og var ca. 75 cm høj.
Om hændelsesforløbet  

 den 6. januar 1988 bekræftede vidnet, at dette var foregået i overenstemmelse  

 med dennes skrivelse til klientklageudvalget. Årsagen til at vidnet havde  

 rettet henvendelse til A, var at han ad omveje havde fået at vide, at  

 dyrehospitalet i Grenaa ville forlange hunden indlagt under et sådant  

 indgreb, og den dyrlæge som vidnet iøvrigt havde anvendt i Veggerslev, havde  

 sluttet sig sammen med dyrlægerne i Grenaa.
Vidnet valgte derfor A som den  

 nærmeste dyrlæge af besparelsesmæssige grunde, men kendte iøvrigt ikke noget  

 til A.
Hele hændelsesforløbet hos A varede omkring 20-30 minutter.
Vidnet  

 forklarede, at han ikke havde set, at der under indgrebet blev sat nogle  

 klemmer på hunden, og at det ikke passede, når tiltalte havde forklaret, at  

 der var en under bindning, der var skredet.
Vidnet havde alene set tiltalte  

 anvende en kniv, og det var først efter, at tiltalte var færdig med  

 indgrebet, at han bandt en snor og senere yderligeren en snor omkring  

 åbningen.
Hunden blev ikke på noget tidspunkt lagt op på bordet i klinikken.  

 Den stod således op under bedøvelsen, og var anbragt på vidnet under  

 indgrebet.
Efter at hunden havde fået den første indsprøjtning var den hele  

 tiden urolig, og vidnet havde som følge deraf svært ved at holde den.
Vidnet  

 mente nok, at hunden burde være under fuld bedøvelse.
Efter indgrebet, og da  

 A havde udtalt, at hunden blot skulle ligge et par timer på flisegulvet,  

 hvorefter blødningen ville stoppe, fandt vidnet, at det var bedst at få  

 hunden kørt på dyrehospitalet i Grenaa, hvorfor han gik ud for at køre sin  

 bil hen til klinikken.
Vidnet bad A om at passe på hunden imens.
Da vidnet  

 kom ind på gårdspladsen med bilen, mødte han hunden, og denne fik han anbragt  

 på forsædet i bilen.
D.v.s. hunden gik selv ind i bilen.
Vidnet gik tilbage  

 til klinikken for at tale med A, men opdagede blot at han var væk.
På  

 dyrehospitalet i Grenaa blev hunden behandlet, og da vidnet fik at blødningen  

 var standset, kørte han hjem, hvorefter han et par timer senere hentede  

 hunden.
Der havde ikke været nogle eftervirkninger af behandlingen.
Vidnet  

 forklarede, at A havde virket beruset/påvirket af et eller andet.
Dette fordi  

 A famlede rundt d.v.s. gik lidt mærkeligt, hans udtalelser samt måden, hvorpå  

 han skar sig i hånden.
Vidnet konstaterede ikke, at A lugtede af spiritus.
Tiltalte i det hele Uffe Hougaard Andersens forklaring, idet  

 hændelsesforløbet ikke havde været som af denne beskrevet.
Tiltalte benægtede  

 således, at den første indsprøjtning var mislykkedes.
Hunden virkede ikke  

 særligt urolig, da den kom, eller efter, at den var blevet bedøvet, og B  

 havde ikke udtalt, at han ikke kunne holde hunden.
Tiltalte havde anvendt en  

 pean.
Det var umuligt at lave en underbinding uden anvendelse af en sådan.  

 Det var heller ikke korrekt, at hunden gled ned på gulvet.
Den kunne skride  

 lidt, hvorefter tiltalte rettede den op igen.
Tiltalte bestred, at han skulle  

 have sagt, at blødningen ville stoppe, hvis hunden lå et par timer på gulvet.  

 Tiltalte var med ude på gårdspladsen, og hjalp med at få hunden op i bilen.  

 Hunden kunne delvis selv gå derud, men var undervejs støttet af tiltalte og  

 eller B.
Hele hændelsesforløbet havde nok varet ca. 20 min.
Såfremt tiltalte  

 skulle have foretaget en ny underbinding på sin klinik, ville han have  

 helbedøvet hunden.
Vidnet B fastholdt sin forklaring, herunder at tiltalte skulle have  

 udtalt, at blødningen ville stoppe, hvis hunden blot lå et par timer på  

 flisegulvet.
Ligeledes fastholdt vidnet, at han havde mødt hunden på  

 gårdspladsen, og vidnet havde ikke set noget til tiltalte, efter at han gik  

 ud for at hente sin bil.
Som vidne fremstod dyrlæge Peter Dyekær, der behørigt formanet forklarede,  

 at han fik en fornemmelse af, at B ikke var tilfreds med A's behandling af  

 hunden, da denne kom hos vidnet den 6. januar 1988 for at få hunden  

 behandlet.
Hunden var ikke i livsfare, da den kom i behandling.
Vidnet  

 forklarede, at med oplysningen om, at der var lagt en ligatur i forbindelse  

 med indgrebet, kunne han ikke konstatere, at der var lavet nogen fejl af A  

 ved dennes udførelse af indgrebet.
Hvis en lokalbedøvelse var blevet udført  

 korrekt, ville det også kunne være en forsvarlig behandlingsform.
På  

 dyrehospitalet anvendte dyrelægerne fuld bedøvelse, ligesom man ikke lod  

 ejeren sidde med hunden under indgrebet.
Ligatur skal anbringes stramt, og  

 skrider i så fald ikke.
Foreholdt forklaring til politirapport af 29. marts  

 1988, hvorefter vidnet havde oplyst, at A's behandling/operation var faglig  

 ukorrekt behandling, var en primitiv operation og en urimelig måde at  

 foretage opperation på, forklarede vidnet, at det for ham ikke var en korrekt  

 måde at udføre indgrebet på.
Vedrørende den dyrlægemæssige forsvarlige måde  

 at fortage indgrebet på, forklarede vidnet, at det afgørende var, om der var  

 blevet lavet en korrekt blodstandsning og en korrekt bedøvelse af hunden.  

 Forklaring til politiet den 29. marts 1988 skete dels på baggrund af  

 hændelsesforløbet, som vidnet havde fået oplyst gennem B's skrivelse til  

 klientklageudvalget og dels ud fra vidnets egne iagttagelser ved behandlingen  

 af hunden.
Således som sagen er oplyst, tør retten ikke udelukke, at tiltalte under  

 indgrebet på hunden har anvendt ligatur og herunder anvendt en tang.
Retten  

 tør således ikke udelukke, at vidnet B, der ikke er bekendt med den  

 dyrlægelige behandling, ikke har bemærket, at tiltalte anlagde en ligatur.  

 Efter vidnets, dyrlæge Peter Dyekjærs forklaringkunne tiltaltes behandling af  

 hunden herefter have været korrekt, hvorfor retten må frifinde tiltalte for  

 overtrædelse af lovbekendtgørelse nr. 312 af 25/06/1980 § 7, stk. 1. Da det  

 endvidere ikke er dokumenteret af anklagemyndigheden, at tiltalte har  

 modtaget pålæg om at indlevere en indberetning til Veterinærdirektoratet og  

 da denne nu er indgivet af tiltalte, frifindes tiltalte tillige for  

 overtrædelse af ovennævnte lovs § 10, stk. 1.
