 Justitsministeriet har i dag tilskrevet General Motors International,  

 Aldersrogade 20, således:
 »I en hertil indsendt skrivelse har selskabet anmodet om, at det må  

 blive tilladt at tegne ansvarsforsikring for uindregistrerede  

 motorkøretøjrer, der inden eller efter transport med skib eller jernbane  

 henstår på kaj eller baneplads uden at være forsynet med prøveskilte.
 I anledning heraf skal man meddele, at ethvert motorkøretøj, der henstår  

 på et område, som er tilgængeligt for almindelig færdsel, efter  

 justitsministeriets mening skal være ansvarsforsikret, og at  

 assurandørsocietetet i en over sagen afgivet erklæring har udtalt, at  

 forsikringsselskaberne er villige til at etablere en  

 specialtariferingsordning for tegning af sådanne forsikringer, der ikke er  

 knyttet til bestemte køretøjer.
Det tilføjes, at justitsministeriet endvidere er af den opfattelse, at  

 motorkøretøjer, der henstår på områder, der er tilgængelige for almindelig  

 færdsel, skal være enten indregistrerede eller forsynede med prøveskilte.
Der  

 vil dog ikke blive skredet ind over for uindregistrerede køretøjer, der uden  

 at være forsynet med prøveskilte henstår på baneplads eller kaj uden for de  

 sædvanlige trafikårer, såfremt der for de pågældende køretøjer i et af  

 justitsministeriet til tegning af sådanne forsikringer godkendt selskab er  

 tegnet en ansvarsforsikring, der i overensstemmelse med reglerne i  

 færdselslovens § 66, stk. 1, dækker ethvert erstatningskrav, der i medfør af  

 færdselslovens § 65 kan gøres gældende mod den, der var ansvarlig for  

 køretøjet, da skaden indtraf.« P.
M.
V.
 E.B.
E.
Stam fg.
