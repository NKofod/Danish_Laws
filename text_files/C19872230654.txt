(Tekniske skoler) Finansministeriet har med cirkulære af 28. august 1987, LP nr, 102/87,  

 udsendt overenskomst for metalarbejdere, elektrikere og blikkenslagere ansat  

 ved statsinstitutioner m.v. uden for hovedstadsområdet af 5. august 1987.
 Til overenskomsten, der også gælder for metalarbejdere m.fl. ved de  

 tekniske skoler, skal bemærkes følgende:
 Ad § 7, stk. 1.
Kvalifikationstillægget kan ydes til alle ansatte, både allerede ansatte  

 og nyansatte.
Det er institutionen, der bevilger tillægget efter en fælles  

 indstilling fra den pågældende leder og tillidsrepræsentant.
Tillægget ydes, uanset om der samtidig ydes et personligt tillæg til  

 modvirkning af lønnedgang, jfr. protokollatet til overenskomsten.
Der skal  

 således ikke ske en modregning i kvalifikationstillægget.
 Ad § 8, stk. 5.
 Det særlige kvalifikationstillæg til elektronikteknikere kan ydes ved  

 siden af kvalifikationstillægget efter § 7, stk.1.
Dette tillæg kan dog kun ydes, såfremt der er enighed herom mellem  

 Finansministeriet og det pågældende forbund.
Ydelse af tillægget forudsætter  

 således, at der træffes en aftale mellem Finansministeriet og forbundet.
 P.m.v.
 e.b.
A.
Jahnsen eksp.sekr.
