 I henhold til § 5, stk. 1, i lov om statsstøtte til visse private skoler,  

 jfr. lovbekendtgørelse nr. 12 af 5. januar 1971 som ændret ved lov nr. 230 af  

 22. april 1987 fastsættes:
Revisionsinstruks § 1.  Revisionen skal udføres af en statsautoriseret  

 revisor eller en registreret revisor.
 § 2.  Revisionen omfatter skolens årsregnskab, jfr.  

 kapitel 5 i Undervisningsministeriets bekendtgørelse nr. 484 af 8. juli 1987  

 om statstilskud til visse private skoler (tilskudsbekendtgørelsen).
 Stk. 2.  Revisionen skal udføres i overensstemmelse med  

 god offentlig revisionsskik, jfr. § 3 i lov om revision af statens regnskaber  

 m.m.
Stk. 3.  Revisor skal attestere skolens årsregnskab.
Det  

 skal af påtegningen på regnskaberne m.v. fremgå, at regnskaberne er revideret  

 i overensstemmelse med reglerne i denne instruks.
Forbehold skal fremgå af  

 påtegningen.
§ 3.  Revisionens udførelse og omfang tilrettelægges  

 af revisor under hensyn til nærværende instruks og skolens administrative  

 struktur og forretningsgang, herunder den interne kontrol og andre forhold af  

 betydning for regnskabsaflæggelsen.
Der skal foretages uanmeldt  

 beholdningseftersyn mindst een gang årligt.
Stk. 2.  Som grundlag for revisionens gennemførelse  

 udarbejdes en revisionsplan.
Der foretages sædvanligvis revision i årets løb.  

 Revisionen kan udføres med stikprøvevise undersøgelser.
 Stk. 3.  Ved revisionen skal revisor efterprøve:
 § 4.  Revisionen skal omfatte kontrol med, at  

 lønudgifter m.v. til det pædagogiske personale ved skolen er i  

 overensstemmelse med gældende regler.
 Stk. 2.  Revisionen i henhold til stk. 1, der bør  

 udføres ved stikprøvevise undersøgelser, omfatter kontrol med følgende:
 § 5.  Revisor skal have adgang til at gennemgå skolens  

 regnskabsmateriale og bestyrelsens forhandlingsprotokol og har i øvrigt  

 adgang til alle de oplysninger, som han finder af betydning for udførelsen af  

 sit hverv.
§ 6.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med forvaltningen af skolens midler, skal revisor straks give skolens  

 bestyrelse meddelelse herom.
Bestyrelsen sender herefter indberetning til  

 Undervisningsministeriet, bilagt revisors bemærkninger.
 Stk. 2.  Bliver revisor under sin revision eller på  

 anden måde opmærksom på, at fortsættelse af skolens drift er usikker af  

 økonomiske grunde, skal han straks underrette skolens bestyrelse herom.  

 Bestyrelsen sender herefter en redegørelse jfr. tilskudsbekendtgørelsens §  

 36, stk. 2, til Undervisningsministeriet bilagt revisors bemærkninger.
§ 7.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde der er  

 udført, og om alle væsentlige forhold, der har givet anledning til  

 bemærkninger.
Endvidere foretages notering om foretagne uanmeldte  

 beholdningseftersyn.
 Stk. 2.  Ved revisionen af årsregnskabet indføres i  

 revisionsprotokollen beretning om den udførte revision, herunder erklæring  

 om:
 Stk. 3.  Genpart af revisionsprotokollen indsendes til  

 Undervisningsministeriet sammen med årsregnskab m.v.
Instruks for kontrol af skolernes udgiftsbehov § 8.  Udover udførelse af revisionen skal revisor  

 kontrollere, at skolens udgiftsbehov som grundlag for rammetilskud er i  

 overensstemmelse med reglerne i kapitel 3 i tilskudsbekendtgørelsen.  

 Kontrollen bør udføres med stikprøvevise undersøgelser.
 Stk. 2.  Revisor skal attestere det af skolen opgjorte  

 udgiftsbehov forud for indsendelsen til ministeriet.
 Stk. 3.  Revisors opgaver i forbindelse hermed fremgår  

 af bilaget til denne instruks.
Ikrafttræden § 9.  Revisionsinstruksen har virkning for revision af  

 skolernes årsregnskaber for 1988 og følgende år.
Instruksen for kontrol af  

 skolernes udgiftsbehov har virkning fra og med opgørelse af udgiftsbehovet  

 for skoleåret 1988-89.
 Stk. 2.  Instruks af 19. september 1984 om  

 revisionsinstruks for revisorer ved skoler, der får statstilskud efter lov om  

 statsstøtte til visse private skoler, og cirkulære af 1. oktober 1985 om  

 ændring af revisionsinstruks for revisorer ved skoler, der modtager  

 statstilskud i henhold til lov om statsstøtte til visse private skoler,  

 ophæves med virkning for revision af skolernes årsregnskaber for 1988 og  

 følgende år.
Undervisningsministeriet, den 23. august  

 1988 P.M.V.
HELGE THOMSEN /Inga Roepstorff Bilag Bilag til instruksen for kontrol af skolens udgiftsbehov I henhold til § 8 i Undervisningsministeriets bekendtgørelse af 23. august  

 1988 fastsættes følgende bestemmelser om revisors opgaver i forbindelse med  

 attestation af skolens udgiftsbehov:
1. Udgiftsbehov for frie grundskoler og  

 grundskoleafdelinger ved private gymnasier Revisor kontrollerer:
- at udgiftsbehovet er opgjort pr. 1. september, jfr.  

 tilskudsbekendtgørelsen § 24, stk. 2, - at det elevtal, der anvendes ved udregningen af udgiftsbehovet, herunder  

 antallet af kostelever, er i overensstemmelse med de af skolens leder  

 underskrevne indberetninger til Danmarks Statistik om indmeldte elever, - at skolens normerede løntimetal er opgjort efter reglerne i  

 tilskudsbekendtgørelsens §§ 8-12, og at der kun indgår særlige timer i det  

 omfang, der foreligger fornøden godkendelse, - at beregningen af skolens gennemsnitlige skalaløn pr. løntime er i  

 overensstemmelse med reglerne i tilskudsbekendtgørelsens § 13, herunder at  

 beregningen er sket på grundlag af indplaceringen efter gældende regler.
2. Udgiftsbehov for private gymnasier, studenter- og  

 hf-kursus Revisor kontrollerer:
- at udgiftsbehovet er opgjort pr. 25. august, jfr.  

 tilskudsbekendtgørelsens § 24, stk. 2, - at skolens elevtal, herunder antallet af kostelever, er i  

 overensstemmelse med de af skolens leder underskrevne indberetninger til  

 Danmarks Statistik om indmeldte elever, - at skolens normerede løntimetal er opgjort efter reglerne i  

 tilskudsbekendtgørelsens § 15, herunder om der foreligger fornøden  

 godkendelse fra ministeriet til regulering af klassekvotienten efter stk. 2, - at beregningen af skolens gennemsnitlige skalaløn pr. løntime er i  

 overensstemmelse med reglerne i tilskudsbekendtgørelsens § 16, herunder at  

 beregningen er sket på grundlag af indplaceringen efter gældende regler.
