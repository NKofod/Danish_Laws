 I henhold til § 2 i lov om godkendelse af handelsskoler, tekniske skoler  

 samt maskinmester- og maskinistskoler og tilskud m.v. til disse skoler, jf.  

 lovbekendtgørelse nr. 178 af 2. april 1987, fastsættes:
Almindelige bestemmelser § 1.  Undervisningsministeriet, Direktoratet for  

 Erhvervsuddannelserne, kan godkende, at tekniske skoler gennemfører  

 uddannelse til laborant.
Uddannelsen varer 2 år og består af 1 skoleår  

 efterfulgt af 1 års praktikophold.
 § 2.  Uddannelsens formål er at give eleverne en  

 teoretisk og praktisk uddannelse, der kvalificerer til at udføre arbejde på  

 kemiske, biologiske og fysiske laboratorier.
Optagelsesbetingelser § 3.  For at blive optaget på uddannelsen som laborant  

 skal ansøgeren have gennemført erhvervsfaglig basisuddannelse inden for  

 handels~ og kontorområdet eller levnedsmiddelområdet og have aflagt  

 folkeskolens afgangsprøve i dansk, engelsk og tysk.
Ansøgeren skal herudover enten Stk. 2.  De i stk. 1 krævede forkundskaber i fysik/kemi  

 og matematik er opfyldt, hvis ansøgeren har aflagt folkeskolens udvidede  

 afgangsprøver i fagene.
Stk. 3.  Skolen kan endvidere optage ansøgere, der § 4.  Af hensyn til den sikkerhedsmæssigt forsvarlige  

 og hensigtsmæssige gennemførelse af undervisningen kan skolen forlange en  

 helbredsattest.
Adgangsregulering § 5.  Er der flere kvalificerede ansøgere, end skolen  

 har plads til, har elever med en erhvervsfaglig basisuddannelse fortrinsret  

 til optagelse inden for 2/3 af pladserne.
Direktoratet kan fastsætte  

 yderligere regler om adgangsregulering.
 Stk. 2.  Skolen formidler kontakt mellem afviste,  

 kvalificerede ansøgere og skoler med ledig kapacitet inden for uddannelsen.
Skoleundervisningen § 6.  Skoleundervisningen varer 210 dage, hvori er  

 medregnet tid til afholdelse af eksamen.
Lektionerne fordeles på de enkelte  

 fag således:
-------------------------------------------------------------- Halvdelen af undervisningsugerne har normalt 32 lektioner, halvdelen 33.
 § 7.  De enkelte undervisningsfag har følgende formål,  

 idet der i undervisningen lægges vægt på forståelse af sikkerhedsmæssigt  

 forsvarlig omgang med apparatur, redskaber, præparater og stoffer:
Faglig regning og matematik Formålet med undervisningen er, at eleven selvstændigt ved hjælp af  

 relevante regnemidler kan beregne de til forsøg og analyser nødvendige  

 mængder af udgangsmaterialer og hjælpestoffer samt bearbejde måleresultaterne  

 og vurdere usikkerheden.
Fysik med laboratorieteknik Formålet med undervisningen er at give eleven en viden om almen fysik,  

 analytisk apparatur og metode, materialprøvning og elektronik som baggrund  

 for laboratoriearbejdet.
Herved tilsigtes det, at eleven opnår forståelse af  

 teorien bag en given metode, at eleven lærer apparaturets indretning og  

 funktionsmåde at kende, samt at eleven lærer at behandle og vurdere  

 måleresultater og enheder.
Kemi med laboratorieteknik Formålet med undervisningen er at give eleven en grundlæggende viden om  

 kemi som baggrund for udførelse af kemisk laboratoriearbejde og anvendelse af  

 almindelig kemisk terminologi.
 Endvidere er det formålet at give eleven viden om principper, teknikker og  

 udstyr i alment laboratoriearbejde, herunder også sikkerhedsmæssige regler og  

 foranstaltninger.
Biologi med laboratorieteknik Faget biologi koncentreres om mikrobiologi, forureningslære og anvendelse  

 af forsøgsdyr.
 Formålet med undervisningen i mikrobiologi er at give eleven en grundviden  

 om mikroorganismer, deres livsytringer, livsbetingelser, udbredelse og  

 udnyttelse, som kan danne baggrund for mikrobiologisk laboratoriearbejde.
 Formålet med undervisningen i forureningslære er at give eleven dels en  

 grundviden om forurening og forureningsbekæmpelse, dels et elementært  

 kendskab til forureningsanalyser.
 Formålet med undervisningen i anvendelse af forsøgsdyr er at give eleven  

 kendskab til dyrenes anatomi og fysiologi samt fagets terminologi og en  

 orientering om de områder, hvor man arbejder med forsøgsdyr.
Laboratorieøvelser Formålet med undervisningen er, at eleven ved udførelse af  

 virkelighedsprægede laboratoriearbejder opnår nogen rutine i almindelig  

 grundlæggende laboratorieteknik.
Der lægges speciel vægt på målenøjagtighed,  

 orden, sikkerhedskrav og opnåelse af fortrolighed ved omgang med kemikalier,  

 mikroorganismer og apparatur.
Datalære Formålet med undervisningen er, at eleven erhverver viden om datamaternes  

 anvendelse med særligt henblik på laboratoriearbejde.
 Lovgivning, arbejdssikkerhed, industriel organisation, teknisk dansk og  

 teknisk fremmedsprog, studieteknik og studiebesøg.
Formålet med undervisningen i lovgivning, arbejdssikkerhed og industriel  

 organisation er at gøre eleven ansvarsbevidst og sikkerhedsbevidst, at give eleven forståelse for og indsigt i laboratoriearbejdets betydning  

 for virksomheden og samfundet, at give eleven et indblik i samspillet mellem arbejdsmarkedets  

 organisationer og at give eleven en orientering om de retlige bestemmelser, der vedrører  

 beskæftigelse på laboratorier.
 Formålet med undervisningen i teknisk dansk og teknisk fremmedsprog er at  

 gøre eleven fortrolig dels med opslag i håndbøger og ordbøger, således at  

 eleven er i stand til at arbejde efter en teknisk dansk eller fremmedsproget  

 faglig tekst, dels med navnene på det almindeligst forekommende  

 laboratorieudstyr.
 Formålet med undervisningen i studieteknik er at orientere eleven om læse-  

 og notatteknik, om arbejdstilrettelæggelse samt om uddannelsens forløb.
 Formålet med studiebesøg er at vise eleven relevante arbejdssituationer.
§ 8.  Eleverne har pligt til at deltage i  

 undervisningen.
Har en elev tidligere bestået en prøve i en anden uddannelse  

 af mindst tilsvarende omfang i et eller flere fag, kan skolen dog fritage  

 vedkommende for at deltage i undervisningen og aflægge prøve i faget/fagene.
 Stk. 2.  Direktoratets retningslinier af 15. januar 1981  

 vedrørende mødepligten til efg-undervisningen finder tilsvarende anvendelse  

 for laborantundervisningen.
 § 9.  Under skoleopholdet foretager skolen løbende en  

 bedømmelse af den enkelte elevs udbytte af undervisningen og tilbyder  

 studievejledning.
 Eksamen m.v.
§ 10.  Ved afslutningen af skoleundervisningen  

 afholdes eksamen.
En elev kan kun indstilles til eksamen, hvis den pågældende  

 har deltaget i undervisningen og udført og fået de for undervisningen  

 fastsatte opgaver godkendt, alt i et omfang, skolen finder tiltrækkeligt.
 § 11.  Der afholdes eksamen og gives karakterer efter  

 nedenstående plan, idet de anvendte symboler har følgende betydning:
S for skriftlig prøve M for mundtlig prøve Å for årskarakter Faglig regning Stk. 2.  De skriftlige opgaver til eksamen udarbejdes af  

 eksamenskommissionen for den tekniske undervisning.
 Stk. 3.  Til besvarelse af de skriftlige opgaver gives  

 der eksaminanden 4 timer.
 Stk. 4.  Bedømmelse af de skriftlige og mundtlige prøver  

 foretages af vedkommende lærer og en censor. Årskarakter gives af skolen.  

 Årskarakter skal være et udtryk for elevens standpunkt i forhold til  

 undervisningsvejledningens krav på det tidspunkt, hvor karakteren gives.
Stk. 5.  Censorer beskikkes af eksamenskommissionen for  

 den tekniske undervisning.
Ingen kan beskikkes efter at være fyldt 70 år.
 § 12.  For afholdelse af eksamen gælder de til enhver  

 tid fastsatte bestemmelser om eksamensordningen ved de godkendte tekniske  

 skoler.
 § 13.  Ved karaktergivningen anvendes følgende  

 karakterskala:
 13. Gives for den usædvanlig selvstændige og udmærkede  

 præstation.
 11. Gives for den udmærkede og selvstændige  

 præstation.
 10. Gives for den udmærkede, men noget rutineprægede  

 præstation. 9. Gives for den gode præstation, der ligger lidt over middel. 8.  

 Gives for den middelgode præstation. 7. Gives for den ret jævne præstation,  

 der ligger lidt under middel. 6. Gives for den noget usikre, men nogenlunde  

 tilfredsstillende præstation. 5. Gives for den usikre og ikke  

 tilfredsstillende præstation.
 03. Gives for den meget usikre, meget mangelfulde og  

 utilfredsstillende præstation.
 00. Gives for den helt uantagelige præstation.
 Stk. 2.  Karaktererne 00 og 13 kan ikke gives ved  

 afrunding.
Stk. 3.  For at bestå eksamen kræves et gennemsnit på  

 mindst 5,5. Ved beregning af gennemsnittet tæller karaktererne i  

 laboratorieøvelser, kemi, og i laboratorieøvelser, fysik, dobbelt.
Samtidig  

 kræves, at summen af de to laveste karakterer og gennemsnittet af de øvrige  

 skal være mindst 13, idet ingen karakter ved denne beregning medregnes mere  

 end een gang.
 § 14.  En elev, der ikke har bestået eksamen, kan  

 genindstilles 2 gange.
 Stk. 2.  Direktoratet fastsætter regler om sygeeksamen.
 Stk. 3.  Samtlige prøver ved eksamen skal aflægges i een  

 eksamenstermin, og årskaraktererne skal være givet for det tilknyttede  

 undervisningsforløb.
 § 15.  Skolen opbevarer karaktererne og det endelige  

 eksamensresultat på betryggende vis.
Stk. 2.  Skolen udsteder eksamensbevis.
Direktoratet  

 fastsætter bevisets form og indhold.
 Stk. 3.  Når eleven over for skolen dokumenterer, at den  

 praktiske uddannelse er gennemført i overensstemmelse med de gældende regler,  

 jf. § 17, forsyner skolen eksamensbeviset med påtegning om, at uddannelsen er  

 gennemført.
 § 16.  Direktoratet kan fastsætte nærmere regler om  

 prøver og om elevernes ret til at gå om.
Praktikopholdet § 17.  Praktikopholdet, der varer 12 måneder incl.  

 ferie, skal påbegyndes senest 3 år efter, at eksamen er bestået.
 Stk. 2.  Skolen kan efter regler, der fastsættes af  

 direktoratet efter indstilling fra uddannelsesnævnet jf. § 20, helt eller  

 delvis fritage elever for praktikopholdet under forudsætning af, at eleverne  

 gennem anden uddannelse eller ved tidligere beskæftigelse har erhvervet en  

 for uddannelsen til laborant relevant praktisk erfaring.
 Stk. 3.  Nærmere bestemmelser om indholdet af  

 praktikopholdet fastsættes af direktoratet efter indstilling fra  

 uddannelsesnævnet.
Specialkursus § 18.  Direktoratet kan efter indstilling fra  

 uddannelsesnævnet bestemme, at skolerne kan gennemføre specialkursus.
 Stk. 2.  Formålet med specialkursus er at give  

 færdiguddannede laboranter mulighed for faglig videreudvikling og  

 specialisering inden for emner indeholdt i uddannelsen.
Klageadgang § 19.  Klager over skolens afgørelser efter denne  

 bekendtgørelse kan indbringes for Undervisningsministeriet, Direktoratet for  

 Erhvervsuddannelserne.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratets afgørelser vedrørende denne  

 bekendtgørelse kan ikke indbringes for højere administrativ myndighed.
Uddannelsesnævn og undervisningsudvalg § 20.  Direktoratet nedsætter et uddannelsesnævn for  

 laborantuddannelsen m.v.
Nævnet sammensættes således, at medlemmerne af det  

 udpeges af følgende organisationer m.v.:
2 medlemmer: Dansk Arbejdsgiverforening 1 medlem: Sammenslutningen af Landbrugets Arbejdsgiverforeninger 1 medlem: Amtsrådsforeningen i Danmark, Kommunernes Landsforening og  

 Københavns og Frederiksberg kommuner 1 medlem: FR (Fællesrepræsentationen) - Hovedorganisation for  

 Arbejdsleder- og tekniske Funktionærforeninger i Danmark 4 medlemmer: Landsorganisationen i Danmark 1 medlem: Teknisk Landsforbund.
Medlemmerne beskikkes for 4 år.
Nævnet kan være fælles for flere  

 beslægtede uddannelser.
 Stk. 2.  Uddannelsesnævnet vælger blandt medlemmerne en  

 formand og en næstformand og fastsætter selv sin forretningsorden.
Stk. 3.  Som tilforordnet nævnet udpeger direktoratet en  

 repræsentant for skolerne.
Tilforordningen sker for 4 år.
 Stk. 4.  Uddannelsesnævnets sekretariatsfunktion  

 varetages af direktoratet.
 Stk. 5.  Uddannelsesnævnet er rådgivende for  

 direktoratet i alle spørgsmål, der vedrører uddannelsen efter  

 bekendtgørelsen, og kan selv optage spørgsmål om uddannelsen til behandling  

 og afgive indstilling til direktoratet.
§ 21.  Hver skoles bestyrelse nedsætter i samråd med  

 de interesserede faglige kredse, herunder lokale repræsentanter for de i  

 uddannelsesnævnet repræsenterede organisationer, et undervisningsudvalg for  

 laborantuddannelsen.
De lærere, der underviser i laborantuddannelsen, og  

 laboranteleverne udpeger hver en repræsentant, der indtræder som medlem af  

 udvalget.
Udvalget bør have mindst eet medlem, der har gennemgået  

 laborantuddannelsen.
Udvalget kan være fælles med undervisningsudvalg for  

 andre uddannelser under uddannelsesnævnet.
 Stk. 2.  Udvalget er rådgivende for skolen i alle  

 spørgsmål, der vedrører undervisningen, ligesom det formidler forbindelse  

 mellem elever og erhverv under uddannelsen og ved dennes afslutning.
Uddannelsesforsøg § 22.  Direktoratet kan efter indstilling fra  

 uddannelsesnævnet tillade, at bekendtgørelsens bestemmelser fraviges som led  

 i forsøg.
Tilladelse gives for en begrænset tid på grundlag af en  

 forsøgsplan.
Dispensation § 23.  Direktoratet kan i særlige tilfælde dispensere  

 fra bekendtgørelsens bestemmelser efter indstilling fra vedkommende skole.  

 Hvis ansøgningen angår uddannelsens mål, indhold eller eksamen, høres  

 uddannelsesnævnet, inden sagen afgøres.
Dette gælder dog ikke dispensationer  

 fra § 14, stk. 1 og 3.
Ikrafttræden og overgangsbestemmelser § 24.  Bekendtgørelsen har virkning fra og med eksamen  

 ved afslutningen af skoleåret 1986/87.
 Stk. 2.  Bekendtgørelse nr. 485 af 21. september 1981 om  

 uddannelse af laboranter ophæves.
 Stk. 3.  Direktoratet kan fastsætte  

 overgangsbestemmelser.
