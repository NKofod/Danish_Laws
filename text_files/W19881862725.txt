En landbrugsejendom med jorder på begge sider af den dansk-tyske  

 grænse skulle have pålagt servitut på den danske del af ejendommen om ikke at  

 have klovbærende dyr på ejendommen.
Ved fastsættelsen af den skattepligtige  

 andel af erstatningen for rådighedsindskrænkningen blev, udover erstatning  

 for afståelse af den middelbare ejendomsret, taget udgangspunkt i den samlede  

 ejendoms - herunder også den tyske dels - værdinedgang som følge af overgang  

 til kvægløst landbrug.
Gårdejer A klagede over den af Ligningsrådet afgivne bindende  

 forhåndsbesked vedrørende den skattemæssige behandling af et erstatningsbeløb  

 på 1.278.200 kr.
Erstatningen forudsattes ydet af Landbrugsrådet som  

 kompensation for tinglysning af en servitut på den ham tilhørende og af ham  

 drevne landbrugsejendom, B, hvorefter klageren og efterfølgende ejere skulle  

 forpligte sig til ikke at have klovbærende dyr på ejendommen, så længe  

 Danmark og Forbundsrepublikken Tyskland ikke har samme veterinære status, dog  

 minimalt 16 år.
 Servitutten skulle ligeledes være gældende for ejendommen C, som klageren  

 har i forpagtning af DONG, dog med den forskel, at der her er tale om en for  

 klageren personlig forpligtelse, der alene skulle gælde, så længe han har  

 denne ejendom i forpagtning.
Ligningsrådets afgørelse gik ud på, at 440.000 kr. af erstatningsbeløbet  

 kunne henføres til den faste ejendom som værdiforringelse af anlæg på  

 ejendommen på grund af rådighedsindskrænkningen.
Da ejendommen var erhvervet  

 for ca. 20 år siden, og der ikke var foretaget afskrivninger, ville dette  

 beløb være skattefrit.
Endvidere skulle 20.000 kr. af erstatningen, der blev  

 ydet for tab ved salg af kvægbrugsmaskiner, indgå i virksomhedens saldo for  

 driftsmidler.
Endelig skulle restbeløbet 818.200 kr. medregnes ved  

 indkomstopgørelsen som driftstabserstatning.
Som grundlag for dette skøn havde Ligningsrådet anset handelsværdien for  

 ejendommen B pr. 1. januar 1988 uden rådighedsindskrænkning at svare til  

 årsreguleringen 940.000 kr. på samme tidspunkt.
Når rådighedsindskrænkningen  

 blev taget i betragtning, skønnedes handelsværdien at være 500.000 kr., idet  

 ejendommen fremtidig kunne betragtes som et parcelhus med mulighed for  

 frasalg af jorden til sammenlægning med en anden landbrugsejendom.
Det fremgik af sagens oplysninger, bl.a. tilvejebragt ved en besigtigelse  

 af ejendommen af Landsskatterettens vurderingsafdeling, at klagerens  

 landbrugsejendom, B, lå ved en tysk kommunevej, der gik langs den dansk-tyske  

 grænse.
Ejendommen havde et jordtilliggende på 27,8 ha sandmuldet jord.
Som  

 resultat af ændret grænsedragning i 1920 lå ejendommens bygninger og jorder  

 på begge sider af grænsen, således at stuehus, stald, maskinhus m.v. og 9,3  

 ha lå i Danmark, medens en tærskelade og 18,5 ha lå i Tyskland.
 Det var videre oplyst, at den i sagen omhandlede servitut alene skulle  

 tinglyses på den danske del af ejendommen B samt på den af klageren  

 forpagtede ejendom C, og at ejendomsværdien pr. 1. april 1988 på 940.000 kr.  

 kun vedrørte de i Danmark beliggende bygninger og arealer.
 Endelig var det oplyst, at der på ejendommen var en besætning på ca. 30  

 malkekøer med opdræt og en mindre svinebesætning, at ejendommen gennem  

 generationer havde været drevet som kvægbrug, og at jordtilliggendet på begge  

 sider af grænsen hidtil havde været anvendt til kvæggræsning og  

 foderafgrøder.
 Om baggrunden for, at der mod erstatning påtænkes tinglyst en servitut om  

 rådighedsindskrænkning på klagerens landbrugsejendom var følgende oplyst:
 Ved overenskomst af 30. marts 1967 mellem Danmark og Forbundsrepublikken  

 Tyskland kaldet - »Den lille Grænsetrafik« - blev der fastsat visse  

 toldlempelser for handel m.v. i et område på ca. 10 km på hver side af  

 grænsen.
Ifølge overenskomstens artikel 3 og 4 kan landmænd i grænseområdet bl.a.  

 afgiftsfrit bringe dyr til græsning i den anden grænsezone, når dyrene efter  

 græsning bringes tilbage igen.
Grænsebeboerne må endvidere benytte veje i den  

 anden grænsezone, når dyrene skal på græsning i deres hjemstedskommune.  

 Ifølge overenskomstens artikel 15 bortses fra de veterinærpolitiske  

 grænseekspeditioner ved de grænseovergange, der er omfattet af  

 overenskomsten, således at løsgående husdyr, der overskrider grænsen, kan  

 hentes tilbage til hjemstedzone uden veterinærmæssige grænseekspeditioner.  

 Den veterinærmæssige lempelse i artikel 15 kan af enhver stat midlertidigt  

 ophæves, såfremt faren for smitte kræver dette.
De tyske veterinære bestemmelser er mindre restriktive end de danske, og  

 der har uden resultat gennem mange år været ført forhandlinger mellem de  

 tyske og sønderjyske landboforeninger med henblik på opnåelse af samme  

 veterinære status, men der kan ikke forventes gennemført samme veterinære  

 status inden for en tidshorisont af 30 til 40 år.
Endvidere vil  

 gennemførelsen af det indre marked i 1992 formentlig ikke fremskynde opnåelse  

 heraf, idet man inden for EF er interesseret i Danmarks høje veterinære  

 status, der medfører, at Danmark eksporterer animalske produkter til  

 tredjelande, hvorved de danske produkter ikke presser priserne på  

 EF-markedet.
For at hindre smitteoverførsel til Danmark specielt af mund- og klovsyge  

 har Landbrugsministeriet ved cirkulære af 10. april 1987 ensidigt fra dansk  

 side ophævet reglerne i'»Den lille Grænsetrafik«» for så vidt  

 angår enhver grænseovergang af kreaturer fra Tyskland til Danmark.
Herefter  

 kan kreaturer kun indføres i Danmark i henhold til de almindelige veterinære  

 bestemmelser for indførsel af levende kreaturer.
Cirkulæret, der har virkning fra 15. april 1987, har medført, at klageren  

 ikke som hidtil har kunnet lade sine kreaturer græsse på ejendommens tyske  

 arealer.
Da endvidere ejendommens danske arealer er noget vandlidende, har  

 klageren flere gange dagligt måttet grønthøste og fodre dyrene i stalden,  

 hvilket er en omkostningskrævende og urentabel udnyttelse af ejendommen.
 Efter udstedelsen af nævnte cirkulære og foranlediget af en i 1986 af  

 Landbrugsministeriet udarbejdet«»Rapport om den dansk-tyske  

 landegrænse og smittebeskyttelsesforanstaltninger«», hvori det som  

 smittebeskyttelsesforanstaltning blev anbefalet, at der bl.a. på klagerens  

 landbrugsejendom skulle tinglyses servitut om, at der ikke måtte holdes  

 husdyr på ejendommen, har Landbrugsrådet optaget forhandlinger med klageren  

 om erstatning for et sådant servitutpålæg.
 Der var ikke søgt tilvejebragt ekspropriationshjemmel, idet man havde  

 skønnet, at det var en hurtigere løsning at indgå frivillige aftaler med de  

 få berørte landmænd.
Klageren havde herefter indvilliget i, at der på hans ejendom blev  

 tinglyst servitut med det nævnte indhold mod, at der blev ydet ham erstatning  

 herfor på 1.278.200 kr.
Erstatningsbeløbet var beregnet på følgende måde:
 Årligt indtægtstab ved udelukkelse af husdyrhold og værdiforringelse af  

 anlæg på ejendommen som følge af rådighedsindskrænkningen:
Det blev under sagen bl.a. gjort gældende, at Ligningsrådet ved  

 beregningen af ejendommens værdiforringelse havde taget udgangspunkt i  

 ejendomsværdien 940.000 kr. for den i Danmark beliggende del af ejendommen.  

 Selv om servitutten alene blev lyst på den danske del af ejendommen, ville  

 den få indflydelse på den samlede landbrugsejendom som driftsenhed, idet det  

 herefter ikke ville være muligt for klageren at have kreaturer på den i  

 Tyskland beliggende del af ejendommen.
Ligningsrådet burde derfor i givet  

 fald have taget hele ejendommens værdinedgang i betragtning, og ikke blot  

 værdinedgangen på den danske del af ejendommen.
Det blev videre gjort gældende, at det forhold, at man ved fastsættelsen  

 af erstatningen havde taget udgangspunkt i forventet indtjening med kvæg og  

 forventet indtjening uden kvæg, ikke kunne tillægges afgørende betydning og  

 ikke burde medføre, at en del af erstatningen blev anset for  

 driftstabserstatning.
Rådighedsindskrænkningen vedrørte ikke klageren  

 personligt, for så vidt angik den ham tilhørende ejendom, men derimod selve  

 landbrugsejendommen, på hvilken der af smittebeskyttelseshensyn ikke måtte  

 være kvæghold i en tidsubegrænset periode.
Klageren fandt derfor, at erstatningen i sin helhed vedrørte den faste  

 ejendom, og der blev principalt nedlagt påstand om, at hele  

 erstatningsbeløbet måtte være omfattet af ejendomsavancebeskatningsloven, og  

 dermed skattefrit.
Subsidiært påstod klageren alene 90.000 kr.  

 vedrørende mistet mulighed for oppebærelse af statstilskud til  

 husdyrproduktion beskattet som almindelig indkomst, og tabet ved salg af  

 kvægbrugsmaskiner 20.000 kr. bragt til fradrag i virksomhedens maskinsaldo.
Klagerens advokat anførte bl.a., at klageren ved tinglysning af  

 servitutten blev påført en permanent rådighedsindskrænkning, og at han herved  

 afstod endda en væsentlig del af sin ejendom, idet denne var indrettet til  

 kvægdrift.
Selv om dette skete ved frivillig aftale, var der for så vidt tale  

 om frivillig tvang, og forholdet havde nærmest karakter af ekspropriation.  

 Der burde ikke ensidigt fokuseres på, hvilket beregningsgrundlag der var  

 taget udgangspunkt i som modydelse for byrden på ejendommen, idet hele  

 idegrundlaget ved udfindelse af den rigtige erstatningsstørrelse havde været,  

 at beløbet skulle kompensere for servitutpålægget, dvs.
Landbrugsrådet ville  

 betale et vist beløb for at fratage klageren hans levebrød.
Servituttens  

 bestemmelse om at skulle gælde i mindst 16 år skulle ses på denne baggrund,  

 idet klageren formentlig fortsat ville være erhvervsudøvende i denne periode,  

 medens han om 16 år havde nået pensionsalderen.
Det var urealistisk at  

 antage, at der inden for en overskuelig årrække ville kunne opnås samme  

 veterinære status i Danmark og Vesttyskland.
 Advokaten præciserede herefter, at der ikke mellem Landbrugsrådet og  

 klageren forelå et ,,gavemiljø,», men at Landbrugsrådet var villig til i  

 rimeligt omfang at yde kompensation for, at klageren påtog sig denne  

 rådighedsindskrænkning i erhvervskilden.
 Landsskatteretten bemærkede, at skønnet over værdinedgangen som følge af  

 den på ejendommen tinglyste servitut om rådighedsindskrænkning efter rettens  

 opfattelse skulle udøves ud fra den forudsætning, at ejendommen fortsat ville  

 være i landbrugsmæssig drift, men herefter med begrænset udnyttelse som følge  

 af den manglende adgang til kvæghold, hvilket var det væsentligste  

 indkomstgrundlag på marskjorder.
Da der i grundlaget for beregningen af erstatningsstørrelsen indgik  

 indtægter ved kvægdrift - herunder fra det kvæg, der havde græsset på den  

 tyske jord - fandt retten, at der ved overvejelserne af tabsberegningen burde  

 tages hensyn til, at ejeren af ejendommen ikke ville kunne opnå indtægter ved  

 kvæghold på de tyske jorder.
Herefter fandtes tabet at skulle ansættes som  

 forskellen mellem den samlede ejendoms hidtidige værdi som kvægbrug og  

 efterfølgende værdi som vegetabilsk brug på grund af servitutpålæggelsen.
 Da endvidere ejendommen efter servitutpålæggelsen fortsat vil have en  

 værdi som landbrug, fandt retten det rimeligt at lægge en overgrænse for,  

 hvor stor en del af erstatningen, der kunne henføres til den faste ejendom ud  

 fra et skøn over den samlede ejendoms handelsværdi før og efter  

 servitutpåtagelsen, som dog alene skulle lyses på den danske del af  

 ejendommen.
 Efter det oplyste fandt Landsskatteretten således, at erstatningsbeløbet  

 måtte anses for at dække såvel afståelsen af den middelbare ejendomsret som  

 følge af servitutpålægget som den forringede afkastningsevne i en på forhånd  

 tidsubestemt periode af længere varighed.
 Herefter fandt Landsskatteretten at kunne følge den i sagen subsidiært  

 nedlagte påstand, hvorefter 1.168.200 kr. af erstatningsbeløbet blev anset  

 for indkomstskattefrit, dækkende såvel afståelse af en middelbar ejendomsret  

 ved tinglysning af servitutten på ejendommen som klagerens indtægtstab i en  

 uvis årrække. 90.000 kr. af erstatningen, ydet for mistet mulighed for  

 statstilskud til husdyrproduktion, ville være at medregne ved  

 indkomstopgørelsen som almindelig indkomst, og endelig ville 20.000 kr., ydet  

 for tab ved salg af kvægbrugsmaskiner, være at fratrække i virksomhedens  

 saldo for driftsmidler.
 LV 1987, C 1.2.3.
