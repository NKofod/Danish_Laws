 Afgørelse afgjort af  

 Voldgiftsnævnet for bygge- og anlægsvirksomhed.
Anvendelse af AB92 §§ 15 stk.4, 22 stk.1 og 23 stk.1 Under denne sag, der er indbragt for Voldgiftsnævnet  

 for Bygge- og Anlægsvirksomhed ved klageskrift modtaget den 11. marts  

 1997, har klageren oprindeligt nedlagt påstand om, at indklagede  

 tilpligtes at betale 87.450 kr. med rente 1,5 % pr. måned fra den 3.  

 juli 1996.
 Indklagede har påstået frifindelse.
Sagen vedrører resttilgodehavende for  

 byggemodningen af ejendommen, der blev udført af klageren for  

 indklagede i henhold til accept af primo december 1995 Efter at indklagede efter modtagelsen af klageskriftet  

 havde betalt 6.836,25 kr. nedsatte klageren i sin replik den 7. maj 1997  

 påstanden til 80.613,75 kr.
 Indklagede ændrede herefter i sit processkrift I af  

 19. november 1997 sin påstand til frifindelse mod betaling af 56.082,75  

 kr.
En mundtlig forhandling berammet til den 15 december 1997  

 blev herefter på indklagedes begæring udsat af hensyn til  

 indkaldelse af nødvendige yderligere vidner Indklagede ønskede nu afholdt syn- og skøn,  

 hvilket klageren protesterede imod og begærede delkendelse afsagt.
Der  

 skete intet yderligere i sagen.
 Til brug for en mundtlig forhandling den 3. juni 1998  

 fremsendte indklagede ved telefax af 2. juni 1998 udkast til  

 skønstema.
Under den mundtlige forhandling den 3.juni 1998  

 forelå der herefter en påstand fra klageren om betaling af 56.  

 082,75 kr. med renter i anledning af ikke-betalte regninger.
Fra indklagedes  

 side forelå der et modkrav til delvis kompensation på 24.531 kr.,  

 for klagerens forurening af indklagedes grund under opfyldning af et vandhul.  

 Indklagede fremsatte begæring om udmeldelse af en skønsmand til  

 i overensstemmelse med det fremlagte skønstema at udtale sig om  

 forureningen.
Klager protesterede mod sagens udsættelse.
Voldgiftsretten besluttede uanset det sene tidspunkt at  

 imødekomme begæringen om syn- og skøn på betingelse  

 af, at indklagede inden 14 dage deponerede 56.082,75 kr. og  

 sikkerhedsstillelse for skønsmandens honorar.
Såfremt denne  

 tidsfrist ikke blev overholdt ville voldgiftsretten uden yderligere  

 forhandling afsige delkendelse om betaling af 56.082,75 kr. med rente 1,5%  

 pr. måned fra den 3. juli 1996.
 Da indklagede ikke deponerede nogen del af  

 beløbene, blev der den 26. juni 1998 afsagt delkendelse, hvorefter  

 indklagede skulle betale 56.082,75 kr. med rente 1,5 % pr. måned fra  

 den 3. juli 1996. Dette beløb er betalt af indklagede den 3. juli  

 1998.
Sagen vedrørte herefter klagerens restkrav på  

 betaling af 24.531 kr. med rente.
Sagen blev i december 1998 på ny  

 berammet til mundtlig forhandling den 28. april 1999.
 Ved processkrift modtaget af voldgiftsnævnet den 23.  

 april 1999 har indklagede nedlagt en yderligere påstand om betaling af  

 23.634 kr. med procesrente fra den 22.april 1999. Det nye krav  

 vedrører erstatning for det tab, som indklagede skal have lidt som  

 følge af, at klageren har nægtet af færdiggøre  

 entreprisen i overensstemmelse med entrepriseaftalen.
Klagere har protesteret imod indklagedes nedlæggelse  

 af en ny påstand 5 dage før den mundtlige forhandling, men har  

 herudover anført, at den nye påstand ikke giver anledning til  

 yderligere bevisførelse.
Klageren har subsidiært nedlagt  

 påstand om frifindelse overfor indklagedes nye påstand.  

 Voldgiftsretten har på denne baggrund efter omstændighederne  

 tilladt nedlæggelse af den nye påstand.
 Vedr. betaling i anledning af forurening :
 Køge Kommune har i et notat af 14. marts 1996  

 om opfyldningen af det omhandlede vandhul anført :
" Ved henvendelse til forvaltningen den 30.11.1995  

 oplystes det at ejeren af den pågældende ejendom var ved at  

 opfylde et vandhul på grunden.
Det oplystes, at opfyldet bestod af  

 jord, murbrokker og asfalt, som blev afgravet andetsteds på grunden i  

 forbindelse med parceludstykning af grunden.
Ved forvaltningens besigtigelse næste formiddag  

 konstateredes, at ejeren var ved at planere og udstykke ejendommen i mindre  

 parceller.
Ved planeringen blev bl.a. et gammelt stykke vej indeholdende  

 murbrokker og gammelt asfalt gravet op.
Klager forestod gravearbejderne.
Det  

 konstateredes, at overskudsjord, brokker og asfalt anvendtes til at fylde et  

 ca. 2000 m2 stort vandhul delvis op.
Der var opfyldt ca. 500 m2 vandhul.
Det  

 oplystes, ar man så vidt muligt havde samlet asfalten sammen.
En lille  

 bunke asfalt blev forevist.
 Idet der ikke kunne fremvises en tilladelse til opfyldning  

 fra zonemyndigheden Roskilde amt  ..nedlagt øjeblikkeligt forbud mod  

 videre opfyldning til Roskilde amt har udtalt sig i sagen.
 Ved stikprøvegravning den 11.12.1995 tre steder  

 på ca. 500 m2 opfyld i vandhullet konstateredes mange murbrokker og  

 enkelte asfaltstumper ved 1. stikprøvested.
Det blev forlangt, at jord med brokker og asfaltrester  

 blev bortkørt til et af kommunen godkendt opfyldningsområde Den 20.12.1995 konstateredes, at man havde fjernet  

 omhandlede partier jord.
Det oplystes af klager, at ca. 20 læs jord var  

 kørt til det godkendte opfyldningssted.
 Det er efterfølgende oplyst, at indklagede har  

 indhentet Amtets tilladelse til opfyldelse af pågældende vandhul  

 ..
Det kan ikke udelukkes, at der fortsat er enkelte stykker  

 opbrudt asfalt i opfyldningsmaterialet.
Eventuelt tilbageværende asfalt  

 kan med overvejende sandsynlighed ikke forårsage forurening af  

 grundvandet . hvorefter Teknisk Forvaltning for sit vedkommende betragter  

 sagen som afsluttet. " Ved faktura nr. 11353 af 29. december fremsendte klageren  

 sin slutafregning til indklagede.
I denne afregning er bortkørsel af  

 mursten, beton og diverse fra fyldeplads til depot særskilt  

 anført og specificeret til i alt 21.531 kr.
Der blev den 11. januar 1996 foretaget  

 afleveringsforretning vedr. klagerens entreprise.
Der blev ikke konstateret  

 mangler.
Indklagede udstedte den 19. marts 1996 transport i  

 fakturabeløbet incl. rente 1,5 % pr. måned.
Indklagedes bank  

 afviste at notere transporten.
Ifølge et fremlagt checkbilag skal  

 beløbet incl. renter herefter være betalt af banken den 22.  

 april 1996.
Klageren fremsendte den 3.juni 1996 sin faktura nr. 11579  

 for ekstraarbejder til indklagede.
Denne faktura vedrørte " Leje  

 af maskiner og mandskab til nedrivning af hal, bortkørsel og  

 deponering, samt levering og udlægning af muld på hallens areal  

 " i alt 87.450 kr. incl. moms.
Klagerens oprindelige påstand  

 vedrører dette beløb.
Det er på denne faktura ligesom  

 påklagerens tidligere faktura anført, at betalingsbetingelserne  

 er 30 dage netto kontant   yderligere kredit kun efter nærmere aftale  

 og mod et rentetillæg på 1,5 % pr. måned.
 Ved skrivelse af 9. juli 1996 anerkendte indklagede denne  

 faktura og bekræftede, at det var aftalt, at betalingen ikke ville  

 fremkomme før primo september.
 Vedr. manglende færdiggørelse af  

 entreprisen :
 Den 4. april 1997   efter at voldgiftssagen var anlagt  

   skrev indklagede følgende til klageren :
 " Vedrørende færdiggørelse af  

 entreprisen skal det herved meddeles, at opstart udsættes til  

 begyndelsen af august uge 32 med færdiggørelse i august.
Dette begrundes med, at det sidste byggeri på vejen  

 startes op i april og vi selv foretager yderligere nedrivning af industrihal.  

 For at undgå at denne tunge trafik ødelægger vejen, er det  

 besluttet at udskyde vejens færdiggørelse." Klagerens advokat besvarede denne henvendelse den 15.  

 april 1997 således :
 " Idet jeg hoslagt fremsender kopi af Deres klients  

 skrivelse af 4.april  sendt anbefalet til min klient skal jeg oplyse, at der  

 naturligvis ikke vil blive udført noget arbejde hos Deres klient,  

 så længe min klients tilgodehavende ikke er betalt.
 Min klient er indstillet på at arbejde for Deres  

 klient, forudsat min klient modtager en behørig bankgaranti.
.." Herefter var der ikke kontakt mellem parterne om  

 færdiggørelse af vejen.
Arbejdet blev fuldført af andre  

 håndværkere m.v.
Merudgiften herved i forhold til klagerens  

 tilbud udgør 23.634 kr., hvilket er indklagedes sidste krav.
 Der er afgivet forklaring af direktør hos klageren  

 og direktør hos indklagede.
 De har samstemmende forklaret, at ingen af dem på  

 forhånd vidste, at der var murbrokker og asfalt m.v. i den jord, der  

 skulle køres i søen.
 Direktør hos klageren har yderligere bl.a.  

 forklaret, at da det viste sig, at der var beton og asfalt i jorden, sagde  

 indklagedes direktør, at det var ligegyldigt, idet han havde  

 tilladelse fra Roskilde Amt til at opfylde søen.
Klageren har til støtte for sin  

 påstand vedrørende betaling i anledning af forurening  

 nærmere anført, at der ikke er dokumentation for, at klageren  

 skulle have forurenet vandhullet.
I øvrigt ville skadeligt affald, der  

 skal bortkøres, medføre at klageren i medfør af AB 92 §  

 15 stk.4,2.pkt., kan kræve betaling for foranstaltningerne som  

 ekstraarbejder.
Indklagede har med kendskab til det passerede betalt  

 klagerens faktura herfor og har således anerkendt sin  

 betalingspligt.
Vedrørende manglende færdiggørelse af  

 entreprisen har klageren anført, at indklagede ensidigt har  

 ændret tidsplanen for vejanlægget, hvilket klageren ikke har  

 pligt til at acceptere.
Hertil kommer, at indklagede på dette tidspunkt  

 ikke havde betalt klagerens forfaldne tilgodehavende, hvorfor klageren var  

 berettiget til at forlade entreprisen, subsidiært at kræve  

 banksikkerhed.
Klagerens renteberegning fremgår af de fremsendte  

 fakturaer og er accepteret af indklagede ved tidligere betalinger.
Indklagede  

 har først under voldgiftssagen bestridt renteberegningen.
Indklagede har til støtte for sine  

 påstande nærmere anført, at det fremgår af kommunens  

 notat, at klageren har kørt beton og asfalt i vandhullet.
Indklagede  

 er ansvarlig herfor, idet det ikke er godtgjort, at indklagede skal have  

 accepteret dette forhold.
Klageren har ikke fuldført den entreprise, han ved  

 aftalen har påtaget sig.
Derfor må han betale merudgiften ved at  

 arbejdet er udført af andre.
 Der er ikke indgået aftale om anden forrentning end  

 den, der fremgår af AB92 § 22 stk.11.
 Voldgiftsretten skal udtale :
 Indklagede har den 22.april 1996 betalt klagerens faktura  

 af 29. december 1995 indeholdende en specifikation af bortkørslen af  

 murbrokker m.v. uden at der er gjort indsigelser mod indholdet af fakturaen.  

 Herefter har indklagede ved skrivelse af 9. juli 1996 anerkendt klagerens  

 efterfølgende faktura af 3. juni 1996.
 Under disse omstændigheder finder voldgiftsretten,  

 at indklagede ikke efterfølgende kan fremsætte indsigelser mod  

 at skulle betale for bortkørslen af murbrokker m.v.
 Klagerens påstand vedrørende dette krav tages  

 derfor til følge.
 Da indklagede ikke har betalt forfaldne beløb til  

 klageren ved betalingsfristens udløb, har klageren i medfør af  

 AB92 § 23 stk. 1, været berettiget til at standse arbejdet.
 Indklagedes påstand om betaling for manglende  

 færdiggørelse tages derfor ikke til følge.
 Da indklagede ved sin betaling i april 1996 har anerkendt  

 klageren renteberegning, findes klagerens renteberegning berettiget.
 Voldgiftsretten tager derfor i det hele klagerens  

 påstand til følge.
 THI BESTEMMES :
 Inden 14 dage skal indklagede til klageren betale 24.531  

 kr. med rente 1,5 % pr. måned fra den 3. juli 1996.
 Inden samme frist skal indklagede til klageren betale  

 sagsomkostninger med 15.000 kr. og til voldgiftsretten betale samtlige  

 voldgiftsrettens omkostninger efter særskilt opgørelse.
