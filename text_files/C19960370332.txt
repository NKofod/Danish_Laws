Puljejob Pligten for ledige i dagpengeperioden til at tage imod puljejob indtræder  

 efter 2 års ledighed inden for de seneste 3 år efter  seneste  

 indplacering i dagpengeperioden I henhold til § 134 i bekendtgørelse nr. 1185 af 22. december 1995 om en  

 aktiv arbejdsmarkedsindsats har ledige efter 2 års ledighed inden for de  

 seneste 3 år pligt til at tage imod et puljejob.
 Bestemmelsen er hidtil fortolket således, at ledige med 2 års samlet  

 ledighed inden for de seneste 3 år blev omfattet af pligten, uanset om den  

 ledige var blevet indplaceret på ny i starten af dagpengeperioden og ikke  

 havde 2 års ledighed efter nyindplaceringen.
 Styrelsen skal meddele, at fortolkningen af bestemmelsen nu er ændret  

 således, at pligten til at tage imod et puljejob først indtræder efter 2 års  

 ledighed inden for de seneste 3 år efter seneste indplacering i  

 dagpengeperioden.
 AF kan dog fortsat - i overensstemmelse med intentionen bag ordningen -  

 kun i særlige tilfælde afslå lediges ønske om ansættelse i puljejob, såfremt  

 den ledige opfylder kravet om 2 års samlet ledighed inden for de sidste 3 år.
 Retningslinierne for a-kassernes indberetninger vil snarest muligt blive  

 ændret således, at der kun sker indberetning til puljejob af ledige, der har  

 2 års ledighed inden for de seneste 3 år efter  sidste indplacering i  

 dagpengeperioden.
