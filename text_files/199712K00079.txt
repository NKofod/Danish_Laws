Nr LSF 79 Forslag til Lov om ændring af lov om stempelafgift (Stempelfrihed af  

 ejerskiftelån ved køberfinansiering og af dokumenter vedrørende  

 Eksportkreditfondens aktiviteter) Fremsat af skatteministeren (Carsten Koch) den 14. november 1997 Vedtaget ved tredjebehandling den 16. december 1997 Lov nr. 978 af 17/12/1997 § 1 I lov om stempelafgift, jf. lovbekendtgørelse nr.1066 af 6. december 1996,  

 som ændret senest ved lov nr. 804 af 24. oktober 1997, foretages følgende  

 ændringer:
 1 . § 62, stk. 1, nr. 3, affattes således:
»3. lån i realkreditinstitutter og Dansk Landbrugs Realkreditfond  

 eller i pengeinstitutter, for så vidt lånets løbetid er mindst 10 år og højst  

 30 år og lånet har direkte pant i fast ejendom inden for 80 pct. af den på  

 lånetidspunktet senest meddelte offentlige vurdering af ejendommen, når lånet  

 optages til indfrielse af tilsvarende lån eller lån omfattet af § 2 i lov om  

 realkreditlignende lån m.v.
Hvis et sådant lån optages i forbindelse med  

 overdragelse af den pantsatte ejendom, gælder stempelfriheden, uanset om der  

 er identitet mellem debitor for lånet og debitor for det eller de lån, der  

 indfries.
Stempelfriheden omfatter tillige dokumenter om overdragelse af  

 pantebreve vedrørende sådanne lån til en af de nævnte kreditorer,».
 2. § 62, stk. 2, 2. pkt., ophæves.
 3 . § 62, stk. 3, affattes således:
»Stk. 3. Stempelfri er dokumenter, der udstedes til eller af  

 Eksportkreditfonden i forbindelse med fondens eksportfinansiering eller  

 støtte til eksportfinansiering, samt dokumenter, der udstedes i forbindelse  

 med fondens afdækning af egen risiko.
Med Eksportkreditfonden sidestilles et  

 selskab m.v., der er oprettet efter bestemmelsen i § 2, stk. 4, i lov om  

 Dansk Eksportkredit.
Lånedokumenter, der udstedes til eller af  

 pengeinstitutter i forbindelse med eksportfinansiering, er ligeledes  

 stempelfri, hvis Eksportkreditfonden har givet endeligt tilsagn om støtte til  

 finansieringen og aftalen om støtten ikke kan opsiges af pengeinstituttet,  

 før lånet indfries.« 4 . I § 62, stk. 7, udgår »samt stk. 2 og 4«.
 5. I § 62 indsættes som stk. 8:
»Stk. 8. Det er en betingelse for stempelfrihed i henhold til  

 stk. 2-4, at det af dokumentet fremgår, efter hvilken bestemmelse det er  

 stempelfrit.
For stempelfrihed i henhold til stk. 3, 2. pkt., er det  

 endvidere en betingelse, at det af dokumentet fremgår, at der er givet  

 endeligt tilsagn om støtte fra Eksportkreditfonden, og at aftalen om støtten  

 ikke kan opsiges af pengeinstituttet, før lånet indfries.
Skatteministeren  

 kan fastsætte yderligere regler for påtegning af dokumenter og anden  

 dokumentation som betingelse for stempelfrihed i henhold til stk. 2-4.« § 2 Stk. 1. Loven træder i kraft ved bekendtgørelsen i Lovtidende.
 Stk. 2. § 1, nr. 2-5, har virkning fra den 1. januar 1997.  

 Stempelafgift, som berigtiges i perioden fra den 1. januar 1997 til lovens  

 ikrafttræden, og som efter reglerne i stempelafgiftslovens § 62, stk. 2, 3, 7  

 og 8, som ændret henholdsvis affattet ved denne lovs § 1, nr. 2-5, ikke skal  

 berigtiges, godtgøres af stempelmyndigheden efter anmodning.
Oprindeligt fremsat forslag § 1 I lov om stempelafgift, jf. lovbekendtgørelse nr.1066 af 6. december 1996,  

 som ændret ved § 18 i lov nr. 234 af 2. april 1997 og § 2 i lov nr. 388 af  

 10. juni 1997, foretages følgede ændringer:
 1 . § 62, stk. 1, nr. 3, affattes således:
»3. lån i realkreditinstitutter og Dansk Landbrugs Realkreditfond,  

 eller i pengeinstitutter, for så vidt lånets løbetid er mindst 10 år og højst  

 30 år og lånet har direkte pant i fast ejen- dom inden for 80 pct. af den på  

 lånetidspunktet senest meddelte offentlige vurdering af ejendommen, når lånet  

 optages til indfrielse af tilsvarende lån eller lån omfattet af § 2 i lov om  

 realkreditlignende lån m.v.
Hvis et sådant lån optages i forbindelse med  

 overdrag- else af den pantsatte ejendom gælder stempelfriheden, uanset om der  

 er identitet mellem debitor for lånet og debitor for det eller de lån, der  

 indfries.
Stempelfriheden omfatter tillige dokumenter om overdragelse af  

 pantebreve vedrørende sådanne lån til en af de nævnte kreditorer,» 2. § 62, stk. 2, 2.pkt., ophæves.
 3 . § 62, stk. 3, affattes således:
» Stk. 3 . Stempelfri er dokumenter, der  

 udstedes til eller af Eksportkreditfonden i forbindelse med fondens  

 eksportfinansiering eller støtte til eksportfinansiering, samt dokumenter,  

 der udstedes i forbindelse med fondens afdækning af egen risiko.
Med  

 Eksportkreditfonden sidestilles et selskab m.v., der er oprettet efter  

 bestemmelsen i § 2, stk. 4, i lov om Dansk Eksportkredit.
Lånedokumenter, der  

 udstedes til eller af pengeinstitutter i forbindelse med eksportfinansiering  

 er ligeledes stempelfri, hvis Eksportkreditfonden har givet endeligt tilsagn  

 om støtte til finansieringen, og aftalen om støtten ikke kan opsiges af  

 pengeinstituttet før lånet indfries.« 4 . I § 62, stk. 7, udgår: »samt stk. 2 og 4« .
 5. I § 62, indsættes som stk. 8 :
» Stk. 8. Det er en betingelse for stempelfrihed i henhold til  

 stk. 2-4, at det af dokumentet fremgår, efter hvilken bestemmelse det er  

 stempelfrit.
For stempelfrihed i henhold til stk. 3, 2. pkt., er det  

 endvidere en betingelse, at det af dokumentet fremgår, at der er givet  

 endelig tilsagn om støtte fra Eksportkreditfonden, og at aftalen om støtten  

 ikke kan opsiges af pengeinstituttet før lånet indfries.
Skatteministeren kan  

 fastsætte yderligere regler for påtegning af dokumenter og anden  

 dokumentation som betingelse for stempelfrihed i henhold til stk. 2-4.« § 2 Stk. 1. Loven træder i kraft ved bekendtgørelsen i Lovtidende.
 Stk. 2. § 1, nr. 2-5 har virkning fra den 1. januar 1997.  

 Stempelafgift, som berigtiges i perioden fra den 1. januar 1997 til lovens  

 ikrafttræden, og som efter reglerne i stempelafgiftslovens § 62, stk. 2, 3, 7  

 og 8 som affattet ved denne lovs § 1, nr. 2-5, ikke skal berigtiges,  

 godtgøres af stempelmyndigheden efter anmodning.
Bemærkninger til lovforslaget Almindelige bemærkninger 1. Lovforslagets baggrund og formål Lovforslaget består af 2 dele, der begge udvider området for  

 stempelfrihed, dels i forbindelse med optagelse af ejerskiftelån ved  

 kontanthandler(a), dels i forbindelse med eksportfinansiering(b).
a.
Baggrunden for denne del af forslaget er, at det i de senere år er  

 blevet almindeligt med køberfinansiering ved optagelse af ejerskiftelån.
Ved  

 disse kontanthandler optager køber således det nye lån, medens sælger  

 indfrier det gamle lån.
Efter de gældende regler vil det nye lån ikke være  

 stempelfrit, selv om det anvendes til indfrielse af det gamle lån, medmindre  

 der er identitet mellem debitor for det nye lån og det gamle lån.
Sidstnævnte  

 betingelse vil normalt ikke være opfyldt i køberfinansieringssituationen.
Der  

 vil dog kunne opnås stempelfrihed ved at lade køberen overtage restgælden på  

 det gamle lån, inden dette indfries.
Formålet med forslaget er at gøre  

 sådanne gældsovertagelser overflødige og dermed smidiggøre finansieringen ved  

 overdragelse af fast ejendom.
b.
Denne del består af forslag, der er en konsekvens af etableringen af  

 Dansk Eksportkreditfond, jf. lov nr. 1070 af 20. december 1995 om Dansk  

 Eksportkredit m.v., men også forslag, der for at fremme dansk eksport udvider  

 den eksisterende stempelfrihed for dokumenter vedrørende eksportfinansiering  

 m.v.
2. Lovforslagets indhold Ændringen i § 62, stk. 1, nr.3, går ud på, at ombytning af realkreditlån  

 og visse banklån i forbindelse med overdragelse af fast ejendom gøres  

 stempelfri, uanset om debitor er den samme for det nye og det gamle lån.
For  

 øvrige låneombytninger gælder som hidtil, at stempelfrihed er betinget af, at  

 debitor efter ombytningen er den samme.
 Ændringerne i § 62, stk. 2, 3 , 7 og 8 går ud på at foretage følgende  

 ændringer af stempelfriheden :
 - stempelfritagelse for dokumenter om Eksportkreditfondens afdækning af  

 egen risiko.
 - stempelfritagelse for dokumenter om pengeinstutters statsstøttede udlån  

 til eksportfinansiering.
3. Høring Lovforslaget har været til høring i Advokatsamfundet, Finansrådet,  

 Realkreditrådet, Erhvervsministeriet, Indenrigsministeriet,  

 Økonomiministeriet og Justitsministeriet.
4. Provenumæssige konsekvenser Efter stempellovens §§ 10 og 62, stk. 1 nr. 3, kan der ske  

 stempelmodregning ved optagelse af ejerskiftelån, når der er identitet mellem  

 debitor på det indfriede lån og på det nye lån.
Der kan derfor ske  

 stempelmodregning, såfremt sælger foretager ejerskiftebelåningen.
Endvidere  

 vil der kunne ske stempelmodregning, såfremt køber overtager det eksisterende  

 lån og efter- følgende foretager omprioriteringen, eller optager lånet i  

 sælgers navn.
 Da der i praksis således må antages at ske stempelmodregning, skønnes en  

 udvidelse af stempelfrihedsområdet til også at omfatte situationer, hvor  

 køber optager ejeskiftelånet, ikke at have nævneværdige provenumæssige  

 konsekvenser.
Udvidelserne vedrørende eksportfinansieringen har ingen provenuvirkning  

 for statskassen.
Det skyldes, at Eksportkreditfonden ikke hidtil har afdækket  

 sin egen risiko ved at deltage på markedet for finansielle instrumenter, og  

 at dokumenter om statsstøttede pengeinstitutlån under Dansk  

 Eksportfinansieringsfonds refinansieringsordning, som nu er under afvikling,  

 efter en fortolkning af stempellovens § 62, stk. 3, er stempelfri.
5. Administrative konsekvenser Lovforslaget skønnes ikke at ville have nævneværdige administrative  

 konsekvenser.
6. Erhvervsøkonomiske konsekvenser Forslaget om stempelfrihed af ejerskiftelån ved køberfinansiering vil  

 indebære en lettelse for de berørte erhverv, dvs. realkreditinstitutter og  

 pengeinstitutter, idet proceduren ved optagelse af ejerskiftelån bliver mere  

 smidig, i og med at købers gældsovertagelse af det eller de gamle lån  

 overflødiggøres.
Forslaget om udvidelse af stempelfriheden for dokumenter om  

 eksportfinansiering betyder at stempelfriheden for dokumenter om  

 eksportkreditstøtte afhænger af om et udlån ydes eller på anden måde støttes  

 af Eksportkreditfonden, og ikke af støttens form.
Med forslaget sikres det,  

 at der fortsat ikke opkræves stempelafgift i forbindelse med statslig  

 medvirken ved eksportkredit, hvilket er til gavn for de eksporterende  

 virksomheder.
7. Miljømæssige konsekvenser Forslaget har ingen miljømæssige konsekvenser.
8. Forholdet til EU-retten Forslaget skønnes ikke at indeholde EU-retlige aspekter.
Bemærkninger til de enkelte bestemmelser Til § 1 Til nr. 1 Efter forslaget bliver der tale om stempelfrihed ved låneombytning, uanset  

 om der er identitet mellem debitor for det nye og det gamle lån, men kun hvis  

 låneombytningen sker i forbindelse med overdragelse af fast ejendom.
Ved  

 låneombytning i øvrigt er det som hidtil en betingelse, at debitor er den  

 samme efter ombytningen.
 Forslaget forudsætter endvidere, at de hidtil gældende betingelser for  

 stempelfrihed ved låneombytning skal være opfyldt, dvs. stempelfriheden er  

 betinget af, at der er tale om optagelse af realkreditlån eller lån i  

 pengeinstitutter, for så vidt lånets løbetid er mindst 10 år og højst 30 år,  

 og lånet har direkte pant i fast ejendom inden for 80 pct. af den på  

 lånetidspunktet senest meddelte offentlige vurdering af ejendommen.
Det er endvidere som hidtil en betingelse for stempelfrihed, at lånet  

 optages til indfrielse af tilsvarende lån.
Det betyder, at der skal være  

 samtidighed mellem transaktionerne.
Det afløsende pantebrev skal udstedes  

 senest samtidig med kvitteringen af det oprindelige pantebrev.
Kvittering af  

 det oprindelige pantebrev skal ske inden 1 år regnet fra tidspunktet for det  

 afløsende pantebrevs anmeldelse til tinglysning.
Til nr. 2 § 62, stk. 2, er senest ændret med Lov nr. 1070 af 20. december 1995 om  

 Dansk Eksportkredit m.v. Ændringen opretholdt den hidtidige retstilstand med  

 stempelfrihed for dokumenter om statslig garantistillelse for ekstraordinære  

 eksportkreditrisici.
Bestemmelsens 2. pkt., præciserer, at stempelfriheden  

 ikke omfatter andre dokumenter, der oprettes i forbindelse med eksportkredit.  

 Det foreslås nu at bestemmelsens 2. pkt. udgår, idet præciseringen er  

 unødvendig.
Dermed undgås også, at en isoleret læsning af bestemmelsen kan  

 give den forkerte opfattelse, at der ikke findes andre fritagelsesregler for  

 dokumenter vedrørende eksportstøtte.
Andre fritagelsesregler findes i § 62,  

 stk. 3 og 4.
Til nr. 3 § 62, stk. 3, er indsat ved lov nr. 150 af 11. april 1984.Bestemmelsen er  

 oprindeligt udformet med henblik på stempelfrihed for statslig långivning og  

 sikkerhedsstillelse vedrørende eksportkredit.
I 1991 blev Dansk  

 Eksportfinansieringsfondens støtteprogram ændret til udelukkende at omfatte  

 en refinansieringsordning.
Refinansieringsordningen, der bestod indtil 1.  

 januar 1997, gik ud på, at fonden refinansierede pengeinstitutternes udlån  

 til eksportfinansiering.
Efter en fortolkning fandt § 62, stk. 3, også  

 anvendelse på dokumenter om pengeinstitutternes udlån og sikkerhedsstillelse  

 til eksportører mv., når udlånet var refinansieret i Dansk  

 Eksportfinansieringsfond.
Med virkning fra 1. januar 1997 blev afviklingen af Dansk  

 Eksportfinansieringsfond påbegyndt.
Samtidig afløstes  

 refinansieringsordningen af et CIRR-program, der går ud på at  

 Eksportkreditfonden under Erhvervsministeriet kan give tilsagn om  

 renteudligning af pengeinstitutternes udlån til eksportfinansiering. § 62,  

 stk. 3, finder ikke anvendelse på sådanne udlån fra pengeinstitutter.
 Det foreslås, at der skal være stempelfrihed for dokumenter, der udstedes  

 af eller til Eksportkreditfonden i forbindelse med fondens primære  

 aktiviteter, nemlig eksportfinansiering og støtte til eksportfinansiering.  

 Dette svarer til den hidtidige fritagelse, som Dansk Eksportfinansieringsfond  

 har haft efter § 62, stk. 3.
 Som noget nyt foreslås det, at Eksportkreditfonden også har stempelfrihed  

 for dokumenter, der udstedes til eller af fonden i forbindelse med afdækning  

 af egen risiko, det vil sige dokumenter om finansielle instrumenter, fx.  

 swapaftaler.
Endelig foreslås det, at der skal være stempelfrihed for  

 pengeinstitutternes udlån til statsstøttet eksportfinansiering, også selv om  

 støtten ikke har form af refinansiering.
Efter forslaget afhænger  

 stempelfriheden således alene af, om udlånet er støttet af  

 Eksportkreditfonden, og ikke af støttens form.
Den nuværende støtte fra  

 Eksportkreditfonden gives efter det nævnte CIRR-program, men fonden kan  

 etablere andre programmer til støtte for eksportfinansiering.
Forslaget tager  

 højde for eventuelt kommende støtteprogrammer.
Efter forslaget er det en betingelse for stempelfrihed for dokumenter om  

 pengeinstitutternes udlån, at der er givet endelig tilsagn om støtte fra  

 Eksportkreditfonden og at denne støtte ikke kan opsiges før lånet er  

 indfriet.
Baggrunden herfor er, at det ikke må være muligt at et stempelfrit  

 dokument senere bliver stempelpligtigt.
Det har ingen betydning om lånets  

 ophør skyldes ordinær eller ekstraordinær indfrielse.
Til nr. 4 § 62, stk. 7, er senest ændret med Lov nr. 1070 af 20. december 1995 om  

 Dansk Eksportkredit m.v.
Ved ændringen blev indsat ordene »samt stk. 2  

 og 4«, så skatteministeren kunne fastsætte særlige regler om påtegning  

 af stempelfrie dokumenter vedrørende Eksportkreditfondens aktiviteter.
Det foreslås, at bemyndigelsen til at fastsætte særlige regler om  

 påtegning af dokumenter vedrørende Eksportkreditfondens aktiviteter udgår af  

 stk. 7, og samles i en ny bestemmelse, jf. nedenfor.
Herved opnås en bedre  

 systematik og dertil kommer, at man for disse dokumenter ikke afskærer den  

 almindeligt bestående adgang til at berigtige eller supplere oplysninger. §  

 62, stk. 7, 2. pkt. er en undtagelse herfra, som er anset for nødvendig i  

 forbindelse med dokumenter vedrørende ombytning af lån mellem  

 realkreditinstitutter, men som ikke er nødvendig for dokumenter vedrørende  

 Eksportkreditfondens aktiviteter.
Til nr. 5 Af hensyn til kontrolmuligheden foreslås, at det af stempelfrie dokumenter  

 i tilknytning til Eksportkreditfondens aktiviteter skal fremgå, efter hvilken  

 bestemmelse de er stempelfri.
Særligt for pengeinstitutternes statsstøttede  

 udlån til eksportfinansiering foreslås det, at også de underliggende  

 betingelserne for stempelfriheden skal fremgå af dokumentet.
Der er ikke med Eksportkreditfondens nuværende støtteprogram behov for at  

 fastsætte yderligere regler for påtegning af dokumenter og anden  

 dokumentation som betingelse for stempelfrihed for dokumenter vedrørende  

 eksportfinansiering.
Bemyndigelsen til skatteministeren er medtaget af hensyn  

 til eventuelle fremtidige kontrolproblemer, herunder mulige kontrolproblemer  

 i forbindelse med eventuelt kommende støtteprogrammer etableret af  

 Eksportkreditfonden.
Til § 2 Loven træder ikraft ved bekendtgørelsen i Lovtidende.
Det bemærkes dog, at  

 virkningstidspunktet for så vidt angår stempelfriheden vedrørende  

 eksportfinansiering er fastsat til det tidspunkt, hvor Eksportkreditfondens  

 startede sine aktiviteter og hvor afviklingen af Dansk  

 Eksportfinansieringsfond påbegyndt, nemlig 1.januar 1997. Dansk  

 Eksportfinansieringsfond har ikke efter denne dato givet tilsagn om  

 eksportfinansiering eller støtte til eksportfinansiering.
Skriftlig fremsættelse (14. november 1997) Skatteministeren (Carsten Koch):
 Herved tillader jeg mig for det høje Ting at fremsætte:
 Forslag til lov om ændring af lov om stempelafgift. (Stempelfrihed af  

 ejerskiftelån ved køberfinansiering og af dokumenter vedrørende  

 Eksportkreditfondens aktiviteter).
(Lovforslag nr.
L 79).
 Lovforslaget indeholder 2 mindre ændringer af stempelafgiftsloven, der  

 begge formelt set udvider området for stempelfrihed, men uden at det  

 provenumæssigt koster noget.
Den ene del af forslaget går ud på at ophæve stempelafgiftslovens  

 identitetsbetingelse ved beregning af stempel af pantebreve, der udstedes i  

 forbindelse med optagelse af ejerskiftelån.
Dette vil smidiggøre  

 finansieringen af kontanthandler og har længe har været et stort ønske fra  

 realkreditinstitutter og pengeinstitutter.
Baggrunden er, at det de seneste år er blevet almindeligt med  

 køberfinansiering ved optagelse af ejerskiftelån.
Ved disse kontanthandler  

 optager køber det nye lån, mens sælger indfrier det gamle lån.
Efter de  

 hidtidige regler i stempelafgiftsloven, vil det nye lån ikke være  

 stempelfrit, selvom det anvendes til indfrielse af det gamle lån, medmindre  

 der er identitet mellem debitor for det gamle lån og debitor for det nye lån,  

 hvilket normalt ikke vil være tilfældet i køberfinansieringssituationen.
Der  

 vil derfor kun kunne opnås stempelfrihed, hvis køberen overtager restgælden  

 på det gamle lån, inden dette indfries.
Med lovforslaget gøres sådanne  

 gældsovertagelser overflødige.
 Den anden del af forslaget går ud på, at friholde dokumenter vedrørende  

 Eksportkredtitfondens aktiviteter for stempelafgift.
Hensigten er, at videreføre det hidtidige princip om stempelfrihed for  

 dokumenter om eksportstøtte, herunder statsstøttede pengeinstitutlån under  

 Dansk Eksportfinansieringsfond refinasieringsordning.
Baggrunden er at Dansk  

 Eksportfinansieringsfond nu er under afvikling, og afløst af  

 Eksportkreditfonden med virkning fra 1. januar 1997.
 Desuden indføres stempelfritagelse for dokumenter om Eksportkreditfondens  

 påtænkte afdækning af egen risiko ved at deltage på markedet for finansielle  

 instrumenter.
Forslaget har ikke nævneværdige provenumæssige konsekvenser.
Ved  

 ejerskiftebelåning har partenerne indrettet sig efter de eksisterende regler,  

 idet man for at opnå stempelfritagelsen foretager ekstraordinær  

 gældsovertagelse af de gamle lån.
På eksportkreditområdet har man hidtil ikke  

 afdækket egen risiko, og dokumenter om statstøttede pengeinstitutlån i  

 forbindelse med eksportkreditfinansiering har været stempelfri udfra en  

 fortolkning af de hidtidige regler.
Der har derfor på ingen af områderne  

 hidtil været nævneværdige indtægter i stempelafgift.
 Forslaget skønnes ikke at ville have nævneværdige administrative  

 konsekvenser.
 Idet jeg i øvrigt henviser til lovforslagets bemærkninger, skal jeg  

 anbefale forslaget til en hurtig og velvillig behandling i det høje Ting.
Bilag I dette bilag er ( med mindre skrift) indsat den gældende formulering  

 af de bestemmelser, der berøres af lovforslaget I lov om stempelafgift, jf. lovbekendtgørelse nr.1066 af 6. december 1996,  

 som ændret ved § 18 i lov nr. 234 af 2. april 1997 og § 2 i lov nr. 388 af  

 10. juni 1997, foretages følgede ændringer:
 1 . § 62, stk. 1, nr. 3, affattes således:
»3. lån i realkreditinstitutter og Dansk Landbrugs Realkreditfond,  

 eller i pengeinstitutter, for så vidt lånets løbetid er mindst 10 år og højst  

 30 år og lånet har direkte pant i fast ejen- dom inden for 80 pct. af den på  

 lånetidspunktet senest meddelte offentlige vurdering af ejendommen, når lånet  

 optages til indfrielse af tilsvarende lån eller lån omfattet af § 2 i lov om  

 realkreditlignende lån m.v.
Hvis et sådant lån optages i forbindelse med  

 overdrag- else af den pantsatte ejendom gælder stempelfriheden, uanset om der  

 er identitet mellem debitor for lånet og debitor for det eller de lån, der  

 indfries.
Stempelfriheden omfatter tillige dokumenter om overdragelse af  

 pantebreve vedrørende sådanne lån til en af de nævnte kreditorer. » 2. § 62, stk. 2, 2.pkt. , ophæves.
 3 . § 62, stk. 3, affattes således:
» Stk. 3 . Stempelfri er dokumenter, der  

 udstedes til eller af Eksportkreditfonden i forbindelse med fondens  

 eksportfinansiering eller støtte til eksportfinansiering, samt dokumenter,  

 der udstedes i forbindelse med fondens afdækning af egen risiko.
Med  

 Eksportkreditfonden sidestilles et selskab m.v. der er oprettet efter  

 bestemmelsen i § 2, stk. 4, i lov om Dansk Eksportkredit.
Lånedokumenter, der  

 udstedes til eller af pengeinstitutter i forbindelse med eksportfinansiering  

 er ligeledes stempelfri, hvis Eksportkreditfonden har givet endeligt tilsagn  

 om støtte til finansieringen, og aftalen om støtten ikke kan opsiges af  

 pengeinstituttet før lånet indfries.« 4 . I § 62, stk. 7, udgår: »samt stk. 2 og 4« .
 5. I § 62, indsættes som stk. 8 :
» Stk. 8. Det er en betingelse for stempelfrihed i henhold til  

 stk. 2-4, at det af dokumentet fremgår, efter hvilken bestemmelse det er  

 stempelfrit.
For stempelfrihed i henhold til stk. 3, 2. pkt., er det  

 endvidere en betingelse, at det af dokumentet fremgår, at der er givet  

 endelig tilsagn om støtte fra Eksportkreditfonden, og at aftalen om støtten  

 ikke kan opsiges af pengeinstituttet før lånet indfries.
Skatteministeren kan  

 fastsætte yderligere regler for påtegning af dokumenter og anden  

 dokumentation som betingelse for stempelfrihed i henhold til stk. 2-4.« § 62. Stempelfri er dokumenter om 1. sikkerhedsstillelse ved pant eller kaution mod tab ved  

 kautionsforpligtelse, 2. sikkerhedsstillelse ved pant eller kaution for ydelser efter en  

 aftægts- eller forsørgelseskontrakt, 3. lån i realkreditinstitutter og Dansk Landbrugs Realkreditfond (samt lån  

 i pengeinstitutter, for så vidt lånets løbetid er mindst 10 år og højst 30 år  

 og lånet har direkte pant i fast ejendom inden for 80 pct. af den på  

 lånetidspunktet senest meddelte offentlige vurdering af ejendommen), når  

 lånet optaget til indfrielse af (tilsvarende) lån (eller lån omfattet af § 2  

 i lov om realkreditlignende lån m.v.,) samt overdragelse af sådanne  

 pantebreve til en af de nævnte kreditorer, 4. statsgaranterede studelån, der optages til indfrielse af sådanne lån, 5. sikkerhedsstillelse over for staten for told- og forbrugsafgifter til  

 den danske stat eller til en stat, der er medlem af De Europæiske  

 Fællesskaber, 6. sikkerhedsstillelse over for staten i forbindelse med administrationen  

 af De Europæiske Fællesskabers landbrugsordninger og sikkerhedsstillelse over  

 for De Europæiske Fællesskaber i forbindelse med administrationen af  

 Fællesskabernes stålordninger, 7. sikkerhedsstillelse over for domstolene, herunder foged- og  

 skifteretter, 8. sikkerhedsstillelse for betaling af kur og pleje for patienter på  

 sygehuse, plejehjem og lignende, 9. sikkerhedsstillelse over for staten i forbindelse med administrationen  

 af lov om anvendelse af Danmarks undergrund eller lov om etablering og  

 benyttelse af en rørledning til transport af råolie og kondensat, 10. sikkerhedsstillelse over for staten eller Grønlands hjemmestyre i  

 forbindelse med rettigheder meddelt i henhold til lov om mineralske råstoffer  

 i Grønland, 11. sikkerhedsstillelse for forpligtelser, der påhviler indehaveren af en  

 eneretsbevilling udstedt efter lov om naturgasforsyning vedrørende den af  

 loven omfattede virksomhed, 12. sikkerhedsstillelse udstedt i form af ejerpantebrev som nævnt i lov om  

 forsikringsvirksomhed § 131, stk. 5, og lov om tilsyn med firmapensionskasser  

 § 49, stk. 4. Det er dog en forudsætning, at det enkelte ejerpantebrev er  

 påført en erklæring fra forsikringsselskabet eller pensionskassen om  

 stempelfrihed efter stempellovens § 62, stk. 1, nr. 12. Stempelfriheden  

 ophører, når ejerpantebrevet ophører med at være registreret som nævnt i de  

 anførte bestemmelser, 13. optagelse af realkreditlån eller fiskeribanklån til afløsning af lån  

 omfattet af § 1 i lov om imødegåelse af indlåsningseffekter på  

 inkonventerbare realkreditlån m.v.
14. sikkerhedsstillelse og andre forpligtelser over for  

 clearingscentraler, clearingsdeltagere eller selskaber eller institutioner  

 som nævnt i § 4, stk. 1, i lov om værdipapirhandel m.v., når  

 sikkerhedsstillelsen vedrører clearing og afvikling af handel med  

 værdipapirer, jf. §§ 55 og 56 i lov om værdipapirhandel m.v., hvor en  

 clearingcentral medvirker, og når en eventuel kredittid ikke overstiger 3  

 bankdage, 15. garantidokumenter vedrørende forpligtelser, der udstedes efter § 82,  

 stk. 2, i lov om værdipapirhandel m.v., når de udstedes som led i  

 værdipapircentralers samlede kapitalberedskab.
Stk. 2. Stempelfri er dokumenter om garantistillelse for  

 ekstraordinære eksportkreditresici, der efter lov om Dansk Eksportkreditfond  

 ydes mod tab i forbindelse med dansk eksport, samt kautioner og garantier,  

 der ydes af Udenrigsministeriet efter § 8 i lov om internationalt  

 udviklingssamarbejde.
Andre dokumenter, der oprettes i forbindelse med  

 eksportkredit m.v., stemples efter lovens almindelige regler.
Stk. 3. Stempelfri er dokumenter udstedt til eller af Dansk  

 Eksportfinansieringsfond, som led i fondens eksportfinansiering.
Dokumenter  

 vedrørende kaution, og anden sikkerhedsstillelse, der udstedes i forbindelse  

 hermed, er ligeledes stempelfri.
 Stk. 4. Stempelfri er låne- og kautionsdokumenter, der udstedes  

 til Danmarks Skibskreditfond, Aktieselskabet Dansk Skibsfinansiering og  

 pengeinstitutter i forbindelse med finansieringen af skibe, der bygges på  

 danske skibsværfter.
Stk. 5. Dokumenter om lån mod håndpant i banker og sparekasser er  

 stempelfri, når lånet optages til finansiering af byggearbejder på fast  

 ejendom.
Skatteministeren kan fastsætte nærmere regler om pengeinstitutternes  

 pligt til at påse, at lånet anvendes til byggeudgifterne, og bestemme, at  

 fritagelsen kun skal gælde, når byggearbejdet påregnes at ville medføre  

 udgifter over en vis størrelse.
Hvor omstændighederne taler derfor, kan  

 skatteministeren tillade, at fritagelsen også skal gælde lån hos v  

ekselerere eller i andelskasser.
 Stk. 6. Stempelfri er endvidere dokumenter om lån mod håndpant,  

 som optages mellem selskaber og institutioner som nævnt i § 4, stk. 1, i lov  

 om værdipapirhandel m.v. som led i deres virksomhed, eller som optages mellem  

 disse og clearingscentraler, jf. § 7, nr. 5, i nævnte lov, Arbejdsmarkedets  

 Tillægspension, Lønmodtagernes Dyrt6idsfond, Den Sociale Pensionsfond,  

 livsforsikringsselskaber eller pensionskasser som led i disse  

 værdipapirhandel.
 Stk. 7 . Skatteministeren kan fastsætte regler for påtegning på  

 dokumenter og anden dokumentation som betingelse for stempelfrihed i henhold  

 til stk. 1, nr. 3 og 13, samt stk. 2 og 4. De i en sådan påtegning givne  

 oplysninger ved dokumentets indlevering til tinglysning er bindende for  

 parterne under en stempelprøvelse af dokumentet.
