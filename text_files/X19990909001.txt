Varemærkerne CHAMPION og CHAMP finder  

 forvekslelige År 1997, den 28. februar afsagde  

 Patentankenævnet (Grønning-Nielsen, Hans Chr.
Thomsen,  

 Warnich-Hansen) følgende KENDELSE i sagen j.nr.
V 65/94:	Klage fra Toms Chokolade A/S, Ballerup, over Patentdirektoratets afgørelse af 9. september 1994 vedrørende gyldigheden af varemærkeregi- strering VR 7625 1993 for HARIBO LAKRIDS A/S, Fakse.
 Den 18. september 1992 indleverede HARIBO LAKRIDS A/S,  

 Fakse, en ansøgning om registrering af varemærket CHAMPION for  

 alle varer i klasse 30.
 Ved skrivelse af 22. september 1993 blev  

 ansøgningen begrænset til: klasse 30 : Vingummivarer og  

 skumvarer (sukkervarer).
 Varemærket blev registreret den 29. oktober  

 1993.
Den 1. december 1993 blev registreringen offentlig- gjort i Dansk Varemærketidende.
 Ved skrivelse af 28. januar 1994 nedlagde klageren i  

 medfør af varemærkelovens ? 23 indsigelse mod registreringens gyldighed.
 Som begrundelse for indsigelsen anførtes:
"....Indsigelsen sker på baggrund af vort  

 registrerede varemærke CHAMP, reg.nr.
VR 2687 1985, idet vi mener, at  

 der er forvekslingsrisiko mellem det anmeldte mærke CHAMPION og vort  

 registrerede varemærke CHAMP.
Vort mærke er registreret for en lang række  

 varer i klasse 30, hvor anmelders mærke er registreret for klasse 30  

 vingummivarer og skumvarer, dvs. sukkervarer.
Der er således tale om  

 fuldstændigt varesammenfald.
Rent visuelt er ordene CHAMP og CHAMPION meget tæt  

 på hinanden med fuldstændig identitet mellem ordenes 5  

 første bog- staver.
Dette forstærkes yderligere på det  

 auditive plan, idet CHAMPION ved udtale har kraftigt tryk på  

 første stavelse, hvorved endelsen -ION næsten ikke  

 høres.
Forvekslingsrisikoen er således åbenbar, og vi  

 må derfor anmode Direktoratet om, at det anmeldte mærke ikke  

 regi- streres endeligt." Mærkeindehaveren kommenterede trods opfordring  

 hertil ikke indsigelsen.
 Patentdirektoratet traf afgørelse i sagen den 9.  

 september 1994 og afviste indsigelsen med følgende begrundelse:
 "....To varemærker er forvekslelige i henhold til  

 varemærkelovens ? 15, stk. 1,  

 nr. 2, når mærkerne ligner hinanden så meget, at der  

 foreligger risiko for forveksling, og mærkerne endvidere  

 vedrører varer af samme eller lignende art, d.v.s. at der foreligger  

 både mærkelighed og varesammenfald.
Direktoratet må give Dem medhold i, at der er en vis  

 lighed mellem de to mærker, idet Deres mærke CHAMP i sin helhed  

 er indeholdt i mærket CHAMPION, og idet mærkerne har samme  

 betydning.
Der er endvidere muligvis en vis ligeartethed mellem på den  

 ene side konfekturevarer og på den anden side vingummivarer og  

 skumvarer (sukkervarer) og mellem på den ene side lakrids- og  

 lakridsvarer og på den anden side vingummivarer og skumvarer  

 (sukkervarer). Direktoratet finder derimod ikke, at der er direkte sammenfald  

 mellem de varer, der er omfattet af de to mærker.
Under hensyn til, at der ikke foreligger direkte  

 varesammenfald finder direktoratet efter en samlet bedømmelse af  

 mærkerne ikke, at der foreligger risiko for forveksling, herunder at  

 det vil kunne antages, at der er en forbindelse mellem  

 mærkerne...." Denne afgørelse har klageren ved skrivelse af 2.  

 november 1994 indbragt for Patentankenævnet og bl.a. anført:
 "I afgørelse af 9. september 1994 har  

 Patentdirektoratet afvist indsigelsen under henvisning til, at der ikke  

 foreligger direkte varesammenfald.
 Patentdirektoratets afgørelse er forkert, idet  

 vingummivarer og skumvarer (sukkervarer) er fuldstændigt omfattet af  

 betegnelsen konfekturevarer, således som den foreligger i vores  

 varefortegnelse.
 Der vedlægges fotokopi af:
-	Den nye Salmonsen -	Fremmedordbog 1977 -	Fremmedordbog 1993 -	Nudansk ordbog -	Lademann's leksikon -	Den store ordbog over det danske sprog (sukkervarer,  

 konfekt og konfekture).
Det skal bemærkes, at vi har rettet henvendelse til  

 Chokolade- og Konfekture-Industriens brancheforening for en udtalelse derfra  

 for også på den måde at dokumentere varesammenfaldet i den  

 foreliggende sag." Med skrivelse af 24. januar 1995 fremsendte klageren en  

 erklæring fra  Chokolade- og Konfekture-Industriens Brancheforening af  

 20. januar 1995.
 I erklæringen anførtes:
"På given foranledning skal Brancheforeningen hermed  

 udtale, at vi anser betegnelsen "konfekturevarer" for fuldstændigt at  

 inkludere varearterne "vingummivarer og skumvarer (sukkervarer)"." Mærkeindehaveren udtalte i skrivelse af 28. april  

 1995 følgende:
 "Med henvisning til Deres brev af den 3. marts 1995  

 vedrørende indsigelsen mod vor registrering VR 7625-1993 CHAMPION,  

 skal vi herved tilkendegive, at det fortsat er vor klare opfattelse, at der  

 ikke foreligger direkte varesammenfald mellem indsigers VR CHAMP og vort  

 registrerede VR CHAMPION.
Patentdirektoratets afgørelse af 9. september 1994  

 tilkendegav efter en samlet bedømmelse af mærkerne, at der ikke  

 foreligger risiko for forveksling, og vi anser denne afgørelse som  

 korrekt." Ankenævnet har behandlet sagen på sit  

 møde den 5. november 1996.
 Ingen af parterne gav møde.
 Ankenævnet skal udtale:
Som anført i udtalelsen af 20. januar 1995 fra  

 Chokolade- og Konfekture-Industriens Brancheforening må det  

 lægges til grund, at vingummivarer og skumvarer (sukkervarer) er  

 fuldstændigt omfattet af betegnelsen konfekturevarer.
Herefter findes  

 indsigelsen at måtte tages til følge, hvorfor registreringen  

 ophæves.
 Herefter bestemmes:
 Varemærkeregistrering VR 7625/1993 erklæres  

 ugyldig.
