Betænkning afgivet af Retsudvalget den  

 7. december 2000 Betænkning over Forslag til lov om ændring af lov om  

 integration af udlændinge i Danmark (integrationsloven) (Ændring af reglerne om rådighedsforpligtelse  

 og sanktioner ved udeblivelse fra  

 introduktionsprogrammet) [af indenrigsministeren (Pia Gjellerup, fg.)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i tre  

 møder.
Spørgsmål Udvalget har stillet 5 spørgsmål til  

 indenrigsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, V, KF, DF, CD, RV, KRF og  

 FRI) indstiller lovforslaget til vedtagelse uændret.
 Dansk Folkepartis medlem af udvalget udtaler, at Dansk  

 Folkeparti ganske vist har været modstander af integrationsloven, men  

 de opstramninger, dette lovforslag lægger op til, burde have  

 været gennemført for længst.
Desværre kan Dansk Folkeparti konstatere, at de  

 muligheder, der er for at undslå sig anvist arbejde i lovforslaget, er  

 alt for omfattende.
Der er eksempelvis i § 25, stk. 3, opremset hele otte  

 eksempler, hvor den ledige kan lade være at tage imod anvist  

 arbejde.
 Der er således stadig behov for stramninger, men  

 lovforslaget er dog udtryk for en forbedring i forhold til den  

 nuværende lovgivning, og derfor kan Dansk Folkeparti støtte  

 lovforslaget.
 Et mindretal i udvalget (SF og EL) indstiller  

 lovforslaget til forkastelse ved 3. behandling.
Socialistisk Folkepartis medlem af udvalget  

 bemærker, at SF ikke kan støtte de skærpede  

 sanktionsregler og ej heller, at man indfører ufravigelige  

 sanktionsregler.
Det begrænser rammerne for dialogen mellem  

 sagsbehandleren og den udlænding, som er i gang med  

 introduktionsprogrammet.
Uanset at det er positivt, at det præciseres,  

 hvilke grunde der er gyldige grunde for ikke at stå til rådighed,  

 så medfører den udtømmende liste mindre mulighed for  

 fleksibilitet og hensyntagen til særlige forhold.
SF finder det  

 uacceptabelt, at man kan fratage en person hele introduktionsydelsen.
SF finder det principielt rigtigt, at man ligestiller  

 introduktionsydelsen med ydelser under lov om aktiv socialhjælp.  

 Når det gælder sanktioner og endda ufravigelige sanktioner,  

 bliver det betænkeligt, idet flygtninge og indvandrere de første  

 år, de er i Danmark, typisk vil have andre problemer end personer med  

 langt ophold i Danmark.
Det kan i mange tilfælde vise sig mere  

 relevant, at den enkelte flygtning eller indvandrer får bedre mulighed  

 for at påvirke introduktionsprogrammets indhold og kvalitet.
 Enhedslistens medlem af udvalget mener, at lovforslaget er  

 endnu et udtryk for den stramningsskrue, som regeringen konstant drejer  

 på over for de grupper i samfundet, som ikke kan eller har mulighed for  

 at finde en plads, der passer til dem.
 Enhedslisten har bemærket, at der fra flere af  

 høringsparterne er fremkommet kommentarer, som påpeger problemer  

 med at afgrænse de persongrupper, der er omfattet af lovforslaget, og  

 manglende fastlæggelse af regelgrundlaget for kommunernes  

 administration.
 Enhedslisten har i den forbindelse bemærket sig,  

 hvad Mellemfolkeligt Samvirke har påpeget i sit høringssvar,  

 nemlig at »(h)vis intentionen er at forbedre  

 integrationsindsatsen og give de nyankomne udlændinge et bedre  

 fundament i det danske samfund, ville det være mere rationelt at  

 betragte indsatsen samlet og foretage justeringer, der kan styrke såvel  

 beskæftigelsesmuligheder som kvaliteten og effekten af  

 introduktionsprogrammet«.
 I forlængelse heraf er det Enhedslistens opfattelse,  

 at der med den foreslåede ændring stilles nogle krav, som i deres  

 praktiske udførelse ikke i tilstrækkelig grad åbner  

 mulighed for, at der tages hensyn til de særlige omstændigheder,  

 der kan gøre sig gældende for udlændinge under integration  

 i Danmark.
 En oversigt over Folketingets sammensætning er  

 optrykt i betænkningen.
Dorte Bennedsen (S)  

  Lissa Mathiasen (S) fmd.  Per Kaalund (S)  

  Frederik Nørgaard (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (FRI)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 90 Bilagsnr.
