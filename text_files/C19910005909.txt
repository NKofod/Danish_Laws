(Timereduktion for arbejde på ubekvemme  

 tidspunkter og nettotimetal) (Til alle efterskoler) Som følge af arbejdstidsnedsættelsen pr. 1. august 1990 har  

 Finansministeriet meddelt, at der pr. 1. januar 1991 sker en nedsættelse af  

 timereduktionen for arbejde på ubekvemme tidspunkter.
 Den nye timereduktion bevirker, at nettotimetallet ændres pr. 1. januar  

 1991.
 Bestemmelserne i §§ 5-8, § 18, § 27 og § 35 i cirkulære af 1. marts 1990  

 om løn- og ansættelsesforhold for forstandere og lærere ved efterskoler - med  

 de ændringer som følger af cirkulære af 11. juli 1990 om  

 arbejdstidsforkortelse pr. 1. august 1990 - affattes pr. 1. januar 1991  

 sådan:
Løntimetal § 5.  For forstandere er det årlige løntimetal 333  

 timer.
Det gælder også forstandere ved kombinerede fri- og efterskoler.  

 Løntimetallet nedsættes fra 1. januar i det kalenderår, hvor de fylder 60 år,  

 til 287 timer.
Stk. 2.  For heltidslærere er det årlige løntimetal 999  

 timer fordelt på mindst 36 uger.
Løntimetallet nedsættes fra 1. januar i det  

 kalenderår, hvor de fylder 60 år, til 851 timer.
Timereduktion som følge af ferieforlængelsen § 6.  Som følge af ferieforlængelsen ydes  

 timereduktion til forstandere, heltidslærere og kvotalærere, jf.  

 lønbekendtgørelsens § 4, stk. 2. For en forstander ansat i et helt finansår  

 udgør reduktionen 18,5 løntimer.
For en heltidslærer ansat i et helt finansår  

 udgør timereduktionen 22 løntimer.
 Stk. 2.  Til forstandere og lærere med aldersnedsat  

 timetal ydes timereduktion ligeledes med henholdsvis 18,5 og 22 timer.
 Stk. 3.  er uforandret.
Timereduktion for arbejde på ubekvemme tidspunkter § 7.  For arbejde på ubekvemme tidspunkter ydes  

 timereduktion med 0,017 time pr. løntime til heltidslærere og kvotalærere.  

 Denne reduktion udgør for heltidslærere ansat i et helt finansår 17 løntimer  

 årligt.
 Stk. 2.  Til lærere med aldersnedsat løntimetal ydes  

 timereduktion ligeledes med 17 løntimer.
 Stk. 3.  For heltidslærere ansat i en del af et finansår  

 og for kvotalærere udgør reduktionen en andel af de i stk. 1 nævnte timetal  

 bestemt af forholdet mellem det opnåede, dog mindst aftalte, nettotimetal og  

 det årlige nettotimetal.
 § 18,  stk. 2 og 3 udgår.
Lønudbetaling § 22.  De i §§ 14 og 15 nævnte lønninger og  

 kostskoletillæg udbetales månedsvis med 1/12. Dele af måneder betales med  

 1/30 månedsløn pr. dag.
Til kvotalærere udbetales en månedlig a conto  

 månedsløn beregnet som den aftalte kvoteandel af månedslønnen for  

 heltidslærere.
Overtimer og undertimer § 27.  Undertimer er de nettotimer, som i  

 årsopgørelsen udgør forskellen mellem det årlige nettotimetal og et opgjort  

 mindre nettotimetal.
Der kan kun opgøres følgende antal nettotimer og  

 undertimer:
 For forstandere og for lærere med aldersnedsat timetal ganges dog ikke med  

 1,25.
 Stk. 2  er uforandret.
 Med dette cirkulære ophæves:
 Kulturministeriets cirkulære af 11. juli 1990 om ændring af cirkulære af  

 1. marts 1990 om løn- og ansættelsesforhold for forstandere og lærere ved  

 efterskoler.
Kulturministeriet, Direktoratet for Folkeoplysning, Frie Grundskoler m.v.,. den 20. marts 1991.
 P.d.v.
