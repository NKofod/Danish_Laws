(Til alle kommunalbestyrelser og  

 valgbestyrelser) 1. Indledning.
 Udarbejdelsen af det generelle valgcirkulære er blevet forsinket i forhold  

 til den hidtil forudsatte tidsplan.
 I stedet for det generelle valgcirkulære udsendes derfor denne generelle  

 vejledning om afholdelse af Europa-Parlamentsvalget torsdag den 15. juni  

 1989.
Vedjledningen indeholder bl.a. oplysning om de nye bekendtgørelser,  

 cirkulærer mv., der vil blive udsendt inden valget, og om hovedindholdet af  

 disse sammenholdt med hidtil gældende regler.
Som bilag er vedlagt en  

 oversigt over regelgrundlaget for afholdelsen af valget, dvs. love,  

 bekendtgørelser, cirkulærer, vejledninger og skrivelser.
Såvel allerede  

 udsendte regler som regler, der vil blive udsendt inden valget, indeholdes i  

 oversigten.
 Endvidere gives med udgangspunkt i bestemmelserne i de enkelte kapitler i  

 Europa-Parlamentsvalgloven en vejledning dels om forskellige spørgsmål, der  

 særlig vedrører ændringerne i valglovene, dels om forskellige spørgsmål  

 vedrørende forberedelse og gennemførelse af valg, der erfaringsmæssigt giver  

 anledning til tvivl og telefoniske henvendelser til Indenrigsministeriet.
 2. Valgret, valglister og valgkort.
 2.1. Valgret til Europa-Parlamentsvalg.
 Om valgretsbetingelserne henvises til Europa-Parlamentsvalglovens § 3.
Særligt om valgretsbetingelserne bemærkes, at umyndiggjorte ikke har  

 valgret.
Umyndiggjorte er såvel personer, der alene er umyndiggjort i  

 formueretlig henseende, som personer der tillige er personlig umyndiggjorte.  

 Valgretten fortabes ikke for personer, der sættes under lavværgemål.
Heller  

 ikke for personer, for hvem der bestikkes en tilsynsværge i forbindelse med  

 indlæggelse på psykiatrisk sygehus eller afdeling, fortabes valgretten.
 2.2. Maskinel udarbejdelse af og manuel berigtigelse af valglister  

 mv.
 Reglerne om udarbejdelse af valglister og udsendelse af valgkort findes i  

 Europa-Parlamentsvalglovens kapitel 4, sammenholdt med folketingsvalglovens  

 kapital 4.
 Indenrigsministeriet, Afdelingen for Personregistrering, vil i uge 20  

 sende en CPR-meddelelse til alle kommuner om den tidsplan, der gælder for  

 udtræk fra det centrale personregister (CPR) til brug for fremstilling af  

 valglister og valgkort, udsendelse af materiale til kommunerne mv.
 Senest i uge 21 vil Indenrigsministeriet udsende en cirkulæreskrivelse om  

 udarbejdelse af valglister mv. til Europa-Parlamentsvalget torsdag den 15.  

 juni 1989.
Der erindres om, at kommunalbestyrelsen ikke mere har pligt til at  

 annoncere om, at der vil blive udsendt valgkort, ligesom valgbestyrelsen ikke  

 mere har pligt til at annoncere dag og tid for afstemningen.
Annonceringen  

 forestås af Indenrigsministeriet.
Annoncen vil blive bragt i alle landets  

 dagblade mandag den 5. juni 1989 eller - hvis det pågældende dagblad ikke  

 udkommer denne dag - lørdag den 3. juni 1989. Annoncen vil bl.a. indeholde en  

 opfordring til vælgerne om at klage til folkeregistret i deres kommune,  

 såfremt de ikke har modtaget valgkort senest lørdag den 10. juni 1989, eller  

 såfremt valgkortet indeholder forkerte oplysninger.
 2.3. Særligt om vælgere med midlertidigt ophold i udlandet.
Ansøgninger om optagelse på folketingsvalglisten og dermed på valglisten  

 til Europa-Parlamentsvalget af personer, der har valgret uanset udlandsophold  

 (folketingsvalglovens § 2), bør behandles straks efter modtagelsen, herunder  

 eventuelt videresendes til Valgretsnævnet.
Der skal så vidt muligt træffes  

 afgørelse i alle sager, der modtages til og med 18.-dagen før valgdagen (28.  

 maj 1989). Nærmere regler herom vil blive indeholdt i Indenrigsministeriets  

 cirkulæreskrivelse om udarbejdelse af valglister mv. (udsendes senest i uge  

 21).
 Om behandlingen af disse ansøgninger henvises i øvrigt til  

 Indenrigsministeriets cirkulære nr. 75 af 23. juni 1988 om behandling mv. af  

 ansøgninger om optagelse på valglisten af personer, der har valgret uanset  

 ophold i udlandet.
 2.4. Særligt om vælgere med fast bopæl i et af de øvrige EF-lande.
 Vælgere, der har fast bopæl i et af de øvrige EF-lande, jf.  

 Europa-Parlamentsvalglovens § 3, stk. 1, nr. 2, optages efter ansøgning på en  

 særlig supplementsliste til valglisten i Københavns Kommune.
Via CPR-registret kontrollerer Københavns Kommune, hvorvidt en vælger, der  

 er optaget på supplementslisten, tillige - i medfør af folketingsvalglovens §  

 2, jf. § 16 - er optaget på valglisten i den kommune, hvor vælgeren sidst har  

 været tilmeldt folkeregistret.
Hvis det viser sig at være tilfældet, bliver  

 vælgeren slettet af supplementslisten til valglisten i Københavns kommune og  

 forbliver stående på valglisten i den kommune, hvor den pågældende sidst har  

 været tilmeldt folkeregistret.
Vælgere, der er optaget på supplementslisten, kan ikke stemme ved  

 personligt fremmøde på afstemningsstedet på valgdagen.
De kan heller ikke  

 brevstemme her i landet.
 Disse vælgere kan alene stemme ved at afgive brevstemme på en dansk  

 diplomatisk eller konsulær repræsentation i et af de øvrige medlemslande i De  

 Europæiske Fællesskaber.
Til brug for disse vælgere er fremstillet et særligt brevstemmemateriale.  

 Det adskiller sig bl.a. fra det almindelige brevstemmemateriale derved, at  

 yderkuverten ikke er grøn, men grå, og påtrykt adressering til Københavns  

 Registerforvaltning.
Endvidere er der på forsiden af yderkuverten påtrykt  

 ordene: »Kun for vælgere bosat i EF-området uden for Danmark, og som  

 ikke er optaget på folketingsvalglisten.« Til brug for disse vælgere er endvidere fremstillet et særligt følgebrev,  

 der indeholder en erklæring om, at den pågældende vælger ikke har afgivet  

 stemme til Europa-Parlamentsvalget i noget andet EF-land, jf.  

 Europa-Parlamentsvalglovens § 5.
 I forbindelse med modtagelse og eventuel videresendelse af brevstemmer,  

 jf. folketingsvalglovens § 64, stk. 2, må kommunalbestyrelsen være opmærksom  

 på, at det særlige brevstemmemateriale, ved brevstemmeafgivning i et af de  

 øvrige EF-lande, kan være benyttet af en vælger, der er optaget på  

 folketingsvalglisten, og omvendt, at en vælger, der er optaget på  

 supplementslisten, kan have benyttet det almindelige brevstemmemateriale.
 2.5. Tidsfrister.
 Vedrørende tidsfristerne for valglister og valgkort henvises til den  

 oversigt over tidsfrister ved Europa-Parlamentsvalget, der blev udsendt med  

 Indenrigsministeriets skrivelse af 17. marts 1989 (Foreløbig meddelelse om  

 forberedelse og gennemførelse af Europa-Parlamentsvalget torsdag den 15. juni  

 1989.).
 3. Brevstemmeafgivning.
3.1. De generelle regler.
Tidsfrister. Åbningstider på  

 folkeregistrene.
Kandidatfortegnelser.
Brevstemmematerialet.
 Brevstemmeafgivning til Europa-Parlamentsvalg finder sted efter reglerne  

 om brevstemmeafgivning i folketingsvalglovens kapital 8 (lov nr. 271 af 13.  

 maj 1987 som ændret ved lov nr. 245 af 19. april 1989).
Efter disse bestemmelser kan vælgere, der er forhindret i at møde frem til  

 afstemningen på valgdagen, afgive brevstemme på folkeregistrene de sidste 3  

 uger før valgdagen, dog senest næstsidste søgnedag før valgdagen.
Der skal  

 således kunne afgives brevstemme på hverdage i tidsrummet fra og med torsdag  

 den 25. maj   

 1989 til og med tirsdag den 13. juni 1989. Uanset normal lørdagslukning vil  

 det være hensigtsmæssigt, at folkeregistrene holdes åbne for  

 brevstemmeafgivning i mindst nogle timer på alle lørdage i det pågældende  

 tidsrum, ligsom det vil være hensigtsmæssigt, at folkeregistrene holdes åbne  

 den 5. juni indtil kl. 12.00.
 Inden for samme tidsrum kan der - udover på sygehuse og i  

 kriminalforsorgens anstalter og arresthusene, der selv foranstalter  

 brevstemmeafgivning - finde brevstemmeafgivning sted på plejehjem og andre  

 institutioner, der drives efter reglerne i bistandsloven.
 Endelig kan vælgere, der på grund af sygdom eller manglende førlighed ikke  

 vil kunne møde frem på afstemningsstedet, brevstemme i deres eget hjem,  

 medmindre de har mulighed for at stemme i en af de ovenfor nævnte  

 institutioner.
Anmodning om at brevstemme i hjemmet skal indgives til folkeregistret   

 i opholdskommunen senest kl. 18 lørdag den 3. juni 1989. Anmodningen skal  

 indgives på et særligt ansøgningsskema, der udleveres af folkeregistret.
Af  

 hensyn til udlevering af ansøgningsskemaet til personer, der måtte henvende  

 sig herom, skal folkeregistret holdes åbent mindst nogle timer umiddelbart  

 inden kl. 18 lørdag den 2. juni 1989.
 Man skal i denne forbindelse henlede opmærksomheden på, at det i den nye  

 bekendtgørelse om brevstemmeafgivning i vælgerens hjem, jf. nedenfor i afsnit  

 3.2, vil blive fastsat, at kommunalbestyrelsen skal sørge for, at vælgere,  

 der har hjemmehjælp eller hjemmesygepleje, og som må antages at opfylde  

 betingelserne for at stemme i hjemmet, får udleveret et ansøgningsskema af  

 hjemmehjælperen eller hjemmesygeplejersken m.fl., som om fornødent yder  

 vælgeren bistand med at udfylde og indsende skemaet.
 Indenrigsministeriet vil inden den 25. maj 1989 udsende en fortegnelse  

 over samtlige opstillede kandidater til fremlæggelse eller opslag på  

 folkeregistrene og overnnævnte institutioner mv. samt til medbringelse ved  

 brevstemmeafgivningen i hjemmene.
 Der er udarbejdet nyt brevstemmemateriale til Europa-Parlamentsvalg.
 Der henvises herom til Indenrigsministeriets foreløbige meddelelse af 17.  

 marts 1989. Hvis kommunalbestyrelsen ikke allerede har rekvireret nyt  

 brevstemmemateriale, bør dette ske snarest.
Brevstemmematerialet kan rekvireres hos Barfod og I.
Chr.
Petersen,  

 Postboks 1332, Fabriksparken 56, 2600 Glostrup, telefon 42 45 15 16.
3.2. Særligt om brevstemmeafgivning på plejehjem mv. og i vælgerens  

  

 eget hjem.
Tilforordnede vælgere som stemmemodtagere.
 Som tidligere meddelt, senest i Indenrigsministeriets skrivelse af 17.  

 april 1989, er det nu fastsat i folketingsvalgloven, at hvervene som  

 stemmemodtagere ved brevstemmeafgivning på plejehjem mv. og i vælgerens eget  

 hjem skal varetages af tilforordnede vælgere, der er valgt af  

 kommunalbestyrelsen efter reglerne i folketingsvalglovens § 30. Endvidere er  

 det fastsat, at brevstemmer de nævnte steder skal afgives til 2  

 stemmemodtagere.
 Nye bekendtgørelser, dels om brevstemmeafgivning på plejehjem og andre  

 institutioner, der drives efter reglerne i bistandsloven, dels om  

 brevstemmeafgivning i vælgerens hjem, bliver bekendtgjort i Lovtidende den  

 20. maj 1989 og vil blive udsendt snarest derefter.
Bortset fra de ændringer, der følger af de nye regler om stemmemodtagere,  

 vil reglerne i bekendtgørelserne i store træk svare til de hidtil gældende  

 regler.
I en række henseender er de nye regler dog mere detaljerede end de  

 hidtil gældende regler.
 Det bliver fastslået, at kommunalbestyrelsen har ansvaret for  

 forberedelsen og tilrettelæggelsen af brevstemmeafgivningen de nævnte steder,  

 men der vil ikke blive fastsat nærmere regler om, hvorledes  

 kommunalbestyrelsen skal løse disse opgaver.
 Det vil i øvrigt bl.a. blive fastsat, at hver af de 2 stemmemodtagere så  

 vidt muligt skal være udpeget af forskellige grupper i kommunalbestyrelsen.  

 Endvidere vil blive fastsat, at kandidater til valget samt ansatte på  

 plejehjem mv., henholdsvis hjemmehjælpere og hjemmesygeplejersker m.fl. ansat  

 i kommunens hjemmesygeplejerskeordning, ikke kan udpeges til stemmemodtagere  

 på plejehjem mv., henholdsvis i vælgerens eget hjem, uanset om de i øvrigt  

 måtte være valgt som tilforordnede vælgere.
I øvrigt bemærkes, at det med de nye regler om stemmemodtagerne ved  

 brevstemmeafgivning på plejehjem mv. og i vælgerens eget hjem er tilsigtet,  

 at eventuel bistand til vælgerens stemmeafgivning de nævnte steder ligesom  

 ved stemmeafgivningen på valgdagen skal ydes af to tilforordnede vælgere.
Ved  

 lovændringen er derfor forudsat, at de tilforordnede vælgere, der skal  

 fungere som brevstemmemodtagere, bliver udpeget blandt de tilforordnede  

 vælgere efter samme principper som de tilforordnede vælgere (eventuelt  

 valgstyrere), der udpeges til på valgdagen at yde hjælp til stemmeafgivningen  

 til de vælgere, der har brug herfor og fremsætter anmodning herom.
 Det vil ikke være i overensstemmelse med forudsætningerne for  

 lovændringen, såfremt stemmemodtagerne ved brevstemmeafgivning på plejehjem  

 mv. og i vælgerens eget hjem udpeges blandt tilforordnede vælgere, der er  

 ansat i kommunens forvaltning, herunder folkeregistret, med henblik på at  

 brevstemmeafgivningen de nævnte steder som hidtil kan gennemføres alene med  

 kommunalt ansat personale som stemmemodtagere.
 Alle tilforordnede vælgere, uanset beskæftigelse eller ansættelsessted,  

 der fungerer som stemmemodtagere ved brevstemmeafgivning, skal have diæter  

 efter reglerne i folketingsvalglovens § 31, stk. 3, jf. den kommunale  

 styrelseslovs § 16, og de i medfør heraf fastsatte regler (280 kr. pr. dag,  

 hvis varetagelsen af hvervet varer under 4 timer, 560 kr. pr. dag, hvis  

 varetagelsen af hvervet varer mere end 4 timer). Der kan ikke ydes erstatning  

 for tabt arbejdsfortjeneste.
 Ifølge Skatteministeriets bekendtgørelse nr. 361 af 11. juli 1975 anses  

 diæterne for B-indkomst, hvorfor der ikke skal tilbageholdes kildeskat.
 3.3. Stillingsbetegnelse og institutionsstempel/navn på følgebreve  

 ved brevstemmeafgivning i plejehjem mv. og vælgerens eget hjem.
I de nævnte bekendtgørelser vil blive fastsat, at (kun) en af  

 stemmemodtagerne skal underskrive attesten på følgebrevet.
Den attesterende  

 stemmemodtagers stillingsangivelse på følgebrevet skal være:  

 »tilforordnet (vælger)».
Endvidere vil det blive fastsat, at der  

 ved brevstemmeafgivning på plejehjem mv. skal anføres såvel kommunens som  

 institutionens stempel/navn, mens der ved brevstemmeafgivning i vælgerens  

 hjem skal påføres kommunens eller folkeregistrets stempel/navn.
 3.4. Stemmemodtagerne må ikke bære emblemer, mærkater eller lignende,  

 der angiver bestemt partitilhørsforhold, politisk holdning mv.
I de nye bekendtgørelser om brevstemmeafgivning vil blive fastsat, at  

 stemmemodtagerne ikke må bære emblemer, mærkater eller lignende, der angiver  

 tilknytning til et bestemt parti (kandidatliste) eller en bestemt kandidat.  

 Stemmemodtagerne må heller ikke bære emblemer, mærkater eller lignende, der  

 giver udtryk for stillingtagen til aktuelle politiske spørgsmål eller i  

 øvrigt giver udtryk for en bestemt politisk holdning eller lignende.
Disse  

 bestemmelser vil tillige være retningsgivende for de tilforordnede vælgere,  

 valgstyrere og andre, der medvirker ved afstemningen på valgdagen, jf.  

 nedenfor i afsnit 5.4.
 3.5. Særligt om brevstemmeafgivning på folkeregistret.
Der vil ikke blive fastsat nærmere regler om fremgangsmåden mv. ved  

 brevstemmeafgivning på folkeregistrene.
Brevstemmeafgivningen skal derfor  

 foregå direkte på grundlag af lovens regler.
Der henvises herom navnlig til  

 reglerne i folketingsvalglovens §§ 61 og 62.
 Efter loven gælder ikke nogen regel om, at der ved brevstemmeafgivning på  

 folkeregistrene skal være to stemmemodtagere.
Der bør dog være mindst to stemmemodtagerer til stede for det tilfælde, at  

 en vælger skal have hjælp til at udfylde stemmesedlen.
I så fald bør 2  

 stemmemodtagere medvirke ved brevstemmeafgivningen.
Den stemmemodtager, der  

 har ydet hjælp, påtegner følgebrevet med »Hjælp ydet til udfyldelse af  

 stemmesedlen« eller lignende efterfulgt af sin underskrift eller  

 initialer, mens den anden stemmemodtager attesterer følgebrevet.
I tilfælde, hvor vælgeren ikke er i stand til egenhændigt at underskrive  

 følgebrevet, bør ligeledes medvirke 2 stemmememodtagere.
Den ene  

 stemmemodtager underskriver i dette tilfælde på det sted på følgebrevet, der  

 er beregnet til vælgerens underskrift, med sit eget navn efterfulgt af ordet  

 »for« og vælgerens navn, mens den anden stemmemodtager underskriver  

 attesten.
I folketingsvalgloven er det forudsat, at vælgeren selv udfylder  

 følgebrevet og yderkuverten, herunder rubrikken på bagsiden.
Der er dog intet  

 til hinder for, at folkeregistret er vælgeren behjælpelig med - på grundlag  

 af den foreviste legitimation - at udfylde følgebrevet og rubrikken på  

 yderkuvertens bagside med vælgerens fulde navn, fødselsdato og bopæl samt  

 foretage adressering på yderkuverten til kommunalbestyrelsen i den kommune,  

 hvor vælgeren er optaget på valglisten (har fast bopæl).
 Brevstemmeafgivning på folkeregistret kan foretages uden for  

 folkeregistrets lokaler, f.eks. på parkeringspladsen ved folkeregistret  

 (»vognbrevstemme«). En vælger har dog ikke krav på at kunne  

 brevstemme uden for folkeregistrets lokaler.
 3.6. Særligt om brevstemmeafgivning på mindre øer, herunder  

 Christiansø.
 På afsides beliggende øer, der ikke udgør et selvstændigt  

 afstemningsområde, kan afgives brevstemme til en eller flere vælgere, som  

 kommunalbestyrelsen har udpeget til at være stemmemodtagere, jf.  

 folketingsvalglovens § 54, stk. 4, jf. § 55, stk. 3.
 På Christiansø kan der afgives brevstemme hos fyrmesteren inden for de  

 frister, der i øvrigt gælder for brevstemmeafgivning her i landet.
3.7. Særligt om brevstemmeafgivning på Færøerne, i Grønland og i  

 udlandet.
Stemmemodtagere udpeget af indenrigsministeren.
Ved Europa-Parlamentsvalg kan ligesom ved andre valg brevstemmes på  

 folkeregistrene på Færøerne og i Grønland samt på danske repræsentationer i  

 udlandet (ambassader, konsulater, militærmissioner mv.). I Schweiz har  

 myndighederne ikke hidtil tilladt stemmeafgivning på schweizisk territorium  

 til valg i udlandet.
Dette tillader de schweiziske myndigheder nu, men under  

 særlige betingelser.
Betingelserne indebærer - ligesom ved  

 brevstemmeafgivning på en dansk repræsentation i Forbundsrepublikken Tyskland  

 - at vælgeren efter udfyldelse af brevstemmematerialet på repræsentationen  

 skal medtage dette og selv aflevere det til postbesørgelse uden for  

 repræsentationens område.
 Følgende personer (stillingsindehavere) er af Indenrigsministeriet  

 permanent udpeget som brevstemmemodtagere:
 På Færøerne:
Kontorchefen ved rigsombudet Landfogeden Sysselmændene I Grønland:
Forbindelsesofficeren, Thule Forbindelsesofficeren, Søndre Strømfjord Stationslederen, Danmarkshavn Stationslederen, Narssarsuaq Stationslederen, Kulusuk Stationslederen, Prins Christian Sund Stationslederen på Station Nord Flyvepladsforvalteren, Constable Pynt Havnekontrolløren, Færingehavn Chefen for Slædepatruljen Sirius I udlandet:
Chefen for Dansk Kontingent til De Forenede Nationers styrke på Cypern Kontingentets underafdelingschefer Ældste danske officer ved FN's observatørgruppe til overvågelse af  

 våbenstilstanden mellem Indien og Pakistan.
3.8. Brevstemmeafgivning på danske skibe i udenrigsfart og på dansk e havanlæg.
 På danske skibe i udenrigsfart samt på danske havanlæg uden for dansk  

 område kan afgives brevstemme de sidste 3 måneder før valgdagen.
 På danske havanlæg på dansk område kan afgives brevstemme de sidste 3 uger  

 før valgdagen, dog senest næstsidste søgnedag før valgdagen.
 Det drejer sig for tiden om havanlæggene på Danfeltet, Gorm Feltet samt  

 felterne Thyra Øst og Vest.
 3.9. Nye regler om registrering mv. af brevstemmer.  

 Brevstemmeprotokol.
 Cirkulære af 3. maj 1989 om brevstemmeprotokollers indhold og udformning  

 er under trykning og vil snarest blive udsendt til alle kommunalbestyrelser.
Fortrykte brevstemmeprotokoller kan allerede på nuværende tidspunkt  

 rekvireres hos Barfod og I.
Chr.
Petersen.
 Den nye folketingsvalglov og dermed cirkulæret indebærer bl.a., at der  

 ikke mere skal foretages en registrering af hver enkelt brevstemme.
 I øvrigt henledes opmærksomheden på, at der ikke mere stilles krav om, at  

 der i forbindelse med valgstyrernes gennemgang af brevstemmerne udskrives  

 valgkort for hver brevstemme, der tages i betragtning.
 3.10. Særligt om brevstemmer, der ikke kan komme i betragtning.
 Reglerne om, hvilke rettidigt modtagne brevstemmer der ikke kan komme i  

 betragtning, findes i foketingsvalgslovens § 65.
 En brevstemme er rettidigt modtaget, såfremt den er afleveret til  

 valgstyrerne, inden afstemningen på valgdagen begynder kl. 9.
 Idet der i øvrigt henvises til nævnte regler, skal særlig bemærkes, at den  

 omstændighed, at der er benyttet »gammelt« brevstemmemateriale,  

 dvs. brevstemmemateriale fremstillet til brug ved tidligere  

 Europa-Parlamentsvalg, ikke i sig selv indebærer, at brevstemmen ikke kan  

 tages i betragtning.
 Hvis en vælger, der har valgret efter Europa-Parlamentsvalglovens § 3,  

 stk. 1, nr. 2, dvs. en vælger, der har fast bopæl i et af de øvrige EF-lande  

 og er optaget på supplementslisten til valglisten i Københavns kommune, har  

 benyttet et følgebrev, der er beregnet til almindelige vælgere - dvs. et  

 følgebrev, der ikke er påtrykt en erklæring om, at den pågældende vælger ikke  

 har afgivet stemme til Europa-Parlamentsvalget i noget andet EF-land - kan  

 brevstemmen ikke komme i betragtning, jf. folketingsvalglovens § 65, stk. 2,  

 nr. 5.
 At en vælger, der har valgret efter Europa-Parlamentsvalglovens § 3, stk.  

 1, nr. 1, dvs. en vælger, der har valgret til Folketinget og er optaget på  

 folketingsvalglisten, har benyttet det brevstemmemateriale, der er  

 fremstillet til vælgere med fast bopæl i et af de øvrige EF-lande, indebærer  

 derimod ikke i sig selv, at brevstemmen ikke kan komme i betragtning.
Påskrift på konvolutten, hvori brevstemmesedlen er indlagt, indebærer ikke  

 i sig selv, at brevstemmen ikke kan komme i betragtning.
Påskrift på  

 konvolutten - der altså skal nedlægges i stemmekassen efter afstemningens  

 afslutning - vil derimod indebære, at brevstemmen bliver ugyldig.
Dette vil  

 udtrykkeligt blive fastsat i bekendtgørelsen om bedømmelse af stemmesedler  

 afgivet til Europa-Parlamentsvalg.
Hvis valgstyrerne efter afstemningens påbegyndelse modtager bekræftet  

 underretning om, at en vælger, der har afgivet en brevstemme, der ved  

 gennemgangen af brevstemmerne inden afstemningens påbegyndelse er taget i  

 betragtning, er afgået ved døden inden valgdagen, kan den pågældendes  

 brevstemme ikke komme i betragtning.
Brevstemmen skal derfor fremtages,  

 påtegnes om årsagen til, at den ikke kan komme i betragtning (afsenderen er  

 død inden valgdagen), og henlægges til de øvrige brevstemmer, der ikke kan  

 komme i betragtning, og indgå i registreringen af disse i afstemningsbogen.
 Tilsvarende gælder, hvis valgstyrerne efter afstemningens påbegyndelse  

 modtager bekræftet underretning om, at en vælger, der er optaget på  

 valglisten, inden valgdagen af andre grunde har mistet sin valgret  

 (umyndiggørelse, fortabelse af dansk indfødsret mv.).
 Endelig henledes opmærksomheden på, at reglerne om, hvilke brevstemmer der  

 ikke kan komme i betragtning, er lempet, jf. folketingsvalglovens § 65, stk.  

 2, nr. 3, som ændret ved lov nr. 245 af 19. april 1989. Lempelsen indebærer  

 bl.a., at indlæggelse af valgkort i yderkuverten sammen med følgebrev og  

 konvolut med stemmeseddel ikke i sig selv skal medføre, at brevstemmen ikke  

 kan komme i betragtning.
 Herudover skal nævnes, at såfremt en vælger har afgivet mere end een  

 brevstemme, der opfylder betingelserne for at komme i betragtning, er det  

 alene den sidst afgivne, der kommer i betragtning, jf. folketingsvalglovens §  

 65, stk. 3.
 4. Stemmesedler og kandidatopslag.
Som ved Europa-Parlamentsvalget i 1984 vil Indenrigsministeriet sende et  

 barytaftryk af stemmesedlen til alle valgbestyrelser.
Aftrykket kan direkte  

 danne grundlag for trykningen af stemmesedlen til Europa-Parlamentsvalget -  

 efter at valgbestyrelsen har påført aftrykket en betegnelse for den  

 pågældende opstillingskreds.
Barytaftryk med kandidaternes navne til brug ved  

 trykning af opslag til stemmelokalerne vil ligeledes blive tilsendt  

 valgbestyrelserne.
Barytaftryk vil blive tilsendt valgbestyrelserne snarest efter, at fristen  

 for anmeldelse af kandidater er udløbet.
Fristen udløber den 21. maj 1989 kl.  

 12.
 Stemmesedlens længde vil ikke overstige 65 cm.
 Bekendtgørelse af 10. maj 1989 om stemmesedler til brug ved  

 Europa-Parlamentsvalg vil blive bekendtgjort i Lovtidende den 20. maj 1989.  

 Valgbestyrelserne kan dog rent praktisk henholde sig til det af  

 Indenrigsministeriet tilsendte barytaftryk af stemmesedlen.
 5. Afstemning på valgdagen.
 Der henvises til reglerne i folketingsvalglovens kapital 7, der også  

 finder anvendelse ved Europa-Parlamentsvalg.
 5.1. Særligt om de nye regler i folketingsvalgloven.
 Det er nu fastsat udtrykkeligt i folketingsvalgloven, jf. § 45, stk. 4, at  

 kommunalbestyrelsen skal sørge for, at der på hvert afstemningssted er  

 truffet de fornødne forberedelser til afstemningen, herunder at valgstyrerne  

 og de tilforordnede vælgere er gjort bekendt med deres opgaver på valgdagen  

 (herunder når afstemningen er afsluttet, jf. afsnit 4 i Indenrigsministeriets  

 cirkulæreskrivelse af 17. april 1989).
 Opmærksomheden henledes endvidere på, at der nu i alle tilfælde er adgang  

 til at udspørge en vælger om navn, bopæl og fødselsdato (folketingsvalglovens  

 § 47), men ikke personnummer, samt at hjælp til stemmeafgivning skal ydes af  

 to valgstyrere eller tilforordnede vælgere (folketingsvalglovens § 49, stk.  

 2).
 På hvert afstemningssted skal derfor være indrettet et stemmerum, hvor der  

 er plads til, at 3 personer kan opholde sig samtidig.
 Blinde og svagsynede vælgere har fortsat ret til på afstemningsstedet på  

 valgdagen (men som hidtil ikke ved brevstemmeafgivning) at forlange hjælp af  

 en person, som vedkommende selv har udpeget (folketingsvalglovens § 49, stk.  

 3).
 Herudover henledes opmærksomheden på, at det nu udtrykkeligt i loven er  

 fastsat, at hjælp til afkrydsning af stemmesedlen kun kan ydes, såfremt  

 vælgeren umiddelbart over for dem, der yder hjælp, utvetydigt kan  

 tilkendegive, på hvilket parti (kandidatliste) eller hvilken kandidat  

 vælgeren ønsker at stemme.
 En af vælgeren medbragt håndskrevet eller maskinskrevet seddel om, hvor på  

 stemmesedlen vælgeren ønsker krydset sat, kan ikke anses for en umiddelbar  

 tilkendegivelse.
 5.2. Særligt om indsamlinger på afstemningsstederne.
 Kommunalbestyrelsen afgør, hvorvidt anmodninger om tilladelse til  

 indsamlinger til velgørende formål (Røde Kors, Folkekirkens Nødhjælp mv.) på  

 valgdagen i forbindelse med de enkelte afstemningssteder skal imødekommes.  

 Kommunalbestyrelsen kan i forbindelse hermed stille betingelser vedrørende  

 indsamlingsbøssernes størrelse og placering mv.
 Det må i øvrigt forudsættes, at eventuelle indsamlinger tilrettelægges  

 således, at de ikke på nogen måde kan forstyrre valghandlingen, herunder  

 besværliggøre adgangen til stemmelokalerne.
 5.3. Særligt om andre afstemninger samtidig med valg.
Kommunalbestyrelsen kan beslutte, at der i forbindelse med valg, herunder  

 Europa-Parlamentsvalg, skal afholdes en særlig lokal afstemning.
En  

 forudsætning herfor er, at afstemningen tilrettelægges således, at den  

 foregår lokalemæssigt helt adskilt fra valget, herunder med særskilte  

 adgangsveje til de pågældende stemmelokaler.
Afstemningen skal herudover  

 tilrettelægges således, at den ikke kan virke forstyrrende på vælgernes  

 adgang til at afgive stemme ved valget eller på gennemførelsen af valget i  

 øvrigt.
 5.4. Valgagitation ikke tilladt i stemmelokalerne og de umiddelbare  

  

 adgangsveje mv.
 Om valgagitation i stemmelokalerne henvises til folketingsvalglovens § 50,  

 3. pkt., hvoraf fremgår, at valgstyrerne skal påse, at vælgerne ikke udsættes  

 for valgagitation i valglokalerne (stemmelokalerne) eller andre steder i  

 umiddelbar tilknytning hertil.
 Der må således ikke uddeles propagandamateriale eller ophænges  

 valgplakater eller på anden måde udøves egentlig valgagitation i de nævnte  

 lokaliteter eller de umiddelbare adgangsveje hertil, f.eks. gange, trapper,  

 skolegårde og lignende.
Valgstyrerne bør dog alene skride ind i tilfælde af manifestationer af en  

 vis pågående karakter.
Således vil det forhold, at vælgere, der møder op for  

 at afgive stemme, bærer emblemer, mærkater eller lignende, hvorpå er trykt en  

 opfordring til at stemme på et bestemt parti (kandidatliste) eller en bestemt  

 kandidat, ikke i sig selv i almindelighed give grundlag for indskriden fra  

 valgstyrerne.
 Derimod skal de personer, der deltager i valgets afvikling, som nævnt  

 ovenfor i afsnit 3.4, helt undlade at bære de nævnte emblemer, mærkater eller  

 lignende.
 Valgstyrerne skal i øvrigt påse, at vælgerne har uforstyrret adgang til og  

 fra afstemningslokalerne.
 6. Stemmeoptællingen mandag den 19. juni 1989.
 Vedrørende stemmeoptællingen henvises til Indenrigsministeriets  

 cirkulæreskrivelse af 17. april 1989 om opbevaring og optælling af de afgivne  

 stemmer til Europa-Parlamentsvalget torsdag den 15. juni 1989.
 6.1. Fintælling i form af en eller to optællinger.
På given foranledning skal det meddeles, at det er tilladt at foretage  

 fintællingen som to optællinger: dels en optælling, hvor der for hvert  

 afstemningsområde foretages en fornyet optælling af, hvor mange stemmer der  

 er afgivet for hvert parti (kandidatliste), dels en optælling, hvor det for  

 opstillingskredsen som helhed, dvs. uden at holde stemmesedlerne fra de  

 enkelte afstemningsområder adskilte, optælles, hvor mange af de stemmer der  

 er afgivet for hvert parti (kandidatliste), der skal anses for henholdsvis  

 personlige stemmer og listestemmer, jf.
Europa-Parlamentsvalglovens § 30,  

 stk. 1.
 6.2. Bedømmelse af stemmesedler.
Indenrigsministeriet vil efter forelæggelse for Folketingets Udvalg til  

 Valgs Prøvelse, jf.
Europa-Parlamentsvalglovens § 29, stk. 3, udsende en  

 bekendtgørelse om bedømmelse af stemmesedler afgivet til  

 Europa-Parlamentsvalg.
Indenrigsministeriet vil snarest muligt orientere  

 valgbestyrelserne om indholdet af denne bekendtgørelse.
 6.3. Afstemningsbøger og valgbøger.
 Som nævnt i cirkulæreskrivelse af 17. april 1989 vil der ca. 1. juni 1989  

 (i uge 22 eller 23) blive udsendt fortrykte (herunder med partinavne og  

 kandidatnavne) afstemningsbøger og valgbøger.
 7. Indberetning af afstemningsresultater pr. telefon eller telefax.
 Som svar på Indenrigsministeriets skrivelse af 27. april 1989 har et  

 overvejende antal valgbestyrelser meddelt, at de foretrækker at indberette  

 afstemningsresultater den 19. juni 1989 pr. telefax fremfor pr. telefon.  

 Indenrigsministeriet overvejer derfor for tiden den nærmere tilrettelæggelse  

 af indberetningerne, såvel for de valgbestyrelser, der foretrækker  

 indberetning pr. telefax, som for de valgbestyrelser, der foretrækker  

 indberetning pr. telefon (eller ved personlig aflevering).
 Når Indenrigsministeriets overvejelser er afsluttet, vil valgbestyrelserne  

 få underretning herom.
 Det kan oplyses, at indberetningen pr. telefax skal ske ved udfyldelse af  

 skemaer, som Indenrigsministeriet forinden har udsendt til vedkommende  

 valgbestyrelse, samt at Indenrigsministeriet under alle omstændigheder vil  

 bede om oplysning om et telefonnummer, hvor ministeriet i løbet af  

 optællingsdagen mandag den 19. juni kan komme i kontakt med valgbestyrelsen.
Valgbogen skal som hidtil afsendes til Indenrigsministeriet snarest muligt  

 efter afslutningen af stemmeoptællingen til brug for den endelige opgørelse  

 af valget.
Nærmere meddelelse herom vil senere blive udsendt.
