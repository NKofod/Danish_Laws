Nr BTL 63 Betænkning over Forslag til lov om ændring af lov om leje og lov om  

 midlertidig regulering af boligforholdene (Lejefastsættelse i nye private  

 udlejningsejendomme)   

 Nr L 63 1991-92, 1. samling Afgivet af Boligudvalget Afgivet: 19911210 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra  

 Landsforeningen for ejere af udlejningsejendomme, Lejernes Landsorganisation  

 og Lejernes Landsorganisation, Randers afdeling.
 Der er af boligministeren og af et flertal stillet ændringsforslag, hvorom  

 henvises til de ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til forkastelse  

 ved 3. behandling.
Mindretallet vil stemme for de af et flertal under nr. 4 og 6 stillede  

 ændringsforslag.
Mindretallet stemmer imod det af boligministeren under nr. 8  

 stillede ændringsforslag.
 Et flertal inden for mindretallet (Socialdemokratiets medlemmer af  

 udvalget) finder det stærkt kritisabelt, at regeringen presser dette  

 lovforslag, der med ændringsforslagene er en sammenbygning af to lovforslag,  

 igennem på et tidspunkt, hvor der er aftale om en revision af lejeloven.
Med lovforslaget gribes der dybt ind i lejedannelsen, uden at regeringen  

 har været i stand til at oplyse følgevirkningerne heraf.
Boligudvalget har  

 fået helt utilstrækkelige besvarelser på centrale spørgsmål.
Lovforslaget bureaukratiserer boligmarkedet yderligere.
Der vil alene på  

 det private udlejningsmarked med en eventuel vedtagelse af lovforslaget være  

 fire forskellige udlejningstyper, der med en fordeling på uregulerede og  

 regulerede kommuner giver otte ekstraordinære udlejningstyper ud over de  

 sædvanlige to.
 Dette skaber det dårligst tænkelige udgangspunkt for gennemførelsen af en  

 samlet, forenklet og moderne lejelov for hele landet.
 Socialdemokratiet vil med de under nr. 4 og 6 stillede ændringsforslag og  

 ved at fastholde kapitel VII for de omdannede erhvervslejemål reparere mest  

 muligt på lovforslaget, således at de dårlige virkninger bliver mindre  

 vidtgående.
 Et andet mindretal (Det Konservative Folkepartis, Venstres,  

 Fremskridtspartiets, Centrum-Demokraternes og Kristeligt Folkepartis  

 medlemmer af udvalget) indstiller lovforslaget til vedtagelse med de  

 af boligministeren stillede ændringsforslag.
 Et tredje mindretal (Det Radikale Venstres medlem af udvalget)  

 indstiller lovforslaget til vedtagelse med de af boligministeren under  

 nr. 1, 2 og 7 og de af flertallet under nr. 4 og 6 stillede ændringsforslag.  

 Mindretallet stemmer imod det af boligministeren under nr. 8 stillede  

 ændringsforslag.
Ændringsforslag Af boligministeren, tiltrådt af et flertal (KF, V, FP, CD,  

 RV og KRF):
Til titlen 1) Undertitlen affattes således:
 »(Lejefastsættelse i nye private udlejningsejendomme og tidligere  

 erhvervslejemål)».
Til § 1 2) I den under nr. 1 foreslåede ændring af § 47, stk. 2, 2.  

 pkt., ændres »stk. 3-7« til: »stk. 3 og 6-8«.
 Af boligministeren, tiltrådt af et mindretal (KF, V, FP, CD  

 og KRF):
 3) Nr. 3 affattes således:
 »3. I § 53 indsættes efter stk. 6 som nye stykker:
 »Stk. 7. Uanset stk. 1 og 2 kan §§ 47-52 endvidere fraviges i  

 lejeaftaler om beboelseslejligheder i ejendomme, der er taget i brug efter  

 den 31. december 1991.
Stk. 8. Ligeledes kan §§ 47-52 fraviges, når lejeforholdet angår  

 en beboelseslejlighed, der den 31. december 1991 lovligt udelukkende  

 benyttedes til andet end beboelse, jf. reglerne i kapitel VII i lov om  

 midlertidig regulering af boligforholdene.
Det skal af lejeaftalen fremgå, at  

 lejemålet er omfattet af denne bestemmelse.
Stk. 9. Lejeforhøjelse for de af stk. 3 og 6-8 omfattede lejemål  

 kan kræves på grundlag af aftale om regulering af lejen med bestemte beløb  

 til bestemte tidspunkter eller efter nettoprisindeks og kan gennemføres alene  

 ved udlejerens skriftlige meddelelse herom til lejeren.«» Af et flertal (S, SF og RV):
Underændringsforslag til ændringsforslag nr. 3 4) Det under ændringsforslag nr. 3 foreslåede § 53, stk. 8,  

 affattes således:
»Stk. 8. Ligeledes kan §§ 47-52 fraviges, når lejeforholdet  

 angår en beboelseslejlighed, der den 31. december 1991 lovligt udelukkende  

 benyttedes til erhvervsformål, jf. reglerne i kapitel VII i lov om  

 midlertidig regulering af boligforholdene.
Det samme gælder, såfremt  

 lokalerne senest forinden denne dato lovligt var benyttet udelukkende til  

 eller lovligt var indrettet udelukkende til erhvervsformål.
Det skal af  

 lejeaftalen fremgå, at lejemålet er omfattet af denne bestemmelse.« Til § 2 Af boligministeren, tiltrådt af et mindretal (KF, V, FP, CD  

 og KRF):
 5) Nr. 2 affattes således:
 »2. I § 15 a indsættes efter stk. 3 som nye stykker:
 »Stk. 4. Reglerne i §§ 5-14 kan endvidere fraviges i  

 lejeaftaler om beboelseslejligheder i ejendomme, der er taget i brug efter  

 den 31. december 1991.
Stk. 5. Ligeledes kan §§ 5-14 fraviges, når lejeforholdet angår en  

 beboelseslejlighed, der den 31. december 1991 lovligt udelukkende benyttedes  

 til andet end beboelse, jf. reglerne i kapitel VII.
Bestemmelsen i § 11, stk.  

 1, finder dog tilsvarende anvendelse på sådanne lejemål.
Det skal af  

 lejeaftalen fremgå, at lejemålet er omfattet af denne bestemmelse.
Stk. 6. Lejeforhøjelse for de af stk. 1, 2, 4 og 5 omfattede  

 lejemål kan kræves på grundlag af aftale om regulering af lejen med bestemte  

 beløb til bestemte tidspunkter eller efter nettoprisindeks og kan gennemføres  

 alene ved udlejerens skriftlige meddelelse herom til lejeren.« Stk. 4 bliver herefter stk. 7.' Af et flertal (S, SF og RV):
Underændringsforslag til ændringsforslag nr. 5 6) Det under ændringsforslag nr. 5 foreslåede § 15 a, stk.  

 5, affattes således:
»Stk. 5. Ligeledes kan §§ 5-14 fraviges, når lejeforholdet  

 angår en beboelseslejlighed, der den 31. december 1991 lovligt udelukkende  

 benyttedes til erhvervsformål, jf. reglerne i kapitel VII.
Det samme gælder,  

 såfremt lokalerne senest forinden denne dato lovligt var benyttet udelukkende  

 til eller lovligt var indrettet udelukkende til erhvervsformål.
Det skal af  

 lejeaftalen fremgå, at lejemålet er omfattet af denne bestemmelse.« Af boligministeren, tiltrådt af et flertal (KF, V, FP, CD,  

 RV og KRF):
 7) I den under nr. 3 foreslåede ændring af § 15 a, stk.  

 4, der bliver stk. 7, ændres »stk. 1, 2 eller 4« til:  

 »stk. 1, 2, 4 eller 5«.
 Af boligministeren, tiltrådt af et mindretal (KF, V, FP, CD  

 og KRF):
 8) Efter nr. 3 indsættes som nyt nummer:
 »01. I § 45, stk. 1, indsættes som 2. pkt.:
»Reglerne bortset fra § 47, stk. 1, gælder ikke for  

 beboelseslejligheder, der er omfattet af § 15 a, stk. 5.«» Bemærkninger Til nr. 1-3, 5, 7 og 8 Formålet med ændringsforslagene er alene at sammenskrive de to lovforslag  

 (L 63 og L 64) til eet samlet lovforslag.
Dette foretages efter det  

 foreslåede lovteknisk således, at L 63 ændres ved, at L 64 indarbejdes i L  

 63.
 I ændringsforslag nr. 2 foretages en ændring, der indebærer, at den  

 nuværende henvisning i lejelovens § 47, stk. 2, til bl.a. § 53, stk. 4 og 5,  

 udgår. Ændringen er alene af præciserende karakter, idet henvisningen teknisk  

 set er overflødig.
Til nr. 4 og 6 For at bringe lovforslagets tekst i overensstemmelse med lovforslagets  

 bemærkninger er det nødvendigt at stille disse ændringsforslag.
Det fremgår af lovforslaget, at der sigtes til en omdannelse af  

 eksisterende egentlige lejemål til beboelseslejemål.
Det har under  

 udvalgsbehandlingen vist sig, at den foreslåede formulering af lovteksten  

 ville kunne blive anvendt i et videre omfang.
 Ændringsforslagene vil udelukke, at eksempelvis pulterrum og tørrelofter  

 omdannes til beboelseslejligheder i forbindelse med de regler, der indføres  

 med en vedtagelse af lovforslaget.
