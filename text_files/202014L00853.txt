Betænkning afgivet af Beskæftigelsesudvalget den 15. marts 2021 Betænkning over Forslag til lov om ændring af lov om en aktiv beskæftigelsesindsats og lov om aktiv socialpolitik (Ret til uddannelse for personer, der har arbejdet i minkerhvervet eller følgeerhverv, inden for en pulje i 2021) [af beskæftigelsesministeren (Peter Hummelgaard)]:
1. Dispensation fra Folketingets forretningsorden Udvalget indstiller, at der dispenseres fra bestemmelsen i Folketingets forretningsordens § 8 a, stk. 2, om, at der skal gå 2 dage fra offentliggørelsen af betænkningen, til lovforslaget kommer til 2. behandling.
 Udvalget indstiller, at der dispenseres fra bestemmelsen i Folketingets forretningsordens § 13, stk. 1, om, at der skal gå 30 dage fra lovforslagets fremsættelse, til det kan vedtages ved 3. behandling.
 Udvalget indstiller, at der dispenseres fra bestemmelsen i Folketingets forretningsordens § 13, stk. 1, således at 3. behandling kan finde sted tidligere end 2 dage efter 2. behandling.
2. Indstillinger Et flertal i udvalget (udvalget med undtagelse af KF) indstiller lovforslaget til vedtagelse.
 Et mindretal i udvalget (KF) indstiller lovforslaget til forkastelse ved 3. behandling.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre Venstres medlemmer af udvalget bakker op om den særlige indsats, der kan understøtte fornyet udvikling, vækst og beskæftigelse i de kommuner, der i særlig grad er berørt af aflivningen af mink.
V ønsker at hjælpe minkavlerne og de beskæftigede i erhvervet, så de kan komme ordentligt videre med opkvalificering.
Ledige skal så hurtigt som muligt videre og i gang med uddannelser, så de igen kan blive en del af det arbejdende fællesskab.
Oven på minkskandalen kan og skal vi sikre en aktiv beskæftigelsesindsats, hvor ledige, der er omfattet af lovforslagets målgruppe, får ret til tilbud om uddannelse.
V kan ikke rette op på de mange fejl, som regeringen har lavet i denne sag, men V støtter lovforslaget, der forhåbentlig giver de ramte minkavlere redskaberne til at rejse sig igen og finde en ny levevej.
Enhedslisten Enhedslistens medlemmer af udvalget er tilfredse med de forbedrede uddannelsesmuligheder, der tilbydes arbejdsløse, der har arbejdet i tilknytning til minkavl.
EL ville ønske, at tilsvarende tilbud blev givet til andre, der har arbejdet i andre kriseramte erhverv, og for hvem den bedste fremtidssikring ville være at opkvalificere sig til mere bæredygtige jobfunktioner.
4. Udvalgsarbejdet Lovforslaget blev fremsat den 5. marts 2021 og var til 1. behandling den 9. marts 2021. Lovforslaget blev efter 1. behandling henvist til behandling i Beskæftigelsesudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring, og beskæftigelsesministeren sendte den 3. marts 2021 dette udkast til udvalget, jf.
BEU alm. del  190. Den 5. marts 2021 sendte beskæftigelsesministeren høringssvarene og et høringsnotat til udvalget.
Bilag Under udvalgsarbejdet er der omdelt 3 bilag på lovforslaget.
Bjørn Brandenborg (S) Bjarne Laustsen (S) fmd.
Jan Johansen (S) Jens Joel (S) Jeppe Bruus (S) Kasper Sand Kjær (S) Henrik Møller (S) Lennart Damsbo-Andersen (S) Samira Nawa (RV) Kathrine Olldag (RV) Karsten Hønge (SF) Halime Oguz (SF) Jette Gottlieb (EL) Victoria Velasquez (EL) Christian Juhl (EL) Torsten Gejl (ALT) Hans Andersen (V) Anne Honoré Østergaard (V) nfmd.
Carsten Kissmeyer (V) Morten Dahlin (V) Stén Knuth (V) Ulla Tørnæs (V) Bent Bøgsted (DF) Jens Henrik Thulesen Dahl (DF) Dennis Flydtkjær (DF) Naser Khader (KF) Birgitte Bergman (KF) Lars Boje Mathiesen (NB) Alex Vanopslagh (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
