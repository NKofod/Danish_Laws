 I henhold til § 19 i bekendtgørelse af 25. januar 1973 om maskinist- og  

 maskinmesteruddannelsen fastsættes herved følgende:
 § 1.  Indstilling til maskinisteksamen,  

 maskinmestereksamen og udvidet maskinmestereksamen indsendes til direktoratet  

 for erhvervsuddannelserne, Maskinmesteruddannelsen, til godkendelse senest 6  

 uger, før eksamen finder sted.
Stk. 2.  Indstilling til maskinisteksamen sker på hertil  

 udfærdigede blanketter, der i udfyldt stand underskrives af eksaminanden og  

 lederen af den skole, der indstiller eksaminanden.
Indstillingerne vedlægges  

 fotokopier af de fornødne dokumentationer.
 Stk. 3.  Indstilling til maskinmestereksamen (MM3) og  

 udvidet maskinmestereksamen (MU2) samt deleksaminer MM2 og MU1 sker på hertil  

 udfærdigede lister, der udfyldes og underskrives af lederen af den skole, der  

 indstiller eksaminanderne.
 § 2.  Hver eksaminand får tildelt et nummer, som han  

 beholder under hele eksamen.
Stk. 2.  Eksaminanderne skal møde på den fastsatte dag  

 og tid i eksamenslokalet.
Ved de skriftlige prøver og laboratorieprøver  

 medbringer eksaminanden de nødvendige tegne- og skriveredskaber.
 stk. 3.  Møder en eksaminand ikke rettidigt, forlader  

 han uden tilladelse den ham anviste plads, eller udviser han upassende  

 opførsel, kan han bortvises.
 Stk. 4.  Ingen samtale må finde sted mellem  

 eksaminanderne i eksamenslokalet.
 § 3.  Lærerbøger og andre hjælpemidler må kun medtages  

 i eksamenslokalet, når tilladelse foreligger.
Stk. 2.  Ved skriftlig eksamen må kun benyttes papir,  

 der er udleveret af eksamenskommissionen.
Opgaverne indføres på renskriften i  

 nummerfølge.
Renskriften, der skal være ordentlig og tydeligt udført,  

 underskrives af eksaminanden før afleveringen.
Bedømmelsen foretages i  

 almindelighed efter renskriften.
På denne skal indføres alle de til  

 forståelsen nødvendige oplysninger.
Stk. 3.  Under prøven er det forbudt eksaminanderne at  

 give eller modtage hjælp vedrørende løsningen af de stillede opgaver eller at  

 forsøge på at give eller modtage sådan hjælp.
Hvis en eksaminand overtræder  

 denne bestemmelse, kan han bortvises og betragtes, som om han ikke har  

 bestået eksamen.
 Stk.4.  På de skriftlige opgaver er i hvert enkelt  

 tilfælde angivet den tid i timer, som står til rådighed for besvarelsen, og  

 denne tid må ikke overskrides.
 Stk. 5.  Eksaminander, som måtte finde noget uklart i de  

 givne opgaver, kan ved henvendelse til den tilsynsførende søge fornøden  

 oplysning.
4. Besvarelserne af de skriftlige opgaver rettes og  

 bedømmes først af eksaminator, dog uden at han skriver de af ham givne  

 karakterer på besvarelserne.
Ved rettelsen skal alle fejl i hver opgave  

 markeres tydeligt.
Derefter bedømmes besvarelserne af censor.
Hvis en censor  

 ønsker det, har han ret til at få opgavebesvarelserne til gennemsyn før  

 eksaminator.
§ 5.  Opgaver i målinger i laboratoriet er nedskrevet  

 på sedler, der i antal kan svare til antallet af eksaminander, der samtidigt  

 udfører målinger.
Hver eksaminand trækker sin opgave.
 Stk. 2.  Til laboratorieprøven medbringer eksaminanderne  

 elektrotekniske rapporter og projekter.
 § 6.  De mundtlige eksaminer er offentlige, idet  

 censorer og eksaminatorer dog er berettigede til at begrænse  

 tilhørerantallet, hvis dette skønnes påkrævet.
Stk. 2.  Ved mundtlig eksamen afgør censor hvilke  

 spørgsmål, der skal stilles.
De mundtlige spørgsmål nedskrives på sedler i et  

 sådant antal, at hver eksaminand har mindst 3 sedler at vælge imellem.
 Stk. 3.  Ved mundtlig eksamen i maskinlære til  

 maskinmestereksamen skal maskintekniske- og kemiske rapporter samt  

 maskintekniske skitser være fremlagt i eksamenslokalet, ordnet i numerisk  

 rækkefølge svarende til eksamensnumre.
 Stk. 4.  Ved mundtlig eksamen i elektroteknik til  

 maskinmestereksamen skal elektrotekniske rapporter være fremlagt i  

 eksamenslokalet - ordnet i numerisk rækkefølge svarende til eksamensnumre.
 Stk. 5.  Ved mundtlig eksamen i maskinlære til udvidet  

 maskinmestereksamen skal maskintekniske rapporter være fremlagt i  

 eksamenslokalet - ordnet i numerisk rækkefølge svarende til eksamensnumre.
 § 7.  Ved bedømmelsen påhviler det eksaminator at  

 nævne sin karakter først.
Stk. 2.  Bedømmes en besvarelse forskelligt af  

 eksaminator og censor, bliver karakteren den, hvis talværdi er nærmest  

 middeltallet.
Ligger dette middeltal midt imellem to talværdier i  

 karakterskalaen, gives den karakter, hvis talværdi er nærmest højere.
Samme  

 fremgangsmåde bruges i tilfælde, hvor to eller flere karakterer skal  

 sammenlægges til en enkelt karakter.
Stk. 3.  De givne karakterer indføres for hvert fag med  

 blæk eller kuglepen på en karakterliste, der underskrives af såvel  

 eksaminator som censor.
Karakterlisten afleveres til eksamenskommissionen.
 Stk. 4.  Eksaminatorernes og censorernes særkarakterer  

 må ikke meddeles eksaminanderne.
