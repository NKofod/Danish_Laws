Bestemmelser om indsigelse mod teoretiske  

 prøver afholdt af Statens Luftfartsvæsen  

 (BL 6-6, 1. udgave) I medfør af § 34 i lov om luftfart, jf. lovbekendtgørelse  

 nr. 543 af 13. juni 2001, fastsætter Statens Luftfartsvæsen  

 herved efter bemyndigelse fra Trafikministeriet, jf. bekendtgørelse  

 nr. 795 af 3. september 2001 om henlæggelse af opgaver til Statens  

 Luftfartsvæsen og om kundgørelse af de af luftfartsvæsenet  

 udfærdigede forskrifter, følgende:
1. Anvendelsesområde Denne BL fastsætter bestemmelser om indsigelse mod teoretiske  

 prøver afholdt af Statens Luftfartsvæsen.
Indsigelser kan kun  

 vedrøre:
 a. 	Prøvegrundlaget (spørgsmål og lignende) og dets  

 forhold til syllabus (pensum).
 b. 	Prøveforløbet.
 c. 	Bedømmelsen.
2. Afgivelse af indsigelse 2.1 En indsigelse, jf. afsnit 1, skal indgives af eleven til Statens  

 Luftfartsvæsen.
Indsigelsen skal være skriftlig, og det skal  

 klart fremgå af indsigelsen, hvilke fejl eller mangler der gøres  

 indsigelse imod.
 Anm.: Eleven vil umiddelbart efter en eksamen få mulighed for at  

 gennemse sin prøve sammen med en facitliste og en kopi af sin  

 besvarelse.
 2.2 Indsigelse skal fremsendes til Statens Luftfartsvæsen via den  

 skole, som har indstillet eleven til den pågældende  

 prøve.
 2.3 Indsigelse skal være Statens Luftfartsvæsen i hænde  

 senest 21 kalenderdage fra det tidspunkt, hvor resultatet af prøven er  

 meddelt af Statens Luftfartsvæsen.
 2.4 Statens Luftfartsvæsen forelægger indsigelsen for  

 bedømmelsesudvalget.
3. Bedømmelsesudvalg 3.1 Bedømmelsesudvalget består af a. 	en repræsentant fra Statens Luftfartsvæsen, b. 	en fagekspert udpeget af Statens Luftfartsvæsen og c. 	en faglig repræsentant udpeget af de skoler, der er godkendt  

 af Statens Luftfartsvæsen som berettigede til at indstille elever til  

 prøver i det pågældende fag.
 3.2 Bedømmelsesudvalget er beslutningsdygtigt, når alle 3  

 medlemmer deltager i afgørelsen.
 3.3 Hvis der ikke opnås enighed i udvalget, træffes  

 afgørelsen ved simpel flertalsafstemning, hvor hver stemme  

 tæller med samme vægt.
4. Bedømmelsesudvalgets behandling af indsigelse 4.1 Bedømmelsesudvalget kan a. 	foretage en ny bedømmelse, b. 	tilbyde en ny prøve eller c. 	afvise indsigelsen, hvis betingelserne i afsnit 1 eller 2 ikke er  

 opfyldt.
 4.2 Ved en ny bedømmelse kan den oprindelige karakter opretholdes  

 eller ændres, jf. pkt. 4.5.
 4.2.1 Hvis en ny bedømmelse fører til ændret karakter,  

 skal bedømmelsesudvalget afgøre, om der skal foretages ny  

 bedømmelse af alle elever, der har aflagt den pågældende  

 prøve.
4.3 Hvis eleven tilbydes en ny prøve på grund af mangler i et  

 eller flere af de forhold, der er nævnt i afsnit 1, skal alle  

 øvrige elever, hvis prøve lider af samme mangel, også  

 tilbydes en ny prøve.
Ved en ny prøve annulleres det  

 oprindelige prøveforløb.
 4.4 Bedømmelsesudvalgets afgørelse skal meddeles eleven  

 skriftligt senest 1 måned, efter at indsigelsen er modtaget af Statens  

 Luftfartsvæsen, medmindre særlige forhold  

 nødvendiggør en længere frist.
 4.5 Indsigelsen kan kun resultere i en lavere karakter end den oprindeligt  

 givne, hvis der foreligger nye oplysninger om eksaminandens teoretiske  

 kendskab, og hvis hensynet til flyvesikkerheden taler herfor.
 4.6 Bedømmelsesudvalgets afgørelse er endelig og kan ikke  

 påklages.
5. Dispensation Statens Luftfartsvæsen kan i ganske særlige tilfælde  

 dispensere fra bestemmelserne i denne BL, når det skønnes  

 foreneligt med de hensyn, der ligger til grund for de pågældende  

 bestemmelser.
6. Ikrafttræden Denne BL træder i kraft den 1. januar 2003.
