Vejledning  

 om god adfærd i det offentlige Forord Den offentlige sektor varetager en mangfoldighed af opgaver af  

 stor betydning for borgerne.
De mange kvalificerede og engagerede ansatte sikrer dagligt en  

 høj kvalitet i udførelsen af de enkelte arbejdsopgaver.
De ansatte bidrager  

 dermed til, at den offentlige sektor generelt opfattes som troværdig,  

 effektiv  

 og kompetent.
Dette hænger sammen med, at den offentlige sektor i høj grad er  

 kendetegnet ved et arbejdsmiljø, der er præget af engagement og integritet  

 samt  

 et fælles ønske om at yde god service og at udvise ansvarlighed i udførelsen  

 af  

 de enkelte opgaver.
 Formålet med denne vejledning er at formidle en række af de  

 grundlæggende vilkår og regler, der gælder i den offentlige sektor, til både  

 ansættelsesmyndigheder og ansatte.
Vejledningen skal også ses som et middel til at undgå, at der  

 opstår sager, som bl.a. i medierne kan rejse tvivl om offentligt ansattes  

 adfærd.
Det kan for eksempel være tvivl om, hvorvidt et sagsforløb har ligget  

 inden for rammerne af gældende ret, eller om en offentligt ansat som led i  

 tjenesten uretmæssigt har modtaget gaver fra borgere eller virksomheder.
 Vejledningen indeholder et indledende afsnit om grundlæggende  

 værdier og principper for offentlig forvaltning og behandler derefter  

 konkrete  

 temaer som instruktionsbeføjelsen og dens grænser (herunder ulovlige ordrer),  

 ytringsfrihed, tavshedspligt, habilitet, modtagelse af gaver mv., adgang til  

 bibeskæftigelse, ansættelsesretligt ansvar samt ansattes reaktionsmuligheder.
Der er tale om en forholdsvis kortfattet behandling af de  

 forskellige emner, og vejledningen kan derfor ikke træde i stedet for mere  

 detaljerede regler og redegørelser mv., der findes på de enkelte områder, for  

 eksempel særregler for militært personel eller for sundhedspersonale med  

 autorisation.  

 Vejledningen indeholder dog på en række områder konkrete anbefalinger til  

 håndtering af forskellige situationer Det er vigtigt at understrege, at spørgsmål om for eksempel  

 ulovlige ordrer og ansættelsesretligt ansvar normalt ligger meget fjernt fra  

 den virkelighed, der præger den enkelte offentligt ansattes hverdag.
At  

 vejledningen også behandler disse emner må således ikke få blikket væk fra  

 det  

 forhold, at det normalt er helt andre temaer  for eksempel  

 arbejdsglæde, engagement  

 og udførelse af samfundsnyttige opgaver  der præger de ansattes  

 hverdag.
 Vejledningen er udarbejdet af Finansministeriet  

 (Personalestyrelsen) i samarbejde med KL, Danske Regioner, Indenrigs- og  

 Sundhedsministeriet, Justitsministeriet og DJØF.
Kapitel 1 Grundlæggende værdier og principper for  

 offentlig forvaltning Den offentlige sektors værdier Den offentlige sektor bygger på værdier som åbenhed, demokrati,  

 retssikkerhed, integritet, uvildighed, habilitet og loyalitet.
Samtidig  

 forventes den offentlige sektor at udføre opgaverne smidigt og effektivt og  

 at  

 levere ydelser af høj kvalitet.
Den offentlige sektor dækker over en mangfoldighed af  

 forskellige myndigheder.
Fælles for dem er, at de skal give borgerne en  

 kompetent, ordentlig og hensynsfuld behandling med udgangspunkt i de nævnte  

 værdier.
Dette, samt kravet om lovmæssig forvaltning (legalitetsprincippet),  

 er  

 med til at styrke borgernes tillid til den offentlige sektor.
Myndigheder og ansatte har således et fælles ansvar for at  

 respektere den offentlige sektors grundlæggende værdier i udførelsen af  

 opgaver  

 og levering af ydelser til borgerne.
På den enkelte arbejdsplads kan der  

 løbende være anledning til at inddrage disse værdiers betydning i arbejdet  

 med  

 mission, vision og fokusområder.
God forvaltning Der findes en række generelle regler om, hvordan myndigheder og  

 ansatte skal handle over for borgerne.
 For eksempel indeholder forvaltningsloven og offentlighedsloven  

 bestemmelser om habilitet, partshøring, notatpligt, begrundelse og  

 aktindsigt.  

 Sådanne regler skal bl.a. sikre, at der træffes korrekte og forståelige  

 afgørelser,  

 og at borgerne bliver inddraget i forvaltningens beslutningsproces, således  

 at  

 de kan påvirke grundlaget for de afgørelser, der skal træffes over for dem.
 Forventninger til myndigheders og ansattes adfærd er også  

 beskrevet i forskellige vejledninger om god forvaltning, i lokale  

 personalepolitikker eller i særlige retningslinjer på enkelte  

 forvaltningsområder.  

 Der er her i vidt omfang tale om udmøntning af principper, som er udviklet og  

 fastslået i Folketingets Ombudsmands praksis om god  

 forvaltningsskik.
Myndigheder og ansatte udviser generelt god forvaltningsskik,  

 når de optræder   

 	  

 høfligt og  

 hensynsfuldt over for borgerne og   

 	  

 på en måde, der  

 styrker tilliden til den offentlige forvaltning.
 God forvaltningsskik stiller også krav til myndigheders og  

 ansattes adfærd over for borgerne i forbindelse med konkret sagsbehandling.
 Myndighederne skal for  

 eksempel udforme breve i et letforståeligt sprog, orientere parterne om  

 sagens  

 gang og behandle sager så hurtigt som muligt.
Persondataloven fastsætter en række grundlæggende principper  

 for behandling af personoplysninger, herunder at oplysninger skal behandles i  

 overensstemmelse med god databehandlingsskik.
Det betyder bl.a., at   

 	  

 behandlingen skal være  

 rimelig og lovlig, og at   

 	  

 registrerede personer  

 har en række rettigheder over for de myndigheder m.fl., som behandler  

 oplysninger om dem (for eksempel indsigtsret og indsigelsesret).
På den enkelte arbejdsplads Der kan inden for det enkelte område være fastsat særlige  

 regler af betydning for de ansattes adfærd.
 Det er vigtigt, at de ansatte ikke kun har det nødvendige  

 kendskab til de generelle regler og principper, der er omtalt ovenfor, men  

 også  

 til de særlige forhold, der gør sig gældende på den enkelte ansattes egen  

 arbejdsplads, herunder hvordan forskellige situationer forventes håndteret.
Ansættelsesmyndigheden skal sikre, at de ansatte har det  

 nødvendige kendskab til regler om forventet adfærd.
Der kan dog naturligvis  

 fra  

 tid til anden opstå tilfælde, hvor en ansat kommer i tvivl om, hvordan en  

 konkret situation skal håndteres.
Her vil det altid være en god ide, at den  

 ansatte  

 søger spørgsmålet afklaret med ledelsen.
 ·  

  

 	  

 Det er et fælles ansvar for myndigheder  

 og ansatte at respektere den offentlige sektors grundlæggende værdier.
 ·  

  

 	  

 Myndigheder og ansatte skal udvise god  

 forvaltningsskik, dvs. optræde høfligt og hensynsfuldt over for borgerne og  

 på en måde, der styrker borgernes tillid til den offentlige forvaltning.
 ·  

  

 	  

 Ansættelsesmyndigheden skal sikre, at de  

 ansatte har det nødvendige kendskab til regler om forventet adfærd.
 ·  

  

 	  

 Der kan på den enkelte arbejdsplads gælde  

 særlige regler for de ansattes adfærd.
Kapitel 2 Instruktionsbeføjelse Indledning Det daglige arbejde på offentlige arbejdspladser er normalt  

 præget af åben dialog og et uformelt samarbejdsklima, og opgaverne løses  

 typisk  

 af ledere og ansatte i fællesskab efter gensidig udveksling af synspunkter.
En sådan arbejdsform er egnet til at sikre et godt og  

 produktivt arbejdsmiljø og bidrager til den bedst mulige anvendelse af de  

 ansattes faglige og menneskelige ressourcer.
Herved øges også kvaliteten i  

 serviceydelser og i de afgørelser og beslutninger, som myndigheden skal  

 træffe.
 Alt afhængig af forholdene på den enkelte arbejdsplads vil  

 langt de fleste ansatte derfor formentlig kun sjældent opleve det som om, at  

 lederen giver egentlige ordrer (tjenestebefalinger).
Det følger imidlertid af almindelige principper om ledelsesret  

 og instruktionsbeføjelse, at den overordnede kan give ordrer til underordnede  

 medarbejdere.
Det ligger således i sagens natur, at det i sidste ende må være  

 ledelsen, der om nødvendigt tager stilling til de forskellige tvivlsspørgsmål  

 af f.eks. retlig eller økonomisk karakter, der kan opstå i forbindelse med  

 løsningen af det offentliges opgaver.
 Instruktionsbeføjelsen betyder, at den ansatte skal følge en  

 tjenstlig ordre (lydighedspligten).
Hvis den ansatte ikke følger en ordre, kan  

 ansættelsesmyndigheden påtale det og om nødvendigt gøre ansættelsesretligt  

 ansvar gældende.
I særligt grove tilfælde vil der principielt kunne blive  

 tale  

 om strafferetligt ansvar.
Instruktionsbeføjelsens grænser I det følgende behandles spørgsmålet om håndtering af ordrer,  

 som klart er ulovlige, eller om hvis lovmæssighed der opstår tvivl.
Det er  

 vigtigt at understrege, at sådanne situationer normalt ligger meget fjernt  

 fra  

 offentligt ansattes hverdag.
Kun de færreste offentligt ansatte vil i løbet  

 af  

 deres ansættelsestid opleve at blive bedt om at gøre noget, der ligger uden  

 for  

 rammerne af gældende ret.
Både ledere og ansatte vil være optaget af, at  

 arbejdet udføres på en fagligt forsvarlig måde og i fuld respekt af  

 lovgivningen.
 Spørgsmål om ordrers lovlighed kan imidlertid opstå, og af  

 hensyn både til retssikkerheden i den offentlige sektor og til den enkelte  

 ansatte er det væsentligt, at der gives en generel vejledning om, hvordan  

 konkrete situationer tackles.
Det er først og fremmest vigtigt at slå fast, at uanset om det  

 er klart, at en ordre er ulovlig, eller der blot er tvivl om  

 ordrens  

 lovlighed, har den ansatte, som bliver opmærksom på forholdet, pligt til at  

 gøre lederen opmærksom på det.
Herved får lederen mulighed for på ny at  

 overveje spørgsmålet og at træffe en beslutning, der ligger inden for de  

 relevante retlige rammer.
Pligten til at gøre opmærksom på, at en ordre må anses for  

 ulovlig, samt hvad der ligger til grund for denne vurdering, påhviler i  

 første  

 række ansatte, der har til opgave at rådgive om for eksempel juridiske  

 spørgsmål.
Men det er vigtigt at understrege, at alle ansatte, hvis kendskab  

 til reglerne på området gør, at de kan se problemet, naturligvis må bidrage  

 til  

 at få spørgsmålet frem.
 Hvis orienteringen gives skriftligt, har den ansatte mulighed  

 for, at den opbevares eller journaliseres på en relevant sag (for eksempel  

 den  

 ansattes personalesag).
Ordrer, som klart er ulovlige Der kan tænkes at opstå det helt ekstraordinære tilfælde, at en  

 leder udsteder og fastholder en tjenstlig ordre, der klart er ulovlig   

 for  

 eksempel fordi den bygger på en åbenbart urigtig opfattelse af gældende ret  

   

 eller pålægger den ansatte at gøre noget, der i sig selv er strafbart.
I et sådant tilfælde hverken må eller skal den ansatte  

 efterkomme ordren.
Det vil sige, at den ansatte har både ret og pligt til at  

 nægte at rette sig efter ordren (sige fra). Den ansatte vil altså  

 her pådrage  

 sig et ansvar ved at rette sig efter ordren.
Det gælder også, selv om ordren  

 går ud på ikke at gøre noget, for eksempel ikke at træffe en afgørelse, som  

 der  

 efter lovgivningen er pligt til at træffe.
Eksempel: En journalist  

 ringer til en sagsbehandler i en forvaltning og spørger, om et bestemt møde  

 har  

 fundet sted.
Sagsbehandleren spørger derefter sin leder om dette.
Lederen  

 meddeler sagsbehandleren, at mødet har fundet sted, men beder sagsbehandleren  

 sige til journalisten, at mødet ikke har fundet sted.
Lederens ordre herom er  

 klart ulovlig, og sagsbehandleren skal sige fra.
Videregivelse af den  

 urigtige  

 oplysning vil være et brud på den sandhedspligt, som gælder for offentligt  

 ansatte.
I det helt ekstraordinære tilfælde, hvor en leder fastholder en  

 tjenstlig ordre efter at være blevet orienteret om, at den klart er ulovlig,  

 taler meget endvidere for, at den ansatte skal underrette lederens  

 umiddelbart  

 overordnede (for eksempel en afdelingschef) om forholdet.
Den ansatte bør  

 senest samtidig med underretningen af for eksempel afdelingschefen oplyse den  

 pågældende leder om, at vedkommende går videre med sagen.
Eksempel: I forbindelse  

 med behandlingen af en sag om, hvorvidt der skal udstedes påbud til en  

 virksomhed, har den ansatte indstillet, at der ikke udstedes påbud, da  

 lovgivningen ikke giver mulighed for det.
Den ansattes leder er for så vidt  

 enig i den juridiske vurdering, men træffer alligevel beslutning om, at der  

 skal udstedes påbud, da lederen i anden forbindelse er blevet opmærksom på,  

 at  

 et påbud vil være populært i det lokalpolitiske miljø og i medierne.
Den  

 ansatte har i dette tilfælde både ret og pligt til ikke at rette sig efter  

 beslutningen om, at der skal udstedes påbud.
Den ansatte må endvidere  

 orientere  

 lederens overordnede og underrette lederen herom.
Andre tilfælde Andre tilfælde, hvor en ansat bliver bedt om at gøre noget, der  

 ligger uden for rammerne af gældende ret, vil for eksempel kunne opstå, hvor  

 lederen ikke på forhånd har det fornødne kendskab til de måske meget  

 detaljerede retsregler, der gælder på området.
Når en sådan situation opstår,  

 vil spørgsmålet typisk blive løst i almindelig dialog  og fuld enighed  

   

 mellem lederen og den ansatte, efter at den ansatte har gjort lederen  

 opmærksom  

 på forholdet.
Eksempel: En medarbejder  

 bliver bedt om at vente et par uger med at reagere på en begæring om  

 aktindsigt, fordi der er andre og mere presserende sager, der skal behandles  

 først.
Medarbejderen gør opmærksom på, at den, der beder om aktindsigt, efter  

 offentlighedsloven har krav på et (eventuelt foreløbigt) svar inden 10 dage.  

 Der må herefter træffes en ny beslutning, således at offentlighedslovens  

 bestemmelser respekteres.
Enkelte tilfælde fra praksis viser, at der kan opstå  

 situationer, hvor der er tvivl om en ordres lovlighed, men hvor lederen  

 fastholder sin ordre.
Der kan for eksempel være tale om tilfælde, hvor  

 lederen  

 ikke deler den ansattes vurdering og derfor fastholder sin ordre, men hvor  

 det  

 efterfølgende ved en nærmere undersøgelse bliver fastslået, at ordren faktisk  

 var ulovlig.
 I et sådant tilfælde vil den ansatte ikke kunne pådrage sig  

 ansvar ved at have  

  

 rettet sig  

  

 efter  

 ordren.
Hvis en ansat derimod har  

  

 nægtet  

  

 at efterkomme en ordre, hvis lovlighed er tvivlsom, er der efter traditionel  

 juridisk opfattelse principielt tale om en tjenesteforseelse, også selv om  

 man  

 efterfølgende er nået frem til, at ordren efter en samlet vurdering måtte  

 anses  

 for ulovlig.
Det må imidlertid have al formodning imod sig, at  

 ansættelsesmyndigheden  

 i en sådan situation vil have tilstrækkeligt grundlag for at gøre ansvar  

 gældende  

 over for den ansatte.
Eksempel: Efter en  

 drøftelse mellem leder og ansat i en kommune fastholder lederen, at det må  

 anses  

 for lovligt at udstede et påbud over for en lokal erhvervsvirksomhed, mens  

 den  

 ansatte fastholder, at en sådan beslutning ligger uden for rammerne af den  

 relevante  

 lovgivning.
Den ansatte må her redegøre for sin opfattelse, men vil   

 hvis  

 lederen fortsat fastholder sin vurdering  både have ret og pligt til at  

 efterkomme ordren.
Efterkommer den ansatte ordren, og viser det sig  

 efterfølgende at være korrekt, at ordren var ulovlig, vil et eventuelt  

 ansættelsesretligt ansvar derfor alene kunne pålægges lederen.
Efterkommer  

 den  

 ansatte ikke ordren, foreligger der efter traditionel juridisk opfattelse  

 principielt set en tjenesteforseelse, men det må have al formodning imod sig,  

 at ansættelsesmyndigheden i en sådan situation vil have tilstrækkeligt  

 grundlag  

 for at gøre ansvar gældende over for den ansatte.
 ·  

  

 	  

 Den ansatte skal følge lovlige tjenstlige  

 ordrer.
 ·  

  

 	  

 Den ansatte, der bliver opmærksom på, at  

 en ordre er ulovlig, skal gøre lederen opmærksom på forholdet.
 ·  

  

 	  

 Hvis en ordre klart er ulovlig, må den  

 ansatte ikke efterkomme ordren.
·  

  

 	  

 I tilfælde, hvor der er tvivl om ordrens  

 lovlighed, skal den ansatte efter traditionel juridisk opfattelse følge  

 ordren, også selv om man efterfølgende måtte nå frem til, at ordren efter en  

 samlet vurdering måtte anses for ulovlig.
Hvis den ansatte nægter at følge  

 ordren, må det imidlertid have al formodning imod sig, at  

 ansættelsesmyndigheden  

 vil have tilstrækkeligt grundlag for at gøre ansvar gældende over for den  

 ansatte.
Kapitel 3 Ytringsfrihed Indledning Demokrati og åbenhed er grundlæggende værdier i den offentlige  

 sektor, og det er derfor både naturligt og nyttigt, at offentligt ansatte gør  

 brug af deres ytringsfrihed og deltager i den offentlige debat med viden og  

 synspunkter.
 Det har imidlertid i praksis vist sig, at der på offentlige arbejdspladser  

 kan være noget forskellige opfattelser og udlægninger af, hvilke retlige  

 rammer  

 der gælder for offentligt ansattes ytringsfrihed, hvilket har givet anledning  

 til en vis usikkerhed blandt såvel ledere som medarbejdere.
I det følgende beskrives derfor gældende ret på området og der  

 gives nogle gode råd til ledere og medarbejdere.
Teksten kan således tjene  

 dels  

 som en overskuelig guide i konkrete situationer, dels som inspiration til en  

 generel fremme af offentligt ansattes deltagelse i den offentlige debat og  

 til,  

 hvordan man på den enkelte arbejdsplads kan fremme åbenhed og debat om  

 arbejdspladsens forhold.
Retsgrundlaget - Rammerne for offentligt ansattes  

 ytringsfrihed Offentligt ansatte er som alle andre borgere omfattet af  

 grundlovens bestemmelse om ytringsfrihed.
Grundlovens § 77 bestemmer, at  

  

 Enhver  

 er berettiget til på tryk, i skrift og tale at offentliggøre sine tanker, dog  

 under ansvar for domstolene.
Censur og andre forebyggende forholdsregler kan  

 ingensinde på ny indføres.
Bestemmelsen beskytter som udgangspunkt alle former for  

 ytringer  det være sig faglige beskrivelser og synspunkter, ytringer  

 der  

 udtrykker en politisk holdning, gengivelse af faktiske forhold, praktiske  

 anvisninger osv.
Den beskytter endvidere enhver form for formidling af  

 ytringer  

  det være sig i tekst, tale, billeder, billedsprog mv., og i  

 forbindelse med  

 taler, møder, interviews, læserbreve, debatindlæg, kunstneriske udtryksformer  

 osv.
Bestemmelsen indeholder et forbud mod, at offentlige  

 myndigheder indfører censur eller andre forebyggende foranstaltninger.
Det  

 vil  

 sige, at der ikke må fastsættes regler om, at der forud for en  

 offentliggørelse  

 af ytringer skal indhentes tilladelse, ligesom der heller ikke må lægges  

 andre  

 hindringer i vejen for ytringernes offentliggørelse.
Borgernes, herunder de offentligt ansattes, ytringsfrihed er  

 endvidere beskyttet af Den Europæiske Menneskerettighedskonventions artikel  

 10,  

 der bestemmer at:  

  

 Enhver har ret til ytringsfrihed.
Denne ret omfatter  

 meningsfrihed og frihed til at modtage og meddele oplysninger eller tanker,  

 uden indblanding fra offentlig myndighed og uden hensyn til landegrænser  

 ..
Offentligt ansatte er som alle andre borgere undergivet visse  

 begrænsninger i ytringsfriheden og må således ikke fremsætte freds- og  

 ærekrænkende  

 udtalelser.
Herudover er offentligt ansatte begrænset af reglerne om  

 tavshedspligt, der betyder, at man ikke må videregive eller udnytte  

 fortrolige  

 oplysninger.
Bestemmelserne herom findes i straffeloven og forvaltningsloven.
 Gennem praksis, herunder i udtalelser fra Folketingets  

 Ombudsmand, er det endvidere fastslået, at hensynet til offentlige  

 myndigheders  

 interne beslutningsproces og funktionsevne  

 i særlige tilfælde kan medføre begrænsninger i offentligt ansattes  

 frihed til at ytre sig om eget arbejdsområde.
Nærmere om rammerne for offentligt ansattes  

 ytringsfrihed Som offentligt ansat er man som alle andre borgere beskyttet af  

 grundlovens bestemmelse om ytringsfrihed og kan på egne vegne deltage i den  

 offentlige debat og fremsætte personlige meninger og synspunkter.
Dette  

 gælder  

 også emner, der vedrører ens eget arbejdsområde.
Beskyttelsen af offentligt ansattes ytringsfrihed gælder kun,  

 når man som offentligt ansat  

  

 ytrer sig på  

 egne vegne.
Ledelsen kan således fastsætte regler for, hvem der må udtale  

 sig på myndighedens vegne, og give nærmere retningslinjer for indholdet af  

 sådanne udtalelser.
 Når man derimod ytrer sig på egne vegne, kan ledelsen ikke  

 kræve, at man først skal indhente tilladelse til at fremføre en påtænkt  

 ytring.  

 Ledelsen kan heller ikke kræve, at man skal orientere ledelsen om ytringer,  

 der  

 fremsættes på egne vegne.
 Hvis der er risiko for, at offentligheden fejlagtigt vil kunne  

 opfatte en ytring som udtryk for ansættelsesmyndighedens synspunkter, skal  

 man  

 i forbindelse med ytringer vedrørende ens eget arbejdsområde præcisere, at  

 man  

 ytrer sig på egne vegne.
 Udgangspunktet er, at offentligt ansatte ikke efterfølgende kan  

 pålægges ansvar i anledning af ytringer, som de fremsætter på egne vegne.  

 Offentligt ansatte har således en udstrakt ytringsfrihed.
 Der gælder dog nogle få begrænsninger i ytringsfriheden.
Man må ikke ytre sig om tavshedsbelagte oplysninger eller  

 fremkomme med ærekrænkende udtalelser.
Man må heller ikke ytre sig i en  

 urimelig  

 grov form eller fremsætte åbenbart urigtige oplysninger om væsentlige forhold  

 inden for eget arbejdsområde.
Derudover må der, af hensyn til offentlige myndigheders interne  

 beslutningsproces og funktionsevne, i særlige tilfælde udvises  

 tilbageholdenhed  

 med hensyn til ytringer om forhold, der vedrører eget arbejdsområde.
Denne  

 begrænsning gælder normalt kun for centralt placerede medarbejdere tæt på  

 beslutningsprocessen.
Her vil det kunne være af betydning, om ytringen  

 fremsættes før eller efter, at en beslutning er truffet.
En ytring, der  

 fremsættes  

 offentligt, før eller i nær tidsmæssig sammenhæng med, at en beslutning er  

 truffet, kan have en større skadevirkning for den interne beslutningsproces  

 end  

 en ytring, der fremsættes længere tid efter, at beslutningen er truffet.  

 Begrænsningen vil navnlig have betydning for ansatte med nær tilknytning til  

 de  

 enkelte myndigheders ledelse, og vil således ikke omfatte offentligt ansatte,  

 hvis funktioner ligger langt fra de politiske og administrative  

 beslutningstagere.
 Man har som offentligt ansat en vidtgående frihed til at udtale  

 sig om ressourcespørgsmål, som kan have væsentlig betydning for de fremtidige  

 forhold på arbejdspladsen, f.eks. nedskæringer.
Eksempel: En ansat i en  

 daginstitution skriver, på baggrund af kommenens planer om nedskæringer på  

 børneområdet,  

 et kritisk læserbrev i den lokale avis.
I læserbrevet kritiserer den ansatte  

 som privatperson kommunens planer og giver udtryk for stærk bekymring for  

 nedskæringernes  

 forudsete konsekvenser for institutionen.
Dette vil være en lovlig ytring.  

 Ledelsen  

 kan ikke kræve, at den ansatte forudgående skal orientere om en sådan ytring,  

 og efterfølgende kan ytringen ikke i sig selv føre til negative  

 ledelsesreaktioner.
Det ligger fast, at en offentligt ansat har ret til at fremføre  

 en eventuel kritik offentligt uden først at anvende de interne systemer, så  

 som  

 ledelses- og samarbejds-/tillidsrepræsentantsystemet.
I en række tilfælde vil  

 det dog  bl.a. af hensyn til muligheden for at forbedre de forhold, man  

 finder  

 er kritisable, og af hensyn til de fremtidige samarbejdsforhold på  

 arbejdspladsen  kunne være mest hensigtsmæssigt og fornuftigt først at  

 rejse  

 kritikken via de interne systemer.
Forholdet mellem offentligt ansattes ytringsfrihed og  

 kravet om ansattes loyalitet Som nævnt ovenfor gælder der visse begrænsninger i offentligt  

 ansattes ytringsfrihed.
Dels må offentligt ansatte ikke ytre sig i en  

 urimelig  

 grov form eller fremsætte åbenbart urigtige oplysninger om væsentlige forhold  

 inden for eget arbejdsområde.
Dels er centralt placerede medarbejdere tæt på  

 beslutningsprocessen undergivet visse begrænsninger med hensyn til ytringer  

 om  

 forhold, der vedrører deres eget arbejdsområde.
 Det er imidlertid vigtigt at understrege, at den ulovbestemte  

 loyalitetspligt, der består i et ansættelsesforhold, ikke kan medføre  

 yderligere  

 begrænsninger i offentligt ansattes ytringsfrihed.
Eksempel: En  

 fængselsfunktionær agter at udtale sig offentligt med kritik af de fysiske  

 rammer i fængslet.
Den ansattes chef gør opmærksom på, at kritiske ytringer  

 om  

 forholdene på arbejdsstedet vil blive betragtet som et brud på  

 loyalitetsforpligtelsen over for arbejdsgiveren.
Den påtænkte ytring vil være  

 lovlig og vil ikke være et brud på loyalitetspligten.
Når en lovlig ytring er fremsat Hvis en offentligt ansat ytrer sig i overensstemmelse med de  

 retningslinjer, der er beskrevet i denne vejledning, er ytringen lovlig og  

 kan  

 dermed ikke give anledning til, at den ansatte pålægges ansvar.
Ytringen kan heller ikke danne grundlag for, at ledelsen  i  

 kraft af sin almindelige ret til at lede og fordele arbejdet  anvender  

 de  

 såkaldte negative ledelsesreaktioner.
En lovlig ytring kan derfor  

 ikke i sig  

 selv føre til afskedigelse eller andre former for direkte eller indirekte  

 sanktionering, som for eksempel ændring af den ansattes arbejdsområde, eller  

 at  

 den ansatte ikke tilgodeses i forbindelse med tildeling af løntillæg.
Der kan dog være tilfælde, hvor følgevirkningerne af en lovlig  

 ytring  for eksempel samarbejdsvanskeligheder  er af en så  

 alvorlig karakter,  

 at det kan danne grundlag for negative ledelsesreaktioner.  

 Ledelsen skal i  

 sådanne tilfælde være særligt opmærksom på kravene til kvalifikation og  

 bevissikkerhed, herunder de krav der gælder om, at samarbejdsvanskelighederne  

 skal være betydelige, og om at vanskelighederne i det væsentlige skal skyldes  

 den ansatte.
Og ledelsen skal samtidig have sig det vægtige hensyn til  

 offentligt ansattes ytringsfrihed for øje.
Åbenhed i den offentlige sektor og på den enkelte  

 arbejdsplads Begreber som åbenhed, gennemsigtighed og troværdighed er  

 væsentlige værdier i den offentlige forvaltning.
Det er derfor naturligt, at  

 offentligt ansatte, der har en grundig indsigt i og interesserer sig for  

 forholdene inden for deres egne arbejdsområder, også bidrager med deres viden  

 og synspunkter i den offentlige debat.
Ytringsfriheden sikrer, at offentligt  

 ansatte har en vidtgående ret til at deltage i den offentlige debat om  

 forholdene på egne arbejdsområder.
Men debat og åbenhed bør også fremmes internt på den enkelte  

 arbejdsplads.
Her spiller ledelsen en væsentlig rolle for, at der skabes en  

 kultur, hvor det er både legitimt og velset, at man viser interesse for og  

 debatterer arbejdspladsens forhold.
Både ledere og medarbejdere bør være  

 bevidste  

 om, at loyalitet mod arbejdspladsen ikke blot betyder, at man udviser respekt  

 for de trufne beslutninger, men også at man på konstruktiv vis påpeger  

 eventuelle kritiske forhold.
 Det kan derfor anbefales, at man på den enkelte arbejdsplads  

 åbent drøfter de offentligt ansattes ytringsfrihed og i øvrigt søger at skabe  

 de  

 rette vilkår for en konstruktiv debat om arbejdspladsens forhold.
 ·  

  

 	  

 Det er både nyttigt og naturligt, at  

 offentligt ansatte gør brug af deres ytringsfrihed og deltager i den  

 offentlige debat med viden og synspunkter.
 ·  

  

 	  

 Offentligt ansatte har som privatpersoner  

 en vidtgående ytringsfrihed, herunder frihed til at udtale sig om  

 ressourcespørgsmål, som kan have væsentlig betydning for arbejdspladsen.
 ·  

  

 	  

 Der gælder kun få begrænsninger i  

 ytringsfriheden, bl.a. tavshedsbelagte oplysninger, ærekrænkende udtalelser  

 samt åbenbart urigtige oplysninger om arbejdspladsen.
 ·  

  

 	  

 Hensynet til offentlige myndigheders  

 interne beslutningsproces og funktionsevne kan medføre begrænsninger i  

 centralt placerede medarbejderes ytringsfrihed.
 ·  

  

 	  

 Loyalitetspligten i ansættelsesforholdet  

 kan ikke medføre yderligere begrænsninger i ytringsfriheden.
 ·  

  

 	  

 En lovligt fremsat ytring kan ikke i sig  

 selv føre til negative ledelsesreaktioner.
 ·  

  

 	  

 Kritiske ytringer skal ikke fremsættes  

 internt først, men generelt bør åbenhed og konstruktiv debat fremmes på den  

 enkelte arbejdsplads.
Kapitel 4 Tavshedspligt Indledning Ansatte i den offentlige forvaltning må i almindelighed gerne  

 fortælle andre om de opgaver og funktioner, som de varetager. Åbenhed fra de  

 ansattes side i forhold til omgivelserne vil også være egnet til at bidrage  

 til  

 offentlighedens forståelse for og tillid til den offentlige sektor.
Der er imidlertid grænser for, i hvilket omfang de ansatte må  

 videregive oplysninger, som de har fået kendskab til i forbindelse med deres  

 arbejde.
For eksempel er der ikke fri adgang til at videregive oplysninger om  

 enkeltpersoner, hvis sager man har behandlet.
På samme måde kan der være  

 oplysninger om de nærmere beslutningsprocesser i den myndighed, som man er  

 ansat i, der ikke uden videre kan offentliggøres.
Disse grænser er fastsat i lovgivningens regler om  

 tavshedspligt.
Reglerne findes navnlig i straffeloven, forvaltningsloven og  

 persondataloven.
Fortrolige oplysninger Tavshedspligten omfatter kun oplysninger, der er fortrolige.
 Offentligt ansatte har tavshedspligt, når en oplysning  

 ved lov eller anden gyldig bestemmelse er betegnet som fortrolig, eller når  

 det er nødvendigt at hemmeligholde oplysningen for at varetage væsentlige  

 hensyn til offentlige eller private interesser.
 Tavshedspligten gælder både under og efter ansættelsen i  

 det offentlige.
 Bestemmelser om tavshedspligt findes i forvaltningslovens  

 § 27 og i straffelovens § 152.
I forvaltningsloven er der foretaget en opregning af offentlige  

 og private interesser, der  efter en konkret vurdering  kan føre  

 til, at en  

 oplysning er fortrolig og dermed undergivet tavshedspligt.
Tavshedspligt kan  

 kun pålægges med hensyn til en oplysning, når det er nødvendigt at  

 hemmeligholde  

 den for at varetage væsentlige hensyn til bestemte offentlige eller private  

 interesser.
I opregningen af  

  

 offentlige  

 interesser  

  

 , der kan føre til, at en oplysning er fortrolig, nævnes blandt  

 andet hensynet til   

 	  

 statens sikkerhed  

 eller rigets forsvar,   

 	  

 rigets  

 udenrigspolitiske eller udenrigsøkonomiske interesser,   

 	  

 forebyggelse,  

 efterforskning og forfølgning af lovovertrædelser,   

 	  

 gennemførelse af  

 offentlig kontrolvirksomhed og   

 	  

 det offentliges  

 økonomiske interesser Det følger heraf, at der kan være tavshedspligt med hensyn til  

 oplysninger om for eksempel indretning af militære anlæg, militære  

 operationer,  

 forhandlinger i EU, politimæssig efterforskning, administrative  

 kontrolaktioner  

 og kontraktforhandlinger med private virksomheder mv.
 Også hensynet til ansættelsesmyndighedens interne  

 beslutningsproces kan medføre tavshedspligt, for eksempel for så vidt angår  

 oplysninger om igangværende politiske forhandlinger og interne overvejelser i  

 myndigheden.
Af  

  

 private interesser  

  

 ,  

 der kan føre til, at en oplysning er fortrolig, nævnes i forvaltningsloven  

 blandt andet hensynet til   

 	  

 enkeltpersoners,  

 private selskabers eller foreningers interesse i at beskytte oplysninger om  

 deres personlige, økonomiske eller interne forhold samt oplysninger om  

 drifts-  

 eller forretningsforhold.
 Hensynet til beskyttelsen af bl.a. enkeltpersoners personlige  

 forhold betyder derfor, at der ikke må ske uberettiget videregivelse af  

 oplysninger for eksempel om enkeltpersoners strafbare forhold,  

 helbredsforhold,  

 økonomiske forhold og lignende.
Eksempel: En ansat i den  

 kommunale hjemmepleje er på besøg hos en ældre borger for at yde hjemmehjælp.  

 Under besøget fortæller den ansatte, at en anden ældre borger i samme opgang  

 er  

 kommet på hospitalet for at blive opereret for en bestemt lidelse.
Dette vil  

 i  

 almindelighed være et brud på tavshedspligten Særlige tavshedspligtbestemmelser Ved siden af de almindelige regler om tavshedspligt i  

 straffeloven og forvaltningsloven kan der ved lov være fastsat særlige  

 regler,  

 der pålægger de ansatte en mere vidtgående tavshedspligt, for eksempel  

 tavshedspligt med hensyn til enhver oplysning, som de ansatte får kendskab  

 til  

 i forbindelse med arbejdet.
Der gælder eksempelvis en særlig vidtgående lovbestemt  

 tavshedspligt for ansatte i militæret.
Også for ansatte i skattemyndighederne  

 gælder særlige regler om tavshedspligt.
Tavshedspligten kan ikke  

 udvides ved tjenstlig ordre I forvaltningsloven er det fastslået, at ansættelsesmyndigheden  

 ikke ved tjenstlig ordre kan pålægge den offentligt ansatte tavshedspligt i  

 videre omfang, end hvad der følger af lovgivningen.
Det betyder, at  

 ansættelsesmyndigheden ikke kan udstede såkaldte mundkurvscirkulærer, dvs.  

 instrukser, der for eksempel angiver, at der er tavshedspligt med hensyn til  

 enhver oplysning, som den ansatte kommer i besiddelse af.
 Ansættelsesmyndigheden må dog gerne, for eksempel i en  

 vejledning, præcisere det nærmere indhold af den tavshedspligt, der gælder  

 for  

 de ansatte.
Videregivelse af fortrolige  

 oplysninger til en anden forvaltningsmyndighed Der kan være behov for, at forvaltningsmyndigheder udveksler  

 oplysninger med hinanden, selv om de er fortrolige.
Dette kan for eksempel  

 være  

 tilfældet, hvor flere myndigheder samarbejder ved behandlingen af bestemte  

 sagstyper.
 De nærmere regler herom findes bl.a. i forvaltningsloven og  

 persondataloven.
 At der i almindelighed gælder en videre adgang til at  

 videregive fortrolige oplysninger til en anden offentlig myndighed end til  

 private hænger sammen med, at den myndighed, som modtager oplysningerne, selv  

 vil være omfattet af lovgivningens regler om tavshedspligt for offentligt  

 ansatte.
Varsomhed ved videregivelse af oplysninger Videregivelse af personfølsomme oplysninger kan kun ske i  

 ganske bestemte tilfælde, bl.a. når der er indhentet samtykke fra den person,  

 oplysningen angår.
 Indhentelse af samtykke hos den pågældende person kan i øvrigt  

 være en god idé, hvis der opstår tvivl om, hvorvidt en oplysning kan  

 videregives.  

 Hvis et samtykke i en sådan situation ikke kan opnås, må myndigheden gøre  

 endeligt op med, om betingelserne for videregivelse på trods af det manglende  

 samtykke er opfyldt.
Generelt bør man udvise varsomhed i forbindelse med  

 videregivelse af oplysninger, således at man sikrer sig, at oplysningerne kun  

 videregives til rette vedkommende.
Dette kan for eksempel ske ved et  

 kontrolopkald på telefonen eller  mere generelt  ved kryptering  

 af e-post.
 ·  

  

 	  

 Ansatte må som udgangspunkt gerne  

 fortælle andre om deres arbejde.
 ·  

  

 	  

 Adgangen til at offentliggøre  

 oplysninger, som ansatte har fået kendskab til gennem deres arbejde, er dog  

 begrænset af reglerne om tavshedspligt.
 ·  

  

 	  

 Hvis en oplysning er fortrolig og derfor  

 omfattet af tavshedspligt  for eksempel fordi den vedrører  

 enkeltpersoners  

 private eller økonomiske forhold  kan den i almindelighed ikke  

 videregives  

 til private.
 ·  

  

 	  

 Der gælder særlige regler om  

 videregivelse af fortrolige oplysninger til andre myndigheder.
 ·  

  

 	  

 På en række områder gælder der specielle  

 regler om tavshedspligt.
 ·  

  

 	  

 Hvor der er tvivl om, hvorvidt en  

 oplysning kan videregives, kan det være en god idé at indhente samtykke.
Kapitel 5 Habilitet Indledning Det er et grundlæggende princip, at offentligt ansatte skal  

 være upartiske, og at de skal træffe beslutninger og afgørelser ud fra  

 saglige  

 hensyn.
 En offentligt ansat, der træffer afgørelse på grundlag af  

 uvedkommende hensyn  for eksempel hensyn til egne personlige eller  

 økonomiske  

 interesser eller til private venner eller bekendte  handler derfor i  

 strid med  

 sine tjenstlige pligter.
 For at undgå mistanke om, at der i den enkelte sag kan være  

 inddraget uvedkommende hensyn, er det i forvaltningsloven bestemt, at en  

 offentligt ansat i en række tilfælde slet ikke må deltage i sagens  

 behandling.  

 Det drejer sig bl.a. om tilfælde, hvor den ansatte har en personlig interesse  

 i  

 sagen, og hvor der derfor kan være risiko for, at der vil blive inddraget  

 uvedkommende hensyn.
Det er vigtigt at fremhæve, at vurderingen af, om en  

 medarbejder er inhabil, ikke er en vurdering af den pågældende enkeltpersons  

 hæderlighed.
Der er derfor heller ikke noget odiøst i at være inhabil   

 blot  

 den ansatte undlader at deltage i behandlingen af den konkrete sag, jf.  

 nedenfor.
Reglerne om inhabilitet er derfor også med til at beskytte den  

 enkelte ansatte selv.
De sikrer nemlig, at den ansatte ikke kan blive pålagt  

 at  

 behandle en sag i tilfælde, hvor der foreligger omstændigheder, som   

 også over  

 for omverdenen  kan rejse tvivl om den pågældendes upartiskhed.
Forhold, der kan medføre  

 inhabilitet Reglerne om habilitet findes navnlig i forvaltningsloven.
De  

 gælder, hvor en forvaltningsmyndighed skal træffe afgørelse eller indgå  

 kontrakt med for eksempel en privat virksomhed.
En offentligt ansat er inhabil, hvis for eksempel   

 	  

 Den pågældende har en  

 særlig personlig eller økonomisk interesse i sagens udfald.
   

 	  

 Den pågældende har en  

 nær familiemæssig tilknytning til en person, der har en sådan interesse.
   

 	  

 Der i øvrigt  

 foreligger omstændigheder, som er egnede til at rejse tvivl om den  

 pågældendes  

 upartiskhed, for eksempel fordi der er tale om et nært venskab  eller  

 uvenskab  

  i forhold til den, som sagen vedrører.
Eksempel: En  

 skoleinspektør er samtidig kommunalbestyrelsesmedlem i den kommune, hvor  

 skolen  

 ligger.
Skoleinspektøren vil være inhabil i forhold til kommunalbestyrelsens  

 behandling af sager, hvor beslutningen vil have betydning for  

 skoleinspektørens  

 eget ansættelsesforhold, eller hvor beslutningen vil have væsentlig betydning  

 for skoleinspektørens arbejdsforhold.
Underretningspligt En ansat, der er inhabil i forhold til behandlingen af en  

 konkret sag, har pligt til at underrette sin overordnede om det.
Hvis den  

 ansatte er i tvivl om sin habilitet, skal den overordnede også underrettes,  

 således at spørgsmålet kan blive afgjort.
 Den ansatte må ikke herudover deltage i behandlingen eller  

 afgørelsen af spørgsmålet om sin egen inhabilitet.
Virkningen af inhabilitet Hvis en offentligt ansat er inhabil i forhold til en bestemt  

 sag, må den pågældende ikke træffe afgørelse i sagen, deltage i afgørelsen  

 eller i øvrigt medvirke ved behandlingen af den pågældende sag.
 Den praktiske konsekvens af, at der foreligger inhabilitet, vil  

 typisk være, at sagen overdrages til en anden medarbejder.
 ·  

  

 	  

 Reglerne om habilitet er vigtige både for  

 at beskytte den ansatte selv og for at sikre befolkningens tillid til den  

 offentlige forvaltning.
 ·  

  

 	  

 En ansat må ikke deltage i behandlingen  

 af en sag, hvis den ansatte selv  ellers dennes familie  for  

 eksempel er  

 part i sagen eller i øvrigt har særlige personlige eller økonomiske  

 interesser i sagens udfald.
 ·  

  

 	  

 Den ansatte skal underrette ledelsen,  

 hvis der kan rejses tvivl om habiliteten i forhold til en konkret sag.
Kapitel 6 Modtagelse af gaver mv.
Gaver og andre fordele Begrebet gaver og andre fordele skal her forstås bredt,  

 dækkende både fysiske ting, som for eksempel chokolade, bøger og vingaver, og  

 ikke fysiske ting, som for eksempel tilbud om rabatter, rejser, kurser eller  

 forplejning.
Der kan også være tale om pengegaver, for eksempel i form af  

 begunstigelse ved testamente.
Fælles for gaverne og fordelene er, at de  uanset værdi og  

 uanset motivet bag giverens gestus  tilbydes den ansatte i kraft af  

 dennes  

 stilling i det offentlige.
Giveren kan være en enkelt borger, for eksempel en  

 plejehjemsbeboer, en forælder til et barn i den kommunale dagpleje eller en  

 grundejer, som søger byggetilladelse hos kommunen.
Gavegiver kan også være en  

 privat virksomhed, en interesseorganisation eller anden ekstern part.
Uden for denne beskrivelse falder gaver og andre fordele, som  

 gives internt på arbejdspladsen til de ansatte., for eksempel tilskud fra  

 ledelsen til en sommerfest.
Gavebegrebet omfatter heller ikke ydelser i form  

 af  

 for eksempel et par flasker vin, der kan betragtes som honorar for et oplæg  

 eller foredrag, den ansatte holder i kraft af sin ansættelse og særlige  

 viden.
 Forvaltningsretlige principper  

 mv.
Spørgsmålet om, hvorvidt offentligt ansatte kan modtage gaver eller  

 andre fordele, som de tilbydes i forbindelse med deres arbejde, er reguleret  

 af  

 almindelige forvaltningsretlige principper og af straffeloven.
Der kan  

 endvidere være fastsat særlige regler, der gælder på den enkelte  

 arbejdsplads.
Principperne for modtagelse af gaver eller andre fordele har  

 nær sammenhæng med reglerne om habilitet.
I begge tilfælde er formålet at  

 forebygge, at der opstår situationer, som kan rejse tvivl om offentligt  

 ansattes upartiskhed.
Der er således også tale om beskyttelse af den enkelte  

 ansatte selv.
Offentligt ansatte må selvsagt ikke modtage gaver eller andre  

 fordele, der har karakter af bestikkelse.
Dette ville være i strid med  

 straffeloven.
Hvis den helt særlige situation skulle opstå, at en ansat får  

 kendskab til eller begrundet mistanke om korruption, der involverer den  

 offentlige forvaltning, bør ledelsen straks orienteres.
Ledelsen må herefter  

 tage hånd om situationen.
Alternativt kan den ansatte efter omstændighederne  

 henvende sig til politiet eller relevante kontrol- eller tilsynsmyndigheder.
Offentligt ansatte bør under alle omstændigheder være yderst  

 tilbageholdende med at modtage gaver eller andre fordele fra borgere og  

 virksomheder.
Dette forvaltningsretlige princip gælder generelt og ikke kun,  

 hvor der er et særligt afhængighedsforhold mellem parterne (hvilket for  

 eksempel kan være tilfældet inden for sundhedsvæsenet og den kommunale  

 hjemmepleje).
Baggrunden er som nævnt, at modtagelse af gaver eller andre  

 fordele fra borgere eller virksomheder kan skabe tvivl om den ansattes  

 saglighed og upartiskhed i forbindelse med løsningen af arbejdsopgaverne.
Det  

 gælder ikke mindst i tilfælde, hvor der er konkrete tjenstlige relationer  

 mellem den ansatte og den pågældende borger eller virksomhed.
Det almindelige udgangspunkt Udgangspunktet er altså, at offentligt ansatte ikke bør modtage  

 gaver eller andre fordele fra borgere eller virksomheder i forbindelse med  

 deres arbejde.
En ansat, der bliver tilbudt en gave eller en fordel fra en  

 person eller virksomhed, bør således undlade at tage imod den, hvis den har  

 sammenhæng med den pågældendes ansættelse i det offentlige.
Dette gælder både  

 i  

 tilfælde, hvor gavegiveren er eller har været part i en sag hos myndigheden,  

 og  

 i tilfælde, hvor gavegiveren ikke tidligere har haft en sag under behandling  

 hos den pågældende myndighed.
 Eksempel 1: En ansat i en  

 kommunes miljøforvaltning modtager en beskeden gave fra en virksomhed, som  

 netop har fået tilladelse af kommunen til opførelse af et nyt  

 produktionsanlæg.  

 Den ansatte vil skulle returnere gaven.
Eksempel 2: Den i  

 ovenstående eksempel nævnte ansatte modtager  måske sammen med en række  

 andre  

 ansatte i kommunen  en beskeden gave fra virksomheden, selvom  

 virksomheden  

 (endnu) ikke har haft sager til behandling i kommunen.
Også i dette tilfælde  

 vil den ansatte skulle returnere gaven.
En offentligt ansat, der er involveret i køb af varer eller  

 tjenesteydelser for det offentlige, bør ikke foretage private køb med  

 rabatter  

 eller andre fordelagtige vilkår hos leverandører, hvis rabatten er tilbudt  

 den  

 ansatte i kraft af ansættelsesforholdet.
Derimod er der ikke noget i vejen  

 for,  

 at den ansatte foretager private køb med rabatter hos en leverandør, hvis  

 rabatten ikke har nogen tilknytning til ansættelsesforholdet, for eksempel  

 fordi leverandøren yder rabat til alle, der er medlemmer af en bestemt  

 fagforening mv.
Tilfælde, hvor der alligevel  

 kan modtages gaver I visse særlige tilfælde kan offentligt ansatte dog alligevel  

 modtage gaver.
 For eksempel er det almindeligt anerkendt, at offentligt ansatte  

 kan modtage sædvanlige lejlighedsgaver fra borgere eller virksomheder i  

 forbindelse med arrangementer af personlig karakter, for eksempel særlige  

 fødselsdage, jubilæer eller afsked.
Eksempel: En  

 kommunaldirektør har 25 års jubilæum og afholder en reception i kommunen.
En  

 virksomhed, som kommunen har jævnlige tjenstlige relationer til, ønsker i den  

 anledning at give kommunaldirektøren en passende gave, for eksempel en bog  

 eller en vingave.
Kommunaldirektøren vil kunne modtage en sådan gave.
Offentligt ansatte kan tilsvarende modtage mindre gaver fra  

 forretningsforbindelser mv. i forbindelse med højtider, for eksempel jul  

 eller  

 nytår.
Ikke mindst i disse tilfælde er det dog vigtigt, at der er tale om  

 beskedne  

 gaver.
 Ansatte kan endvidere modtage beskedne taknemmelighedsgaver,  

 i de tilfælde hvor det kan synes uhøfligt og være en skuffelse for giveren,  

 hvis gaven returneres.
Eksempler: En  

 plejehjemsbeboer beder sin datter om at indkøbe en æske chokolade til  

 personalet i forbindelse med julen.
Et forældrepar medbringer i forbindelse  

 med  

 barnets ophør i daginstitutionen en flaske vin til pædagogerne.
En patient  

 forærer efter endt indlæggelse lægen en buket blomster.
I disse tilfælde vil de  

 ansatte som udgangspunkt kunne modtage gaven.
Der er tale om beskedne  

 taknemmelighedsgaver,  

 som af hensyn til giveren vil kunne beholdes.
 Endvidere er det almindelig kutyme, at offentligt ansatte kan  

 modtage mindre gaver fra for eksempel udenlandske gæster, der er på  

 tjenstligt  

 besøg (værtsgaver), ligesom der kan modtages tilsvarende gaver fra  

 værtslandet  

 i forbindelse med offentligt ansattes tjenstlige besøg i udlandet.
Eksempel: En ansat i et  

 ministerium, der tager imod en delegation fra en udenlandsk myndighed, får i  

 den forbindelse overrakt en mindre gave, for eksempel en bog om det  

 pågældende  

 land.
Den ansatte vil kunne tage imod en sådan gave.
 Det vil være op til den enkelte myndighed at beslutte om, og i  

 hvilket omfang, modtagne gaver skal registreres.
Særlige regler om modtagelse  

 af gaver Der kan i de enkelte myndigheder være fastsat særlige regler  

 for de ansattes adgang til at modtage gaver, for eksempel således at der  

 gælder  

 retningslinjer, som er (endnu) mere restriktive end dem, der er anført  

 ovenfor.
 I sådanne tilfælde skal disse regler naturligvis følges.
 ·  

  

 	  

 Ansatte bør generelt være yderst  

 tilbageholdende med at modtage gaver i forbindelse med deres arbejde.
·  

  

 	  

 En ansat, der bliver tilbudt en gave fra  

 en person eller virksomhed, bør således undlade at tage imod gaven, hvis den  

 har sammenhæng med den pågældendes ansættelse i det offentlige.
Dette gælder  

 også, selvom gavegiveren hverken har eller har haft en sag under behandling  

 hos myndigheden.
·  

  

 	  

 Ansatte kan dog modtage mindre gaver i  

 forbindelse med arrangementer af personlig karakter, for eksempel særlige  

 fødselsdage, jubilæer eller afsked.
Tilsvarende kan der, for eksempel ved jul  

 eller nytår, modtages meget beskedne lejlighedsgaver for eksempel fra  

 faste  

 forretningsforbindelser.
 ·  

  

 	  

 Ansatte kan endvidere modtage beskedne  

 taknemmelighedsgaver, hvor det kan synes uhøfligt og være en skuffelse for  

 giveren, hvis gaven returneres.
 ·  

  

 	  

 Ansatte kan modtage kutymemæssige gaver i  

 forbindelse med tjenstlige besøg fra eller i udlandet.
 ·  

  

 	  

 Hvis der i den enkelte myndighed er  

 fastsat særlige retningslinjer for de ansattes adgang til at modtage gaver,  

 skal disse retningslinjer følges.
Kapitel 7 Bibeskæftigelse Offentligt ansatte har ret til at have bibeskæftigelse Offentligt ansatte har ret til at have beskæftigelse ved siden  

 af hovedjobbet.
Bibeskæftigelse kan komme både den ansatte og  

 hovedarbejdspladsen til gavn, fordi den ansatte får en bredere viden og en  

 større kontaktflade til offentligheden.
Samtidig kan offentligt ansattes  

 synlighed  

 i det omkringliggende samfund være med til at styrke borgernes kendskab og  

 tillid til den offentlige sektor.
 Bibeskæftigelse kan både være lønnet og ulønnet og kan for  

 eksempel være undervisning, en bestyrelsespost, socialt arbejde eller anden  

 frivillig beskæftigelse.
 Det vil i langt de fleste tilfælde være helt uproblematisk, at  

 den ansatte har bibeskæftigelse ved siden af sit almindelige job.
 Bibeskæftigelse skal dog udøves inden for visse rammer.
Rammerne for bibeskæftigelse Bibeskæftigelse skal være forenelig med tjenesten.
Det er for  

 tjenestemænd fastslået i tjenestemandslovens § 17, men princippet gælder for  

 alle offentligt ansatte.
 Tjenestemandslovens § 17:
En tjenestemand kan kun have beskæftigelse ved siden af  

 sin tjenestemandsstilling, for så vidt og i det omfang det er foreneligt med  

 den samvittighedsfulde udøvelse af de til tjenestemandsstillingen knyttede  

 pligter og med den for stillingen nødvendige agtelse og tillid. Tilsvarende regler findes i de  

  

 regionale og kommunale  

  

 tjenestemands-regulativer.
Det betyder, at bibeskæftigelsen   

 	  

 ikke må indebære  

 risiko for interessekonflikter i forhold til hovedbeskæftigelsen,   

 	  

 ikke må lægge for  

 stort beslag på den ansattes arbejdskraft og   

 	  

 ikke må stride imod  

 det såkaldte værdighedskrav (se afsnit 8).
Som hovedregel har ansatte, der har bibeskæftigelse, ikke pligt  

 til at meddele det til ansættelsesmyndigheden.
Ansættelsesmyndigheden kan  

 heller ikke generelt forbyde ansatte at have bibeskæftigelse uden særlig  

 tilladelse.
 Der kan dog inden for bestemte områder være særlige regler for  

 bibeskæftigelse.
Det kan for eksempel være  

 regler om,   

 	  

 at visse personalegrupper i almindelighed ikke kan have en  

 bestemt type bibeskæftigelse,   

 	  

 på hvilke vilkår eventuel bibeskæftigelse kan udøves, eller   

 	  

 at de ansatte skal orientere ansættelsesmyndigheden om påtænkt  

 bibeskæftigelse.
 Herudover skal den ansatte give oplysninger om bibeskæftigelse,  

 hvis ansættelsesmyndigheden beder om det, og anmodningen er sagligt  

 begrundet.
 I øvrigt kan den ansatte altid tage en drøftelse med ledelsen,  

 hvis han eller hun er i tvivl om, hvorvidt en påtænkt eller aktuel  

 bibeskæftigelse er acceptabel.
Det er som udgangspunkt ikke afgørende, om bibeskæftigelsen  

 finder sted inden for eller uden for den offentlige sektor.
Bibeskæftigelse,  

 der udøves i den private sektor, kan dog i visse tilfælde være mere  

 problematisk end bibeskæftigelse inden for den offentlige sektor, bl.a. fordi  

 den kan indebære en risiko for interessekonflikter.
 Risiko for  

 interessekonflikter kan for eksempel opstå, hvis en ansat har bibeskæftigelse  

 i  

 en privat virksomhed, som skal indhente godkendelser mv. hos den myndighed,  

 hvor pågældende er ansat.
 Ledende medarbejderes  

 bestyrelsesposter i private selskaber kan også indebære risiko for  

 interessekonflikter.
 Hvis ansættelsesmyndigheden efter en konkret vurdering af  

 hoved- og bibeskæftigelsens art og indhold finder, at bibeskæftigelsen på  

 grund  

 af de omtalte rammer er uacceptabel, kan myndigheden pålægge den ansatte ikke  

 at udøve den påtænkte eller aktuelle bibeskæftigelse.
 ·  

  

 	  

 Den ansatte har ret til at have  

 bibeskæftigelse, både i den offentlige og i den private sektor, ved siden af  

 sit almindelige job.
 ·  

  

 	  

 Bibeskæftigelsen skal dog være forenelig  

 med tjenesten og må for eksempel ikke indebære risiko for  

 interessekonflikter.
 ·  

  

 	  

 Der kan inden for bestemte områder være  

 særlige regler for bibeskæftigelse, herunder regler om at visse former for  

 bibeskæftigelse skal anmeldes til ansættelsesmyndigheden.
Kapitel 8 Ansvar Stillingens betydning for kravene til den ansatte Den ansatte skal overholde de regler, der gælder for stillingen  

 og arbejdsopgavernes udførelse.
Det forventes også, at den ansatte i øvrigt  

 optræder på en måde, der er forenelig med tjenesten.
Dette krav gælder først  

 og  

 fremmest i relation til arbejdets udførelse, men kan også have betydning for  

 den adfærd, som den ansatte udviser uden for tjenesten.
 Reglerne om værdighedskravet (dekorum-kravet) findes i  

 tjenestemandsloven og i de regionale og kommunale tjenestemandsregulativer.
 I tjenestemandslovens § 10 beskrives det således:
 Tjenestemanden skal samvittighedsfuldt overholde de  

 regler, der gælder for hans stilling, og såvel i som uden for tjenesten vise  

 sig værdig til den agtelse og tillid, som stillingen kræver.
 For eksempel kan et strafbart forhold efter omstændighederne  

 være uforeneligt med tjenesten, ligesom andre forhold kan medføre, at den  

 ansatte ikke længere nyder den agtelse og tillid, som tjenesten kræver.
 Hvis der opstår tvivl om, hvorvidt den ansattes adfærd er  

 acceptabel, skal ansættelsesmyndigheden foretage en konkret vurdering af  

 adfærden i relation til stillingens art og indhold.
 Ansættelsesmyndigheden kan præcisere kravene til de ansattes  

 adfærd, for eksempel ved at fastsætte særlige regler om at en bestemt type  

 adfærd ikke er acceptabel.
Ansvar Ansættelsesretligt ansvar Hvis en ansat  enten under arbejdets udførelse eller i sin  

 fritid  ikke overholder de adfærdskrav, der følger af stillingen, og  

 dermed  

 begår en tjenesteforseelse, har ansættelsesmyndigheden forskellige  

 reaktionsmuligheder over for den ansatte.
Manglende overholdelse af  

 adfærdskravene under arbejdets udførelse kan for eksempel være, at den  

 ansatte  

 nægter at rette sig efter en tjenstlig ordre.
Et eksempel på, at den ansatte  

 ikke overholder forventningerne til adfærden i fritiden, kan være, at den  

 ansatte begår strafbare handlinger som for eksempel bedrageri eller vold.
For tjenestemænd findes disciplinærreglerne i  

 tjenestemandsloven og de regionale og kommunale tjenestemandsregulativer.  

 Disse  

 bestemmelser indeholder flere sanktionsmuligheder over for tjenestemænd, der  

 begår tjenesteforseelser, for eksempel advarsel, overførelse til anden  

 stilling  

 eller afskedigelse.
For øvrige offentligt ansatte følger det af de  

 almindelige  

 ansættelsesretlige regler, at en tjenesteforseelse kan være misligholdelse af  

 ansættelsen og derfor kan medføre advarsel eller afskedigelse.
En ansættelsesmyndighed, der vil gøre ansættelsesretligt ansvar  

 gældende ved at pålægge den ansatte en sanktion, skal reagere hurtigst muligt  

 efter at have fået kendskab til og klarlagt indholdet og omfanget af  

 tjenesteforseelsen.
Ansættelsesmyndigheden skal i alle tilfælde følge  

 reglerne  

 i forvaltningsloven om bl.a. partshøring og begrundelse.
For nogle grupper af ansatte gælder der særlige regler om,  

 hvordan sager om ansættelsesretligt ansvar behandles.
For tjenestemænd gælder  

 for eksempel reglerne i tjenestemandsloven og i de (amts)kommunale  

 tjenestemandsregulativer om tjenstligt forhør, og efter den særlige lov om  

 undersøgelseskommissioner  

 kan der nedsættes en egentlig kommission til at undersøge sager af  

 almenvigtig  

 betydning.
Det sidste vil typisk kun komme på tale ved særligt  

 omfattende og  

 komplicerede sager.
Der kan endvidere opstå spørgsmål om, i hvilket omfang den  

 ansatte har pligt til at udtale sig, og om den ansatte har pligt til at tale  

 sandt.
Reglerne herom findes bl.a. i tjenestemandsloven og lov om  

 undersøgelseskommissioner.
De har til formål at sikre en balance mellem på  

 den  

 ene side hensynet til, at sagen kan blive tilstrækkeligt og korrekt oplyst,  

 og  

 på den anden side hensynet til, at den ansatte, der risikerer et tjenstligt  

 ansvar, ikke bør være forpligtet til at afgive belastende oplysninger om sine  

 forhold.
 Et andet spørgsmål er, om den ansatte i tilfælde, hvor der ikke  

 er iværksat særlige procedurer som for eksempel afholdelse af tjenstligt  

 forhør  

 eller nedsættelse af en undersøgelseskommission  men hvor der  

 foreligger  

 forhold, der kan rejse spørgsmål om ansættelsesretligt ansvar  har  

 pligt til  

 at give oplysninger til sine overordnede i myndigheden, der kan medvirke til,  

 at den ansatte ifalder ansvar.
 Det almindelige udgangspunkt er naturligvis, at offentligt  

 ansatte er forpligtet til at give relevante oplysninger om deres tjenstlige  

 forhold til bl.a. deres overordnede, og at disse oplysninger ikke må være  

 urigtige eller vildledende.
I de særlige tilfælde, der er beskrevet her, gælder formentlig,  

 at den ansatte vil kunne nægte at give oplysninger til sine overordnede, hvis  

 oplysningerne kan afsløre forhold, der betyder, at den pågældende kan  

 risikere  

 at ifalde tjenstligt ansvar.
Hvis den ansatte alligevel vælger at udtale sig,  

 har den pågældende pligt til at sige sandheden.
Betydningen af den tid, der er  

 gået  spørgsmålet om forældelse Der er ikke fastsat regler om forældelse af ansættelsesretligt  

 ansvar.
Det betyder, at ansættelsesretligt ansvar principielt ikke kan  

 forældes.
 Det må dog ved vurderingen af, om der i den konkrete sag er  

 grundlag for at gøre ansvar gældende, tillægges væsentlig betydning, hvor  

 lang  

 tid der er gået, siden begivenhedsforløbet fandt sted.
Spørgsmålet om, hvilken betydning den tid, der er gået, skal  

 have for, om et tjenstligt ansvar gøres gældende, må bero på en konkret  

 vurdering bl.a. af forholdets grovhed.
I lyset af bl.a. hidtidig praksis skal  

 der dog i almindelighed foreligge særlige grunde for, at der søges gjort  

 ansvar  

 gældende i anledning af forhold, der ligger mere end ca. 5 år tilbage i  

 tiden.
Strafferetligt ansvar Straffeloven har særlige regler om strafansvar for forbrydelser  

 i offentlig tjeneste eller hverv.
Reglerne vedrører bl.a. bestikkelse,  

 overtrædelse af tavshedspligten, misbrug af stillingen og grov  

 pligtforsømmelse.
 Reglerne om strafansvar for forbrydelse i offentlig  

 tjeneste eller hverv findes i straffelovens kapitel 16 (§ 144 ff.).
 Straffen for tilsidesættelse af disse bestemmelser er  

 bøde eller fængsel afhængig af forseelsens grovhed.
 For eksempel går strafferammen for en offentligt ansat,  

 der ikke opfylder sine pligter eller gør sig skyldig i grov eller oftere  

 gentagen forsømmelse, fra bøde til 4 måneders fængsel, mens strafferammen for  

 at modtage bestikkelse er bøde eller fængsel i indtil 6 år.
 Med hensyn til spørgsmålet om forældelse af  

 strafferetligt ansvar henvises til de særlige regler herom.
Spørgsmål om strafansvar for offentligt ansatte vil normalt kun  

 komme på tale i tilfælde af meget grove tjenesteforseelser.
Sager om  

 strafansvar behandles ved domstolene efter de nærmere regler i  

 retsplejeloven.
 ·  

  

 	  

 Ansættelsesmyndigheden kan foretage en  

 konkret vurdering af, om den ansattes adfærd  både under arbejdets  

 udførelse  

 og i fritiden - er acceptabel.
 ·  

  

 	  

 Hvis den ansatte ikke overholder kravene  

 til den forventede adfærd, kan ansættelsesmyndigheden gøre ansættelsesretligt  

 ansvar gældende.
 ·  

  

 	  

 Ansættelsesmyndigheden skal reagere  

 hurtigst muligt efter at have fået kendskab til tjenesteforseelsen.
 ·  

  

 	  

 Spørgsmål om overtrædelser af  

 straffeloven behandles ved de almindelige domstole.
Kapitel 9 Ansattes reaktionsmuligheder Hvis der opstår tvivl hos den ansatte - eller uenighed mellem  

 den ansatte og ledelsen - om håndtering af en konkret situation, vil  

 spørgsmålet  

 typisk kunne løses ved en drøftelse mellem den ansatte og ledelsen, eller ved  

 at ledelsen angiver, hvordan situationen skal håndteres.
Det kan i visse  

 tilfælde  

 være naturligt også at forelægge spørgsmålet for et højere niveau i  

 ansættelsesmyndighedens ledelse.
 Langt de fleste tilfælde vil derfor blive løst uden at føre til  

 en konfliktsituation mellem den ansatte og ledelsen.
 Skulle der alligevel opstå en konfliktsituation, som indebærer  

 at ledelsen gør et ansættelsesretligt ansvar gældende og pålægger den ansatte  

 en sanktion, har den ansatte forskellige rettigheder og reaktionsmuligheder.
Hvis den ansatte pålægges en  

 sanktion De grundlæggende regler for myndigheders og ansattes optræden  

 over for borgerne gælder også i forholdet mellem ansættelsesmyndigheden og  

 den  

 ansatte.
En ansættelsesmyndighed, der vil pålægge den ansatte en sanktion,  

 skal  

 derfor overholde forvaltningslovens regler om partshøring, begrundelse,  

 klagevejledning mv., ligesom den ansatte har ret til en bisidder, for  

 eksempel  

 sin tillidsrepræsentant.
 Hvis chefen/ansættelsesmyndigheden pålægger den ansatte en  

 sanktion for ikke at overholde de adfærdskrav, der er knyttet til stillingen,  

 har den ansatte, der er uenig i sanktionspålægget, forskellige muligheder for  

 at søge afklaret, om den pålagte sanktion er berettiget.
 Den ansatte kan for eksempel søge bistand hos sin faglige  

 organisation eller eventuelt en advokat eller anden bisidder.
 Den ansatte kan også benytte andre reaktionsmuligheder, for  

 eksempel at klage til Folketingets Ombudsmand eller gå til domstolene.
Videregivelse af oplysninger om ulovlig  

 forvaltning mv. (meddeleret) En offentligt ansat har ret til frit at videregive  

 ikke-fortrolige oplysninger til pressen og andre eksterne parter (for  

 eksempel  

 tilsynsmyndigheder eller Folketingets Ombudsmand) i tilfælde, hvor der kan  

 være  

 spørgsmål om ulovlig forvaltning eller andre kritisable forhold i den  

 offentlige forvaltning, herunder åbenbart misbrug af offentlige midler.
Hvis  

 der er tale om fortrolige oplysninger, vil disse kunne videregives i  

 tilfælde,  

 hvor den ansatte handler i berettiget varetagelse af åbenbar almeninteresse  

 eller af eget eller andres tarv.
Den ansatte vil endvidere kunne udtale sig  

 til  

 pressen mv. om forhold vedrørende ulovlig forvaltning mv. i en form, der har  

 karakter  

 af en meningstilkendegivelse, hvis udtalelserne ligger inden for grænserne af  

 vedkommendes ytringsfrihed.
 En retmæssig videregivelse af oplysninger - hvad enten dette  

 sker internt eller eksternt - kan ikke danne grundlag for negative  

 ledelsesreaktioner.
 ·  

  

 	  

 Det er en god ide, at den ansatte og  

 ledelsen søger tvivl om håndtering af en konkret situation afklaret ved en  

 intern drøftelse af spørgsmålet.
 ·  

  

 	  

 En ansættelsesmyndighed, der vil pålægge  

 den ansatte en sanktion, skal overholde forvaltningslovens regler.
 ·  

  

 	  

 Den ansatte kan benytte forskellige  

 muligheder for at få afklaret, om en pålagt sanktion er uretmæssig.
Inden for statens område er der ved cirkulære nr. 74 af 30. august 2005  

 fastsat  

 en anmeldelsespligt for visse former for bibeskæftigelse.
Anmeldelsespligten  

 vedrører visse ledende embedsmænd i lønramme 38 og derover, der påtænker at  

 påtage sig hverv som medlem af bestyrelsen for et erhvervsdrivende  

 aktieselskab, anpartsselskab o.l.
