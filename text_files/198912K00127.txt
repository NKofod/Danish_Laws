Nr LSF 127 Forslag til Lov om ændring af lov om banker og sparekasser m.v. med flere  

 love Fremsat af industriministeren (Anne Birgitte Lundholt) den 17. januar 1990 Vedtaget ved tredjebehandling den 10. maj 1990 Lov nr. 306 af 16/05/1990 § 1 I lov om banker og sparekasser m.v., jf. lovbekendtgørelse nr. 740 af 30.  

 november 1989, foretages følgende ændringer:
 1. § 1 affattes således:
 » § 1. Denne lov finder anvendelse på banker, sparekasser og  

 andelskasser (pengeinstitutter).
Stk. 2. Virksomhed som pengeinstitut kan drives af banker, sparekasser og  

 andelskasser.
Banker skal være aktieselskaber, sparekasser selvejende  

 institutioner, jf. dog § 52 c, og andelskasser andelsselskaber.
 Stk. 3. Pengeinstitutter må alene drive pengeinstitutvirksomhed, medmindre  

 andet følger af § 1 a.
 Stk. 4. Ved pengeinstitutvirksomhed forstås varetagelse af funktioner i  

 forbindelse med omsætningen af penge, kreditmidler og værdipapirer og dermed  

 forbundne serviceydelser.
 Stk. 5. Pengeinstitutter er sammen med staten, kreditinstitutter omfattet  

 af § 4 b i lov om visse kreditinstitutter og udenlandske kreditinstitutter,  

 der opfylder betingelserne i §§ 6 a eller 6 c, eneberettigede til ved  

 henvendelse til offentligheden at tilbyde sig som modtagere af indlån.
Stk. 6. Pengeinstitutter skal drives i overensstemmelse med redelig  

 forretningsskik og god pengeinstitutpraksis.
Finanstilsynet kan i tilfælde,  

 hvor pengeinstitutter handler i strid hermed, give pålæg om, at denne  

 handlemåde bringes til ophør.
Stk. 7. Her i landet registrerede datterselskaber af pengeinstitutter, jf.  

 § 37 a, stk. 2, der ikke selv er pengeinstitutter eller  

 realkreditinstitutter, må ikke fra offentligheden modtage indlån eller andre  

 midler, der skal tilbagebetales.
Tilsvarende gælder for her i landet  

 registrerede selskaber, der ikke er pengeinstitutter eller  

 realkreditinstitutter, og som er ligestillet med datterselskaber efter § 37  

 a, stk. 9. Finanstilsynet kan undtage fra bestemmelserne i 1. og 2.  

 pkt.« 2. Efter § 1 indsættes:
» § 1 a.
Pengeinstitutter kan midlertidigt drive anden  

 virksomhed til afvikling af forud indgåede engagementer og med henblik på  

 medvirken ved omstrukturering af erhvervsvirksomheder.
Indberetning herom  

 skal gives til Finanstilsynet.
Stk. 2. Pengeinstitutter kan drive anden virksomhed, der er accessorisk  

 til pengeinstitutvirksomhed.
Finanstilsynet kan bestemme, at den accessoriske  

 virksomhed skal udøves af et andet selskab.
Stk. 3. Pengeinstitutter må gennem datterselskaber drive  

 forsikringsvirksomhed og realkreditvirksomhed.« 3. I § 2 indsættes som stk. 2:
»Stk. 2. Et udenlandsk kreditinstitut kan dog benytte det samme navn,  

 som kreditinstituttet benytter i hjemlandet.
Er der risiko for forveksling  

 med et andet her i landet anvendt navn, kan Erhvervs- og Selskabsstyrelsen  

 kræve en forklarende tilføjelse.« 4. I § 3, 1. pkt., ændres »være mindst 25 mio. kr.« til:  

 »mindst udgøre et beløb svarende til modværdien af 5 mio.
ECU«.
5. I § 4, stk. 1, 1. pkt., ændres »25 mio.kr.« til:  

 »et beløb svarende til modværdien af 5 mio.
ECU«.
 6. § 4 a affattes således:
»§ 4 a.
I en andelskasse skal der være indbetalt en andelskapital på  

 mindst et beløb svarende til modværdien af 5 mio.
ECU.
Antallet af  

 andelshavere skal være mindst 50, der hver skal indbetale mindst 1.000 kr.
Stk. 2. Finanstilsynet kan efter en konkret vurdering tillade en mindre  

 indbetalt andelskapital, dog ikke under et beløb svarende til modværdien af 1  

 mio.
ECU, såfremt andelskassen i sine vedtægter har begrænset sig til kun at  

 have forretningssteder i een bestemt kommune.« 7 . § 5 ophæves.
 8 . I § 6, stk. 1, indsættes som 3. pkt.:
»Ansøgningen skal desuden indeholde oplysninger om alle, der direkte  

 eller indirekte ejer mindst 10 pct. af kapitalen eller stemmerettighederne  

 eller en kapitalandel, der giver mulighed for at udøve en betydelig  

 indflydelse på forvaltningen af pengeinstituttet, samt om størrelsen af disse  

 kapitalejeres kapitalandel.« 9. § 6, stk. 2, affattes således:
»Stk. 2. Når Finanstilsynet har meddelt tilladelse til at drive  

 pengeinstitutvirksomhed, skal pengeinstituttet registreres i Erhvervs- og  

 Selskabsstyrelsen.
Med anmeldelse til registrering skal pengeinstituttet  

 indsende 2 daterede eksemplarer af vedtægterne til Erhvervs- og  

 Selskabsstyrelsen, der videresender det ene eksemplar til  

 Finanstilsynet.« 10. Efter § 6, stk, 2, indsættes som nye stykker:
 »Stk. 3. Aktieselskabslovens bestemmelser om anmeldelse og  

 registrering m.m. gælder tilsvarende for pengeinstitutter.
Stk. 4. Ved anmeldelse af vedtægtsændringer skal pengeinstituttet indsende  

 2 daterede eksemplarer med den fuldstændige nye affattelse til Erhvervs- og  

 Selskabsstyrelsen, der videresender det ene eksemplar til  

 Finanstilsynet.« Stk. 3 og 4 bliver herefter stk. 5 og 6.
 11. I § 6 indsættes efter stk. 4, som bliver stk. 6, som nyt  

 stykke:
»Stk. 7. Tilladelse kan desuden nægtes, hvis de i stk. 1 nævnte  

 kapitalejere skønnes at ville modvirke en forsvarlig drift af  

 pengeinstituttet.« Stk. 5 og 6 bliver herefter stk. 8 og 9.
 12. § 6, stk. 5, 3. pkt., der bliver § 6, stk. 8, 3. pkt., ophæves,  

 og § 6, stk. 6, der bliver § 6, stk. 9, affattes således:
»Stk. 9. Finanstilsynet kan i overensstemmelse med bestemmelserne i  

 Rådets 2. samordningsdirektiv suspendere behandlingen af ansøgninger om  

 godkendelse af pengeinstitutter, som direkte eller indirekte ejes af  

 selskaber med hjemsted uden for De Europæiske Fællesskaber.« 13. Efter § 6 indsættes:
»§ 6 a.
Et udenlandsk kreditinstitut, der er meddelt tilladelse i et  

 andet land inden for De Europæiske Fællesskaber, kan begynde at udøve  

 virksomhed her i landet gennem en filial 2 måneder efter, at Finanstilsynet  

 har modtaget meddelelse herom fra tilsynsmyndighederne i hjemlandet, jf. stk  

 2. Filialen kan udøve de i bilag 1 nævnte aktiviteter, såfremt disse er  

 omfattet af kreditinstituttets tilladelse i hjemlandet.
 Stk. 2. Finanstilsynet skal fra hjemlandets tilsynsmyndigheder kræve  

 følgende oplysninger:
1) en beskrivelse af filialens virksomhed, herunder oplysninger om  

 organisation og de planlagte aktiviteter, 2) en erklæring om, at de planlagte aktiviteter er omfattet af  

 kreditinstituttets tilladelse i hjemlandet, 3) filialens adresse, 4) navnene på filialens ledelse, 5) størrelsen af kreditinstituttets ansvarlige kapital og solvensnøgletal  

 og 6) oplysninger om en eventuel garantiordning i hjemlandet omfattende  

 filialens indskydere.
 Stk. 3. I tilfælde af ændring af et forhold, der er givet meddelelse om  

 efter stk. 2, nr. 1-4 og 6, skal kreditinstituttet give meddelelse herom til  

 Finanstilsynet, senest en måned før ændringen foretages.
Stk. 4. Aktieselskabslovens bestemmelser om filialer af udenlandske  

 aktieselskaber gælder ikke for de i stk. 1 nævnte filialer.
Erhvervs- og  

 Selskabsstyrelsen kan fastsætte særlige regler for de i stk. 1 nævnte  

 filialer.
 Stk. 5. Et udenlandsk kreditinstitut, der er meddelt tilladelse i et andet  

 land inden for De Europæiske Fællesskaber, kan begynde at udøve virksomhed  

 her i landet som grænseoverskridende tjenesteydelser, når Finanstilsynet har  

 modtaget meddelelse herom fra tilsynsmyndighederne i hjemlandet.  

 Kreditinstituttet kan udøve de i bilag 1 nævnte aktiviteter, når hjemlandets  

 tilsynsmyndigheder har erklæret, at disse er omfattet af kreditinstituttets  

 tilladelse i hjemlandet.
§ 6 b.
Et pengeinstitut, der ønsker at etablere en filial i et andet land  

 inden for De Europæiske Fællesskaber, skal meddele dette til Finanstilsynet  

 sammen med følgende oplysninger om filialen:
1) i hvilket land filialen ønskes etableret, 2) en beskrivelse af filialens virksomhed, herunder oplysninger om  

 organisation og de planlagte aktiviteter, 3) filialens adresse og 4) navnene på filialens ledelse.
Stk. 2. Finanstilsynet videresender de i stk. 1 nævnte oplysninger og  

 oplysninger om pengeinstituttets ansvarlige kapital og solvensnøgletal samt  

 oplysninger om indskydergarantiordningen til tilsynsmyndighederne i  

 værtslandet senest 3 måneder efter modtagelsen af oplysningerne og  

 underretter pengeinstituttet herom.
Samtidig fremsendes erklæring om, at de  

 planlagte aktiviteter er omfattet af pengeinstituttets tilladelse.
Stk. 3. Finanstilsynet kan undlade at fremsende de nævnte oplysninger,  

 hvis der er grund til at betvivle, at pengeinstituttets administrative  

 struktur og finansielle situation er forsvarlig som grundlag for den påtænkte  

 etablering.
Finanstilsynet giver pengeinstituttet meddelelse herom inden 3  

 måneder fra modtagelsen af de i stk. 1 nævnte oplysninger.
 Stk. 4. Pengeinstituttet er forpligtet til at meddele Finanstilsynet og  

 værtslandets tilsynsmyndigheder enhver ændring i de i stk. 1 nævnte forhold,  

 senest en måned før ændringen foretages.
 Stk. 5. Et pengeinstitut, der ønsker at udøve virksomhed i form af  

 grænseoverskridende tjenesteydelser i et andet land inden for De Europæiske  

 Fællesskaber, skal give Finanstilsynet meddelelse herom med angivelse af, i  

 hvilket land virksomhed ønskes påbegyndt, og hvilke aktiviteter der ønskes  

 udøvet.
 Stk. 6. Finanstilsynet videregiver den i stk. 5 nævnte meddelelse samt en  

 erklæring om, at de planlagte aktiviteter er omfattet af pengeinstituttets  

 tilladelse, til tilsynsmyndigheden i værtslandet, senest en måned efter  

 modtagelsen af den i stk. 5 nævnte meddelelse.
§ 6 c.
Lovens bestemmelser gælder for filialer af pengeinstitutter, der  

 har hjemsted i et land uden for De Europæiske Fællesskaber, med de  

 afvigelser, filialforholdet nødvendiggør, eller som er fastsat i eller i  

 medfør af international aftale.
Aktieselskabslovens bestemmelser om filialer  

 af udenlandske aktieselskaber gælder tilsvarende for filialer af udenlandske  

 sparekasser og andelskasser.
Stk. 2. Finanstilsynet fastsætter bestemmelser i henhold til stk. 1, 1.  

 pkt., samt bestemmelser om tilladelse til filialer af udenlandske  

 pengeinstitutter, herunder om at Finanstilsynet kan undtage fra  

 bestemmelserne.« 14. Efter § 7 a indsættes:
»Kapitel 3 a Ejerforhold § 7 b.
Finanstilsynet skal underrettes om og på forhånd godkende enhver  

 fysisk eller juridisk persons direkte eller indirekte erhvervelse af en  

 kvalificeret andel i et pengeinstitut samt sådanne forøgelser af den  

 kvalificerede andel, der medfører, at denne udgør eller overstiger en grænse  

 på henholdsvis 20 pct., 33 pct. og 50 pct., eller at pengeinstituttet bliver  

 et datterselskab.
 Stk. 2. Ved kvalificeret andel forstås direkte eller indirekte besiddelse  

 af mindst 10 pct. af kapitalen eller stemmerettighederne eller en andel, som  

 giver mulighed for at udøve en betydelig indflydelse på forvaltningen af  

 pengeinstituttet.
Stk. 3. Erhvervelse eller forøgelse af andelen som nævnt i stk. 1 kan kun  

 godkendes, når dette ikke strider mod hensynet til at sikre en forsvarlig  

 drift af pengeinstituttet.
Finanstilsynets godkendelse eller afslag skal  

 foreligge senest 3 måneder efter underretning om den påtænkte investering.
 Stk. 4. Finanstilsynet kan ved godkendelse af en erhvervelse eller  

 forøgelse efter stk. 1 fastsætte en frist for gennemførelsen af denne.
 Stk. 5. Finanstilsynet kan i overensstemmelse med bestemmelserne i Rådets  

 2. samordningsdirektiv suspendere behandlingen af en ansøgning om et selskabs  

 direkte eller indirekte erhvervelse af de i stk. 1 fastsatte andele i et  

 pengeinstitut, hvis selskabet ligger uden for De Europæiske Fællesskaber.
 Stk. 6. Kapitalejere, som har en andel på mindst 10 pct., og som påtænker  

 at mindske denne andel, således at den falder under en af de i stk. 1  

 fastsatte grænser, skal underrette Finanstilsynet herom og angive størrelsen  

 af den påtænkte fremtidige andel.
 Stk. 7. Når et pengeinstitut får kendskab til erhvervelser eller  

 afhændelser af andele som nævnt i stk. 1 og 6, skal pengeinstituttet straks  

 give Finanstilsynet meddelelse herom.
§ 7 c.
Såfremt kapitalejere, der er i besiddelse af en af de i § 7 b, stk.  

 1, fastsatte andele i et pengeinstitut, modvirker en forsvarlig drift af  

 pengeinstituttet, kan Finanstilsynet ophæve den stemmeret, der er knyttet til  

 de pågældende ejeres kapitalandele, eller påbyde pengeinstituttet at følge  

 bestemte retningslinier.
Stk. 2. Finanstilsynet kan ophæve den stemmeret, der er knyttet til  

 kapitalandele ejet af fysiske eller juridiske personer, som ikke overholder  

 forpligtelsen i § 7 b, stk. 1, til forudgående underretning af  

 Finanstilsynet.
Kapitalandelene tildeles igen fuld stemmeret, hvis  

 Finanstilsynet kan godkende erhvervelsen.
 Stk. 3. Finanstilsynet skal ophæve den stemmeret, der er knyttet til  

 kapitalandele ejet af fysiske eller juridiske personer, som har erhvervet  

 andele som omhandlet i § 7 b, stk. 1, uanset at Finanstilsynet har afslået at  

 godkende denne erhvervelse af kapitalandele.
Stk. 4. Har Finanstilsynet ophævet stemmeretten i medfør af stk. 1-3, kan  

 kapitalandelen ikke indgå i opgørelsen af den på en generalforsamling  

 repræsenterede stemmeberettigede kapital.« 15. § 11, stk. 3, sidste pkt., affattes således:
»Regler om valgordningen, om stemmeret og om gennemførelse af valg  

 skal fremgå af vedtægterne.« 16. § 15 f, stk. 1, affattes således:
»Flere andelskasser kan i fællesskab opfylde lovens krav, såfremt de  

 er medlemmer af en sammenslutning af andelskasser, der har fået tilladelse  

 efter § 6. Tilladelse forudsætter, at sammenslutningen opfylder de i De  

 Europæiske Fællesskabers direktiv af 12. december 1977, art. 2, stk. 4 a,  

 nævnte betingelser.
Sammenslutningen anses herefter for eet pengeinstitut i  

 relation til bestemmelserne i lovens kapitel 1-3 a, 4 E og 5-13.« 17. § 15 f, stk. 4, affattes således:
» Stk. 4. §§ 1-2, § 4 a, stk. 1, 2. pkt., § 6, stk. 2 og 3, §  

 7 a, §§ 15 a-15 d, § 15 e, stk. 1, 1. og 3. pkt., og stk. 2, § 16, stk. 1, §  

 16 a, § 17, § 19, § 20, §§ 29-33, § 34, stk. 2-6, § 36, § 37, stk. 1-5, § 37  

 a, stk. 1-4 og stk. 6-9, § 39 a, §§ 40-42, § 46, § 47 a, 1. pkt., § 47 b, §  

 47 c, § 47 d, stk. 2-4, § 47 e, § 48 og §§ 49-51, jf. §§ 53 og 54, finder  

 desuden anvendelse på tilsluttede andelskasser.« 18. I § 16 a ændres »§ 1, stk. 4, 2. pkt.« til: »§  

 1a, stk. 1«.
 19. § 18 affattes således:
 »§ 18. Pengeinstituttets bestyrelse skal udfærdige skriftlige  

 retningslinier for pengeinstituttets væsentligste aktivitetsområder, hvori  

 arbejdsdelingen mellem bestyrelse og direktion fastlægges.
Stk. 2. Et eksemplar af retningslinierne skal indsendes til  

 Finanstilsynet, der ligeledes skal orienteres skriftligt om eventuelle  

 ændringer.« 20. § 19, stk. 6, affattes således:
»Stk. 6. Bestyrelsen kan beslutte, at bogholderi- og kassefunktion  

 varetages af samme person, når revisionen erklærer, at forretningsgangene er  

 sikkerhedsmæssigt betryggende.
Bestyrelsens beslutninger og revisionens  

 erklæringer skal indføres i forhandlingsprotokollen, og genpart heraf skal  

 samtidig indsendes til Finanstilsynet til orientering.« 21. § 20, stk. 2, affattes således:
»Stk. 2. Til i øvrigt at forpligte et pengeinstitut kræves  

 underskrift af mindst to dertil bemyndigede personer.
Bestyrelsen kan  

 beslutte, at visse dispositioner foretages ved een persons underskrift eller  

 i tilfælde af kvittering for indbetalinger alene ved maskinafstempling, når  

 revisorerne erklærer, at forretningsgangene er sikkerhedsmæssigt betryggende.  

 Bestyrelsens beslutninger og revisionens erklæringer skal indføres i  

 forhandlingsprotokollen, og genpart heraf skal samtidig indsendes til  

 Finanstilsynet til orientering.« 22. Kapitel 5 affattes således:
»Kapitel 5 Solvens § 21. Den ansvarlige kapital i et pengeinstitut skal til enhver tid udgøre  

 mindst 8 pct. af dets vægtede aktiver og ikke balanceførte poster.  

 Solvenskravet anses endvidere for opfyldt, såfremt et pengeinstituts  

 ansvarlige kapital og ansvarlige indskudskapital, jf. § 22, stk. 2, udgør  

 mindst 10 pct. af dets vægtede aktiver og ikke balanceførte poster.  

 Finanstilsynet fastsætter nærmere regler for opgørelse af solvensprocenten.
 Stk. 2. Industriministeren bemyndiges til i ganske særlige tilfælde at  

 ændre de i stk. 1 fastsatte solvenskrav.
 Stk. 3. Hvis et medlem af et pengeinstituts bestyrelse, direktion eller  

 revision må formode, at pengeinstituttet ikke opfylder solvenskravet, jf.  

 stk. 1, skal de pågældende straks meddele dette til Finanstilsynet.  

 Finanstilsynet kan fastsætte en frist, inden for hvilken solvenskravet skal  

 være opfyldt.
 Stk. 4. Finanstilsynet kan fastsætte bestemmelser til imødegåelse af  

 valuta- og renterisici.
§ 21 a.
Et pengeinstituts ansvarlige kapital beregnes som summen af  

 kernekapitalen efter de i stk. 3 nævnte fradrag og den supplerende kapital  

 efter de i stk. 6, 7, 9 og 10 nævnte fradrag.
 Stk. 2. Kernekapitalen består af indbetalt aktie-, garanti- eller  

 andelskapital samt af overkurs ved emission og reserver.
 Stk. 3. Kernekapitalen reduceres med pengeinstituttets beholdning af egne  

 aktier, immaterielle aktiver og årets løbende underskud.
 Stk. 4. Den supplerende kapital består afopskrivningshenlæggelser,  

 værdipapirer med ubestemt løbetid og andre kapitalindskud, jf. § 22, stk. 1.  

 Den supplerende kapital må ikke udgøre mere end 100 pct. af kernekapitalen  

 efter fradrag i henhold til stk. 3.
 Stk. 5. Finanstilsynet kan fastsætte bestemmelser om, at andre  

 kapitalelementer medregnes i opgørelsen af den ansvarlige kapital.
Stk. 6. Har et pengeinstitut en kapitalandel i et andet kredit- eller  

 finansieringsinstitut, der overstiger 10 pct. af sidstnævntes aktie-,  

 garanti- eller andelskapital, skal andelen fradrages ved beregningen af  

 pengeinstituttets ansvarlige kapital.
Endvidere fradrages pengeinstituttets  

 efterstillede kapitalindskud i de nævnte institutter.
En midlertidig  

 erhvervelse af aktier i et andet kredit- eller finansieringsinstitut skal dog  

 ikke fradrages, når erhvervelsen er sket som led i en rekonstruktion.
 Stk. 7. Har et pengeinstitut andre kapitalandele samt efterstillede  

 kapitalindskud i kredit- og finansieringsinstitutter end de i stk. 6 nævnte,  

 der tilsammen overstiger 10 pct. af pengeinstituttets ansvarlige kapital før  

 fradrag i henhold til stk. 6, 9 og 10, fradrages den overskydende del.
 Stk. 8. Et pengeinstitut skal ikke fradrage kapitalandele og efterstillede  

 kapitalindskud i andre kredit- og finansieringsinstitutter, som sammen med  

 pengeinstituttet er omfattet af konsolidering, jf. § 37 a.
 Stk. 9. Et pengeinstituts aktieandele og efterstillede kapitalindskud i et  

 datterselskab, jf. § 37 a, stk. 2, der driver forsikringsvirksomhed eller  

 accessorisk virksomhed, fradrages ved beregningen af pengeinstituttets  

 ansvarlige kapital.
 Stk. 10. Et pengeinstituts beholdning af kapitalandele, der overstiger de  

 i § 24, stk. 1 og stk. 2, 1. pkt., nævnte grænser, jf. § 24, stk. 3,  

 fradrages ligeledes ved beregningen af pengeinstituttets ansvarlige kapital.
 Stk. 11. Et pengeinstituts kernekapital, opskrivningshenlæggelser samt  

 eventuelle kapitalelementer, jf. stk. 5, skal være fratrukket enhver form for  

 skat, der kan forudses på det tidspunkt, hvor beløbet beregnes, eller det  

 skal være behørigt tilpasset i det omfang, skat reducerer det beløb, hvormed  

 denne kapital kan anvendes til dækning af risici eller tab.
 § 22. Værdipapirer med ubestemt løbetid og andre kapitalindskud medregnes  

 ved opgørelsen af den ansvarlige kapital, såfremt følgende betingelser er  

 opfyldt:
1) de må ikke kunne tilbagebetales på ihændehaverens initiativ eller uden  

 Finanstilsynets godkendelse, 2) aftaler i forbindelse med gældsstiftelse skal give pengeinstituttet  

 mulighed for at udskyde betaling af renter på gælden, 3) långiverens krav mod pengeinstituttet skal efterstilles al anden  

 ikkeefterstillet gæld, 4) de for udstedelsen af værdipapirerne gældende dokumenter skal indeholde  

 bestemmelse om, at gæld og ikkebetalte renter skal kunne medgå til dækning af  

 tab, uanset om det tillades pengeinstituttet at fortsætte sine aktiviteter, 5) beløbet skal være indbetalt, og 6) når kapitalindskuddet har fast løbetid, indskrænkes det beløb, hvormed  

 kapitalindskuddet medregnes, årligt med 25 pct. af den oprindelige kapital de  

 sidste 3 år inden den aftalte forfaldsdato.
 Finanstilsynet kan fastsætte nærmere regler for ovennævnte kapitalindskud,  

 herunder fastlægge tidspunktet for kapitalindskuddets nedskrivning og  

 principper for konstatering af nedskrivningsbeløbets størrelse.
 Stk. 2. For ansvarlig indskudskapital gælder følgende betingelser:
 1) Det skal fremgå af låneaftalen, at kapitalen kun kan forfalde til  

 betaling før den aftalte forfaldsdato, såfremt pengeinstituttet træder i  

 likvidation eller erklæres konkurs.
2) Långiverens krav mod pengeinstituttet skal efterstilles al anden  

 ikkeefterstillet gæld.
Ansvarlig indskudskapital, der er opsagt til  

 udbetaling, hæfter uanset opsigelsen, når opsigelsesfristen udløber efter  

 anmeldelse af betalingsstandsning, beslutning om likvidation eller afsigelse  

 af konkursdekret.
3) Kapitalen skal have en oprindelig løbetid eller et opsigelsesvarsel på  

 mindst 5 år.
Finanstilsynet kan efter anmodning fra pengeinstituttet tillade,  

 at ansvarlig indskudskapital tilbagebetales før tiden.
 4) Beløbet skal være indbetalt.
 5) Ansvarlig indskudskapital må ikke udgøre mere end 40 pct. af  

 kernekapitalen efter fradrag i henhold til § 21 a, stk. 3.
 6) Den supplerende kapital må ikke sammen med ansvarlig indskudskapital  

 udgøre mere end 100 pct. af kernekapitalen efter fradrag i henhold til § 21  

 a, stk. 3.
 7) Det beløb, hvormed den ansvarlige indskudskapital medtages, indskrænkes  

 årligt med 20 pct. af den oprindelige kapital de sidste 5 år inden den  

 aftalte forfaldsdato.
8) Beholdningen af egne beviser samt egne beviser, der tjener som  

 sikkerhed for lån eller garantier, som er ydet af pengeinstituttet, modregnes  

 i pengeinstituttets ansvarlige indskudskapital med et beløb beregnet efter de  

 under nr. 7 fastsatte regler.« 23. § 23, stk. 1, affattes således:
»Et pengeinstitut må ikke yde en kunde kredit eller påtage sig  

 garantier for den pågældende til et så stort beløb, at pengeinstituttets  

 samlede tilgodehavende hos og forpligtelser for den pågældende overstiger 35  

 pct. af pengeinstituttets kernekapital og opskrivningshenlæggelser.
Efter  

 enstemmig indstilling fra direktionen og med tilslutning fra mindst to  

 tredjedele af bestyrelsens medlemmer i hvert enkelt tilfælde kan grænsen for  

 enkeltengagementers størrelse forhøjes til 50 pct. af pengeinstituttets  

 kernekapital og opskrivningshenlæggelser.
Om sådan beslutning skal der ske  

 indberetning til Finanstilsynet.
Tilsvarende gælder for et pengeinstituts  

 samlede tilgodehavende hos og forpligtelser for virksomheder, mellem hvilke  

 der består en sådan forbindelse, at engagementerne med de pågældende udgør en  

 samlet enkelt risiko for pengeinstituttet.« 24. I § 23, stk. 3, ændres »§ 1, stk. 3,» til: »§ 1,  

 stk. 4,».
 25. § 24, stk. 1, affattes således:
»Et pengeinstitut må ikke eje eller belåne kapitalandele i et enkelt  

 selskab til et højere bogført beløb end 15 pct. af pengeinstituttets  

 ansvarlige kapital før fradrag i henhold til § 21 a, stk. 10.  

 Pengeinstituttets interesser i vedkommende virksomhed må dog ikke herved  

 overstige den i § 23, stk. 1, nævnte grænse.« 26. I § 24 indsættes efter stk. 1 som nye stykker:
»Stk. 2. Et pengeinstituts beholdning af kvalificerede andele, jf. §  

 7 b, stk. 2, må ikke overstige 60 pct. af pengeinstituttets ansvarlige  

 kapital før fradrag i henhold til § 21 a, stk. 10. Den bogførte værdi af de  

 kapitalandele, som et pengeinstitut har erhvervet, må ikke overstige 100 pct.  

 af pengeinstituttets ansvarlige kapital.
Kapitalandele, der fradrages ved  

 beregning af pengeinstituttets ansvarlige kapital, eller kapitalandele i  

 selskaber, som sammen med pengeinstituttet er omfattet af konsolidering,  

 medregnes ikke i de i stk. 1 og nærværende stykkes 1. og 2. pkt. nævnte  

 grænser.
Erhverver et pengeinstitut i henhold til § 1 a, stk. 1, aktiver fra  

 en virksomhed, må den bogførte værdi af erhvervelsen af disse aktiver ikke  

 overstige den i stk. 1 nævnte grænse og skal medregnes under den i nærværende  

 stykkes 2. pkt. nævnte grænse.
Stk. 3. Et pengeinstituts beholdning af kapitalandele kan overstige de i  

 stk. 1 og stk. 2, 1. pkt., nævnte grænser, når der foretages fradrag for den  

 overskydende del ved beregning af den ansvarlige kapital.« Stk. 2-7 bliver herefter stk. 4-9.
 27. I § 24, stk. 2, der bliver stk. 4, ophæves 1. pkt.
 28. § 24, stk. 6, som bliver stk. 8, affattes således:
»Stk. 8. Uanset bestemmelsen i stk. 1 og stk. 4, 1. pkt., kan de  

 tilsluttede andelskasser i en sammenslutning af andelskasser efter tilladelse  

 fra Finanstilsynet eje hele aktiekapitalen i en bank.« 29. I § 24, stk. 7, som bliver stk. 9, ændres »stk. 1 og  

 3« til: »stk. 1, 2 og 5«.
 30. I § 25, 1. pkt., ændres »egenkapital« til:  

 »ansvarlig kapital«.
 31. § 26 affattes således:
»§ 26. Tilsynet kan undtage fra bestemmelserne i § 23, stk. 1, § 24,  

 stk. 2, 2. pkt., og § 25.« 32. I § 28, stk. 1, 3. pkt., udgår »således som disse er  

 opgjort efter § 21«, og der indsættes som 4. pkt.:
»Finanstilsynet fastsætter nærmere regler for fradrag i gælds- og  

 garantiforpligtelserne.« 33. Kapitel 7 affattes således:
»Kapitel 7 Regnskab, revision og konsolidering i koncernforhold § 29. For hvert regnskabsår udarbejder bestyrelse og direktion i  

 overensstemmelse med lovgivningens og vedtægternes regler herom et  

 årsregnskab bestående af resultatopgørelse, balance og noter.
Endvidere  

 udarbejdes en årsberetning.
De opregnede dele udgør en helhed.
Stk. 2. Årsregnskab og årsberetning skal underskrives af direktionen og  

 bestyrelsen.
Mener en direktør eller et bestyrelsesmedlem, at årsregnskabet  

 eller årsberetningen ikke bør godkendes, eller har han andre indvendinger mod  

 disse, som han ønsker at gøre generalforsamlingen eller i sparekasser  

 repræsentantskabet bekendt med, skal han gøre rede herfor i sin påtegning.
§ 30. Regnskabsåret er kalenderåret.
Dog kan et pengeinstituts første  

 regnskabsperiode omfatte et kortere eller længere tidsrum, dog højst atten  

 måneder.
 § 31. Årsregnskabet skal opstilles på overskuelig måde i overensstemmelse  

 med denne lov og forskrifter i henhold til loven.
 Stk. 2. Årsregnskabet skal give et retvisende billede af pengeinstituttets  

 aktiver og passiver, dets økonomiske stilling samt resultatet.
 Stk. 3. Såfremt en andelskasse er medlem af en sammenslutning efter  

 kapitel 4, D, skal sammenslutningens årsregnskab optages som bilag til  

 andelskassens årsregnskab.
 Stk. 4. Hvis anvendelsen af bestemmelser i denne lov eller forskrifter i  

 henhold til loven ikke er tilstrækkelige til at give et retvisende billede  

 som nævnt i stk. 2, skal der gives yderligere oplysninger i årsregnskabet.
 Stk. 5. Årsregnskabet skal indeholde oplysninger om retshandler af større  

 betydning, som har fundet sted mellem pengeinstituttet og de virksomheder,  

 som er direkte eller indirekte forbundne med pengeinstituttet, jf. § 1, stk  

 2, nr. 5, 7 og 8, i lov om visse selskabers aflæggelse af årsregnskab.
 § 32. Posterne i årsregnskabet værdiansættes i overensstemmelse med  

 følgende almindelige principper:
1) pengeinstituttet formodes at fortsætte sin virksomhed, 2) værdiansættelsesmetoderne må ikke ændres fra det ene regnskabsår til  

 det næste, 3) værdiansættelsen skal i alle tilfælde ske under udvisning af behørig  

 forsigtighed og især således:
a) at kun den fortjeneste, der er konstateret på balancetidspunktet,  

 medtages, b) at der tages hensyn til alle forudsigelige risici og eventuelle tab,  

 som er opstået i løbet af det regnskabsår, årsregnskabet vedrører, eller i et  

 tidligere regnskabsår, selv om disse risici eller tab først bliver kendt  

 mellem balancetidspunktet og det tidspunkt, på hvilket årsregnskabet  

 udarbejdes, og c) at der tages hensyn til enhver værdiforringelse, hvad enten  

 årsregnskabet udviser tab eller fortjeneste, 4) der skal tages hensyn til indtægter og udgifter vedrørende det år, som  

 regnskabet omfatter, uanset betalingstidspunktet, 5) aktiv- og passivposternes bestanddele skal værdiansættes hver for sig,  

 og 6) åbningsbalancen for hvert år skal svare til balancen for det foregående  

 år.
 Stk. 2. Finanstilsynet kan fastsætte regler, hvorefter værdipapirer, der  

 ikke er anlægsaktiver, finansielle instrumenter, gældsposter og hensættelser  

 opføres til markedsværdien.
Stk. 3. De almindelige principper i stk. 1 kan fraviges i  

 undtagelsestilfælde.
Eventuelle fravigelser skal anføres i noterne og  

 behørigt begrundes tillige med angivelse af deres indvirkning på  

 pengeinstituttets aktiver og passiver, dets økonomiske stilling og  

 resultatet.
§ 33. Årsberetningen skal indeholde en redegørelse for udviklingen i  

 pengeinstituttets økonomiske aktiviteter og forhold.
Hvis årsregnskabet i  

 væsentlig grad er påvirket af usædvanlige forhold, samt hvis der er væsentlig  

 usikkerhed ved opgørelsen af årsregnskabet, skal der gives oplysning herom i  

 en særskilt del af beretningen.
Oplysningerne skal gives hver for sig og om  

 muligt med beløbsangivelse.
 Stk. 2. Årsberetningen skal endvidere indeholde omtale af:
1) betydningsfulde hændelser indtruffet efter regnskabsårets afslutning, 2) pengeinstituttets forventede udvikling og 3) væsentlige udviklingsaktiviteter.
 Stk. 3. Bestyrelsen skal i årsberetningen eller i tilknytning til  

 resultatopgørelsen eller balancen stille forslag til beslutning vedrørende  

 anvendelse af pengeinstituttets overskud eller dækning af tab.
§ 34. Et pengeinstituts årsregnskab skal revideres af mindst to revisorer,  

 hvoraf den ene skal være statsautoriseret.
Mindst en af de øvrige revisorer  

 skal enten være statsautoriseret eller registreret.
 Stk. 2. Et pengeinstituts moder-, søster- og datterselskabers regnskaber  

 skal revideres af de samme revisorer, som reviderer pengeinstituttets  

 regnskaber.
 Stk. 3. Finanstilsynet kan i særlige tilfælde dispensere fra kravet i stk.  

 2.
 Stk. 4. De for aktieselskaber gældende revisionsbestemmelser finder med de  

 fornødne tillempelser anvendelse på sparekasser og andelskasser.
 Stk. 5. Finanstilsynet kan fastsætte bestemmelser om revisionens  

 gennemførelse i pengeinstitutter, herunder om oprettelse af interne  

 revisionsafdelinger og systemrevisionsafdelinger og om systemrevisionens  

 gennemførelse i fælles datacentraler.
 Stk. 6. Finanstilsynet kan afskedige en revisor, der findes åbenbart  

 uegnet til sit hverv, og i stedet udpege en anden revisor, jf. herved stk. 1,  

 der fungerer, indtil nyt valg kan foretages.
 Stk. 7. Ved revisorskifte skal pengeinstituttet og revisor give tilsynet  

 hver sin redegørelse, hvis skiftet skyldes særlige forhold.
 Stk. 8. Finanstilsynet kan pålægge revisorerne enten alene eller sammen  

 med den interne revisionschef at give oplysninger om pengeinstituttets  

 forhold.
Stk. 9. Finanstilsynet kan foranstalte en ekstraordinær revision i et  

 pengeinstitut.
Pengeinstituttet kan pålægges at betale for revisionens  

 udførelse.
Finanstilsynet godkender honorarets størrelse.
 Stk. 10. Revisor må ikke have lån i eller garanti fra pengeinstituttet,  

 ligesom han ikke må stille pant eller påtage sig kaution for forpligtelser  

 over for pengeinstituttet.
§ 35. Pengeinstituttet skal meddele Finanstilsynet oplysninger om forhold,  

 der er af afgørende betydning for pengeinstituttets fortsatte virksomhed.
De  

 valgte revisorer skal påse, at pengeinstituttet overholder denne  

 forpligtelse.
§ 36. Det reviderede og af bestyrelsen godkendte årsregnskab og  

 årsberetningen skal senest 8 dage efter afholdelse af det bestyrelsesmøde,  

 hvor regnskabet er godkendt, og senest 3 måneder efter regnskabsperiodens  

 afslutning indsendes til Finanstilsynet i to eksemplarer.
En kopi af  

 revisionsprotokollen skal samtidig indsendes til tilsynet.
Stk. 2. Dirigenten for generalforsamlingen eller i sparekasser det  

 repræsentantskabsmøde, hvor årsregnskabet og årsberetningen er forelagt til  

 godkendelse, skal straks efter generalforsamlingen eller  

 repræsentantskabsmødet give Finanstilsynet oplysning, om årsregnskabet er  

 vedtaget uden ændringer.
Hvis generalforsamlingen eller repræsentantskabet  

 foretager ændringer i det af bestyrelsen godkendte regnskab eller  

 årsberetningen, skal det endelige regnskab samt årsberetningen som godkendt  

 af generalforsamlingen eller repræsentantskabet og med angivelse af de  

 ændringer, der er foretaget, indsendes i to eksemplarer til Finanstilsynet  

 inden 8 dage efter generalforsamlingen eller repræsentantskabsmødet.  

 Generalforsamlingen eller repræsentantskabsmødet skal finde sted senest 4  

 måneder efter regnskabsårets udløb.
Stk. 3. Når Finanstilsynet modtager meddelelse om, at årsregnskabet og  

 årsberetningen er godkendt af generalforsamlingen eller repræsentantskabet,  

 fremsender Finanstilsynet årsregnskabet og årsberetningen til Erhvervs- og  

 Selskabsstyrelsen, der bekendtgør modtagelsen i Statstidende.
De modtagne  

 årsregnskaber og årsberetninger er offentligt tilgængelige i Erhvervs- og  

 Selskabsstyrelsen.
 § 37. Finanstilsynet fastsætter regler om pengeinstitutters  

 regnskabsaflæggelse, herunder om årsregnskabets opstilling, indhold af  

 resultatopgørelsens og balancens poster, ikke balanceførte poster, noter,  

 værdiansættelser af de enkelte poster, årsberetning samt foreløbige  

 årsregnskaber.
 Stk. 2. Finanstilsynet fastsætter endvidere regler om:
1) månedlige balancer, 2) kvartalsvise og halvårlige regnskaber og 3) kapitaldækningsopgørelser ved udløbet af hvert kvartal.
 Stk. 3. Finanstilsynet kan i særlige tilfælde bestemme, at et  

 pengeinstitut skal indberette de i stk. 2 angivne oplysninger hyppigere.
 Stk. 4. Finanstilsynet kan endvidere bestemme, at visse pengeinstitutter  

 alene indsender balancer ved udløbet af hvert kvartal, og at de alene  

 indsender halvårlige regnskaber og kapitaldækningsopgørelser.
Stk. 5. Den reviderede resultatopgørelse og balance skal af  

 pengeinstituttet senest to uger efter afholdelse af generalforsamlingen eller  

 for sparekasser det repræsentantskabsmøde, hvor årsregnskabet er godkendt,  

 offentliggøres i et eller flere dagblade, der udkommer på pengeinstituttets  

 hjemsted.
Pengeinstituttets årsregnskab og årsberetning skal endvidere på  

 forlangende kunne udleveres i pengeinstituttets filialer.
Tilsvarende  

 offentliggørelse og udlevering af regnskabet for første halvår skal ske  

 senest 8 uger efter halvårets udløb.
Offentliggørelsen skal ske i en af  

 tilsynet godkendt form.
 Stk. 6. Ved regnskabsårets slutning skal ethvert pengeinstitut give  

 Finanstilsynet alle oplysninger, som efter bestemmelse af Finanstilsynet er  

 fornødne til tilvejebringelse af en pengeinstitutstatistik.
§ 37 a.
Et pengeinstitut, der er moderselskab, udgør sammen med  

 dattervirksomhederne en koncern.
 Stk. 2. Et pengeinstitut er et moderselskab, hvis det:
1) besidder flertallet af stemmerettighederne i en virksomhed, 2) er aktionær, anpartshaver eller ejer andre andele af en virksomheds  

 egenkapital (virksomhedsdeltager) og har ret til at udnævne eller afsætte et  

 flertal i virksomhedens bestyrelse, direktion eller tilsvarende  

 ledelsesorgan, 3) er virksomhedsdeltager og har ret til at udøve en bestemmende  

 indflydelse over virksomheden på grund af vedtægter eller aftale med denne i  

 øvrigt, 4) er virksomhedsdeltager og i medfør af aftale med andre aktionærer,  

 anpartshavere eller ejere af andele af egenkapitalen råder over flertallet af  

 stemmerne i virksomheden eller 5) er virksomhedsdeltager og udøver en bestemmende indflydelse over  

 virksomheden.
 Stk. 3. Virksomheder, der har den i stk. 2 angivne tilknytning til  

 pengeinstituttet, er dattervirksomheder.
 Stk. 4. Ved opgørelse af stemmerettigheder og rettigheder til at udnævne  

 eller afsætte medlemmer af ledelsesorganer medregnes både rettigheder, der  

 besiddes af pengeinstituttet og dets datterselskaber.
 Stk. 5. Ved opgørelsen af stemmerettigheder i en dattervirksomhed ses der  

 bort fra stemmerettigheder, som knytter sig til kapitalandele, der besiddes  

 af virksomheden selv eller dennes dattervirksomheder.
Stk. 6. Finanstilsynet fastsætter regler om udarbejdelse af  

 koncernregnskaber.
For de af disse regler omfattede selskaber finder lov om  

 visse selskabers aflæggelse af årsregnskaber, bortset fra kapitel 8 a, ikke  

 anvendelse.
Stk. 7. Hvis forholdet mellem et pengeinstitut og en virksomhed er som  

 anført i stk. 1, finder §§ 21, 23, 24, 25, 27 og 28 også anvendelse for  

 koncernen.
Moderselskabets bestyrelse og direktion påser overholdelsen af  

 disse bestemmelser.
Stk. 8. Bestemmelserne i § 29, § 30, § 31, stk. 1-2 og 4-5, § 32, § 33, §  

 34, stk. 1 og 5-10, § 35, § 36, stk. 1, 1. pkt., og stk. 2-3, § 37, stk. 1 og  

 6, § 50 samt § 50 a finder tilsvarende anvendelse på koncernen og de enkelte  

 koncernselskaber.
Endvidere finder § 37, stk. 2-5, anvendelse på koncernen.
 Stk. 9. Finanstilsynet kan bestemme, at stk. 6, 7 og 8 finder anvendelse i  

 andre tilfælde, hvor pengeinstitutter alene eller i fællesskab har en sådan  

 tilknytning til et selskab gennem aktie- henholdsvis anpartsbesiddelse, at  

 det må anses for påkrævet at anvende de nævnte regler.
 Stk. 10. Bestemmelserne i stk. 6, 7 og 8 finder ikke anvendelse på  

 selskaber, der er erhvervet af et pengeinstitut i henhold til § 1 a, stk. 1.  

 Finanstilsynet kan dog bestemme, at bestemmelserne finder anvendelse.
Stk. 11. Finanstilsynet kan undtage fra bestemmelserne i stk. 6, 7 og  

 8.« 34. § 38 affattes således:
»§ 38. Et pengeinstitut skal foretage de henlæggelser, der er  

 nødvendige efter instituttets økonomiske stilling.
Vedtægterne kan foreskrive  

 pligt til henlæggelse.« 35. § 39, stk. 1, affattes således:
»En sparekasses årlige overskud skal henlægges til reserverne bortset  

 fra beløb, der tillægges sparekassens medarbejdere som led i aftaler om  

 overskudsdeling.« 36. § 39, stk. 3, affattes således:
»Stk. 3. Er den ansvarlige kapital mindre end 15 pct. af sparekassens  

 samlede vægtede aktiver og ikke balanceførte poster, kan der til almennyttige  

 eller velgørende formål højst anvendes 10 pct. af overskuddet.« 37. § 39 a, stk. 1, ophæves.
 Stk 2 og 3 bliver herefter stk. 1 og 2.
 38. I § 39 a, stk. 2, der bliver stk. 1, ændres »der er til  

 disposition« til: »en andelskasse har til disposition«.
 39. § 43 affattes således:
 »§ 43. Finanstilsynet kan inddrage et pengeinstituts tilladelse:
1) hvis pengeinstitutvirksomheden ikke påbegyndes inden 12 måneder efter  

 tilladelsens meddelelse, 2) hvis pengeinstitutvirksomhed ikke udøves i en periode på over 6  

 måneder, 3) hvis pengeinstituttet gør sig skyldig i grov eller gentagen  

 overtrædelse af bestemmelser i denne lov eller af forskrifter udstedt i  

 medfør af loven eller 4) i de i § 6, stk. 6 og 7, nævnte tilfælde.
Stk. 2. Opfylder pengeinstituttet ikke solvenskravet i § 21, og har det  

 ikke tilvejebragt den foreskrevne ansvarlige kapital inden for den i medfør  

 af § 21, stk. 3, fastsatte frist, skal Finanstilsynet inddrage tilladelsen.  

 Finanstilsynet kan bestemme, at bestyrelsen inden for en nærmere angiven  

 frist uanset vedtægternes bestemmelse herom skal indkalde den efter  

 vedtægterne øverste myndighed og redegøre for pengeinstituttets økonomiske  

 forhold.« 40. § 44 ophæves.
 41. Efter § 44 indsættes:
»§ 44 a.
Opfylder et pengeinstituts ansvarlige kapital ikke  

 kapitalkravet på tilladelsestidspunktet i henhold til §§ 3-4 a, kan  

 Finanstilsynet enten fastsætte en frist til at bringe den ansvarlige kapital  

 op på dette minimum eller straks inddrage tilladelsen.
 Stk. 2. Det i stk. 1 nævnte krav gælder ikke for pengeinstitutter, der er  

 meddelt tilladelse før den 18. december 1989, og hvis ansvarlige kapital ikke  

 på dette tidspunkt opfyldte kapitalkravet i henhold til §§ 3-4 a.
 Stk. 3. Hvis de i stk. 2 nævnte pengeinstitutters ansvarlige kapital  

 falder under det beløb, der er nået den 18. december 1989, kan Finanstilsynet  

 enten fastsætte en frist til at bringe den ansvarlige kapital op på dette  

 minimum eller straks inddrage tilladelsen.
 Stk. 4. Overtages kontrollen af et pengeinstitut, der er omfattet af stk.  

 2, af en anden fysisk eller juridisk person, skal pengeinstituttets  

 ansvarlige kapital inden 3 måneder fra overtagelsestidspunktet opfylde  

 kapitalkravet i henhold til §§ 3-4 a, jf. dog § 48, stk. 2.
§ 44 b.
Finanstilsynet kan efter de procedurer, der er fastsat i  

 EF-direktiver om kreditinstitutter, forbyde et udenlandsk kreditinstitut med  

 hjemsted i et andet land inden for EF at udøve virksomhed her i landet gennem  

 en filial eller i form af grænseoverskridende tjenesteydelser, hvis  

 instituttet groft eller gentagne gange har overtrådt bestemmelser i denne  

 lov, regler udfærdiget i medfør af loven eller anden lovgivning, der retter  

 sig mod finansiel virksomhed, og det ikke ved påbud eller sanktioner efter  

 denne lov har været muligt at bringe overtrædelserne til ophør.« 42. §§ 45 og 45 a ophæves.
 43. I § 48, stk. 1, 3. pkt., udgår »og om garantikapitalens  

 størrelse« og »og om andelskapitalens størrelse«.
 44. I § 48 indsættes efter stk. 1 som stk. 2:
»Stk. 2. Den samlede ansvarlige kapital i det pengeinstitut, der  

 opstår i forbindelse med en fusion af to eller flere pengeinstitutter, der er  

 omfattet af § 44 a, stk. 2, må ikke være mindre end de fusionerende  

 institutters samlede ansvarlige kapital på tidspunktet for fusionen, så længe  

 det fusionerede institut ikke opfylder kapitalkravet i henhold til §§ 3-4 a.  

 Falder den samlede ansvarlige kapital under beløbet på fusionstidspunktet,  

 kan Finanstilsynet enten fastsætte en frist til at bringe den ansvarlige  

 kapital op på dette minimum eller straks inddrage tilladelsen.« 45. Kapitel 11 a ophæves.
 46. § 49, stk. 1, affattes således:
»Finanstilsynet påser overholdelsen af denne lov og af de  

 bestmmelser, der er udstedt i medfør af loven, jf. dog § 6, stk. 5. Erhvervs-  

 og Selskabsstyrelsen påser overholdelsen af § 6, stk. 2-4, og §§ 7, 7 a og 15  

 g.« 47. I § 49 indsættes efter stk. 1 som nyt stykke:
»Stk. 2. For filialer af kreditinstitutter, der er meddelt tilladelse  

 i et andet land inden for De Europæiske Fællesskaber, fører Finanstilsynet i  

 overensstemmelse med bestemmelser fastsat i EF-direktiver om  

 kreditinstitutter tilsyn med likviditet i filialerne.« Stk. 2 bliver herefter stk. 3.
 48. I § 50, stk. 1, udgår »jævnligt«.
 49. I § 50, stk. 1, 3. pkt., ændres »§ 1, stk. 2, nr. 5, 6 og  

 7« til: »§ 1, stk. 2, nr. 5, 7 og 8«.
 50. I § 50 indsættes efter stk. 1 som nye stykker:
 »Stk. 2. Tilsynsmyndighederne i et andet land inden for De Europæiske  

 Fællesskaber kan efter forudgående meddelelse herom til Finanstilsynet  

 foretage inspektion i de her i landet beliggende filialer af udenlandske  

 kreditinstitutter med hjemsted i det pågældende land.
Stk. 3. Finanstilsynet kan ved aftale overdrage tilsynet med et  

 pengeinstituts solvens til den myndighed, der fører tilsyn med instituttets  

 udenlandske moderselskab.« Stk. 2-5 bliver herefter stk. 4-7.
 51. I § 50, stk. 2, der bliver stk. 4, ophæves 2. pkt.
 52. § 50, stk. 3-5, der bliver stk. 5-7, ophæves.
 53. Efter § 50 indsættes:
»§ 50 a.
De i Finanstilsynet ansatte og eksperter, der handler eller  

 har handlet på tilsynets vegne, er under ansvar efter borgerlig straffelovs  

 §§ 152-152 e forpligtede til at hemmeligholde, hvad de gennem deres  

 virksomhed bliver vidende om.
Disse oplysninger kan dog videregives i  

 summarisk eller samlet form, når hverken det enkelte pengeinstitut eller dets  

 kunder kan identificeres.
 Stk. 2. Bestemmelsen i stk. 1 er ikke til hinder for, at fortrolige  

 oplysninger videregives:
1) til andre offentlige myndigheder, herunder anklagemyndigheden og  

 politiet, i forbindelse med tilfælde, der er omfattet af straffelovgivningen, 2) under en civil retssag, når et pengeinstitut er erklæret konkurs eller  

 trådt i likvidation som følge af en domstolskendelse, og såfremt  

 oplysningerne ikke vedrører tredjemand, der er involveret i forsøg på at  

 redde pengeinstituttet, 3) til de finansielle tilsynsmyndigheder, der inden for De Europæiske  

 Fællesskaber fører tilsyn med kreditinstitutter, 4) til de myndigheder i andre lande inden for De Europæiske Fællesskaber,  

 der har ansvaret for tilsynet med andre finansieringsinstitutter,  

 forsikringsselskaber, eller fører tilsyn med kapitalmarkederne, under  

 forudsætning af at disse modtagere af oplysninger har behov herfor til  

 varetagelse af deres tilsynsopgaver, 5) til institutioner, der medvirker ved likvidation og konkursbehandling  

 og lignende procedurer, samt personer, der er ansvarlige for den lovpligtige  

 revision af kredit- og finansieringsinstitutters regnskaber, under  

 forudsætning af at disse modtagere af oplysninger har behov herfor til  

 varetagelse af deres opgaver, 6) til finansielle tilsynsmyndigheder i lande uden for De Europæiske  

 Fællesskaber under forudsætning af, at oplysningerne er undergivet  

 tilsvarende tavshedspligt som angivet i stk. 1 og udveksles i henhold til  

 international aftale, 7) til institutioner, der forvalter indlånsgarantiordninger, under  

 forudsætning af at oplysningerne er nødvendige for, at de kan udføre deres  

 arbejde, 8) til Danmarks Nationalbank og udenlandske centralbanker under  

 forudsætning af, at oplysningerne er nødvendige for dem i deres egenskab af  

 pengepolitisk myndighed, 9) til vedkommende minister som led i dennes overordnede tilsyn, 10) til Folketingets Ombudsmand eller til en parlamentarisk kommission  

 nedsat af Folketinget, 11) til kommissionsdomstole, nedsat ved lov eller i henhold til  

 retsplejelovens § 21, eller 12) til administrative myndigheder og domstole, som behandler afgørelser,  

 der er truffet af Finanstilsynet.
 Stk. 3. Fortrolige oplysninger, som Finanstilsynet modtager, må kun  

 anvendes i forbindelse med tilsynshvervet, til pålæggelse af sanktioner,  

 eller hvis tilsynets afgørelse påklages til højere administrativ myndighed  

 eller indbringes for domstolene.
 Stk. 4. Danske myndigheder m.v., der i henhold til stk. 2 modtager  

 oplysninger fra Finanstilsynet, er med hensyn til disse oplysninger  

 undergivet den i stk. 1 omhandlede tavshedspligt.
 Stk. 5. Som part i forholdet til Finanstilsynet anses alene det  

 pengeinstitut, som undersøgelsen efter § 50, stk. 1, vedrører.
Stk. 6. Har en skyldner eller kautionist betydelige forpligtelser over for  

 flere pengeinstitutter, kan Finanstilsynet give de pågældende institutter  

 underretning herom.« 54. I § 52 ændres »500« til: »1.000«.
 55. I § 52 d, stk. 2, ændres »egenkapitalen, jf. § 21«  

 til: »kernekapitalen, jf. § 21 a«.
 56. § 54, stk. 1, affattes således:
»Overtrædelse af bestemmelserne i § 1, stk. 3, 5 og 7, § 1 a, §§ 2, 4  

 og 4 a, § 6, stk. 1, § 7 b, stk. 1, 6 og 7, § 7 c, stk. 1, § 12, stk. 1, §  

 14, § 15 d, stk. 1, § 15 f, stk. 3, § 15 k, stk. 1, §§ 19-20, § 21, stk. 3, §  

 23, stk. 1, §§ 24, 25 og 27, stk. 1, § 28, stk. 2, § 29, jf. §§ 30-33, § 34,  

 stk. 1, 7, 8 og 10, § 35, §§ 38, 39, 39 a, §§ 47 og 48 og § 51 straffes med  

 bøde eller hæfte, for så vidt højere straf ikke er forskyldt efter borgerlig  

 straffelov.« 57. I § 54, stk. 2, 1. pkt., ændres »der ubeføjet røber, hvad  

 de under udøvelse af deres hverv har fået kundskab om« til: »som  

 uberettiget videregiver eller udnytter fortrolige oplysninger, som de under  

 udøvelsen af deres hverv har fået kendskab til.« 58. I § 54, stk. 2, 2. pkt., ændres »§ 1, stk. 2, nr. 7,»  

 til: »§ 1, stk. 2, nr. 8,».
§ 2 I lov om visse kreditinstitutter, jf. lovbekendtgørelse nr. 644 af 6.  

 oktober 1989, foretages følgende ændringer:
 1. I § 2 indsættes som stk. 4:
»Stk. 4. De i lov om banker og sparekasser m.v. fastlagte  

 bestemmelser og procedurer om danske pengeinstitutters filialer og  

 grænseoverskridende tjenesteydelser i andre lande inden for De Europæiske  

 Fællesskaber finder tilsvarende anvendelse på institutter omfattet af denne  

 lov.« 2. I § 4 b, stk. 4, ændres »25 mio. kr.« til: »et  

 beløb svarende til modværdien af 5 mio.
ECU«.
 3. Efter § 4 b indsættes:
»§ 4 c.
Overtages kontrollen med et kreditinstitut, der er omfattet  

 af § 4 b, stk. 4, af en anden fysisk eller juridisk person, skal  

 aktiekapitalen inden 3 måneder efter overtagelsen forhøjes til mindst et  

 beløb svarende til 5 mio.
ECU og instituttet omdannes til et  

 pengeinstitut.« 4. I § 5, stk. 1, indsættes efter nr. 11 som nyt nummer:
»12) Ejerforhold.« § 3 I lov om visse spare- og udlånsvirksomheder m.v., jf. lovbekendtgørelse  

 nr. 474 af 8. august 1988, foretages følgende ændringer:
 1. § 2 affattes således:
»§ 2. De af denne lov omfattede virksomheder skal have en garanti-  

 eller egenkapital på mindst 5 mio. kr.« 2. § 4, stk. 2, affattes således:
»Stk. 2. Ansøgningen om tilladelse efter stk. 1 skal være bilagt en  

 driftsplan.« 3. Efter § 4, stk. 2, indsættes som nye stykker:
»Stk. 3. Når Finanstilsynet har meddelt tilladelse, skal virksomheden  

 registreres i Erhvervs- og Selskabsstyrelsen.
Med anmeldelse til registrering  

 skal virksomheden indsende 2 daterede eksemplarer af vedtægterne til  

 Erhvervs- og Selskabsstyrelsen, der videresender det ene eksemplar til  

 Finanstilsynet.
Stk. 4. Senere ændringer af vedtægterne skal anmeldes til Erhvervs- og  

 Selskabsstyrelsen.
Ved anmeldelsen skal virksomheden fremsende 2 daterede  

 eksemplarer med den fuldstændige nye affattelse til Erhvervs- og  

 Selskabsstyrelsen, der videresender det ene eksemplar til Finanstilsynet.
Stk. 5. Erhvervs- og Selskabsstyrelsen fastsætter regler om anmeldelse og  

 registrering samt om gebyrer for anmeldelsen, udskrifter m.v. og  

 bekendtgørelse.
Gebyrerne tillægges udpantningsret.« Stk. 3 og 4 bliver herefter stk. 6 og 7.
 4. § 10, stk. 1, affattes således:
»Finanstilsynet påser overholdelse af loven og af de bestemmelser,  

 der er udstedt i medfør af loven, jf. dog § 4, stk. 5. Erhvervs- og  

 Selskabsstyrelsen påser overholdelsen af § 4, stk. 3 og 4.« 5. § 11, stk. 3, ophæves.
§ 4 Stk. 1. Loven træder i kraft den 1. januar 1991.
Stk. 2. Loven gælder ikke for Grønland.
Loven kan ved kongelig anordning  

 sættes i kraft på Grønland med de afvigelser, som landsdelens særlige forhold  

 tilsiger.
§ 5 En filial af et udenlandsk kreditinstitut, der har hjemsted i et andet  

 land inden for De Europæiske Fællesskaber, og som er meddelt tilladelse til  

 at drive virksomhed her i landet ved denne lovs ikrafttræden, skal ikke  

 længere opfylde et krav om særskilt filialkapital.
Disse filialer betragtes  

 som filialer oprettet i henhold til § 6 a i lov om banker og sparekasser  

 m.v., når Finanstilsynet har indgået aftale herom med hjemlandets  

 tilsynsmyndighed.
§ 6 Stk. 1. Uanset bestemmelsen i § 1, nr. 22 (§ 21, stk. 1, 1. pkt.) skal et  

 pengeinstituts ansvarlige kapital til enhver tid udgøre mindst 10 pct. i 1991  

 og 1992 og 9 pct. i 1993 og 1994 af dets vægtede aktiver og ikke balanceførte  

 poster.
 Stk. 2. Til opfyldelse af solvenskravet i stk. 1 kan der i 1991 og 1992  

 medregnes ansvarlig indskudskapital, der er indgået aftale om inden den 1.  

 januar 1991, med indtil 40 pct. og i 1993 og 1994 med indtil 20 pct. af  

 kernekapitalen efter fradrag i henhold til § 21 a, stk. 3.
 Stk. 3. I 1995 kan der til opfyldelse af solvenskravet i § 21, stk. 1, 1.  

 pkt., medregnes ansvarlig indskudskapital med indtil 10 pct. af  

 kernekapitalen efter fradrag i henhold til § 21 a, stk. 3.
§ 7 Uanset bestemmelsen i § 1, nr. 22 (§ 22, stk. 2) kan pengeinstitutter  

 indtil udgangen af 1992 medregne ansvarlig indskudskapital til opfyldelse af  

 solvenskravet i overensstemmelse med de tidligere regler, såfremt der den 1.  

 januar 1989 var indgået endelig låneaftale om ansvarlig indskudskapital i  

 overensstemmelse med de dagældende bestemmelser.
§ 8 Virksomheder, der den 1. januar 1990 havde tilladelse til at drive  

 virksomhed efter bestemmelserne i lov om visse spare- og udlånsvirksomheder  

 m.v., jf. lovbekendtgørelse nr. 474 af 8. august 1988, skal senest den 31.  

 december 1995 have en garanti- eller egenkapital på mindst 5 mio. kr.
 Bilag 1 1. Modtagelse af indlån og andre tilbagebetalingspligtige midler.
 2. Udlånsvirksomhed herunder blandt andet:
- forbrugerkreditter - realkreditlån - factoring og diskontering - handelskreditter (inkl. forfaitering) 3. Finansiel leasing.
 4. Betalingsformidling.
 5. Udstedelse og administration af betalingsmidler (kreditkort,  

 rejsechecks, bankveksler).
 6. Sikkerhedsstillelse og garantier.
 7. Transaktioner for egen eller kunders regning vedrørende:
 a) Pengemarkedsinstrumenter (checks, veksler, indskudsbeviser m.v.).
 b) Valutamarkedet.
 c) Finansielle futures og options.
 d) Valuta- og renteinstrumenter.
 e) Værdipapirer.
 8. Medvirken ved emission af værdipapirer og tjenesteydelser i forbindelse  

 hermed.
 9. Rådgivning til virksomheder vedrørende kapitalstruktur,  

 industristrategi og dermed beslægtede spørgsmål og rådgivning samt  

 tjenesteydelser vedrørende sammenslutning og opkøb af virksomheder.
 10. »Money broking«.
 11. Porteføljeadministration og -rådgivning.
 12. Opbevaring og forvaltning af værdipapirer.
 13. Kreditoplysninger.
 14. Boksudlejning.
Oprindeligt fremsat forslag § 1 I lov om banker og sparekasser m.v., jf. lovbekendtgørelse nr. 740 af 30.  

 november 1989, foretages følgende ændringer:
 1. § 1 affattes således:
 » § 1. Denne lov finder anvendelse på banker, sparekasser og  

 andelskasser (pengeinstitutter).
Stk. 2. Virksomhed som pengeinstitut kan drives af banker, sparekasser og  

 andelskasser.
Banker skal være aktieselskaber, sparekasser selvejende  

 institutioner, jf. dog § 52 c, og andelskasser andelsselskaber.
 Stk. 3. Pengeinstitutter må alene drive pengeinstitutvirksomhed, medmindre  

 andet følger af § 1 a.
 Stk. 4. Ved pengeinstitutvirksomhed forstås varetagelse af funktioner i  

 forbindelse med omsætningen af penge, kreditmidler og værdipapirer og dermed  

 forbundne serviceydelser.
 Stk. 5. Pengeinstitutter er sammen med staten, kreditinstitutter omfattet  

 af § 4b i lov om visse kreditinstitutter og udenlandske kreditinstitutter,  

 der opfylder betingelserne i §§ 6 a eller 6 c, eneberettigede til ved  

 henvendelse til offentligheden at tilbyde sig som modtagere af indlån.
Stk. 6. Pengeinstitutter skal drives i overensstemmelse med redelig  

 forretningsskik og god pengeinstitutpraksis.
Finanstilsynet kan i tilfælde,  

 hvor pengeinstitutter handler i strid hermed, give pålæg om, at denne  

 handlemåde bringes til ophør.
Stk. 7. Her i landet registrerede datterselskaber af pengeinstitutter, jf.  

 § 37a, stk. 1, der ikke selv er pengeinstitutter eller realkreditinstitutter,  

 må ikke fra offentligheden modtage indlån eller andre midler, der skal  

 tilbagebetales.
Tilsvarende gælder for her i landet registrerede selskaber,  

 der ikke er pengeinstitutter eller realkreditinstitutter, og som er  

 ligestillet med datterselskaber efter § 37a, stk. 7. Finanstilsynet kan  

 undtage fra bestemmelserne i 1. og 2. pkt.« 2. Efter § 1 indsættes:
» § 1a.
Pengeinstitutter kan midlertidigt drive anden  

 virksomhed til afvikling af forud indgåede engagementer og med henblik på  

 medvirken ved omstrukturering af erhvervsvirksomheder.
Indberetning herom  

 skal gives til Finanstilsynet.
Stk. 2. Pengeinstitutter kan drive anden virksomhed, der er accessorisk  

 til pengeinstitutvirksomhed.
Finanstilsynet kan bestemme, at den accessoriske  

 virksomhed skal udøves af et andet selskab.
 Stk. 3. Pengeinstitutter må gennem datterselskaber drive  

 forsikringsvirksomhed og realkreditvirksomhed.
 3. I § 2 indsættes som stk. 2:
»Stk. 2. Et udenlandsk kreditinstitut kan dog benytte det samme navn,  

 som kreditinstituttet benytter i hjemlandet.
Er der risiko for forveksling  

 med et andet her i landet anvendt navn, kan Erhvervs- og Selskabsstyrelsen  

 kræve en forklarende tilføjelse.« 4. I § 3, 1. pkt. ændres »være mindst 25 mio.kr.« til:  

 »mindst udgøre et beløb svarende til modværdien af 5 mio.
ECU«.
5. I § 4, stk. 1, 1. pkt. ændres »25 mio.kr.« til:  

 »et beløb svarende til modværdien af 5 mio.
ECU«.
6. I § 4a, 1. pkt. ændres »25 mio.kr.« til: »et  

 beløb svarende til modværdien af 5 mio.
ECU«.
 7 . § 5 ophæves.
 8 . I § 6, stk. 1, indsættes som 3. pkt.:
»Ansøgningen skal desuden indeholde oplysninger om alle, der direkte  

 eller indirekte ejer mindst 10 pct. af kapitalen eller stemmerettighederne  

 eller en kapitalandel, der giver mulighed for at udøve en betydelig  

 indflydelse på forvaltningen af pengeinstituttet, samt om størrelsen af disse  

 kapitalejeres kapitalandel.« 9. § 6, stk. 2, affattes således:
»Stk. 2. Når Finanstilsynet har meddelt tilladelse til at drive  

 pengeinstitutvirksomhed, skal pengeinstituttet registreres i Erhvervs- og  

 Selskabsstyrelsen.
Med anmeldelse til registrering skal pengeinstituttet  

 indsende 2 daterede eksemplarer af vedtægterne til Erhvervs- og  

 Selskabsstyrelsen, der videresender det ene eksemplar til  

 Finanstilsynet.« 10. Efter § 6, stk, 2, indsættes som nye stykker:
 »Stk. 3. Aktieselskabslovens bestemmelser om anmeldelse og  

 registrering m.m, gælder tilsvarende for pengeinstitutter.
Stk. 4. Ved anmeldelse af vedtægtsændringer, skal pengeinstituttet  

 indsende 2 daterede eksemplarer med den fuldstændige nye affattelse til  

 Erhvervs- og Selskabsstyrelsen, der videresender det ene eksemplar til  

 Finanstilsynet.« Stk. 3 og 4 bliver herefter stk. 5 og 6.
 11. I § 6 indsættes efter stk. 4, som bliver stk. 6, som nyt  

 stykke:
»Stk. 7. Tilladelse kan desuden nægtes, hvis de i stk. 1 nævnte  

 kapitalejere skønnes at ville modvirke en forsvarlig drift af  

 pengeinstituttet.« Stk. 5 og 6 bliver herefter stk. 8-9.
 12. § 6, stk. 5, 3. pkt., der bliver § 6, stk. 8, 3. pkt.  

 ophæves, og § 6, stk. 6, der bliver stk. 9 affattes således:
»Stk. 9. Finanstilsynet kan i overensstemmelse med bestemmelserne i  

 Rådets 2. samordningsdirektiv suspendere behandlingen af ansøgninger om  

 godkendelse af pengeinstitutter, som direkte eller indirekte ejes af  

 selskaber med hjemsted uden for De Europæiske Fællesskaber.« 13. Efter § 6 indsættes:
»§ 6a.
Et udenlandsk kreditinstitut, der er meddelt tilladelse i et  

 andet land inden for De Europæiske Fællesskaber, kan begynde at udøve  

 virksomhed her i landet gennem en filial 2 måneder efter, at Finanstilsynet  

 har modtaget meddelelse herom fra tilsynsmyndighederne i hjemlandet, jf. stk  

 2. Filialen kan udøve de i bilag 1 nævnte aktiviteter, såfremt disse er  

 omfattet af kreditinstituttets tilladelse i hjemlandet.
 Stk. 2. Finanstilsynet skal fra hjemlandets tilsynsmyndigheder kræve  

 følgende oplysninger:
1) en beskrivelse af filialens virksomhed, herunder oplysninger om  

 organisation og de planlagte aktiviteter, 2) en erklæring om, at de planlagte aktiviteter er omfattet af  

 kreditinstituttets tilladelse i hjemlandet, 3) filialens adresse, 4) navnene på filialens ledelse, 5) størrelsen af kreditinstituttets ansvarlige kapital og solvensnøgletal,  

 og 6) oplysninger om en eventuel garantiordning i hjemlandet omfattende  

 filialens indskydere.
 Stk. 3. I tilfælde af ændring af et forhold, der er givet meddelelse om  

 efter stk. 2, nr. 1-4 og 6, skal kreditinstituttet give meddelelse herom til  

 Finanstilsynet, senest en måned før ændringen foretages.
Stk. 4. Aktieselskabslovens bestemmelser om filialer af udenlandske  

 aktieselskaber gælder ikke for de i stk. 1 nævnte filialer.
Erhvervs- og  

 Selskabsstyrelsen kan fastsætte særlige regler for de i stk. 1 nævnte  

 filialer.
 Stk. 5. Et udenlandsk kreditinstitut, der er meddelt tilladelse i et andet  

 land inden for De Europæiske Fællesskaber, kan begynde at udøve virksomhed  

 her i landet som grænseoverskridende tjenesteydelser, når Finanstilsynet har  

 modtaget meddelelse herom fra tilsynsmyndighederne i hjemlandet.  

 Kreditinstituttet kan udøve de i bilag 1 nævnte aktiviteter, når hjemlandets  

 tilsynsmyndigheder har erklæret, at disse er omfattet af kreditinstituttets  

 tilladelse i hjemlandet.
§ 6b.
Et pengeinstitut, der ønsker at etablere en filial i et andet land  

 inden for De Europæiske Fællesskaber, skal meddele dette til Finanstilsynet  

 sammen med følgende oplysninger om filialen:
1) i hvilket land filialen ønskes etableret, 2) en beskrivelse af filialens virksomhed, herunder oplysninger om  

 organisation og de planlagte aktiviteter, 3) filialens adresse, og 4) navnene på filialens ledelse.
Stk. 2. Finanstilsynet videresender de i stk. 1 nævnte oplysninger, og  

 oplysninger om pengeinstituttets ansvarlige kapital og solvensnøgletal samt  

 oplysninger om indskydergarantiordningen til tilsynsmyndighederne i  

 værtslandet senest 3 måneder efter modtagelsen af oplysningerne og  

 underretter pengeinstituttet herom.
Samtidigt fremsendes erklæring om, at de  

 planlagte aktiviteter er omfattet af pengeinstituttets tilladelse.
Stk. 3. Finanstilsynet kan undlade at fremsende de nævnte oplysninger,  

 hvis der er grund til at betvivle, at pengeinstituttets administrative  

 struktur og finansielle situation er forsvarlig som grundlag for den påtænkte  

 etablering.
Finanstilsynet giver pengeinstituttet meddelelse herom inden 3  

 måneder fra modtagelsen af de i stk. 1 nævnte oplysninger.
 Stk. 4. Pengeinstituttet er forpligtet til at meddele Finanstilsynet og  

 værtslandets tilsynsmyndigheder enhver ændring i de i stk. 1 nævnte forhold,  

 senest en måned før ændringen foretages.
 Stk. 5. Et pengeinstitut, der ønsker at udøve virksomhed i form af  

 grænseoverskridende tjenesteydelser i et andet land inden for De Europæiske  

 Fællesskaber, skal give Finanstilsynet meddelelse herom med angivelse af, i  

 hvilket land virksomhed ønskes påbegyndt, og hvilke aktiviteter der ønskes  

 udøvet.
 Stk. 6. Finanstilsynet videregiver den i stk. 5 nævnte meddelelse samt en  

 erklæring om, at de planlagte aktiviteter er omfattet af pengeinstituttets  

 tilladelse, til tilsynsmyndigheden i værtslandet, senest en måned efter  

 modtagelsen af den i stk. 5 nævnte meddelelse.
§ 6c.
Lovens bestemmelser gælder for filialer af pengeinstitutter, der har  

 hjemsted i et land uden for De Europæiske Fællesskaber med de afvigelser,  

 filialforholdet nødvendiggør, eller som er fastsat i eller i medfør af  

 international aftale.
Aktieselskabslovens bestemmelser om filialer af  

 udenlandske aktieselskaber gælder tilsvarende for filialer af udenlandske  

 sparekasser og andelskasser.
Stk. 2. Finanstilsynet fastsætter bestemmelser i henhold til stk. 1, 1.  

 pkt., samt bestemmelser om tilladelse til filialer af udenlandske  

 pengeinstitutter, herunder om at Finanstilsynet kan undtage fra  

 bestemmelserne.« 14. Efter § 7a indsættes:
»Kapitel 3a Ejerforhold § 7b.
Finanstilsynet skal underrettes om og på forhånd godkende enhver  

 fysisk eller juridisk persons direkte eller indirekte erhvervelse af en  

 kvalificeret andel i et pengeinstitut samt sådanne forøgelser af den  

 kvalificerede andel, der medfører, at denne udgør eller overstiger en grænse  

 på henholdsvis 20 pct., 33 pct., 50 pct. eller, at pengeinstituttet bliver et  

 datterselskab.
 Stk. 2. Ved kvalificeret andel forstås direkte eller indirekte besiddelse  

 af mindst 10 pct. af kapitalen eller stemmerettighederne eller en andel, som  

 giver mulighed for at udøve en betydelig indflydelse på forvaltningen af  

 pengeinstituttet.
Stk. 3. Erhvervelse eller forøgelse af andelen som nævnt i stk. 1 kan kun  

 godkendes, når dette ikke strider mod hensynet til at sikre en forsvarlig  

 drift af pengeinstituttet.
Finanstilsynets godkendelse eller afslag skal  

 foreligge senest 3 måneder efter underretning om den påtænkte investering.
 Stk. 4. Finanstilsynet kan ved godkendelse af en erhvervelse eller  

 forøgelse efter stk. 1 fastsætte en frist for gennemførelsen af denne.
 Stk. 5. Finanstilsynet kan i overensstemmelse med bestemmelserne i Rådets  

 2. samordningsdirektiv suspendere behandlingen af en ansøgning om et selskabs  

 direkte eller indirekte erhvervelse af de i stk. 1 fastsatte andele i et  

 pengeinstitut, hvis selskabet ligger uden for De Europæiske Fællesskaber.
 Stk. 6. Kapitalejere, som har en andel på mindst 10 pct., og som påtænker  

 at mindske denne andel, således at den falder under en af de i stk. 1  

 fastsatte grænser, skal underrette Finanstilsynet herom og angive størrelsen  

 af den påtænkte fremtidige andel.
 Stk. 7. Når et pengeinstitut får kendskab til erhvervelser eller  

 afhændelser af andele som nævnt i stk. 1 og 6, skal pengeinstituttet straks  

 give Finanstilsynet meddelelse herom.
§ 7c.
Såfremt kapitalejere, der er i besiddelse af en af de i § 7b, stk.  

 1, fastsatte andele i et pengeinstitut, modvirker en forsvarlig drift af  

 pengeinstituttet, kan Finanstilsynet ophæve den stemmeret, der er knyttet til  

 de pågældende ejeres kapitalandele, eller påbyde pengeinstituttet at følge  

 bestemte retningslinier.
 Stk. 2. Finanstilsynet kan ophæve den stemmeret, der er knyttet til  

 kapitalandele ejet af fysiske eller juridiske personer, som ikke overholder  

 forpligtelsen i § 7b, stk. 1, til forudgående underretning af Finanstilsynet.  

 Kapitalandelene tildeles igen fuld stemmeret, hvis Finanstilsynet kan  

 godkende erhvervelsen.
 Stk. 3. Finanstilsynet skal ophæve den stemmeret, der er knyttet til  

 kapitalandele ejet af fysiske eller juridiske personer, som har erhvervet  

 andele som omhandlet i § 7b, stk. 1, uanset at Finanstilsynet har afslået at  

 godkende denne erhvervelse af kapitalandele.
Stk. 4. Har Finanstilsynet ophævet stemmeretten i medfør af stk. 1-3, kan  

 kapitalandelen ikke indgå i opgørelsen af den på en generalforsamling  

 repræsenterede stemmeberettigede kapital.« 15. § 11, stk. 3, sidste pkt. affattes således:
»Regler om valgordningen, om stemmeret og om gennemførelse af valg  

 skal fremgå af vedtægterne.« 16. § 15 f, stk. 1, affattes således:
»Flere andelskasser kan i fællesskab opfylde lovens krav, såfremt de  

 er medlemmer af en sammenslutning af andelskasser, der har fået tilladelse  

 efter § 6. Tilladelse forudsætter, at sammenslutningen opfylder de i De  

 Europæiske Fællesskabers direktiv af 12. december 1979, art. 2, stk. 4a,  

 nævnte betingelser.
Sammenslutningen anses herefter for eet pengeinstitut i  

 relation til bestemmelserne i lovens kapitel 1-3a, 4E og 5-13.« 17. § 15 f, stk. 4, affattes således:
» Stk. 4. §§ 1-2, § 4a, 2. pkt., § 6, stk. 2 og 3, § 7a, §§  

 15a-15d, § 15e, stk. 1, 1. og 3. pkt., og stk. 2, § 16, stk. 1, § 16a, § 17,  

 § 19, § 20, §§ 29-33, § 34, stk. 2-6, § 36, § 37, stk. 1-5, § 37a, stk. 1-4  

 og stk. 6-9, § 39a, §§ 40-42, § 46, § 47a, 1. pkt., § 47b, § 47c, § 47d, stk.  

 2-4, § 47e, § 48 og §§ 49-51, jf. §§ 53 og 54, finder desuden anvendelse på  

 tilsluttede andelskasser.« 18. I § 16a ændres »§ 1, stk. 4, 2. pkt.« til: »§  

 1a, stk. 1«.
 19. § 18 affattes således:
 »§ 18. Pengeinstituttets bestyrelse skal udfærdige skriftlige  

 retningslinier for pengeinstituttets væsentligste aktivitetsområder, hvori  

 arbejdsdelingen mellem bestyrelse og direktion fastlægges.
Stk. 2. Et eksemplar af retningslinierne skal indsendes til  

 Finanstilsynet, der ligeledes skal orienteres skriftligt om eventuelle  

 ændringer.« 20. § 19, stk. 6, affattes således:
»Stk. 6. Bestyrelsen kan beslutte, at bogholderi- og kassefunktion  

 varetages af samme person, når revisionen erklærer, at forretningsgangene er  

 sikkerhedsmæssigt betryggende.
Bestyrelsens beslutninger og revisionens  

 erklæringer skal indføres i forhandlingsprotokollen, og genpart heraf skal  

 samtidig indsendes til Finanstilsynet til orientering.« 21. § 20, stk. 2, affattes således:
»Stk. 2. Til i øvrigt at forpligte et pengeinstitut kræves  

 underskrift af mindst to dertil bemyndigede personer.
Bestyrelsen kan  

 beslutte, at visse dispositioner foretages ved een persons underskrift eller  

 i tilfælde af kvittering for indbetalinger alene ved maskinafstempling, når  

 revisorerne erklærer, at forretningsgangene er sikkerhedsmæssigt betryggende.  

 Bestyrelsens beslutninger og revisionens erklæringer skal indføres i  

 forhandlingsprotokollen, og genpart heraf skal samtidig indsendes til  

 Finanstilsynet til orientering.« 22. Kapitel 5 affattes således:
»Kapitel 5 Solvens § 21. Den ansvarlige kapital i et pengeinstitut skal til enhver tid udgøre  

 mindst 8 pct. af dets vægtede aktiver og ikke balanceførte poster.  

 Solvenskravet anses endvidere for opfyldt, såfremt et pengeinstituts  

 ansvarlige kapital og ansvarlige indskudskapital, jf. § 22, stk. 2, udgør  

 mindst 10 pct. af dets vægtede aktiver og ikke balanceførte poster.  

 Finanstilsynet fastsætter nærmere regler for opgørelse af solvensprocenten.
 Stk. 2. Industriministeren bemyndiges til i ganske særlige tilfælde at  

 ændre de i stk. 1 fastsatte solvenskrav.
 Stk. 3. Hvis et medlem af et pengeinstituts bestyrelse, direktion eller  

 revision må formode, at pengeinstituttet ikke opfylder solvenskravet, jf.  

 stk. 1, skal de pågældende straks meddele dette til Finanstilsynet.  

 Finanstilsynet kan fastsætte en frist, indenfor hvilken solvenskravet skal  

 være opfyldt.
 Stk. 4. Finanstilsynet kan fastsætte bestemmelser til imødegåelse af  

 valuta- og renterisici.
§ 21a.
Et pengeinstituts ansvarlige kapital beregnes som summen af  

 kernekapitalen efter de i stk. 3 nævnte fradrag og den supplerende kapital  

 efter de i stk. 6, 7, 9 og 10 nævnte fradrag.
 Stk. 2. Kernekapitalen består af indbetalt aktie-, garanti- eller  

 andelskapital, samt af overkurs ved emission og reserver.
 Stk. 3. Kernekapitalen reduceres med pengeinstituttets beholdning af egne  

 aktier, immaterielle aktiver og årets løbende underskud.
 Stk. 4. Den supplerende kapital består afopskrivningshenlæggelser,  

 værdipapirer med ubestemt løbetid og andre kapitalindskud, jf. § 22, stk. 1.  

 Den supplerende kapital må ikke udgøre mere end 100 pct. af kernekapitalen  

 efter fradrag i henhold til stk. 3.
 Stk. 5. Finanstilsynet kan fastsætte bestemmelser om, at andre  

 kapitalelementer medregnes i opgørelsen af den ansvarlige kapital.
Stk. 6. Har et pengeinstitut en kapitalandel i et andet kredit- eller  

 finansieringsinstitut, der overstiger 10 pct. af sidstnævntes aktie-,  

 garanti- eller andelskapital, skal andelen fradrages ved beregningen af  

 pengeinstituttets ansvarlige kapital.
Endvidere fradrages pengeinstituttets  

 efterstillede kapitalindskud i de nævnte institutter.
En midlertidig  

 erhvervelse af aktier i et andet kredit- eller finansieringsinstitut skal dog  

 ikke fradrages, når erhvervelsen er sket som led i en rekonstruktion.
 Stk. 7. Har et pengeinstitut andre kapitalandele samt efterstillede  

 kapitalindskud i kredit- og finansieringsinstitutter end de i stk. 6 nævnte,  

 der tilsammen overstiger 10 pct. af pengeinstituttets ansvarlige kapital før  

 fradrag i henhold til stk. 6, 9 og 10, fradrages den overskydende del.
 Stk. 8. Et pengeinstitut skal ikke fradrage kapitalandele og efterstillede  

 kapitalindskud i andre kredit- og finansieringsinstitutter, som sammen med  

 pengeinstituttet er omfattet af konsolidering, jf. § 37a.
 Stk. 9. Et pengeinstituts aktieandele og efterstillede kapitalindskud i et  

 datterselskab, jf. § 37a, stk. 1, der driver forsikringsvirksomhed eller  

 accessorisk virksomhed, fradrages ved beregningen af pengeinstituttets  

 ansvarlige kapital.
 Stk. 10. Et pengeinstituts beholdning af kapitalandele, der overstiger de  

 i § 24, stk. 1 og stk. 2, 1. pkt., nævnte grænser, jf. § 24, stk. 3,  

 fradrages ligeledes ved beregningen af pengeinstituttets ansvarlige kapital.
 Stk. 11. Et pengeinstituts kernekapital, opskrivningshenlæggelser samt  

 eventuelle kapitalelementer, jf. stk. 5, skal være fratrukket enhver form for  

 skat, der kan forudses på det tidspunkt, hvor beløbet beregnes, eller det  

 skal være behørigt tilpasset i det omfang, skat reducerer det beløb, hvormed  

 denne kapital kan anvendes til dækning af risici eller tab.
 § 22. Værdipapirer med ubestemt løbetid og andre kapitalindskud medregnes  

 ved opgørelsen af den ansvarlige kapital, såfremt følgende betingelser er  

 opfyldt:
1) de må ikke kunne tilbagebetales på ihændehaverens initiativ eller uden  

 Finanstilsynets godkendelse, 2) aftaler i forbindelse med gældsstiftelse skal give pengeinstituttet  

 mulighed for at udskyde betaling af renter på gælden, 3) långiverens krav mod pengeinstituttet skal efterstilles al anden ikke -  

 efterstillet gæld, 4) de for udstedelsen af værdipapirerne gældende dokumenter skal indeholde  

 bestemmelse om, at gæld og ikke-betalte renter skal kunne medgå til dækning  

 af tab, uanset om det tillades pengeinstituttet at fortsætte sine  

 aktiviteter, 5) beløbet skal være indbetalt, og 6) når kapitalindskuddet har fast løbetid indskrænkes det beløb, hvormed  

 kapitalindskuddet medregnes, årligt med 25 pct. af den oprindelige kapital de  

 sidste 3 år inden den aftalte forfaldsdato.
 Finanstilsynet kan fastsætte nærmere regler for ovennævnte kapitalindskud,  

 herunder fastlægge tidspunktet for kapitalindskuddets nedskrivning og  

 principper for konstatering af nedskrivningsbeløbets størrelse.
 Stk. 2. For ansvarlig indskudskapital gælder følgende betingelser:
 1) Det skal fremgå af låneaftalen, at kapitalen kun kan forfalde til  

 betaling før den aftalte forfaldsdato, såfremt pengeinstituttet træder i  

 likvidation eller erklæres konkurs.
2) Långiverens krav mod pengeinstituttet skal efterstilles al anden  

 ikke-efterstillet gæld.
Ansvarlig indskudskapital, der er opsagt til  

 udbetaling, hæfter uanset opsigelsen, når opsigelsesfristen udløber efter  

 anmeldelse af betalingsstandsning, beslutning om likvidation eller afsigelse  

 af konkursdekret.
3) Kapitalen skal have en oprindelig løbetid eller et opsigelsesvarsel på  

 mindst 5 år.
Finanstilsynet kan efter anmodning fra pengeinstituttet tillade,  

 at ansvarlig indskudskapital tilbagebetales før tiden.
 4) Beløbet skal være indbetalt.
 5) Ansvarlig indskudskapital må ikke udgøre mere end 40 pct. af  

 kernekapitalen efter fradrag i henhold til § 21a, stk. 3.
 6) Den supplerende kapital må ikke sammen med ansvarlig indskudskapital  

 udgøre mere end 100 pct. af kernekapitalen efter fradrag i henhold til § 21a,  

 stk. 3.
 7) Det beløb, hvormed den ansvarlige indskudskapital medtages, indskrænkes  

 årligt med 20 pct. af den oprindelige kapital de sidste 5 år inden den  

 aftalte forfaldsdato.
8) Beholdningen af egne beviser samt egne beviser, der tjener som  

 sikkerhed for lån eller garantier, som er ydet af pengeinstituttet, modregnes  

 i pengeinstituttets ansvarlige indskudskapital med et beløb beregnet efter de  

 under nr. 7 fastsatte regler.« 23. § 23, stk. 1, affattes således:
»Et pengeinstitut må ikke yde en kunde kredit eller påtage sig  

 garantier for den pågældende til et så stort beløb, at pengeinstituttets  

 samlede tilgodehavende hos og forpligtelser for den pågældende overstiger 35  

 pct. af pengeinstituttets kernekapital og opskrivningshenlæggelser.
Efter  

 enstemmig indstilling fra direktionen og med tilslutning fra mindst to  

 tredjedele af bestyrelsens medlemmer i hvert enkelt tilfælde kan grænsen for  

 enkeltengagementers størrelse forhøjes til 50 pct. af pengeinstituttets  

 kernekapital og opskrivningshenlæggelser.
Om sådan beslutning skal der ske  

 indberetning til Finanstilsynet.
Tilsvarende gælder for et pengeinstituts  

 samlede tilgodehavende hos og forpligtelser for virksomheder, mellem hvilke  

 der består en sådan forbindelse, at engagementerne med de pågældende udgør en  

 samlet enkelt risiko for pengeinstituttet.« 24. § 24, stk. 1, affattes således:
»Et pengeinstitut må ikke eje eller belåne kapitalandele i et enkelt  

 selskab til et højere bogført beløb end 15 pct. af pengeinstituttets  

 ansvarlige kapital før fradrag i henhold til § 21a, stk 10. Pengeinstituttets  

 interesser i vedkommende virksomhed må dog ikke herved overstige den i § 23,  

 stk. 1, nævnte grænse.« 25. I § 24 indsættes efter stk. 1 som nye stykker:
»Stk. 2. Et pengeinstituts beholdning af kvalificerede andele, jf. §  

 7b, stk. 2, må ikke overstige 60 pct. af pengeinstituttets ansvarlige kapital  

 før fradrag i henhold til § 21a, stk. 10. Den bogførte værdi af de  

 kapitalandele, som et pengeinstitut har erhvervet, må ikke overstige 75 pct.  

 af pengeinstituttets ansvarlige kapital.
Kapitalandele, der fradrages ved  

 beregning af pengeinstituttets ansvarlige kapital, eller kapitalandele i  

 selskaber, som sammen med pengeinstituttet er omfattet af konsolidering,  

 medregnes ikke i de i stk. 1 og dette stykkes 1. og 2. pkt., nævnte grænser.  

 Erhverver et pengeinstitut i henhold til § 1a, stk. 1, aktiver fra en  

 virksomhed, må den bogførte værdi af erhvervelsen af disse aktiver ikke  

 overstige den i stk. 1 nævnte grænse og skal medregnes under den i dette  

 stykkes 2. pkt. nævnte grænse.
Stk. 3. Et pengeinstituts beholdning af kapitalandele kan overstige de i  

 stk. 1 og stk. 2, 1. pkt., nævnte grænser, når der foretages fradrag for den  

 overskydende del ved beregning af den ansvarlige kapital.« Stk. 2-7 bliver herefter stk. 4-9.
 26. § 24, stk. 6, som bliver stk. 8, affattes således:
»Stk. 8. Uanset bestemmelsen i stk. 1 og stk. 4, 1. pkt., kan de  

 tilsluttede andelskasser i en sammenslutning af andelskasser efter tilladelse  

 fra Finanstilsynet eje hele aktiekapitalen i en bank.« 27. I § 24, stk. 7, som bliver stk. 9, ændres »stk. 1 og  

 3« til: »stk. 1, 2 og 5«.
 28. I § 25, 1. pkt., ændres »egenkapital« til:  

 »ansvarlig kapital«.
 29. I § 26 ændres »§ 24, stk. 1 og 2« til: »§ 24,  

 stk. 1, 2 og 4«.
 30. I § 28, stk. 1, 3. pkt., udgår: »således som disse er  

 opgjort efter § 21«, og der indsættes som 4. pkt.:
»Finanstilsynet fastsætter nærmere regler for fradrag i gælds- og  

 garantiforpligtelserne.« 31. Kapitel 7 affattes således:
 »Kapitel 7.
Regnskab, revision og konsolidering i koncernforhold § 29. For hvert regnskabsår udarbejder bestyrelse og direktion i  

 overensstemmelse med lovgivningens og vedtægternes regler herom, et  

 årsregnskab bestående af resultatopgørelse, balance og noter.
Endvidere  

 udarbejdes en årsberetning.
De opregnede dele udgør en helhed.
Stk. 2. Årsregnskab og årsberetning skal underskrives af direktionen og  

 bestyrelsen.
Mener en direktør eller et bestyrelsesmedlem, at årsregnskabet  

 eller årsberetningen ikke bør godkendes, eller har han andre indvendinger mod  

 disse, som han ønsker at gøre generalforsamlingen eller i sparekasser  

 repræsentantskabet bekendt med, skal han gøre rede herfor i sin påtegning.
§ 30. Regnskabsåret er kalenderåret.
Dog kan et pengeinstituts første  

 regnskabsperiode omfatte et kortere eller længere tidsrum, dog højst atten  

 måneder.
 § 31. Årsregnskabet skal opstilles på overskuelig måde i overensstemmelse  

 med denne lov og forskrifter i henhold til loven.
 Stk. 2. Årsregnskabet skal give et retvisende billede af pengeinstituttets  

 aktiver og passiver, dets økonomiske stilling samt resultatet.
 Stk. 3. Såfremt en andelskasse er medlem af en sammenslutning efter  

 kapitel 4 D, skal sammenslutningens årsregnskab optages som bilag til  

 andelskassens årsregnskab.
 Stk. 4. Hvis anvendelsen af bestemmelser i denne lov eller forskrifter i  

 henhold til loven ikke er tilstrækkelige til at give et retvisende billede  

 som nævnt i stk. 2, skal der gives yderligere oplysninger i årsregnskabet.
 Stk. 5. Årsregnskabet skal indeholde oplysninger om retshandler af større  

 betydning, som har fundet sted mellem pengeinstituttet og de virksomheder,  

 som er direkte eller indirekte forbundne med pengeinstituttet, jf. § 1, stk  

 2, nr. 5, 7 og 8, i det samtidig fremsatte forslag til ændring af lov om  

 visse selskabers aflæggelse af årsregnskab.
 § 32. Posterne i årsregnskabet værdiansættes i overensstemmelse med  

 følgende almindelige principper:
1) pengeinstituttet formodes at fortsætte sin virksomhed, 2) værdiansættelsesmetoderne må ikke ændres fra det ene regnskabsår til  

 det næste, 3) værdiansættelsen skal i alle tilfælde ske under udvisning af behørig  

 forsigtighed og især således:
a) at kun den fortjeneste, der er konstateret på balancetidspunktet,  

 medtages, b) at der tages hensyn til alle forudsigelige risici og eventuelle tab,  

 som er opstået i løbet af det regnskabsår, årsregnskabet vedrører, eller i et  

 tidligere regnskabsår, selv om disse risici eller tab først bliver kendt  

 mellem balancetidspunktet og det tidspunkt, på hvilket årsregnskabet  

 udarbejdes, og c) at der tages hensyn til enhver værdiforringelse, hvad enten  

 årsregnskabet udviser tab eller fortjeneste, 4) der skal tages hensyn til indtægter og udgifter vedrørende det år, som  

 regnskabet omfatter, uanset betalingstidspunktet, 5) aktiv- og passivposternes bestanddele skal værdiansættes hver for sig,  

 og 6) åbningsbalancen for hvert år skal svare til balancen for det foregående  

 år.
 Stk. 2. Finanstilsynet kan fastsætte regler, hvorefter værdipapirer, der  

 ikke er anlægsaktiver, finansielle instrumenter, gældsposter og hensættelser  

 opføres til markedsværdien.
Stk. 3. De almindelige principper i stk. 1 kan fraviges i  

 undtagelsestilfælde.
Eventuelle fravigelser skal anføres i noterne og  

 behørigt begrundes tillige med angivelse af deres indvirkning på  

 pengeinstituttets aktiver og passiver, dets økonomiske stilling og  

 resultatet.
§ 33. Årsberetningen skal indeholde en redegørelse for udviklingen i  

 pengeinstituttets økonomiske aktiviteter og forhold.
Hvis årsregnskabet i  

 væsentlig grad er påvirket af usædvanlige forhold, samt hvis der er væsentlig  

 usikkerhed ved opgørelsen af årsregnskabet, skal der gives oplysning herom i  

 en særskilt del af beretningen.
Oplysningerne skal gives hver for sig og om  

 muligt med beløbsangivelse.
 Stk. 2. Årsberetningen skal endvidere indeholde omtale af:
1) betydningsfulde hændelser indtruffet efter regnskabsårets afslutning, 2) pengeinstituttets forventede udvikling, og 3) væsentlige udviklingsaktiviteter.
 Stk. 3. Bestyrelsen skal i årsberetningen eller i tilknytning til  

 resultatopgørelsen eller balancen stille forslag til beslutning vedrørende  

 anvendelse af pengeinstituttets overskud eller dækning af tab.
§ 34. Et pengeinstituts årsregnskab skal revideres af mindst to revisorer,  

 hvoraf den ene skal være statsautoriseret.
Mindst en af de øvrige revisorer  

 skal enten være statsautoriseret eller registreret.
 Stk. 2. Et pengeinstituts moder-,søster- og datterselskabers regnskaber  

 skal revideres af de samme revisorer, som reviderer pengeinstituttets  

 regnskaber.
 Stk. 3. Finanstilsynet kan i særlige tilfælde dispensere fra kravet i stk.  

 2.
 Stk. 4. De for aktieselskaber gældende revisionsbestemmelser finder med de  

 fornødne tillempelser anvendelse på sparekasser og andelskasser.
 Stk. 5. Finanstilsynet kan fastsætte bestemmelser om revisionens  

 gennemførelse i pengeinstitutter, herunder om oprettelse af interne  

 revisionsafdelinger og systemrevisionsafdelinger og om systemrevisionens  

 gennemførelse i fælles datacentraler.
 Stk. 6. Finanstilsynet kan afskedige en revisor, der findes åbenbart  

 uegnet til sit hverv, og i stedet udpege en anden revisor, jf. herved stk. 1,  

 der fungerer, indtil nyt valg kan foretages.
 Stk. 7. Ved revisorskifte skal pengeinstituttet og revisor give tilsynet  

 hver sin redegørelse, hvis skiftet skyldes særlige forhold.
 Stk. 8. Finanstilsynet kan pålægge revisorerne enten alene eller sammen  

 med den interne revisionschef at give oplysninger om pengeinstituttets  

 forhold.
Stk. 9. Finanstilsynet kan foranstalte en ekstraordinær revision i et  

 pengeinstitut.
Pengeinstituttet kan pålægges at betale for revisionens  

 udførelse.
Finanstilsynet godkender honorarets størrelse.
 Stk. 10. Revisor må ikke have lån i eller garanti fra pengeinstituttet,  

 ligesom han ikke må stille pant eller påtage sig kaution for forpligtelser  

 over for pengeinstituttet.
§ 35. Pengeinstituttet skal meddele Finanstilsynet oplysninger om forhold,  

 der er af afgørende betydning for pengeinstituttets fortsatte virksomhed.
De  

 valgte revisorer skal påse, at pengeinstituttet overholder denne  

 forpligtelse.
§ 36. Det reviderede og af bestyrelsen godkendte årsregnskab og  

 årsberetningen skal senest 8 dage efter afholdelse af det bestyrelsesmøde,  

 hvor regnskabet er godkendt, og senest 3 måneder efter regnskabsperiodens  

 afslutning indsendes til Finanstilsynet i to eksemplarer.
En kopi af  

 revisionsprotokollen skal samtidigt indsendes til tilsynet.
Stk. 2. Dirigenten for generalforsamlingen eller i sparekasser det  

 repræsentantskabsmøde, hvor årsregnskabet og årsberetningen er forelagt til  

 godkendelse, skal straks efter generalforsamlingen eller  

 repræsentantskabsmødet give Finanstilsynet oplysning, om årsregnskabet er  

 vedtaget uden ændringer.
Hvis generalforsamlingen eller repræsentantskabet  

 foretager ændringer i det af bestyrelsen godkendte regnskab eller  

 årsberetningen, skal det endelige regnskab samt årsberetningen som godkendt  

 af generalforsamlingen eller repræsentantskabet og med angivelse af de  

 ændringer, der er foretaget, indsendes i to eksemplarer til Finanstilsynet  

 inden 8 dage efter generalforsamlingen eller repræsentantskabsmødet.  

 Generalforsamlingen eller repræsentantskabsmødet skal finde sted senest 4  

 måneder efter regnskabsårets udløb.
Stk. 3. Når Finanstilsynet modtager meddelelse om, at årsregnskabet og  

 årsberetningen er godkendt af generalforsamlingen eller repræsentantskabet,  

 fremsender Finanstilsynet årsregnskabet og årsberetningen til Erhvervs- og  

 Selskabsstyrelsen, der bekendtgør modtagelsen i Statstidende.
De modtagne  

 årsregnskaber og årsberetninger er offentligt tilgængelige i Erhvervs- og  

 Selskabsstyrelsen.
 § 37. Finanstilsynet fastsætter regler om pengeinstitutters  

 regnskabsaflæggelse, herunder om årsregnskabets opstilling, indhold af  

 resultatopgørelsens og balancens poster, ikke balanceførte poster, noter,  

 værdiansættelser af de enkelte poster, årsberetning samt foreløbige  

 årsregnskaber.
 Stk. 2. Finanstilsynet fastsætter endvidere regler om:
1) månedlige balancer, 2) kvartalsvise og halvårlige regnskaber, og 3) kapitaldækningsopgørelser ved udløbet af hvert kvartal.
 Stk. 3. Finanstilsynet kan i særlige tilfælde bestemme, at et  

 pengeinstitut skal indberette de i stk. 2 angivne oplysninger hyppigere.
 Stk. 4. Finanstilsynet kan endvidere bestemme, at visse pengeinstitutter  

 alene indsender balancer ved udløbet af hvert kvartal, og at de alene  

 indsender halvårlige regnskaber og kapitaldækningsopgørelser.
Stk. 5. Den reviderede resultatopgørelse og balance skal af  

 pengeinstituttet senest to uger efter afholdelse af generalforsamlingen eller  

 for sparekasser det repræsentantskabsmøde, hvor årsregnskabet er godkendt,  

 offentliggøres i et eller flere dagblade, der udkommer på pengeinstituttets  

 hjemsted.
Pengeinstituttets årsregnskab og årsberetning skal endvidere på  

 forlangende kunne udleveres i pengeinstituttets filialer.
Tilsvarende  

 offentliggørelse og udlevering af regnskabet for første halvår skal ske  

 senest 8 uger efter halvårets udløb.
Offentliggørelsen skal ske i en af  

 tilsynet godkendt form.
 Stk. 6. Ved regnskabsårets slutning skal ethvert pengeinstitut give  

 Finanstilsynet alle oplysninger, som efter bestemmelse af Finanstilsynet er  

 fornødne til tilvejebringelse af en pengeinstitutstatistik.
§ 37a.
Et pengeinstitut, der er moderselskab, udgør sammen med  

 dattervirksomhederne en koncern.
 Stk. 2. Et pengeinstitut er et moderselskab, hvis det:
1) besidder flertallet af stemmerettighederne i en virksomhed, 2) er aktionær, anpartshaver eller ejer andre andele af en virksomheds  

 egenkapital (virksomhedsdeltager) og har ret til at udnævne eller afsætte et  

 flertal i virksomhedens bestyrelse, direktion eller tilsvarende  

 ledelsesorgan, 3) er virksomhedsdeltager og har ret til at udøve en bestemmende  

 indflydelse over virksomheden på grund af vedtægter eller aftale med denne  

 iøvrigt, 4) er virksomhedsdeltager og i medfør af aftale med andre aktionærer,  

 anpartshavere eller ejere af andele af egenkapitalen råder over flertallet af  

 stemmerne i virksomheden, eller 5) er virksomhedsdeltager og udøver en bestemmende indflydelse over  

 virksomheden.
 Stk. 3. Virksomheder, der har den i stk. 2 angivne tilknytning til  

 pengeinstituttet, er dattervirksomheder.
 Stk. 4. Ved opgørelse af stemmerettigheder og rettigheder til at udnævne  

 eller afsætte medlemmer af ledelsesorganer medregnes både rettigheder, der  

 besiddes af pengeinstituttet og dets datterselskaber..
 Stk. 5. Ved opgørelsen af stemmerettigheder i en dattervirksomhed ses der  

 bort fra stemmerettigheder, som knytter sig til kapitalandele, der besiddes  

 af virksomheden selv eller dennes dattervirksomheder.
Stk. 6. Finanstilsynet fastsætter regler om udarbejdelse af  

 koncernregnskaber.
For de af disse regler omfattede selskaber finder lov om  

 visse selskabers aflæggelse af årsregnskaber, bortset fra kapitel 8 a, ikke  

 anvendelse.
Stk. 7. Hvis forholdet mellem et pengeinstitut og en virksomhed er, som  

 anført i stk. 1, finder §§ 21, 23, 24, 25, 27 og 28 også anvendelse for  

 koncernen.
Moderselskabets bestyrelse og direktion påser overholdelsen af  

 disse bestemmelser.
Stk. 8. Bestemmelserne i § 29, § 30, § 31, stk. 1-2 og 4-5, § 32, § 33, §  

 34, stk. 1 og 5-10, § 35, § 36, stk. 1, 1. pkt., og stk. 2-3, § 37, stk. 1 og  

 6, § 50 samt § 50a finder tilsvarende anvendelse på koncernen og de enkelte  

 koncernselskaber.
Endvidere finder § 37, stk. 2-5, anvendelse på koncernen.
 Stk. 9. Finanstilsynet kan bestemme, at stk. 6, 7 og 8 finder anvendelse i  

 andre tilfælde, hvor pengeinstitutter alene eller i fællesskab har en sådan  

 tilknytning til et selskab gennem aktie- henholdsvis anpartsbesiddelse, at  

 det må anses for påkrævet at anvende de nævnte regler.
 Stk. 10. Bestemmelserne i stk. 6, 7 og 8 finder ikke anvendelse på  

 selskaber, der er erhvervet af et pengeinstitut i henhold til § 1a, stk. 1.  

 Finanstilsynet kan dog bestemme, at bestemmelserne finder anvendelse.
Stk. 11. Finanstilsynet kan undtage fra bestemmelserne i stk. 6, 7 og  

 8.« 32. § 38 affattes således:
»§ 38. Et pengeinstitut skal foretage de henlæggelser, der er  

 nødvendige efter instituttets økonomiske stilling.
Vedtægterne kan foreskrive  

 pligt til henlæggelse.« 33. § 39, stk. 1, affattes således:
»En sparekasses årlige overskud skal henlægges til reserverne,  

 bortset fra beløb, der tillægges sparekassens medarbejdere som led i aftaler  

 om overskudsdeling.« 34. § 39, stk. 3, affattes således:
»Stk. 3. Er den ansvarlige kapital mindre end 15 pct. af sparekassens  

 samlede vægtede aktiver og ikke balanceførte poster, kan der til almennyttige  

 eller velgørende formål højst anvendes 10 pct. af overskuddet.« 35. § 39a, stk. 1, ophæves.
 Stk 2 og 3 bliver herefter stk. 1 og 2.
 36. I § 39a, stk. 2, der bliver stk. 1, ændres »der er til  

 disposition« til: »en andelskasse har til disposition«.
 37. § 43 affattes således:
 »§ 43. Finanstilsynet kan inddrage et pengeinstituts tilladelse:
1) hvis pengeinstitutvirksomheden ikke påbegyndes inden 12 måneder efter  

 tilladelsens meddelelse, 2) hvis pengeinstitutvirksomhed ikke udøves i en periode på over 6  

 måneder, 3) hvis pengeinstituttet gør sig skyldig i grov eller gentagen  

 overtrædelse af bestemmelser i denne lov eller af forskrifter udstedt i  

 medfør af loven, eller 4) i de i § 6, stk. 4, nævnte tilfælde.
Stk. 2. Opfylder pengeinstituttet ikke solvenskravet i § 21, og har det  

 ikke tilvejebragt den foreskrevne ansvarlige kapital indenfor den i medfør af  

 § 21, stk. 3, fastsatte frist, skal Finanstilsynet inddrage tilladelsen.  

 Finanstilsynet kan bestemme, at bestyrelsen indenfor en nærmere angiven  

 frist, uanset vedtægternes bestemmelse herom, skal indkalde den efter  

 vedtægterne øverste myndighed og redegøre for pengeinstituttets økonomiske  

 forhold.« 38. § 44 ophæves.
 39. Efter § 44 indsættes:
»§ 44a.
Opfylder et pengeinstituts ansvarlige kapital ikke  

 kapitalkravet på tilladelsestidspunktet i henhold til §§ 3-4a, kan  

 Finanstilsynet enten fastsætte en frist til at bringe den ansvarlige kapital  

 op på dette minimum eller straks inddrage tilladelsen.
 Stk. 2. Det i stk. 1 nævnte krav gælder ikke for pengeinstitutter, der er  

 meddelt tilladelse før den 18. december 1989, og hvis ansvarlige kapital ikke  

 på dette tidspunkt opfyldte kapitalkravet i henhold til §§ 3-4a.
 Stk. 3. Hvis de i stk. 2 nævnte pengeinstitutters ansvarlige kapital  

 falder under det beløb, der er nået den 18. december 1989, kan Finanstilsynet  

 enten fastsætte en frist til at bringe den ansvarlige kapital op på dette  

 minimum eller straks inddrage tilladelsen.
 Stk. 4. Overtages kontrollen af et pengeinstitut, der er omfattet af stk.  

 2, af en anden fysisk eller juridisk person, skal pengeinstituttets  

 ansvarlige kapital inden 3 måneder fra overtagelsestidspunktet opfylde  

 kapitalkravet i henhold til §§ 3 - 4a, jf. dog § 48, stk. 2.
§ 44b.
Finanstilsynet kan efter de procedurer, der er fastsat i  

 EF-direktiver om kreditinstitutter, forbyde et udenlandsk kreditinstitut med  

 hjemsted i et andet land inden for EF at udøve virksomhed her i landet gennem  

 en filial eller i form af grænseoverskridende tjenesteydelser, hvis  

 instituttet groft eller gentagne gange har overtrådt bestemmelser i denne  

 lov, regler udfærdiget i medfør af loven eller anden lovgivning, der retter  

 sig mod finansiel virksomhed, og det ikke ved påbud eller sanktioner efter  

 denne lov har været muligt at bringe overtrædelserne til ophør.« 40. §§ 45 og 45 a ophæves.
 41. I § 48, stk. 1, 3. pkt., udgår: »og om garantikapitalens  

 størrelse« og »og om andelskapitalens størrelse«.
 42. I § 48 indsættes efter stk. 1 som stk. 2:
»Stk. 2. Den samlede ansvarlige kapital i det pengeinstitut, der  

 opstår i forbindelse med en fusion af to eller flere pengeinstitutter, der er  

 omfattet af § 44, stk. 2, må ikke være mindre end de fusionerende  

 institutters samlede ansvarlige kapital på tidspunktet for fusionen, så længe  

 det fusionerede institut ikke opfylder kapitalkravet i henhold til §§ 3 - 4a.  

 Falder den samlede ansvarlige kapital under beløbet på fusionstidspunktet,  

 kan Finanstilsynet enten fastsætte en frist til at bringe den ansvarlige  

 kapital op på dette minimum eller straks inddrage tilladelsen.« 43. Kapitel 11a ophæves.
 44. § 49, stk. 1, affattes således:
»Finanstilsynet påser overholdelsen af denne lov og af de  

 bestmmelser, der er udstedt i medfør af loven, jf. dog § 6, stk. 5. Erhvervs-  

 og Selskabsstyrelsen påser overholdelsen af § 6, stk. 2 og 3 og §§ 7, 7a og  

 15g.« 45. I § 49 indsættes efter stk. 1 som nyt stykke:
»Stk. 2. For filialer af kreditinstitutter, der er meddelt tilladelse  

 i et andet land inden for De Europæiske Fællesskaber, fører Finanstilsynet i  

 overensstemmelse med bestemmelser fastsat i EF-direktiver om  

 kreditinstitutter tilsyn med likviditet i filialerne.« Stk. 2 bliver herefter stk. 3.
 46. I § 50, stk. 1, udgår: »jævnligt«.
 47. I § 50 indsættes efter stk. 1. som nye stykker:
 »Stk. 2. Tilsynsmyndighederne i et andet land inden for De Europæiske  

 Fællesskaber kan efter forudgående meddelelse herom til Finanstilsynet  

 foretage inspektion i de her i landet beliggende filialer af udenlandske  

 kreditinstitutter med hjemsted i det pågældende land.
Stk. 3. Finanstilsynet kan ved aftale overdrage tilsynet med et  

 pengeinstituts solvens til den myndighed, der fører tilsyn med instituttets  

 udenlandske moderselskab.« Stk. 2-5 bliver herefter stk. 4-7.
 48. I § 50, stk. 2, der bliver stk. 4, ophæves 2. pkt.
 49. § 50, stk. 3-5, der bliver stk. 5-7, ophæves.
 50. Efter § 50 indsættes:
»§ 50a.
De i Finanstilsynet ansatte og eksperter, der handler eller  

 har handlet på tilsynets vegne, er under ansvar efter borgerlig straffelovs  

 §§ 152-152e forpligtede til at hemmeligholde, hvad de gennem deres virksomhed  

 bliver vidende om.
Disse oplysninger kan dog videregives i summarisk eller  

 samlet form, når hverken det enkelte pengeinstitut eller dets kunder kan  

 identificeres.
 Stk. 2. Bestemmelsen i stk. 1, er ikke til hinder for, at fortrolige  

 oplysninger videregives:
1) til andre offentlige myndigheder, herunder anklagemyndigheden og  

 politiet, i forbindelse med tilfælde, der er omfattet af straffelovgivningen, 2) under en civil retssag, når et pengeinstitut er erklæret konkurs eller  

 trådt i likvidation som følge af en domstolskendelse, og såfremt  

 oplysningerne ikke vedrører tredjemand, der er involveret i forsøg på at  

 redde pengeinstituttet, 3) til de finansielle tilsynsmyndigheder, der inden for De Europæiske  

 Fællesskaber fører tilsyn med kreditinstitutter, 4) til de myndigheder i andre lande inden for De Europæiske Fællesskaber,  

 der har ansvaret for tilsynet med andre finansieringsinstitutter,  

 forsikringsselskaber, eller fører tilsyn med kapitalmarkederne, under  

 forudsætning af, at disse modtagere af oplysninger har behov herfor til  

 varetagelse af deres tilsynsopgaver, 5) til institutioner, der medvirker ved likvidation og konkursbehandling  

 og lignende procedurer, samt personer, der er ansvarlige for den lovpligtige  

 revision af kredit- og finansieringsinstitutters regnskaber under  

 forudsætning af, at disse modtagere af oplysninger har behov herfor til  

 varetagelse af deres opgaver, 6) til finansielle tilsynsmyndigheder i lande uden for De Europæiske  

 Fællesskaber under forudsætning af, at oplysningerne er undergivet  

 tilsvarende tavshedspligt, som angivet i stk. 1, og udveksles i henhold til  

 international aftale, 7) til institutioner, der forvalter indlånsgarantiordninger under  

 forudsætning af, at oplysningerne er nødvendige for, at de kan udføre deres  

 arbejde, 8) til Danmarks Nationalbank og udenlandske centralbanker under  

 forudsætning af, at oplysningerne er nødvendige for den i deres egenskab af  

 pengepolitisk myndighed, 9) til vedkommende minister som led i dennes overordnede tilsyn, 10) til Folketinget som led i Folketingets parlamentariske kontrol med  

 forvaltningen, eller 11) til administrative myndigheder og domstole, som behandler afgørelser,  

 der er truffet af Finanstilsynet.
 Stk. 3. Fortrolige oplysninger, som Finanstilsynet modtager, må kun  

 anvendes i forbindelse med tilsynshvervet, til pålæggelse af sanktioner,  

 eller hvis tilsynets afgørelse påklages til højere administrativ myndighed  

 eller indbringes for domstolene.
 Stk. 4. Danske forvaltningsmyndigheder, der i henhold til stk. 2, nr. 5,  

 7, 8 og 10 modtager oplysninger fra Finanstilsynet, er med hensyn til disse  

 oplysninger undergivet den i stk. 1 omhandlede tavshedspligt.
 Stk. 5. Som part i forholdet til Finanstilsynet anses alene det  

 pengeinstitut, som undersøgelsen efter § 50, stk. 1, vedrører.
Stk. 6. Har en skyldner eller kautionist betydelige forpligtelser over for  

 flere pengeinstitutter, kan Finanstilsynet give de pågældende institutter  

 underretning herom.« 51. I § 52 ændres »500« til: »1.000«.
 52. § 54, stk. 1, affattes således:
»Overtrædelse af bestemmelserne i § 1, stk. 3, 5 og 7, § 1a, §§ 2, 4  

 og 4a, § 6, stk. 1, § 7b, stk. 1, 6 og 7, § 7c, stk. 1, § 12, stk. 1, § 14, §  

 15d, stk. 1, § 15f, stk. 3, § 15k, stk. 1, §§ 19-20, § 21, stk. 3, § 23, stk.  

 1, §§ 24, 25 og 27, stk. 1, § 28, stk. 2, § 29, jf. §§ 30-33, § 34, stk. 1,  

 7, 8 og 10, § 35, §§ 38, 39, 39a, §§ 47 og 48 og § 51, straffes med bøde  

 eller hæfte, for så vidt højere straf ikke er forskyldt efter borgerlig  

 straffelov.« 53. I § 54, stk. 2, 1. pkt. ændres »der ubeføjet røber, hvad  

 de under udøvelse af deres hverv har fået kundskab om« til: »som  

 uberettiget videregiver eller udnytter fortrolige oplysninger, som de under  

 udøvelsen af deres hverv har fået kendskab til.« § 2 I lov om visse kreditinstitutter, jf. lovbekendtgørelse nr. 644 af 6.  

 oktober 1989, foretages følgende ændringer:
 1. I § 2, indsættes som stk. 4:
 »Stk. 4. De i bank- og sparekasseloven fastlagte bestemmelser og  

 procedurer om danske pengeinstitutters filialer og grænseoverskridende  

 tjenesteydelser i andre lande inden for De Europæiske Fællesskaber finder  

 tilsvarende anvendelse på institutter omfattet af denne lov«.
2. I § 4b, stk. 4, ændres »25 mio. kr.« til: »et  

 beløb svarende til modværdien af 5 mio.
ECU«.
 3. Efter § 4b, indsættes:
»§ 4c.
Overtages kontrollen med et kreditinstitut, der er omfattet af  

 § 4b, stk. 4, af en anden fysisk eller juridisk person, skal aktiekapitalen  

 inden 3 måneder efter overtagelsen forhøjes til mindst et beløb svarende til  

 5 mio.
ECU, og instituttet omdannes til et pengeinstitut.« 4. I § 5, stk. 1, indsættes efter nr. 11 som nyt nr.:
»12) Ejerforhold.« § 3 I lov om visse spare- og udlånsvirksomheder m.v., jf. lovbekendtgørelse  

 nr. 474 af 8. august 1988, foretages følgende ændringer:
 1. § 2 affattes således:
»§ 2. De af denne lov omfattede virksomheder skal have en garanti-  

 eller egenkapital på mindst 5 mio. kr.« 2. § 4, stk. 2, affattes således:
»Stk. 2. Ansøgningen om tilladelse efter stk. 1, skal være bilagt en  

 driftsplan.« 3. Efter § 4, stk. 2, indsættes som nye stykker:
»Stk. 3. Når Finanstilsynet har meddelt tilladelse, skal virksomheden  

 registreres i Erhvervs- og Selskabsstyrelsen.
Med anmeldelse til registrering  

 skal virksomheden indsende 2 daterede eksemplarer af vedtægterne til  

 Erhvervs- og Selskabsstyrelsen, der videresender det ene eksemplar til  

 Finanstilsynet.
Stk. 4. Senere ændringer af vedtægterne skal anmeldes til Erhvervs- og  

 Selskabsstyrelsen.
Ved anmeldelsen skal virksomheden fremsende 2 daterede  

 eksemplarer med den fuldstændige nye affattelse til Erhvervs- og  

 Selskabsstyrelsen, der videresender det ene eksemplar til Finanstilsynet.
Stk. 5. Erhvervs- og Selskabsstyrelsen fastsætter regler om anmeldelse og  

 registrering samt om gebyrer for anmeldelsen, udskrifter m.v. og  

 bekendtgørelse.
Gebyrerne tillægges udpantningsret.« Stk. 3 og 4 bliver herefter stk. 6 og 7.
 4. § 10, stk. 1, affattes således:
»Finanstilsynet påser overholdelse af loven og af de bestemmelser,  

 der er udstedt i medfør af loven, jf. dog § 4, stk. 5. Erhvervs- og  

 Selskabsstyrelsen påser overholdelsen af § 4, stk. 3 og 4.« 5. § 11, stk. 3, ophæves.
§ 4 Loven træder i kraft den 1. januar 1991.
§ 5 En filial af et udenlandsk kreditinstitut, der har hjemsted i et andet  

 land inden for De Europæiske Fællesskaber, og som er meddelt tilladelse til  

 at drive virksomhed her i landet ved denne lovs ikrafttræden, skal ikke  

 længere opfylde et krav om særskilt filialkapital.
Disse filialer betragtes  

 som filialer oprettet i henhold til § 6a i lov om banker og sparekasser m.v.,  

 når Finanstilsynet har indgået aftale herom med hjemlandets tilsynsmyndighed.
§ 6 Stk. 1. Uanset bestemmelsen i § 1, nr. 22 (§ 21, stk. 1, 1. pkt.) skal et  

 pengeinstituts ansvarlige kapital til enhver tid udgøre mindst 10 pct. i 1991  

 og 1992 og 9 pct. i 1993 og 1994 af dets vægtede aktiver og ikke balanceførte  

 poster.
 Stk. 2. Til opfyldelse af solvenskravet i stk. 1 kan der i 1991 og 1992  

 medregnes ansvarlig indskudskapital, der er indgået aftale om inden den 1.  

 januar 1991, med indtil 40 pct. og i 1993 og 1994 med indtil 20 pct. af  

 kernekapitalen efter fradrag i henhold til § 21a, stk. 3.
 Stk. 3. I 1995 kan der til opfyldelse af solvenskravet i § 21, stk. 1, 1.  

 pkt., medregnes ansvarlig indskudskapital med indtil 10 pct. af  

 kernekapitalen efter fradrag i henhold til § 21 a, stk. 3.
§ 7 Uanset bestemmelsen i § 1, nr. 22 (§ 22, stk. 2,) kan pengeinstitutter  

 indtil udgangen af 1992 medregne ansvarlig indskudskapital til opfyldelse af  

 solvenskravet i overensstemmelse med de tidligere regler, såfremt der den 1.  

 januar 1989 var indgået endelig låneaftale om ansvarlig indskudskapital i  

 overensstemmelse med de dagældende bestemmelser.
§ 8 Virksomheder, der den 1. januar 1990 havde tilladelse til at drive  

 virksomhed efter bestemmelserne i lov om visse spare- og udlånsvirksomheder  

 m.v., jf. lovbekendtgørelse nr. 474 af 8. august 1988, skal senest den 31.  

 december 1995 have en garanti eller egenkapital på mindst 5 mill. kr.
 Bilag 1 1. Modtagelse af indlån og andre tilbagebetalingspligtige midler.
2. Udlånsvirksomhed herunder blandt andet: - forbrugerkreditter -  

 realkreditlån - factoring og diskontering - handelskreditter (inkl.  

 forfaitering) 3. Finansiel leasing.
 4. Betalingsformidling.
 5. Udstedelse og administration af betalingsmidler (kreditkort,  

 rejsechecks, bankveksler).
 6. Sikkerhedsstillelse og garantier.
 7. Transaktioner for egen eller kunders regning vedrørende: a)  

 Pengemarkedsinstrumenter (checks, veksler, indskudsbeviser m.v.). b)  

 Valutamarkedet. c) Finansielle futures og options. d) Valuta- og  

 renteinstrumenter. e) Værdipapirer.
 8. Medvirken ved emission af værdipapirer og tjenesteydelser i forbindelse  

 hermed.
 9. Rådgivning til virksomheder vedrørende kapitalstruktur,  

 industristrategi og dermed beslægtede spørgsmål og rådgivning samt  

 tjenesteydelser vedrørende sammenslutning og opkøb af virksomheder.
 10. »Money broking«.
 11. Porteføljeadministration og -rådgivning.
 12. Opbevaring og forvaltning af værdipapirer.
 13. Kreditoplysninger.
 14. Boksudlejning.
Bemærkninger til lovforslaget Almindelige bemærkninger 1. Baggrund.
 Lovforslaget indeholder ændring af lov om banker og sparekasser m.v., lov  

 om visse kreditinstitutter og lov om visse spare- og udlånsvirksomheder m.v.
 Formålet med lovforslaget er navnlig at gennemføre følgende EF-direktiver:
- Rådets 2. direktiv om samordning af lovgivningen om adgang til at optage  

 og udøve virksomhed som kreditinstitut og om ændring af direktiv 77/780/EØF  

 (herefter kaldet 2. samordningsdirektiv), - Rådets direktiv om solvensnøgletal for kreditinstitutter (herefter  

 kaldet solvensdirektivet), - Rådets direktiv af 17. april 1989 om kreditinstitutters egenkapital  

 (89/299/EØF) (herefter kaldet egenkapitaldirektivet), og - Rådets direktiv af 8. december 1986 om bankers og andre penge- og  

 finansieringsinstitutters årsregnskaber og konsoliderede regnskaber (86/635/  

 EØF) (herefter kaldet årsregnskabsdirektivet).
 Lovforslaget indeholder desuden et afbureaukratiseringsinitiativ om  

 ophævelse af Finanstilsynets stadfæstelse af vedtægter samt om indførelse af  

 en orienteringsforpligtelse overfor Finanstilsynet til erstatning for  

 unødvendig detailregulering.
 Endelig indeholder lovforslaget en forhøjelse af kapitalkravet til visse  

 spare- og udlånsvirksomheder.
 2. EF-direktiverne.
 Ved lov nr. 841 af 22. december 1989 er ovennævnte direktiver gennemført  

 for realkreditinstitutterne.
 I dette afsnit redegøres nærmere for de væsentligste nydannelser i  

 lovforslaget som følge af direktiverne.
 Indledningsvis skal det bemærkes, at 2. banksamordningsdirektiv,  

 solvensdirektivet og egenkapitaldirektivet er minimumsdirektiver, som giver  

 de enkelte medlemslande mulighed for på visse områder at vedtage strengere  

 bestemmelser end anført i direktiverne.
 2.1.2. Samordningsdirektiv.
 Principperne om gensidig anerkendelse og hjemlandskontrol er foreslået på  

 grundlag af 2. samordningsdirektiv, som er hovedhjørnestenen i gennemførelsen  

 af det indre marked for finansielle tjenesteydelser.
Medlemslandene skal gensidigt anerkende kreditinstitutter godkendt i andre  

 medlemslande og deres godkendte aktiviteter, som er indeholdt i bilag 1 til  

 lovforslaget.
Det vil således i fremtiden være tilstrækkeligt med godkendelse  

 i eet medlemsland for at kunne udøve virksomhed gennem en filial eller for at  

 kunne udbyde grænseoverskridende tjenesteydelser i andre medlemslande.
 Som konsekvens af princippet om gensidig anerkendelse fastsættes der  

 procedurer for kreditinstitutters påbegyndelse af virksomhed i andre  

 medlemslande gennem filialer eller i form af grænseoverskridende  

 tjenesteydelser.
 Princippet om hjemlandskontrol indebærer, at tilsynsmyndighederne i et  

 kreditinstituts hjemland er ansvarlig for tilsynet med kreditinstituttet,  

 herunder med kreditinstituttets aktiviteter i andre medlemslande.
 2. samordningsdirektiv indeholder endvidere en harmonisering af kravene  

 til startkapital, regler om adgangen til at erhverve en væsentlig  

 kapitalandel eller indflydelse i et kreditinstitut, regler om et  

 kreditinstituts mulighed for at drive anden virksomhed gennem aktieplacering,  

 samt om tavshedspligt for Finanstilsynets ansatte og andre, der handler eller  

 har handlet på Finanstilsynets vegne.
 2.2. Solvensdirektivet.
 Solvensdirektivet harmoniserer medlemslandenes lovmæssige mindstekrav til  

 kreditinstitutters ansvarlige kapital, det såkaldte solvenskrav.
Det nugældende solvenskrav for pengeinstitutter (8 pct. kravet) opgøres i  

 forhold til de samlede gælds- og garantiforpligtelser (passiver). Med  

 lovforslaget ændres beregningen af solvenskravet, idet solvenskravet fremover  

 skal opgøres i forhold til pengeinstituttets aktiver og ikke balanceførte  

 poster, som vægtes efter, hvilken skønnet risiko der er forbundet med det  

 pågældende aktiv.
Denne omlægning giver et mere fyldestgørende grundlag for  

 en vurdering af de risici, som et pengeinstitut er engageret i.
 Lovforslaget foreslår en gradvis nedtrapning af solvensprocenten til 8  

 pct. under forudsætning af, at medregningen af den ansvarlige indskudskapital  

 ligeledes nedtrappes og ophører helt fra 1996.
 Såfremt den ansvarlige indskudskapital fortsat ønskes medregnet,  

 fastsætter forslaget solvensprocenten til 10 pct. uden nedtrapning.
 2.3. Egenkapitaldirektivet.
 I overensstemmelse med egenkapitaldirektivet definerer forslaget den  

 ansvarlige kapital som summen af kernekapital og supplerende kapital.
 Kernekapitalen omfatter indbetalt aktie-, garanti- eller andelskapital,  

 overkurs ved emissioner og reserver med fradrag af egne aktier, immaterielle  

 aktiver og årets eventuelle løbende underskud.
Den supplerende kapital består af opskrivningshenlæggelser, værdipapirer  

 med ubestemt løbetid og andre kapitalindskud.
Værdipapirer med ubestemt  

 løbetid og andre kapitalindskud skal opfylde en række betingelser, herunder  

at betaling af forfaldne renter kan udskydes, at gæld og ikke  

 betalte renter skal kunne medgå til dækning af tab, selv om det tillades  

 pengeinstituttet at fortsætte sine aktiviteter, og at Finanstilsynet  

 kan fastsætte nærmere regler for kapitalindskuddene, herunder fastlægge  

 tidspunktet for kapitalens nedskrivning samt principper for konstatering af  

 nedskrivningsbeløbets størrelse.
Den supplerende kapital må ikke udgøre mere  

 end 100 pct. af kernekapitalen efter fradrag.
 Endvidere indeholder lovudkastet en bemyndigelse til Finanstilsynet til at  

 medtage andre kapitalelementer.
 2.4. Regnskabsdirektivet.
Regnskabsreglerne er ændret for at implementere årsregnskabsdirektivet.  

 Lovforslagets bestemmelser svarer i vidt omfang til de tilsvarende regler i  

 årsregnskabsloven.
Endvidere er der foretaget ændringer i regnskabskapitlet,  

 som følge af de ændrede solvensregler.
 Den væsentligste ændring er, at værdiansættelsesreglerne ikke fremgår af  

 selve loven, idet man har valgt alene at angive hovedprincipperne for  

 regnskabsaflæggelsen i loven, mens de mere detaljerede regler, herunder  

 værdiansættelsesreglerne for de enkelte poster i regnskabet, vil fremgå af en  

 af Finanstilsynet udarbejdet regnskabsbekendtgørelse, der vil træde i kraft  

 samtidig med loven.
 Reglerne om indsendelse og offentliggørelse af regnskaber og  

 konsolideringsbestemmelserne er samtidig ændret.
 3. Pengeinstitutternes virksomhedsområde.
Lovudkastet foreslår, at pengeinstitutter i datterselskabsform kan drive  

 forsikringsvirksomhed og realkreditvirksomhed.
Det åbner desuden yderligere  

 mulighed for at drive anden virksomhed, der er accessorisk til  

 pengeinstitutvirksomhed, og Finanstilsynet kan bestemme, at den accessoriske  

 virksomhed skal udskilles i et særligt selskab.
 Et pengeinstituts aktier og efterstillede kapitalindskud i  

 datterselskaber, der driver forsikringsvirksomhed eller accessorisk  

 virksomhed, skal fratrækkes ved beregningen af pengeinstituttets ansvarlige  

 kapital.
 4. Høring.
 Lovforslaget har været udsendt til høring i Danmarks Nationalbank, Den  

 Danske Bankforening, Danmarks Sparekasseforening, Andelskasseforeningen og  

 Foreningen af Danske Børsmæglerselskaber.
 Branchens organisationer er generelt positive overfor lovforslaget.  

 Danmarks Nationalbank har også tilsluttet sig lovforslaget.
 5. Administrative og statsfinansielle konsekvenser.
 Forslaget forventes ikke at få administrative eller statsfinansielle  

 konsekvenser, da der pr. 1. januar 1990 gennemføres en omstrukturering af  

 Finanstilsynet bl.a. med henblik på den fortsatte internationalisering af de  

 finansielle virksomheder.
Bemærkninger til lovforslagets enkelte bestemmelser Til § 1 Til nr. 1 Stk. 1-4 svarer til den nugældende § 1, stk. 1-4, bortset fra at  

 bestemmelsen om, at et pengeinstitut midlertidigt kan drive anden virksomhed  

 til afvikling af forud indgåede engagementer og med henblik på medvirken ved  

 omstrukturering af erhvervsvirksomheder, foreslås flyttet til § 1a, stk. 1,  

 jf. bemærkningerne til nr. 2.
I stk. 5, foreslås det, at eneretten til at annoncere efter indlån  

 udvides til også at omfatte kreditinstitutter omfattet af § 4b i lov om visse  

 kreditinstitutter, idet disse kreditinstitutter er omfattet af lov om en  

 indskydergarantifond.
Udenlandske kreditinstitutter med hjemsted i et andet  

 land inden for EF, der udbyder tjenesteydelser over grænserne, får med  

 forslaget ligeledes del i eneretten.
 Stk. 6 svarer til den nugældende § 1, stk. 6.
 Stk. 7 svarer til den nugældende § 48a, stk. 5 og 6, idet der dog er  

 tilføjet »eller realkreditinstitutter« som en konsekvens af, at  

 pengeinstitutter får adgang til at drive realkreditvirksomhed i selskabsform,  

 jf. bemærkningerne til nr. 2.
 Til nr. 2.
 Stk. 1 svarer til den nugældende § 1, stk. 4, 2. og 3. pkt.
Det foreslås i stk. 2 udtrykkeligt at udvide virksomhedsområdet for  

 pengeinstitutter til også at omfatte accessorisk virksomhed.
Den virksomhed,  

 et pengeinstitut ønsker at udøve i form af accessorisk virksomhed, skal ligge  

 i naturlig forlængelse af pengeinstitutternes hidtidige virksomhedsområde.  

 Der stilles ikke krav om, at denne virksomhed skal være forbundet med  

 varetagelse af funktioner i forbindelse med omsætning af penge, kreditmidler  

 og værdipapirer.
Den nærmere afgrænsning af begrebet må fastlægges ved  

 administrativ praksis under hensyntagen til den samfundsmæssige udvikling.
Finanstilsynet bemyndiges i stk. 2 til at afgøre, hvornår accessorisk  

 virksomhed skal udskilles i et fra pengeinstituttet adskilt selskab.
Denne  

 afgørelse vil blandt andet afhænge af den risiko, der er knyttet til de  

 planlagte aktiviteter, ligesom det vil være af væsentlig betydning, hvor  

 forskellig fra pengeinstitutternes kernevirksomhedsområde de planlagte  

 aktiviteter vurderes at være.
 Ifølge stk. 3 får et pengeinstitut endvidere adgang til at drive  

 forsikringsvirksomhed og realkreditvirksomhed i form af datterselskab.  

 Forsikringsvirksomhed skal forstås i overensstemmelse med bestemmelserne  

 herom i lov om forsikringsvirksomhed, og realkreditvirksomhed i  

 overensstemmelse med bestemmelserne herom i realkreditloven.
Til nr. 3 Bestemmelsen svarer til § 2, stk. 3 i den nugældende bekendtgørelse om  

 filialer af udenlandske banker og sparekasser (Industriministeriets  

 bekendtgørelse nr. 14 af 12. januar 1981), der vil blive ændret til alene at  

 regulere forholdet til 3. landes pengeinstitutter.
Til nr. 4, 5 og 6 Bestemmelserne gennemfører 2. samordningsdirektivs primære krav til  

 startkapitalens størrelse.
Det er ikke fundet ønskeligt at benytte muligheden  

 for at dispensere fra kapitalkravet ved nyetableringer, hvor risikoen for tab  

 alt andet lige må bedømmes som værende større end ved eksisterende  

 virksomheder, der har bevist deres levedygtighed.
Startkapitalen skal udgøre et beløb svarende til modværdien i danske  

 kroner af 5 mio.
ECU (svarende til ca. 40 mill. danske kr. på dagen for  

 indgivelsen af ansøgning om tilladelse til at drive pengeinstitutvirksomhed.
 Bestemmelserne berører ikke de eksisterende pengeinstitutter, som kan  

 fortsætte med at drive pengeinstitutvirksomhed uden at skulle opfylde kravet,  

 jf. bemærkningerne til nr. 39 (§ 44a, stk. 2 og 3).
Til nr. 7 Den nugældende § 5 regulerer forholdet til filialer af udenlanske banker  

 og sparekasser.
Da der med princippet om gensidig anerkendelse foreslås en ny  

 procedure for oprettelse af filialer for udenlandske kreditinstitutter med  

 hjemsted i et andet land inden for EF, foreslås bestemmelsen ophævet og  

 erstattet med § 6a og § 6c, jf. bemærkningerne til nr. 13.
Til nr. 8 I overensstemmelse med 2. samordningsdirektiv, art. 5, stilles der i stk.  

 1, 3. pkt. krav om, at en ansøgning om tilladelse til at drive  

 pengeinstitutvirksomhed skal indeholde oplysninger om alle kapitalejere, der  

 ejer en kvalificeret andel og om størrelsen af denne andel.
Omfattet af  

 bestemmelsen er foruden direkte ejerskab tillige ejerandele erhvervet gennem  

 kontrol med andre selskaber, som ejer kapitalandele i pengeinstituttet.
Til nr. 9 og 10 Som et led i afbureaukratiseringen foreslås det, at Finanstilsynet ikke  

 længere skal godkende pengeinstitutternes vedtægter.
Vedtægterne vil  

 herefter, som andre selskabers vedtægter, alene blive registreret i Erhvervs-  

 og Selskabsstyrelsen, der påser, at lovens bestemmelser om vedtægterne  

 overholdes.
Til nr. 11 I henhold til stk. 5, kan Finanstilsynet nægte at give en  

 tilladelse, hvis en eller flere kapitalejere skønnes at ville modvirke en  

 forsvarlig drift af pengeinstituttet.
Dette kan eksempelvis være tilfældet,  

 hvis de pågældende i forbindelse med ejerskab eller deltagelse i ledelsen af  

 andre finansielle virksomheder har vist sig uegnede til at drive finansiel  

 virksomhed forsvarligt.
Afgørelsen kan indbringes for Industriministeriets  

 Erhvervsankenævn, jf. bemærkningerne til nr. 12.
 Bestemmelsen skal sammenholdes med § 7b og § 7c, jf. bemærkningerne til  

 nr. 14, der indeholder regler om kontrol med kapitalejere i et eksisterende  

 pengeinstitut.
Til nr. 12 Den nugældende lovs § 6, stk. 5, 3. pkt. er overflødig, da det allerede  

 fremgår af Forvaltningsloven, at afgørelser skal indeholde oplysninger om  

 rekursadgang og frister herfor.
Bestemmelsen foreslås derfor ophævet.
Den nugældende lovs § 6, stk. 6, foreslås ligeledes ophævet ud fra ønsket  

 om, at Industriministeriets Erhvervsankenævn også skal være ankeinstans for  

 disse afgørelser.
Herved bliver der etableret en ensartet rekursadgang for  

 alle Finanstilsynets administrative afgørelser.
Bestemmelsen i det nye stk. 7 muliggør, at Finanstilsynet kan  

 efterleve eventuelle krav fra EF-Kommissionen om suspension i henhold til  

 artikel 9, stk. 4, i 2. samordningsdirektiv.
Bestemmelsen omfatter alene  

 ansøgninger fra 3. landes kreditinstitutter, der ikke allerede er meddelt  

 tilladelse i et af EF's medlemslande.
Til nr. 13 I § 6a fastsættes de procedurer, efter hvilke et udenlandsk  

 kreditinstitut, der er meddelt tilladelse i et andet land inden for EF, kan  

 påbegynde virksomhed her i landet gennem en filial eller i form af  

 grænseoverskridende tjenesteydelser.
Reglerne herom er fastsat på grundlag af  

 art. 18, stk. 1, og art. 19 i 2. samordningsdirektiv.
Bestemmelsen i stk. 4, 1. pkt. er begrundet i 2. samordningsdirektivs  

 princip om gensidig anderkendelse.
I henhold til 2. pkt. kan Erhvervs- og  

 Selskabsstyrelsen dog fastsætte regler om anmeldelse og registrering.
Den virksomhed, som et udenlandsk kreditinstitut kan påbegynde, omfatter  

 de aktiviteter, der er opført som bilag 1 til lovforslaget, og som svarer til  

 bilag 1 i 2. samordningsdirektiv.
Det er dog en betingelse, at det  

 udenlandske kreditinstitut i hjemlandet har specifik tilladelse til at udøve  

 de ønskede aktiviteter.
Aktiviteter, som ikke er opført i bilag 1, er ikke  

 omfattet af den gensidige anerkendelse.
En filial kan påbegynde sin virksomhed 2 måneder efter, at Finanstilsynet  

 har modtaget meddelelse bilagt de i stk. 2 nævnte oplysninger fra hjemlandets  

 tilsynsmyndigheder om, at et kreditinstitut ønsker at oprette en filial her i  

 landet for at udøve virksomhed.
Finanstilsynet har således en frist på 2  

 måneder til at tilrettelægge sin del af tilsynet med filialen samt fastlægge  

 eventuelle vilkår for udøvelse af virksomhed begrundet i samfundsmæssige  

 interesser.
I henhold til 2. samordningsdirektiv, art. 18, stk. 2 ff, omfatter den  

 gensidige anerkendelse også finansieringsselskaber, som er datterselskaber af  

 kreditinstitutter, herunder fællesejede datterselskaber af flere  

 kreditinstitutter, under nærmere angivne vilkår.
Et finansieringsselskab er i  

 2. samordningsdirektiv, art. 1, nr. 6, defineret som et institut, der ikke er  

 et kreditinstitut, og hvis hovedvirksomhed består i at erhverve kapitalandele  

 eller i at udøve en eller flere af aktiviteterne i nr. 2)-12) i bilag 1 til  

 lovforslaget.
Heraf følger blandt andet, at det ikke må modtage indlån.  

 Ifølge den nugældende lov er sådanne institutters aktiviteter ikke reguleret,  

 og der foreslås ikke indført regler herom.
 § 6b.
I § 6b fastsættes proceduren for danske pengeinstitutters  

 etablering af filialer eller udbydelse af grænseoverskridende tjenesteydelser  

 i andre EF-lande.
Proceduren svarer til den i § 6a anførte.
 Bestemmelsen giver Finanstilsynet indsigt i pengeinstituttets aktiviteter  

 i udlandet og gør det muligt at tilrettelægge tilsynet med aktiviteterne,  

 inden de påbegyndes, herunder aftale det nødvendige samarbejde med  

 instituttet og det pågældende lands tilsynsmyndigheder.
Ifølge stk. 3 kan Finanstilsynet undlade at fremsende oplysninger til  

 tilsynsmyndighederne i værtslandet, hvis pengeinstituttets administrative  

 struktur og finansielle situation ikke er forsvarlig i forhold til den  

 påtænkte etablering.
Blandt kravene til den administrative struktur i denne  

 sammenhæng kan specielt nævnes, at pengeinstituttets organisation skal være  

 så veludviklet, at den muliggør en forsvarlig styring af aktiviteterne i  

 udlandet.
 Ud over informationskravene i § 6b vil bestemmelsen i § 50, stk. 1, om, at  

 et pengeinstitut på forlangende skal give Finanstilsynet enhver oplysning om  

 instituttets forhold, gøre det muligt for Finanstilsynet at få yderligere  

 oplysninger, såfremt dette måtte anses for hensigtsmæssigt.
 § 6c.
 Bestemmelserne i stk. 1, svarer til bestemmelserne i den gældende lovs §  

 5, stk. 1, men omfatter kun filialer af 3. landes pengeinstitutter.
 I stk. 2 er der foreslået en bemyndigelse for Finanstilsynet til at  

 udfærdige en filialbekendtgørelse, hvilket svarer til bestemmelsen i den  

 nugældende § 5, stk. 2.
 Finanstilsynet kan herefter fastsætte regler om regnskab og revision  

 vedrørende den gennem en filial drevne virksomhed, om opgørelsen af den  

 kapital, der skal anses for hørende til en filial, samt om sådanne forhold,  

 for hvilke særlige regler anses fornødne til sikring af, at filialer af  

 udenlandske pengeinstitutter med hjemsted i et land uden for EF virker på  

 vilkår svarende til dem, der i medfør af lov eller administrativt fastsatte  

 bestemmelser gælder for danske pengeinstitutter.
Som en nydannelse foreslås det, at Finanstilsynet kan undtage fra  

 bestemmelserne i filialbekendtgørelsen.
Denne mulighed vil kunne anvendes  

 overfor filialer af pengeinstitutter med hjemsted i et land uden for EF, som  

 er undergivet tilsvarende lovgivning og tilsyn som kreditinstitutter med  

 hjemsted i et land inden for EF.
Finanstilsynet vil f.eks. kunne undtage fra  

 kravet om en særskilt filialkapital.
Til nr. 14 § 7b.
I § 7b reguleres adgangen til at eje eller kontrollere betydelige  

 kapitalposter i et pengeinstitut.
Denne måde at regulere finansielle  

 institutter på har ikke hidtil været anvendt her i landet.
Den indføres, som  

 følge af kravet i 2. samordningsdirektiv, artikel 11. Fysiske eller juridiske  

 personer kan således forhindres i at eje et pengeinstitut, såfremt der er  

 risiko for, at de vil modvirke en forsvarlig drift af instituttet.
 Banker er desuden underkastet aktieselskabslovens § 28 a.
Ifølge stk. 1 skal Finanstilsynet på forhånd underrettes om og  

 godkende, når nogen direkte eller indirekte erhverver en kvalificeret andel i  

 pengeinstituttet.
Finanstilsynet skal på forhånd ligeledes underrettes om og  

 godkende enhver efterfølgende forøgelse af kvalificerede andele, der bringer  

 den samlede ejerandel op på eller over en grænse på 20 pct., 33 pct., 50  

 pct., eller at pengeinstituttet bliver et datterselskab.
 En kvalificeret andel defineres i stk. 2 i overensstemmelse med 2.  

 samordningsdirektivs art. 1, nr. 10.
Såfremt det er et kreditinstitut i et andet medlemsland inden for EF, der  

 ønsker at erhverve en kvalificeret andel, skal Finanstilsynet altid, inden en  

 afgørelse træffes, konsultere tilsynsmyndighederne i det pågældende  

 kreditinstituts hjemland.
Det samme gælder for et moderselskab til et  

 kreditinstitut i et andet medlemsland og for en fysisk eller juridisk person,  

 der kontrollerer et kreditinstitut i et andet medlemsland.
Ifølge stk. 3 har  

 Finanstilsynet en frist på 3 måneder til at træffe beslutning om, hvorvidt en  

 erhvervelse af en andel kan godkendes.
Fristen regnes fra Finanstilsynets  

 modtagelse af underretning om den påtænkte erhvervelse af andelen.
I henhold til stk. 4 kan Finanstilsynet i sin godkendelse fastsætte en  

 gennemførelsesfrist.
Overholdes fristen ikke, er godkendelsen bortfaldet.
I stk. 5 åbnes mulighed for, at Finanstilsynet kan suspendere behandlingen  

 af ansøgninger efter stk. 1, hvis der er tale om et selskab med hjemsted uden  

 for EF.
Bestemmelsen hænger sammen med reglerne i 2. samordningsdirektiv,  

 artikel 9, om forholdet til tredjelande, jf. bemærkningerne til nr. 12.
 Ifølge stk. 7 skal pengeinstituttet, når det får kendskab til  

 overdragelser, som hæver eller sænker andelen i forhold til de niveauer, der  

 er angivet i stk. 1, straks indberette forholdet til Finanstilsynet.
2. samordningsdirektiv kræver, at pengeinstitutterne mindst en gang om  

 året meddeler navnene på de kapitalejere, som ejer en kvalificeret andel samt  

 størrelsen af disse kapitalandele.
Oplysninger herom tænkes indberettet som  

 led i pengeinstitutternes indberetning af regnskabsmæssige oplysninger til  

 Finanstilsynet.
 § 7c.
 Stk. 1 giver Finanstilsynet mulighed for at ophæve stemmeretten for  

 kvalificerede andele, hvis ejere modvirker en forsvarlig drift af  

 pengeinstituttet, eller påbyde pengeinstituttet at følge bestemte  

 retningslinier.
 Ifølge stk. 2 kan Finanstilsynet ophæve stemmeretten for kapitalandele,  

 hvis ejere ikke har overholdt forpligtelsen efter § 7b, stk. 1, til  

 forudgående at underrette Finanstilsynet om erhvervelse eller udvidelse af  

 kapitalandelen.
Såfremt Finanstilsynet efterfølgende godkender den pågældende investering,  

 tildeles kapitalandelen igen sin stemmeret.
Beslutninger, der efter  

 aktieselskabsloven gyldigt er truffet i perioden, hvor kapitalandelene er  

 frataget stemmeret, har fuld gyldighed også efter stemmerettens reetablering.
 Ifølge stk. 3 skal Finanstilsynet ophæve stemmeretten for kapitalandele  

 erhvervet trods Finanstilsynets afvisning af at godkende erhvervelsen.
Til nr. 15 Ændringer er en konsekvens af ophævelsen af Finanstilsynets godkendelse af  

 vedtægter, jf. bemærkningerne til nr. 9 og 10.
Til nr. 16 Ændringerne er en konsekvens dels af ophævelsen af Finanstilsynets  

 godkendelse af vedtægter og dels af det foreslåede kapitel 3a om ejerforhold,  

 jf. bemærkningerne til nr. 14.
Til nr. 17 Ændringen er en følge af de foreslåede bestemmelser i § 1a om et udvidet  

 virksomhedsområde og §§ 29-37a om regnskabsregler, samt ophævelsen af den  

 gældende lovs § 48a om konsolideringsbestemmelser i koncernforhold, som er  

 foreslået flyttet til § 1, stk. 7, og § 37 a.
Til nr. 18 Ændringen er en konsekvensrettelse, jf. bemærkningerne til nr. 2, (§ 1a,  

 stk. 1).
Til nr. 19-21 De nævnte forhold foreslås overladt til bestyrelsens afgørelse, hvilket er  

 i overensstemmelse med de almindelige selskabsretlige regler om bestyrelsens  

 pligter.
Orienteringen af Finanstilsynet har alene til formål at sikre  

 Finanstilsynet en ajourført viden.
Afgørelserne vil ikke blive efterprøvet af  

 Finanstilsynet, men vil alene være bestyrelsens ansvar.
Til nr. 22 Formålet med kapitel 5 er i overensstemmelse med egenkapitaldirektivet og  

 solvensdirektivet at indføre en ny opgørelsesmetode for pengeinstitutternes  

 solvens.
 Efter de gældende regler skal et pengeinstituts egenkapital udgøre 8 pct.  

 af gælds- og garantiforpligtelserne (passiver).
Ifølge lovforslaget opgøres solvenskravet i forhold til de samlede aktiver  

 og ikke-balanceførte poster, som opdeles i grupper efter deres formodede grad  

 af debitorrisiko.
Med de foreslåede solvensprocenter vil lovforslaget  

 indebære en lempelse af det solvenskrav, som pengeinstitutterne skal opfylde.
 § 21.
 Ændringen i § 21, stk. 1 af opgørelsesmetoden er en følge af  

 solvensdirektivet, art. 3, stk. 1, art. 4 og art. 5.
Solvensdirektivet angiver endvidere i art. 10, at et kreditinstituts  

 ansvarlige kapital skal udgøre mindst 8 pct. af de samlede vægtede aktiver og  

 ikke balanceførte poster.
De enkelte medlemslande kan således frit fastsætte  

 højere solvensprocenter.
 Det foreslås i stk. 1 at indføre to solvensprocenter.
Det første solvenskrav (8 pct.-kravet) fastslår, at et pengeinstituts  

 ansvarlige kapital mindst skal udgøre 8 pct. af dets samlede vægtede aktiver  

 og ikke balanceførte poster.
Den ansvarlige kapital defineres i § 21a og  

 omfatter ikke ansvarlig indskudskapital.
 Det andet solvenskrav (10 pct.-kravet) fastslår, at summen af et  

 pengeinstituts ansvarlige kapital og ansvarlig indskudskapital til enhver tid  

 skal udgøre 10 pct. af pengeinstituttets samlede vægtede aktiver og ikke  

 balanceførte poster.
Pengeinstituttet kan til enhver tid vælge, hvilken af de to procenter, det  

 ønsker at opfylde.
Et af de to solvenskrav skal »til enhver tid«  

 være opfyldt.
 Da den ansvarlige indskudskapital i modsætning til den ansvarlige kapital  

 ikke kan anvendes til dækning af tab, medmindre pengeinstituttet træder i  

 likvidation eller erklæres konkurs, foreslås det, at pengeinstituttet skal  

 opfylde højere solvenskrav, hvis adgangen til at medregne ansvarlig  

 indskudskapital udnyttes.
For 8 pct.-kravet er der foreslået en overgangsregel, jf. lovforslagets §  

 6, hvorefter solvenskravet falder fra 10 pct. i 1991 og 1992 til 9 pct. i  

 1993 og 1994 og til 8 pct. i 1995 og derefter.
Samtidig får pengeinstituttet  

 mulighed for i en overgangsperiode på 5 år at medregne en faldende andel  

 ansvarlig indskudskapital, jf. bemærkningerne til lovforslagets § 6.
 Solvensdirektivets opdeling af aktiverne i grupper med hver deres  

 risikovægtning er meget detaljeret, hvorfor det er fundet hensigtsmæssigt at  

 fastsætte dem i en bekendtgørelse fremfor i selve loven, jf. hjemmelen hertil  

 i 3. pkt.
I stk. 2 foreslås der indført en bemyndigelse til Industriministeren til  

 at ændre de i stk. 1 fastsatte solvensprocenter.
Denne bemyndigelse tænkes  

 alene anvendt, såfremt de lempeligere krav til pengeinstitutternes solvens  

 viser sig at indebære en uacceptabel svækkelse af pengeinstitutsektorens  

 soliditet.
I stk. 3 foreslås det, at ethvert medlem af bestyrelse, direktion eller  

 revision får en pligt til at sørge for, at enhver ikke-opfyldelse af  

 solvenskravet bliver indberettet til Finanstilsynet, allerede når disse  

 personer formoder, at kravet ikke er opfyldt.
Finanstilsynet kan herefter i  

 det konkrete tilfælde fastsætte en frist, indenfor hvilken solvenskravet  

 senest skal være opfyldt.
Konsekvensen af, at tilsynet enten ikke fastsætter  

 en frist, eller at pengeinstituttet ikke opfylder solvenskravet inden  

 fristens udløb, er, at pengeinstituttets tilladelse skal inddrages, jf. nr.  

 37 (§ 43, stk. 2).
 Der er hermed tale om en skærpelse i forhold til den nugældende lovs § 21,  

 stk. 3, hvilket skal ses på baggrund af nedsættelsen af solvenskravet.
I stk. 4 opretholdes den nugældende § 21, stk. 4, uændret, idet den  

 risikovægtning, der sker for aktiverne m.v, jf. stk. 1, alene baseres på  

 debitorrisici.
Der er derfor ikke i solvenskravet taget hensyn til rente- og  

 valutakursrisici.
 § 21a.
 § 21a er en følge af egenkapitaldirektivets art. 2-4 og 6.
 I henhold til stk. 1 beregnes et pengeinstituts ansvarlige kapital som  

 summen af kernekapitalen efter fradrag i henhold til stk. 3 og den  

 supplerende kapital efter fradrag i henhold til stk. 6, 7, 9 og 10.
 I stk. 2 defineres kernekapitalen som indbetalt aktie-, garanti-eller  

 andelskapital tillagt eventuel overkurs ved emission og reserver.  

 Kernekapitalen svarer til den nugældende egenkapital med undtagelse af  

 opskrivningshenlæggelser, som i overensstemmelse med egenkapitaldirektivet  

 betragtes som supplerende kapital.
 I kernekapitalen skal der, jf. stk. 3 , foretages fradrag af  

 pengeinstituttets eventuelle beholdning af egne aktier, alle immaterielle  

 aktiver i form af f.eks. goodwill, samt årets løbende underskud, som mindst  

 skal opgøres ved udløbet af hvert kvartal og for mindre pengeinstitutter  

 mindst hvert halve år.
Den således opgjorte kernekapital anvendes som grundlag for beregning af,  

 hvor stort et beløb supplerende kapital pengeinstituttet må medregne, jf.  

 stk. 4 . Den supplerende kapital må maximalt udgøre 100 pct. af den således  

 opgjorte kernekapital, hvilket er en udvidelse i forhold til de nugældende  

 regler.
Den supplerende kapital defineres i stk. 4 som  

 opskrivningshenlæggelser og værdipapirer med ubestemt løbetid og andre  

 kapitalindskud, som skal opfylde en række kvalificerende betingelser for at  

 kunne medregnes.
I stk. 5 bemyndiges Finanstilsynet til at tillade, at andre  

 kapitalelementer medregnes i den ansvarlige kapital.
Baggrunden for denne  

 bestemmelse er, at egenkapitaldirektivet i art. 2, stk. 1, opregner de  

 kapitalelementer, der maximalt kan medregnes i den ansvarlige kapital.
Det  

 står imidlertid de enkelte medlemslande frit at indskrænke den ansvarlige  

 kapital ved at undlade at medregne alle kapitalelementerne.
 De kapitalelementer, som ikke er medtaget i den ansvarlige kapital ifølge  

 lovforslaget, er præferenceaktier, midler til dækning af generelle  

 kreditrisici i henhold til art. 38 i direktiv 86/635/EØF, værdireguleringer i  

 henhold til art. 37, stk. 2, i direktiv 86/635/EØF, og andre »skjulte  

 reserver«, jf. egenkapitaldirektivets art. 3, stk. 1.
 Den senere vurdering af, hvad der skal medtages i den ansvarlige kapital,  

 vil blandt andet afhænge af liberaliseringsniveauet i de andre medlemslande  

 inden for EF, og erfaringerne i forbindelse med dette lovforslag.
I stk. 6, 7, 9 og 10 opregnes de fradrag, der skal foretages i summen af  

 kernekapitalen efter fradrag i henhold til stk. 3 og den supplerende kapital  

 ved beregning af den ansvarlige kapital.
Fradragene er en følge af  

 egenkapitaldirektivets art. 2, stk. 1, nr. 9 - 13, og 2. samordningsdirektivs  

 art. 12, stk. 8. Fradraget i stk. 9 er en følge af, at virksomhedsområdet for  

 pengeinstitutter udvides, jf. bemærkningerne til nr. 2.
 Ifølge stk. 6 fradrages alle kapitalandele og efterstillede  

 tilgodehavender i andre kredit- og finansieringsinstitutter, når  

 kapitalandelen i det enkelte institut overstiger 10 pct. af instituttets  

 aktie-, garanti- eller andelskapital.
Ved et finansieringsinstitut forstås ifølge 2. samordningsdirektivs art.  

 1, nr. 6, et institut, der ikke er et kreditinstitut, og hvis hovedvirksomhed  

 består i at erhverve kapitalandele eller i at udøve en eller flere af  

 aktiviteterne i nr. 2-12 i bilag 1 til lovforslaget.
Således omfatter  

 finansieringsinstitutter f.eks. børsmæglerselskaber og  

 investeringsforeninger.
 En midlertidig erhvervelse af aktier i et selskab, der er et kredit- eller  

 finansieringsselskab, fradrages ikke, såfremt erhvervelsen er sket som led i  

 en rekonstruktion af dette selskab.
 Ifølge stk. 7 fradrages mindre kapitalandele, det vil sige andele på 10  

 pct. eller derunder af andre kredit- og finansieringsinstitutters aktie-,  

 garanti-eller andelskapital og efterstillede tilgodehavender, når summen af  

 alle disse mindre kapitalandele og tilgodehavender overstiger 10 pct. af  

 pengeinstituttets ansvarlige kapital uden fradrag i henhold til stk. 6, 9 og  

 10. Alene den del, der overstiger de 10 pct., fradrages ved beregning af den  

 ansvarlige kapital.
 I stk. 8 foreslås, at der ikke skal foretages fradrag, når kredit- eller  

 finansieringsinstituttet sammen med pengeinstituttet er omfattet af  

 konsolidering, jf. § 37a.
Ifølge stk. 9 fradrages aktier og efterstillede tilgodehavender i et  

 datterselskab, jf. § 37a, stk. 1, der driver forsikringsvirksomhed eller  

 accessorisk virksomhed, idet sådanne selskaber ikke skal konsolideres med  

 pengeinstituttet, jf. § 37a.
Aktier i et datterselskab, som driver  

 realkreditvirksomhed fradrages ikke, idet et realkreditinstitut er omfattet  

 af konsolidering.
 Ifølge stk. 10 fradrages endelig den del af et pengeinstituts  

 aktiebeholdning, der overstiger grænserne på 15 pct. henholdsvis 60 pct. i §  

 24, stk. 1 og stk. 2, 1. pkt.
 Stk. 11 er en følge af egenkapitaldirektivets art. 2, stk. 3 og fastslår,  

 at elementerne i den ansvarlige kapital skal være opgjort efter fradrag af  

 skat.
 § 22.
 I § 22 fastsættes de nærmere betingelser, dels for værdipapirer med  

 ubestemt løbetid og andre kapitalindskud, jf. § 22, stk. 1, som er et element  

 i den supplerende kapital, dels for ansvarlig indskudskapital, jf. § 22, stk.  

 2, som ikke indgår i den ansvarlige kapital.
 Stk. 1 svarer til egenkapitaldirektivets art 3, stk. 2, idet der dog er  

 tilføjet en 6. betingelse, som alene angår andre kapitalindskud, der ikke er  

 underlagt krav om ubestemt løbetid.
Værdipapirer med ubestemt løbetid og andre kapitalindskud skal opfylde en  

 række kvalificerende betingelser for at kunne indgå i den supplerende  

 kapital.
Kapitalelementerne skal være efterstillet al anden ikke-efterstillet  

 gæld, og de må ikke kunne tilbagebetales uden Finanstilsynets godkendelse.
 Ved udstedelsen af værdipapirer med ubestemt løbetid samt ved modtagelsen  

 af andre kapitalindskud skal det af de pågældende værdipapirer og  

 indskudsdokumenter fremgå, at pengeinstituttet kan udskyde betaling af renter  

 på værdipapirerne eller kapitalindskuddet.
 Derudover skal det fremgå af værdipapirerne og indskudsdokumenterne, at  

 det i pengeinstituttet indestående beløb og ikke betalte renter både skal  

 kunne anvendes til dækning af tab, såfremt pengeinstituttet skulle komme i en  

 likvidations- eller konkurssituation, og såfremt pengeinstituttet skulle  

 befinde sig i en rekonstruktionssituation.
 Det er desuden en betingelse, at långiveren reelt har indbetalt det på  

 værdipapirerne eller indskudsdokumenterne pålydende beløb, idet alene det  

 faktisk indbetalte beløb kan medregnes som supplerende kapital.
Endelig er der alene for de kapitalindskud, der har fast løbetid,  

 foreslået en nedtrapningsordning for det beløb, der kan medregnes som  

 supplerende kapital.
I det tredje sidste år inden den aftalte forfaldsdato  

 kan der således kun medregnes 75 pct. af den oprindelige kapital, i det  

 næstsidste år kan der kun medregnes 50 pct. og i det sidste år kan der kun  

 medregnes 25 pct.
 I stk. 1, 2. pkt. bemyndiges Finanstilsynet til at fastsætte nærmere  

 regler om, hvornår og hvordan kapitalen kan nedskrives i en  

 rekonstruktionssituation, samt om fastsættelse af nedskrivningsbeløbets  

 størrelse.
Stk. 2 fastsætter regler for ansvarlig indskudskapital.
Betingelserne nr.  

 1-4 og 7 svarer til egenkapitaldirektivets art. 4, stk. 3, og til de  

 nugældende regler for ansvarlig indskudskapital.
Ifølge nr. 5 og 6 må den  

 ansvarlige kapital maximalt udgøre 40 pct. af kernekapitalen efter fradrag i  

 henhold til § 21a, stk. 3, og det totale beløb af ansvarlig indskudskapital  

 og supplerende kapital må ikke udgøre mere end 100 pct. af den således  

 opgjorte kernekapital.
Disse betingelser er en følge af  

 egenkapitaldirektivets art. 6, stk. 1, dog således at den nugældende grænse  

 for ansvarlig indskudskapital på 40 pct. opretholdes i modsætning til  

 egenkapitaldirektivets maximale grænse på 50 pct.
Betingelsens nr. 8 svarer  

 til den nugældende lovs § 22, stk. 7.
Til nr. 23 Ændringen er alene en sproglig omformulering.
De nuværende grænser  

 beregnes på grundlag af egenkapitalen.
Ordet egenkapital foreslås derfor  

 ændret til kernekapital og opskrivningshenlæggelser, som svarer til det  

 nugældende egenkapitalbegreb.
Der er således hverken tale om en skærpelse  

 eller en lempelse af engagementsgrænserne.
Til nr. 24 2. samordningsdirektivs art. 12 fastsætter bl.a. en grænse på 15 pct. for  

 besiddelse af kvalificerede andele i et enkelt selskab og en totalgrænse på 60 pct. for alle sådanne besiddelser.
Stk. 1 opretholder den nugældende grænse på 15 pct. for både kvalificerede  

 andele og ikke-kvalificerede andele i et enkelt selskab, idet dog undtagelsen  

 for investeringsforeningsandele foreslås ophævet.
Denne ophævelse er  

 nødvendiggjort af 2. samordningsdirektiv.
Samtidig skal det bemærkes, at der reelt kan blive tale om en udvidelse,  

 idet beregningsgrundlaget er den ansvarlige kapital, som indeholder flere  

 elementer end det nugældende egenkapitalbegreb.
Ved beregning af 15 pct.  

 grænsen anvendes den ansvarlige kapital uden fradrag i henhold til § 21a,  

 stk. 10.
Til nr. 25 Som en nydannelse foreslås det i overensstemmelse med 2.  

 samordningsdirektiv, at et pengeinstituts samlede beholdning af kvalificerede  

 andele, skal ligge indenfor en totalgrænse på 60 pct. af pengeinstituttets  

 ansvarlige kapital før fradrag i henhold til § 21a, stk. 10. Kvalificeret  

 andel defineres som i § 7b, stk. 2, jf. bemærkningerne til nr. 14.
Derudover foreslås der en udvidelse i stk. 2, hvorefter et pengeinstituts  

 samlede beholdning af kapitalandele ikke må overstige 75 pct. af  

 pengeinstituttets ansvarlige kapital mod den nugældende lovs 75 pct. af et  

 pengeinstituts egenkapital.
Ved opgørelse af et pengeinstituts totale  

 beholdning af kapitalandele, medregnes ikke kapitalandele, der fradrages ved  

 beregning af den ansvarlige kapital, jf. § 21a, eller kapitalandele i  

 selskaber, som konsolideres sammen med pengeinstituttet.
Denne liberalisering  

 skal ses som led i et almindeligt ønske om at kunne tilføre risikovillig  

 kapital til erhvervsvirksomheder.
Hvor stor pengeinstitutternes udvidelsesmulighed bliver, afhænger af, hvor  

 meget supplerende kapital de optager.
Så længe de ikke har afviklet deres  

 nuværende ansvarlige indskudskapital, vil de maksimalt kunne optage  

 supplerende kapital på 60-65 pct. af deres egenkapital, idet summen af den  

 ansvarlige indskudskapital, der ultimo 1988 for hele bank- og  

 sparekassektoren udgjorde ca. 35 pct. (maksimumgrænsen err 40 pct.), og den  

 supplerende kapital maksimalt må udgøre 100 pct. af egenkapitalen.
Hertil  

 kommmer, at prisen for den supplerende kapital må antages at blive relativt  

 højere end prisen for aktiskapitaludvidelse, da den supplerende kapital ingen  

 indflydelse har, men hæfter på lige fod med aktiekapitalen.  

 Pengeinstitutternes interesse i at optage supplerende kapital må derfor  

 antages at være begrænset.
 Stk. 3 er en følge af art. 12, stk. 8, i 2. samordningsdirektiv.  

 Konsekvensen af, at 15 pct. grænsen i stk. 1 og 60 pct. grænsen i stk. 2, 1.  

 pkt., overstiges er, at den overskydende del skal fradrages ved beregning af  

 pengeinstituttets ansvarlige kapital, jf. § 21a, stk. 10.
Til nr. 26 Ændringen er en konsekvens af de nye bestemmelser i nr. 24 og 25 (§ 24,  

 stk. 1-3).
Til nr. 27 Der er tale om en konsekvensændring, som følge af ændringen i nr. og 24 og  

 25.
Til nr. 28 Der er tale om en konsekvensændring som følge af, at det nuværende  

 egenkapitalbegreb afløses af begrebet den ansvarlige kapital.
Da den  

 ansvarlige kapital indeholder flere kapitalelementer end egenkapitalbegrebet,  

 vil der imidlertid reelt kunne blive tale om en udvidelse af muligheden for  

 at placere midler i fast ejendom.
Til nr. 29 Ændringen er en konsekvens af indsættelsen af det nye stk. 2 i § 24.
Til nr. 30 Da den nugældende § 21 foreslås ændret, foreslås der indført en  

 bemyndigelse til Finanstilsynet til at fastsætte nærmere regler for fradrag i  

 gælds- og garantiforpligtelserne ved beregning af likviditetskravene.
Der er  

 ikke hermed tilsigtet nogen realitetsændring.
Til nr. 31 § 29.
Bestemmelsens stk. 1 svarer til årsregnskabslovens § 2, stk. 1, idet dog  

 bestemmelsens anvendelse på koncerner fremgår af § 37a.
I forhold til den  

 nugældende lovs § 29, stk. 1, er årsberetningens status ændret, således at  

 den ikke er en del af selve årsregnskabet.
 Årsregnskabet og årsberetningen udgør et hele, hvorfor de enkelte dele -  

 herunder årsberetning og koncernregnskab, jf. § 37a - skal ses under et og  

 dermed udarbejdes, revideres og offentliggøres samtidigt.
 Stk. 2 svarer til den nugældende lovs § 29, stk. 2. Formuleringen er bragt  

 i overensstemmelse med årsregnskabslovens § 2, stk. 3.
 § 30.
Bestemmelsens 1. pkt. svarer til den nugældende lovs § 29, stk. 1, 3. pkt.  

 Bestemmelsens 2. pkt. svarer til årsregnskabslovens § 3, stk. 1, 2. pkt.
Da  

 pengeinstitutter skal anvende kalenderåret som regnskabsår, er  

 årsregnskabslovens bestemmelse om omlægning af regnskabsåret ikke gentaget.  

 Bestemmelsen svarer til den af Finanstilsynet anlagte praksis.
 § 31.
Stk. 1 svarer til § 4, stk. 1, i årsregnskabsloven, idet der dog ikke  

 henvises til forskrifter i henhold til loven i bestemmelsen i  

 årsregnskabsloven.
Da størstedelen af reglerne om pengeinstitutternes  

 årsregnskaber vil fremgå af Finanstilsynets regnskabsbekendtgørelse, er det  

 nødvendigt at foretage en henvisning hertil.
 Stk. 2 svarer til den nugældende lovs § 30, stk. 1, og årsregnskabslovens  

 § 4, stk. 2.
 Stk. 3 svarer til den nugældende lovs § 30, stk. 2.
Stk. 4 svarer til årsregnskabslovens § 4, stk. 3. De supplerende  

 oplysninger skal gives som noter.
På grund af den særlige skemapligt for  

 pengeinstitutter, der tænkes opretholdt, må der ikke, som det tillades i  

 årsregnskabsloven, oprettes nye poster uden Finanstilsynets godkendelse.
 Stk. 5 svarer til den nugældende lovs § 30, stk. 4, sidste pkt.
§ 32 Stk. 1 fastlægger hovedreglerne for værdiansættelsen af posterne i  

 årsregnskabet, herunder ikke balanceførte poster.
Bestemmelsen svarer til  

 årsregnskabslovens § 26, stk. 1. De mere specifikke værdiansættelsesregler  

 for de enkelte poster vil blive fastsat i en af Finanstilsynet udstedt  

 regnskabsbekendtgørelse.
 Bestemmelsen i stk. 1, nr. 1 , fastslår, at det såkaldte  

 »going-koncernprincip« skal anvendes ved værdiansættelsen af  

 posterne i et pengeinstituts regnskab.
 Hvis forudsætningen om fortsat drift bringes i tvivl, kan aktiverne ikke  

 værdiansættes ud fra denne forudsætning, men de må i stedet værdiansættes til  

 forventet realisationsværdi. Ændringen i værdiansættelsesprincippet skal ikke  

 alene ske, når der er risiko for, at pengeinstituttet standser betalingerne  

 eller går konkurs, men tillige når der er tvivl om, hvorvidt pengeinstituttet  

 kan fortsætte sin virksomhed som følge af, at pengeinstituttet ikke opfylder  

 kravene til solvens i § 21.
Bestemmelsen i stk. 1, nr. 2, indebærer, at pengeinstitutterne ikke på  

 egen hånd kan ændre principper for værdiansættelsen fra det ene år til det  

 næste.
Bestemmelsen hindrer derimod ikke Finanstilsynet i at foretage  

 ændringer i de i regnskabsbekendtgørelsen fastsatte værdiansættelsesregler.
 Bestemmelserne i stk. 1, nr. 3, fastslår det almindelige  

 forsigtighedsprincip.
 Bestemmelserne i stk. 1, nr. 4-6 , er udtryk for almindelige  

 regnskabsprincipper, der allerede i dag finder anvendelse for  

 pengeinstitutternes regnskaber.
Bestemmelsen i stk. 2 åbner mulighed for, at visse poster i regnskabet kan  

 værdiansættes til markedsværdi uanset bestemmelsen i stk. 1, nr. 3.  

 Bestemmelsen er et udtryk for, at det i en række tilfælde giver et mere  

 retvisende billede af pengeinstituttets økonomiske situation at værdiansætte  

 til markedsprisen.
Bestemmelsen tænkes særligt anvendt på børsnoterede  

 værdipapirer og de nye finansielle instrumenter som f.eks. futures og  

 optioner, men vil også finde anvendelse i andre tilfælde, hvor hensynet til  

 at give et retvisende billede af pengeinstituttets økonomiske situation  

 tilsiger det.
Bestemmelsen implementerer art. 36, stk. 2 i  

 årsregnskabsdirektivet.
 Bestemmelsens stk. 3 svarer til § 26, stk. 2, i årsregnskabsloven.
§ 33 Bestemmelsens stk. 1 svarer bortset fra en redaktionel ændring til  

 årsregnskabslovens § 56, stk. 1.
Bestemmelsens stk. 2 svarer til årsregnskabslovens § 56, stk. 2. Dog er  

 bestemmelsen i årsregnskabslovens § 56, stk. 2, nr. 3, hvorefter  

 »forsknings- og udviklingsaktiviteter« skal omtales, ikke gentaget,  

 idet bestemmelsen må anses for at være irrelevant for pengeinstitutter.
I  

 stedet stilles der krav om, at pengeinstituttet skal omtale væsentlige  

 udviklingsaktiviteter.
 Bestemmelsens stk. 3 svarer til den nugældende lovs § 34, stk. 2, og  

 årsregnskabslovens § 56, stk. 3.
§ 34 Bestemmelsen svarer bortset fra en mindre redaktionel ændring i stk. 7 til  

 den nugældende lovs § 36.
§ 35 Bestemmelsen svarer til den nugældende lovs § 37a.
§ 36 Bestemmelsen svarer til den nugældende lovs § 37, stk. 1, 1. pkt.
Dog  

 stilles der krav om, at årsregnskab og årsberetning skal indsendes til  

 Finanstilsynet i to eksemplarer.
Der henvises til bemærkningerne til stk. 3.
 Bestemmelsen i stk. 2 svarer bortset fra mindre redaktionelle ændringer  

 til den nugældende lovs § 37, stk. 2.
I stk. 3 fastsættes, at pengeinstitutternes årsregnskaber med årsberetning  

 er offentligt tilgængelige i Erhvervs- og Selskabsstyrelsen ligesom tilfældet  

 er for alle andre aktieselskaber.
I henhold til den nugældende lovs § 37,  

 stk. 3, 3. pkt. kan pengeinstitutternes regnskaber gennemses i  

 Finanstilsynet.
Bestemmelsen svarer til § 125, stk. 3, i lov om  

 forsikringsvirksomhed.
 § 37.
Bestemmelsens stk. 1 giver Finanstilsynet hjemmel til at fastsætte mere  

 specifikke krav til pengeinstitutternes regnskabsaflæggelse i en  

 bekendtgørelse.
De i bestemmelsen angivne foreløbige årsregnskaber skal  

 indberettes til Finanstilsynet, inden pengeinstituttet offentliggør det  

 endelige regnskab.
Indberetning af foreløbige regnskaber skal give tilsynet  

 mulighed for at påse, om regnskaberne er udformet efter de fastsatte  

 forskrifter.
Finanstilsynet kræver allerede på nuværende tidspunkt  

 indberetning af foreløbige regnskaber.
 Den af Finanstilsynet udfærdigede bekendtgørelse vil implementere  

 årsregnskabsdirektivet og de resterende bestemmelser i 4. direktiv og 7.  

 direktiv, der finder anvendelse for pengeinstitutter.
 Bestemmelsens stk. 2 giver Finanstilsynet hjemmel til at kræve yderligere  

 indberetninger til tilsynsformål.
Hjemmelen til at kræve månedlige balancer svarer til hjemmelen i den  

 nugældende lovs § 37, stk. 1, 3. pkt.
Hjemmelen til at kræve kvartalsvise og  

 halvårlige regnskaber svarer til den gældende praksis, idet Finanstilsynet  

 som led i overvågningen i henhold til pris- og avanceloven har opbygget et  

 overvågningssystem, der blandt andet omfatter indberetning af kvartalsvise  

 regnskaber.
Der stilles ikke krav om revision af kvartals- og  

 halvårsregnskaber.
Bestemmelsen om kapitaldækningsopgørelser skal ses på baggrund af de  

 ændrede bestemmelser om solvens i dette lovforslag. Ændringerne i  

 solvensreglerne indebærer, at kapitaldækningsopgørelserne bliver betydeligt  

 mere komplicerede og omfattende end tilfældet har været efter de hidtidige  

 regler.
Reglerne om kapitaldækning vil derfor blive udskilt til en særlig  

 bekendtgørelse, jf. § 21, stk. 1, og indberettet på særskilte skemaer ved  

 udløbet af hvert kvartal.
Efter den gældende lov indberettes solvensprocenten  

 ved udløbet af hver måned som en del af månedsbalancen.
Bestemmelsen i stk. 3 giver tilsynet hjemmel til i særlige tilfælde at  

 kræve indberetning af balancer, perioderegnskaber og  

 kapitaldækningsopgørelser.
Herved forstås først og fremmest tilfælde, hvor et  

 pengeinstitut ikke er i stand til at opfylde lovens krav til solvens eller  

 likviditet, og derfor alene kan fortsætte sin virksomhed på grundlag af en  

 dispensation fra Finanstilsynet, men bestemmelsen giver også Finanstilsynet  

 hjemmel til at kræve hyppigere indberetninger, hvis udviklingen i et  

 pengeinstitut tilsiger det.
Det kan f.eks. være tilfældet for meget  

 ekspansive pengeinstitutter.
 Endelig kan Finanstilsynet i en periode kræve hyppigere indberetninger for  

 hele pengeinstitutsektoren, hvis den generelle udvikling for sektoren gør det  

 påkrævet.
Bestemmelsen i stk. 4 svarer til bestemmelsen i den nugældende lovs § 37,  

 stk. 1, 4. pkt.
Dog er der taget hensyn til det ændrede indberetningssystem.  

 Bestemmelsen tager sigte på at give Finanstilsynet mulighed for at stille  

 mindre krav til hyppigheden af indberetningerne for små pengeinstitutter.  

 Sparekasser og andelskasser med en arbejdende kapital (egenkapital +  

 ansvarlig indskudskapital + indlån) på under 100 mio.kr. er i dag fritaget  

 for visse indberetninger.
Denne praksis forventes opretholdt.
Bestemmelsen i stk. 5 indebærer en ændring af reglerne om offentliggørelse  

 i dagspressen i forhold til den nugældende lovs § 37, stk. 3. Reglen om  

 offentliggørelse af balancer ved udløbet af hvert kvartal foreslås ophævet,  

 da offentliggørelsen af balancer, der ikke indeholder en regulering af  

 balancens poster til den aktuelle værdi, har begrænset informationsværdi.
I  

 stedet stilles der krav om, at regnskabet for det første halvår skal  

 offentliggøres.
Endvidere foreslås det, at kravet om offentliggørelse på de  

 steder, hvor pengeinstituttet har filialer, ophæves.
I stedet stilles der  

 krav om, at årsregnskaberne og halvårsregnskaberne på forlangende skal kunne  

 udleveres i pengeinstituttets filialer.
 Endelig er der fastsat frister for offentliggørelse af status og  

 resultatopgørelse og halvårsregnskabet.
 Bestemmelsen i stk. 6 svarer til bestemmelsen i den gældende lovs § 36,  

 stk. 4.
§ 37a Bestemmelserne om konsolidering i den nugældende lovs § 48a, bortset fra §  

 48a, stk. 5, om datterselskabers mulighed for at modtage indlån er flyttet  

 til regnskabskapitlet.
 Bestemmelsen i stk. 1-5 svarer bortset fra redaktionelle ændringer til  

 bestemmelsen i det samtidigt fremsatte forslag til ændring af  

 årsregnskabslovens § 1, stk. 2-4.
 Bestemmelsen i stk. 6 er en sammenskrivning af den nugældende lovs § 30,  

 stk. 4, 2. pkt., og § 48a, stk. 3, 2. pkt.
 Bestemmelsens stk. 7 svarer til den nugældende lovs § 48a, stk. 2.
 Bestemmelsen i stk. 8 svarer til den nugældende lovs § 48a, stk. 3. Dog er  

 alene de bestemmelser i kapitel 7, der er specifikt relevante for koncernen  

 og/eller datterselskaberne medtaget i bestemmelsen i modsætning til den  

 gældende bestemmelse, hvor hele kapitel 7 finder tilsvarende anvendelse for  

 såvel koncernen som de enkelte datterselskaber.
 Bestemmelsen i stk. 9 svarer til den nugældende lovs § 48a, stk. 4.
Bestemmelsen i stk. 10 indebærer, at datterselskaber, der er erhvervet som  

 led i afviklingen af et nødlidende engagement eller som led i  

 pengeinstituttets medvirken ved omstrukturering af erhvervsvirksomheder, som  

 udgangspunkt ikke skal medtages i konsolideringen.
Finanstilsynet giver efter  

 de nugældende regler i næsten alle tilfælde dispensation fra konsolidering i  

 de angivne tilfælde.
Finanstilsynet kan dog i forbindelse med indberetningen  

 i henhold til § 1a, stk. 1, eller på et senere tidspunkt bestemme, at der  

 skal foretages konsolidering.
Denne bestemmelse tænkes særligt anvendt, når  

 pengeinstituttet har besiddet virksomheden i en længere periode, og der  

 derfor kan være tvivl om besiddelsens midlertidige karakter.
Bestemmelsen kan  

 endvidere anvendes i tilfælde, hvor dattervirksomhedens størrelse er  

 betydelig i forhold til pengeinstituttet.
 Bestemmelsen i stk. 11 svarer til den nugældende lovs § 48a, stk. 6.
Til nr. 32-36 Ændringerne i den gældende lovs §§ 38, 39 og 39a er en følge af en  

 foreslået ændring i aktieselskabsloven, jf. det samtidigt fremsatte  

 lovforslag om ændring af lov om aktieselskaber.
Til nr. 37 § 43, stk. 1, svarer til den nugældende lovs § 43, stk. 1, nr. 2-5, som  

 blev indført som følge af 1. samordningsdirektiv.
 I stk. 2, 1. pkt., indføres i stedet for § 43, stk. 1, nr. 1, en pligt for  

 Finanstilsynet til at inddrage tilladelsen, såfremt pengeinstituttet ikke  

 opfylder solvenskravet i § 21 og ikke har tilvejebragt den foreskrevne  

 ansvarlige kapital indenfor den i medfør af § 21, stk. 3, fastsatte frist.
 Såfremt Finanstilsynet finder det formålsløst at fastsætte en frist, skal  

 tilladelsen ligeledes inddrages, jf. bemærkningerne til nr. 22. (§ 21, stk.  

 3).
Stk. 2, 2. pkt. svarer til bestemmelserne i den nugældende lovs § 44, stk.  

 2, 2. pkt., § 45, stk. 3, 2. pkt, og § 45a, stk. 3, 2. pkt., hvorefter  

 Finanstilsynet kan pålægge bestyrelsen indenfor en nærmere angivet frist at  

 indkalde den efter vedtægterne øverste myndighed og redegøre for  

 pengeinstituttets økonomiske forhold og dermed forsøge at tilvejebringe den  

 fornødne kapital.
Finanstilsynet kan fastsætte en kortere eller længere frist  

 for indkaldelsen uanset vedtægternes bestemmelse herom.
Til nr. 38-40 Den nugældende lovs §§ 44-45a foreslås ophævet og erstattet med § 43, stk.  

 2, jf. bemærkningerne til nr. 37, og § 44a.
Specialreglen for banker om  

 indkaldelse af generalforsamlingen, når banken har tabt 25 pct. eller mere af  

 aktiekapitalen, jf. den nugældende lovs § 44, stk. 2, ophæves hermed.  

 Pengeinstitutter, som er aktieselskaber, vil herefter være reguleret af  

 aktieselskabslovens regler om tab af aktiekapital, hvorefter  

 generalforsamlingen skal indkaldes, når selskabet har tabt 50 pct. pct. af  

 aktiekapitalen.
§ 44a § 44a er en følge af 2. samordningsdirektiv, art. 10, stk. 1, 2, 3 og 5.
 Med den foreslåede ændring er opfyldelse af solvenskravet, jf.  

 bemærkningerne til nr. 37, (§ 43, stk. 2) og startkapitalkravet den afgørende  

 betingelse for at opretholde en tilladelse til at drive  

 pengeinstitutvirksomhed, idet tab af aktie-, garanti- eller andelskapital  

 ikke i sig selv er afgørende, såfremt de ovennævnte krav opfyldes.
Hovedreglen, jf. stk. 1 , er, at den ansvarlige kapital ikke efterfølgende  

 må være mindre end den startkapital, som kræves for meddelelse af tilladelse  

 til nye pengeinstitutter, hvilket vil sige 5 mio.
ECU.
For allerede bestående pengeinstitutter, hvis ansvarlige kapital ved  

 meddelelsen af 2. samordningsdirektiv den 18. december 1989 er under 5 mio.  

 ECU., kræves der ikke en forøgelse af den ansvarlige kapital.
Der stilles  

 alene krav om, at den ansvarlige kapital ikke må falde under det beløb, som  

 den ansvarlige kapital faktisk udgjorde på det tidspunkt, hvor 2.  

 samordningsdirektiv blev meddelt medlemslandene.
 I henhold til stk. 3 kan Finanstilsynet fastsætte en frist til at bringe  

 den ansvarlige kapital op på det krævede minimum, eller Finanstilsynet kan  

 straks inddrage tilladelsen, hvis forholdene tilsiger dette.
Hvis kontrollen med et bestående pengeinstitut med en ansvarlig kapital på  

 under 5 mio.
ECU. overtages af en anden person, skal der i henhold til stk. 4  

 inden 3 måneder fra overtagelsestidspunktet foretages en forøgelse af den  

 ansvarlige kapital til et niveau svarende til startkapitalen på 5 mio.
ECU.
 § 44b.
 § 44b er en gennemførelse af 2. samordningsdirektiv, art. 21.
 Finanstilsynet har herefter en mulighed for at udstede påbud, iværksætte  

 sanktioner og forbyde et udenlandsk kreditinstitut med hjemsted i et andet  

 land inden for EF fortsat at udøve virksomhed her i landet.
Den i art. 21 fastsatte forpligtelse til underretning af hjemlandets  

 tilsynsmyndighed skal følges, idet Finanstilsynet først skal søge at bringe  

 lovovertrædelserne til ophør gennem påbud og sanktioner efter bank- og  

 sparekasselovens bestemmelser.
Hvis det ikke hermed lykkes at bringe  

 overtrædelserne til ophør, og foranstaltninger, iværksat af hjemlandets  

 tilsynsmyndigheder, derudover ikke har haft den ønskede virkning, kan  

 Finanstilsynet forbyde instituttet at udøve virksomhed her i landet.  

 Bestemmelsen kan også ramme grovere overtrædelser af markedsføringsloven.
Til nr. 41 og 42 Ændringerne er en følge af 2. samordningsdirektiv, art. 10, stk. 4.
Stk. 2 vedrører fusion af pengeinstitutter, som ikke har en ansvarlig  

 kapital, der overstiger kravet til startkapital på 5 mio.
ECU, og hvor det  

 fusionerede pengeinstitut heller ikke får en ansvarlig kapital på mindst 5  

 mio.
ECU.
Den samlede ansvarlige kapital i det fusionerede pengeinstitut må  

 ikke være mindre end de fusionerende pengeinstitutters samlede ansvarlige  

 kapital på fusionstidspunktet.
Falder den samlede ansvarlige kapital under  

 beløbet på fusionstidspunktet, kan Finanstilsynet fastsætte en frist,  

 indenfor hvilken den ansvarlige kapital skal være bragt op på dette minimum.  

 Opfyldes dette krav ikke inden fristens udløb, inddrager Finanstilsynet  

 tilladelsen, eller Finanstilsynet inddrager tilladelsen uden at fastsætte en  

 frist, såfremt forholdene tilsiger det.
Til nr. 43 Bestemmelserne i kapitel 11a om konsolidering er foreslået flyttet dels  

 til § 37a, jf. bemærkningerne til nr. 31, dels til § 1, stk. 7, jf.  

 bemærkningerne til nr. 1. Kapitel 11a foreslås derfor ophævet.
Til nr. 44 Ændringerne er en konsekvens af ophævelsen af Finanstilsynets godkendelse  

 af vedtægter, jf. bemærkningerne til nr. 9 og 10.
Til nr. 45 § 49, stk. 2 er en følge af 2. samordningsdirektiv, art. 14, og lovfæster  

 princippet om hjemlandskontrol.
Art. 14 fastlægger en generel kompetenceafgrænsning mellem tilsynet i  

 hjemlandet og tilsynet i værtslandet.
Den praktiske betydning af  

 kompetenceafgrænsningen angår spørgsmålet om, i hvilket omfang en medlemsstat  

 fremover kan pålægge begrænsninger på kreditinstitutter, som virker på  

 medlemslandets område.
Hovedprincippet i kompetencefordelingen er, at hjemlandets  

 tilsynsmyndigheder har ansvaret for tilsyn med kreditinstituttets soliditet,  

 herunder især dets solvens, medens værtslandet bevarer kompetencen for så  

 vidt angår likviditetstilsyn og pengepolitiske foranstaltninger.
Tilsynet med  

 markedsrisiko er delt mellem værtslandets og hjemlandets myndigheder.  

 Værtslandets kompetence med hensyn til likviditet er dog begrænset ved kravet  

 om, at tilsyn skal ske i samarbejde med hjemlandets tilsynsmyndigheder.  

 Værtslandets kompetence på det pengepolitiske område er derimod alene  

 begrænset af, at foranstaltninger ikke må være diskriminerende.
Til nr. 46 Forslaget indebærer, at Finanstilsynet får bedre muighed for at prioritere  

 sine ressourcer.
Tilsynet gives dermed mulighed for i højere grad at  

 koncentrere sin indsats på de pengeinstitutter, hvis udvikling tilsiger  

 dette.
Dette kan være tilfældet for mindre solide pengeinstitutter samt  

 pengeinstitutter, der er meget ekspansive.
 Bank- og sparekasselovens øvrige bestemmelser sikrer, at tilsynet til  

 stadighed kan følge udviklingen i alle pengeinstitutter.
Til nr. 47 Stk. 2 gennemfører 2. samordningsdirektiv, art. 15, og er en konsekvens af  

 princippet om hjemlandskontrol.
For at hjemlandets tilsynsmyndigheder kan  

 udøve tilsyn, må de have adgang til at foretage undersøgelser på stedet i  

 filialer af hjemlandets kreditinstitutter.
Stk. 2 hjemler derfor disse andre EF-landes tilsynsmyndigheder adgang til  

 at indhente oplysninger og foretage inspektion her i landet i filialer af  

 kreditinstitutter fra de pågældende lande.
De andre EF-landes  

 tilsynsmyndigheder skal alene give Finanstilsynet meddelelse om deres  

 inspektion, før denne indledes.
De andre EF-landes tilsynsmyndigheder kan også anmode Finanstilsynet om at  

 foretage kontrol i deres sted.
Modtager Finanstilsynet en sådan anmodning,  

 skal Finanstilsynet enten selv foretage inspektionen eller lade en revisor  

 eller anden sagkyndig foretage den.
Ifølge stk. 3 kan Finanstilsynet ved en bilateral aftale overdrage  

 tilsynet med et pengeinstituts solvens til den tilsynsmyndighed i det andet  

 EF-land, der har meddelt tilladelse til at drive virksomhed til  

 pengeinstituttets moderselskab, og som fører tilsyn med moderselskabet.  

 Tilsynsmyndigheden i det andet EF-land påtager sig herved tilsynet med  

 pengeinstitutdatterselskabet, for så vidt angår solvensen.
Bestemmelsen er en  

 følge af solvensdirektivet, art. 3, stk. 6.
Til nr. 48 og 49 Den nugældende lovs § 50, stk. 2, 2. pkt., og stk. 3-5, omhandler  

 tavhedspligten for Finanstilsynets ansatte og andre, der handler på  

 Finanstilsynets vegne.
Disse bestemmelser foreslås ophævet og erstattet med §  

 50a, jf. bemærkningerne til nr. 50.
Til nr. 50 § 50a gennemfører 2. samordningsdirektiv, art. 16, som vedrører  

 tavshedspligt for Finanstilsynets ansatte og eksperter, der handler eller har  

 handlet på Finanstilsynets vegne, samt disses adgang til at videregive  

 oplysninger.
 Princippet om hjemlandskontrol, hvor ansvaret for solvens udelukkende  

 påhviler hjemlandets myndigheder, kræver af hensyn til en effektiv  

 tilsynsfunktion en udvidet udveksling af oplysninger mellem  

 tilsynsmyndighederne i henholdsvis værtsland og hjemland.
 I stk. 1 fastsættes hovedreglen om, at Finanstilsynets ansatte er  

 forpligtet til ikke at videregive fortrolige oplysninger til andre personer  

 eller myndigheder.
I henhold til den nugældende lovs § 50, stk. 2, 1. pkt., er der mulighed  

 for i særlige tilfælde at inddrage revisorer, eksperter eller anden fremmed  

 bistand i tilsynets arbejde, hvorved disse får adgang til fortrolige  

 oplysninger.
Disse personer foreslås i stk. 1 omfattet af samme tavshedspligt  

 som tilsynets ansatte.
Stk. 1 svarer til den nugældende lovs § 50, stk. 2, 2.  

 pkt. og stk. 3, idet dog henvisningen til §§ 152 og 264b i borgerlig  

 straffelov er ændret som følge af ændringerne i lov nr. 573 af 19. december  

 1985 om ændring af borgerlig straffelov.
Ved fortrolige oplysninger forstås oplysninger om et pengeinstituts  

 forretningsmæssige forhold og kunders forhold samt oplysninger, som efter  

 deres karakter er fortrolige.
Oplysninger må dog videregives i summarisk  

 eller samlet form, således at det enkelte institut eller dets kunder ikke kan  

 identificeres.
Ifølge lovforslaget er hovedreglen, at fortrolige oplysninger kun må  

 udleveres i de tilfælde, der eksplicit er fastsat i § 50a.
Lovforslagets  

 bestemmelser om tavshedspligt og adgangen til at videregive oplysninger  

 indebærer således en skærpelse i forhold til forvaltningslovens generelle  

 bestemmelser herom.
Undtagelserne, jf. stk. 2, til hovedreglen om, at  

 fortrolige oplysninger ikke må videregives, er følgende:
 1) Tavshedspligten er ikke til hinder for, at Finanstilsynet videregiver  

 oplysninger til politiet og anklagemyndigheden, i det omfang videregivelsen  

 sker i forbindelse med tilfælde, der er omfattet af straffelovgivningen.
 2) Finanstilsynet kan videregive oplysninger under en civil retssag under  

 forudsætning af, at oplysningerne vedrører et pengeinstitut, som ved en  

 domstolskendelse er erklæret konkurs eller trådt i likvidation, og at  

 oplysningerne ikke vedrører tredjemand, der er involveret i forsøg på at  

 redde pengeinstituttet.
3) Videregivelse af oplysninger kan ske til andre tilsynsmyndigheder, der  

 fører tilsyn med kreditinstitutter både her i landet og i andre lande inden  

 for EF.
Sådanne andre tilsynsmyndigheder inden for EF vil være undergivet  

 tilsvarende tavshedspligt, da alle medlemslande vil være forpligtede til at  

 gennemføre 2. samordningsdirektiv.
Oplysninger vil derfor kunne videregives  

 til sådanne myndigheder uden yderligere undersøgelse.
4) Oplysninger kan videregives til myndigheder i andre lande inden for EF,  

 der har ansvaret for tilsynet med andre finansieringsinstitutter,  

 forsikringsselskaber eller fører tilsyn med kapitalmarkederne.
Det er dog en  

 betingelse for videregivelse, at de nævnte myndigheder har behov for  

 oplysningerne til varetagelse af deres tilsynsopgave.
5) Oplysninger kan også videregives til kuratorer for et pengeinstitut  

 samt et beskikket tilsyn ved et pengeinstituts betalingsstandsning.  

 Bestemmelsen vedrører både danske pengeinstitutter og udenlandske  

 kreditinstitutter.
De udenlandske institutioner, som Finanstilsynet kan  

 udlevere oplysninger til, er de, der efter den nationale lovgivning medvirker  

 ved behandlingen af et kreditinstituts konkurs eller betalingsstandsning.  

 Endvidere kan oplysninger videregives til personer, som er ansvarlige for den  

 lovpligtige revision af kredit- og finansieringsinstitutters regnskab.  

 Videregivelse af oplysninger kan dog alene ske, såfremt disse institutioner  

 og personer har behov for oplysningerne til varetagelse af deres opgaver.
6) Oplysningerne vil kun kunne videregives til tilsynsmyndigheder uden for  

 EF efter en undersøgelse af det pågældende lands lovbestemmelser om  

 tavshedspligt for de, der fører tilsyn, og efter en forud indgået aftale om  

 udveksling af oplysninger.
I den forbindelse vil oplysninger også kunne  

 videregives systematisk til den anden tilsynsmyndighed, f.eks. som led i en  

 formaliseret samarbejdsaftale.
 7) Videregivelse af oplysninger kan ske til indenlandske eller udenlandske  

 institutioner, der forvalter indlånsgarantiordninger under forudsætning af,  

 at oplysningerne er nødvendige for, at de kan udføre deres arbejde.
 8) Oplysninger kan videregives til Danmarks Nationalbank og udenlandske  

 centralbanker, såfremt oplysningerne er nødvendige for dem i deres egenskab  

 af pengepolitiske myndigheder.
 9) Oplysninger kan efter denne bestemmelse videregives til vedkommende  

 minister (industriministeren og boligministeren for så vidt angår tilsyn med  

 realkreditinstitutter) som led i ministerens tilsyn med forvaltningen.
10) Efter denne bestemmelse kan oplysninger videregives til Folketinget  

 som led i Folketingets parlamentariske kontrol med forvaltningen.  

 Kommissionen og Rådet har erklæret, at direktivet ikke berører de nationale  

 parlamentsudvalgs ret til at stille forespørgsler i medlemsstaterne for at  

 indhente oplysninger i henhold til forfatningen.
Direktivet forpligter på den  

 baggrund ikke medlemsstaterne til at fastsætte regler om tavshedspligt, der  

 udelukker, at der fra Finanstilsynet videregives oplysninger til Folketinget,  

 når Folketinget tager særlige skridt til at få en sag oplyst.
Videregivelse  

 af oplysninger til Folketinget kan således efter stk. 2, nr. 10, ske, hvis  

 Folketinget nedsætter en parlamentarisk kommission efter grundlovens § 51,  

 eller når der ved særlig lov eller i henhold til retsplejelovens § 21  

 nedsættes en kommissionsdomstol til at undersøge bestemte spørgsmål om  

 Finanstilsynets virksomhed.
Oplysninger kan også videregives til Folketingets  

 Ombudsmand efter ombudsmandslovens § 7.
EF-direktivet åbner mulighed for, at der i vidt omfang udveksles  

 oplysninger på tværs af landegrænserne mellem EF-landenes tilsynsmyndigheder.  

 Direktivets regler om tavshedspligt skal navnlig sikre, at oplysninger, som  

 stammer fra eet EF-lands tilsynsmyndighed, er undergivet tavshedspligt også  

 når oplysningerne videregives til et andet EF-lands tilsynsmyndigheder, som  

 led i kontrollen med penge- og kreditinstitutternes virksomhed i det indre  

 marked.
På den baggrund må det antages, at oplysninger, der stammer fra  

 udlandet, i overensstemmelse med direktivets grundlæggende regler om  

 fuldstændig tavshedspligt ikke i øvrigt efter direktivet kan videregives til  

 Folketinget, f.eks. i forbindelse med besvarelse af almindelige spørgsmål fra  

 udvalgene.
 11) Oplysninger i en sag, der er eller har været til behandling hos  

 Finanstilsynet, kan endelig også videregives til de administrative  

 myndigheder, som behandler klager over tilsynets afgørelse i sagen.  

 Indbringes tilsynets afgørelse for domstolene kan oplysningerne også  

 videregives til domstolene.
Fortrolige oplysninger, som Finanstilsynet modtager, må ifølge stk.  

 3 alene bruges som led i varetagelsen af Finanstilsynets beføjelser efter  

 bank- og sparekasseloven.
Desuden kan de bruges i forbindelse med sager, hvor  

 en afgørelse truffet af finanstilsynet påklages til højere administrativ  

 myndighed eller indbringes for domstolene, jf. stk. 2, nr. 11.
Bestemmelsen i stk. 4 underlægger de danske  

 forvaltningsmyndigheder, som modtager oplysninger fra Finanstilsynet, en  

 tavshedspligt, der svarer til den, som gælder for de i tilsynet ansatte.  

 Bestemmelsen indebærer blandt andet, at de ansatte i Danmarks Nationalbank og  

 i Erhvervsankenævnet har en mere vidtgående tavshedspligt med hensyn til  

 oplysninger, som man modtager fra Finanstilsynet, end der gælder i øvrigt for  

 institutionen.
For så vidt angår udenlandske tilsynsmyndigheder m.v. kan  

 Finanstilsynet kun videregive oplysninger i det omfang, der er sikkerhed for,  

 at oplysningerne også i udlandet vil være underkastet tavshedspligt.
Dette er  

 tilfældet, for så vidt angår EF-medlemsstaterne efter gennemførelsen af 2.  

 banksamordningsdirektiv.
Stk. 5. fastsætter regler om, hvem der kan anses som part i forholdet til  

 Finanstilsynet, når tilsynet efter lovens § 50, stk. 1, undersøger enkelte  

 pengeinstitutters forhold.
Der foretages herved en præcisering af  

 forvaltningslovens partsbegreb, således at det alene er det pengeinstitut,  

 hvis forhold undersøges, der kan anses som part.
Dette betyder blandt andet,  

 at andre end pengeinstituttet, selv om de pågældende måske har interesser i  

 sagen, ikke har mulighed for f.eks. aktindsigt.
 Bestemmelsen er blandt andet foranlediget af, at der efter nogle  

 afgørelser fra Folketingets Ombudsmand og Erhvervsankenævnet er opstået tvivl  

 om partsbegrebets udstrækning i relation til bestemmelsen i lovens § 50, stk.  

 3. Således har ombudsmanden i en sag fra 1987, jf. ombudsmandens beretning  

 fra 1987, side 64 ff, fundet at en indlånerforening, der ikke var  

 klageberettiget over for tilsynets beslutninger, desuagtet måtte anses som  

 part.
Efter Industriministeriets opfattelse følger det af reglerne i 2.  

 banksamordningsdirektiv, at der i meget vidt omfang skal sikres fortrolighed  

 omkring de oplysninger, som Finanstilsynet gennem sine undersøgelser kommer i  

 besiddelse af.
En sådan fortrolighed kan kun sikres, hvis forvaltningslovens  

 partsbegreb ikke resulterer i, at alle, der har en interesse i sagen kan få  

 aktindsigt.
 Stk. 6 svarer til den nugældende lovs § 50, stk. 5.
Til nr. 51 Forhøjelsen af minimumsbidraget til Finanstilsynet er en nødvendig  

 regulering.
Beløbet har været uændret siden 1974.
Til nr. 52 Bestemmelsen er ændret som følge af de foreslåede bestemmelser i § 1, stk.  

 3 og 7, og § 1a om virksomhedsområdet, § 7b, stk. 1, 6 og 7, og § 7c, stk. 1,  

 om ejerforhold, § 21, stk. 3, om indberetningspligt, såfremt pengeinstituttet  

 ikke opfylder et af solvenskravene i § 21, stk. 1, samt § 29, jf. §§ 30-33, §  

 34, stk. 1-7, 8 og 10 og § 35 om regnskabsregler.
Til nr. 53 Med ændringen af stk. 2 er ønsket en præcisering af, at tavshedspligten  

 for pengeinstitutter også omfatter forhold, som en kunde har betroet et  

 pengeinstitut, og der er således alene tilsigtet en lovfæstelse af det for  

 pengeinstitutter almindeligt gældende princip om bankfortrolighed, som hviler  

 på lang og fast praksis, og der er ikke med forslaget tiltænkt nogen  

 realitetsændring.
Til § 2 Ændringerne er en konsekvens af ændringerne i § 1.
Til § 3 Til nr. 1 Kapitalkravet foreslås hævet fra 500.000 kr. til 5 mill. kr.
Herved sikres  

 en bedre økonomisk basis for virksomhederne.
For eksisterende foreninger og  

 virksomheder er der i § 8 fastsat en overgangsordning.
Til nr. 2-5 Ændringerne ophæver Finanstilsynets stadfæstelse af vedtægter.
Der  

 henvises til bemærkningerne til § 1, nr. 9 og 10.
Til § 4 I lovforslagets § 4 foreslås det, at loven træder i kraft den 1. januar  

 1991, da det er ønskeligt, at ikraftsættelsen sker så hurtigt, som det er  

 teknisk muligt.
Til § 5 I lovforslagets § 5 foreslås det at ophæve kravet til en særskilt  

 filialkapital for eksisterende filialer af kreditinstitutter med hjemsted  

 indenfor EF.
I overensstemmelse med hjemlandskontrolprincippet overgår  

 tilsynet med solvens til hjemlandets tilsynsmyndigheder.
Det er fundet  

 hensigtsmæssigt, at hjemlandstilsynet først iværksættes, når Finanstilsynet  

 har indgået aftale herom med hjemlandets tilsynsmyndighed.
Til § 6 I lovforslagets § 6 foreslås en overgangsregel, der alene relaterer sig  

 til opfyldelse af solvenskravet på 8 pct. i lovforslagets § 1, nr. 22, (§ 21,  

 stk. 1, 1. pkt.).
 Dette forslag betyder, at pengeinstitutterne får en gradvis lempelse af  

 solvenskravet og dermed en gradvis vækstmulighed, og betyder, at  

 pengeinstitutterne i en overgangsperiode får mulighed for at medregne deres  

 ansvarlige indskudskapital, dog således at der sker en gradvis reduktion af  

 adgangen til at medregne ansvarlig indskudskapital.
 Det foreslås i stk. 1 , at et pengeinstitut skal opfylde et solvenskrav på  

 10 pct. i 1991 og 1992 og 9 pct. i 1993 og 1994. Derefter vil solvenskravet  

 være 8 pct. som anført i lovforslagets § 1, nr. 22, (§ 21, stk. 1, 1. pkt.).
 I stk. 2 foreslås det, at et pengeinstitut i 1991 og 1992 kan medregne  

 ansvarlig indskudskapital, der er indgået aftale om inden den 1. januar 1991,  

 med indtil 40 pct. og i 1993 og 1994 med indtil 20 pct. af kernekapitalen  

 efter fradrag, som anført i lovforslagets § 1, nr. 22, (§ 21a, stk. 3).
I stk. 3 foreslås det, at et pengeinstitut, efter at solvenskravet er  

 faldet til 8 pct., jf. stk. 1, fortsat i 1995 kan medregne 10 pct. ansvarlig  

 indskudskapital.
Fra og med 1996 kan ansvarlig indskudskapital således ikke  

 medregnes ved opgørelsen af solvenskravet.
Det gælder i hele  

 overgangsperioden på 5 år for nedtrapning af den ansvarlige kapital, at det  

 samlede beløb af ansvarlig indskudskapital og supplerende kapital, jf.  

 lovforslagets § 1, nr. 22, (§ 21a, stk. 4), ikke må udgøre mere end 100 pct.  

 af kernekapitalen efter fradrag i henhold til lovforslagets § 1, nr. 22, (§  

 21a, stk. 3).
Til § 7 Bestemmelsen svarer til den nugældende bestemmelse, der er indsat i § 3 i  

 lov nr. 327 af 24. maj 1989 om ændring af lov om banker og sparekasser m.v.
Til § 8 Bestemmelsen foreslår en overgangsordning for de eksisterende foreninger  

 og virksomheder, således at disse først med udgangen af 1995 skal opfylde  

 kapitalkravet på 5 mill. kr.
Efter 2. behandling den 24. april 1990 § 1 I lov om banker og sparekasser m.v., jf. lovbekendtgørelse nr. 740 af 30.  

 november 1989, foretages følgende ændringer:
 1. § 1 affattes således:
 » § 1. Denne lov finder anvendelse på banker, sparekasser og  

 andelskasser (pengeinstitutter).
Stk. 2. Virksomhed som pengeinstitut kan drives af banker, sparekasser og  

 andelskasser.
Banker skal være aktieselskaber, sparekasser selvejende  

 institutioner, jf. dog § 52 c, og andelskasser andelsselskaber.
 Stk. 3. Pengeinstitutter må alene drive pengeinstitutvirksomhed, medmindre  

 andet følger af § 1 a.
 Stk. 4. Ved pengeinstitutvirksomhed forstås varetagelse af funktioner i  

 forbindelse med omsætningen af penge, kreditmidler og værdipapirer og dermed  

 forbundne serviceydelser.
 Stk. 5. Pengeinstitutter er sammen med staten, kreditinstitutter omfattet  

 af § 4 b i lov om visse kreditinstitutter og udenlandske kreditinstitutter,  

 der opfylder betingelserne i §§ 6 a eller 6 c, eneberettigede til ved  

 henvendelse til offentligheden at tilbyde sig som modtagere af indlån.
Stk. 6. Pengeinstitutter skal drives i overensstemmelse med redelig  

 forretningsskik og god pengeinstitutpraksis.
Finanstilsynet kan i tilfælde,  

 hvor pengeinstitutter handler i strid hermed, give pålæg om, at denne  

 handlemåde bringes til ophør.
Stk. 7. Her i landet registrerede datterselskaber af pengeinstitutter, jf.  

 § 37 a, stk. 2, der ikke selv er pengeinstitutter eller  

 realkreditinstitutter, må ikke fra offentligheden modtage indlån eller andre  

 midler, der skal tilbagebetales.
Tilsvarende gælder for her i landet  

 registrerede selskaber, der ikke er pengeinstitutter eller  

 realkreditinstitutter, og som er ligestillet med datterselskaber efter § 37  

 a, stk. 9. Finanstilsynet kan undtage fra bestemmelserne i 1. og 2.  

 pkt.« 2. Efter § 1 indsættes:
» § 1 a.
Pengeinstitutter kan midlertidigt drive anden  

 virksomhed til afvikling af forud indgåede engagementer og med henblik på  

 medvirken ved omstrukturering af erhvervsvirksomheder.
Indberetning herom  

 skal gives til Finanstilsynet.
Stk. 2. Pengeinstitutter kan drive anden virksomhed, der er accessorisk  

 til pengeinstitutvirksomhed.
Finanstilsynet kan bestemme, at den accessoriske  

 virksomhed skal udøves af et andet selskab.
Stk. 3. Pengeinstitutter må gennem datterselskaber drive  

 forsikringsvirksomhed og realkreditvirksomhed.« 3. I § 2 indsættes som stk. 2:
»Stk. 2. Et udenlandsk kreditinstitut kan dog benytte det samme navn,  

 som kreditinstituttet benytter i hjemlandet.
Er der risiko for forveksling  

 med et andet her i landet anvendt navn, kan Erhvervs- og Selskabsstyrelsen  

 kræve en forklarende tilføjelse.« 4. I § 3, 1. pkt., ændres »være mindst 25 mio. kr.« til:  

 »mindst udgøre et beløb svarende til modværdien af 5 mio.
ECU«.
5. I § 4, stk. 1, 1. pkt., ændres »25 mio.kr.« til:  

 »et beløb svarende til modværdien af 5 mio.
ECU«.
 6. § 4 a affattes således:
»§ 4 a.
I en andelskasse skal der være indbetalt en andelskapital på  

 mindst et beløb svarende til modværdien af 5 mio.
ECU.
Antallet af  

 andelshavere skal være mindst 50, der hver skal indbetale mindst 1.000 kr.
Stk. 2. Finanstilsynet kan efter en konkret vurdering tillade en mindre  

 indbetalt andelskapital, dog ikke under et beløb svarende til modværdien af 1  

 mio.
ECU, såfremt andelskassen i sine vedtægter har begrænset sig til kun at  

 have forretningssteder i een bestemt kommune.« 7 . § 5 ophæves.
 8 . I § 6, stk. 1, indsættes som 3. pkt.:
»Ansøgningen skal desuden indeholde oplysninger om alle, der direkte  

 eller indirekte ejer mindst 10 pct. af kapitalen eller stemmerettighederne  

 eller en kapitalandel, der giver mulighed for at udøve en betydelig  

 indflydelse på forvaltningen af pengeinstituttet, samt om størrelsen af disse  

 kapitalejeres kapitalandel.« 9. § 6, stk. 2, affattes således:
»Stk. 2. Når Finanstilsynet har meddelt tilladelse til at drive  

 pengeinstitutvirksomhed, skal pengeinstituttet registreres i Erhvervs- og  

 Selskabsstyrelsen.
Med anmeldelse til registrering skal pengeinstituttet  

 indsende 2 daterede eksemplarer af vedtægterne til Erhvervs- og  

 Selskabsstyrelsen, der videresender det ene eksemplar til  

 Finanstilsynet.« 10. Efter § 6, stk, 2, indsættes som nye stykker:
 »Stk. 3. Aktieselskabslovens bestemmelser om anmeldelse og  

 registrering m.m. gælder tilsvarende for pengeinstitutter.
Stk. 4. Ved anmeldelse af vedtægtsændringer skal pengeinstituttet indsende  

 2 daterede eksemplarer med den fuldstændige nye affattelse til Erhvervs- og  

 Selskabsstyrelsen, der videresender det ene eksemplar til  

 Finanstilsynet.« Stk. 3 og 4 bliver herefter stk. 5 og 6.
 11. I § 6 indsættes efter stk. 4, som bliver stk. 6, som nyt  

 stykke:
»Stk. 7. Tilladelse kan desuden nægtes, hvis de i stk. 1 nævnte  

 kapitalejere skønnes at ville modvirke en forsvarlig drift af  

 pengeinstituttet.« Stk. 5 og 6 bliver herefter stk. 8 og 9.
 12. § 6, stk. 5, 3. pkt., der bliver § 6, stk. 8, 3. pkt., ophæves,  

 og § 6, stk. 6, der bliver § 6, stk. 9, affattes således:
»Stk. 9. Finanstilsynet kan i overensstemmelse med bestemmelserne i  

 Rådets 2. samordningsdirektiv suspendere behandlingen af ansøgninger om  

 godkendelse af pengeinstitutter, som direkte eller indirekte ejes af  

 selskaber med hjemsted uden for De Europæiske Fællesskaber.« 13. Efter § 6 indsættes:
»§ 6 a.
Et udenlandsk kreditinstitut, der er meddelt tilladelse i et  

 andet land inden for De Europæiske Fællesskaber, kan begynde at udøve  

 virksomhed her i landet gennem en filial 2 måneder efter, at Finanstilsynet  

 har modtaget meddelelse herom fra tilsynsmyndighederne i hjemlandet, jf. stk  

 2. Filialen kan udøve de i bilag 1 nævnte aktiviteter, såfremt disse er  

 omfattet af kreditinstituttets tilladelse i hjemlandet.
 Stk. 2. Finanstilsynet skal fra hjemlandets tilsynsmyndigheder kræve  

 følgende oplysninger:
1) en beskrivelse af filialens virksomhed, herunder oplysninger om  

 organisation og de planlagte aktiviteter, 2) en erklæring om, at de planlagte aktiviteter er omfattet af  

 kreditinstituttets tilladelse i hjemlandet, 3) filialens adresse, 4) navnene på filialens ledelse, 5) størrelsen af kreditinstituttets ansvarlige kapital og solvensnøgletal  

 og 6) oplysninger om en eventuel garantiordning i hjemlandet omfattende  

 filialens indskydere.
 Stk. 3. I tilfælde af ændring af et forhold, der er givet meddelelse om  

 efter stk. 2, nr. 1-4 og 6, skal kreditinstituttet give meddelelse herom til  

 Finanstilsynet, senest en måned før ændringen foretages.
Stk. 4. Aktieselskabslovens bestemmelser om filialer af udenlandske  

 aktieselskaber gælder ikke for de i stk. 1 nævnte filialer.
Erhvervs- og  

 Selskabsstyrelsen kan fastsætte særlige regler for de i stk. 1 nævnte  

 filialer.
 Stk. 5. Et udenlandsk kreditinstitut, der er meddelt tilladelse i et andet  

 land inden for De Europæiske Fællesskaber, kan begynde at udøve virksomhed  

 her i landet som grænseoverskridende tjenesteydelser, når Finanstilsynet har  

 modtaget meddelelse herom fra tilsynsmyndighederne i hjemlandet.  

 Kreditinstituttet kan udøve de i bilag 1 nævnte aktiviteter, når hjemlandets  

 tilsynsmyndigheder har erklæret, at disse er omfattet af kreditinstituttets  

 tilladelse i hjemlandet.
§ 6 b.
Et pengeinstitut, der ønsker at etablere en filial i et andet land  

 inden for De Europæiske Fællesskaber, skal meddele dette til Finanstilsynet  

 sammen med følgende oplysninger om filialen:
1) i hvilket land filialen ønskes etableret, 2) en beskrivelse af filialens virksomhed, herunder oplysninger om  

 organisation og de planlagte aktiviteter, 3) filialens adresse og 4) navnene på filialens ledelse.
Stk. 2. Finanstilsynet videresender de i stk. 1 nævnte oplysninger og  

 oplysninger om pengeinstituttets ansvarlige kapital og solvensnøgletal samt  

 oplysninger om indskydergarantiordningen til tilsynsmyndighederne i  

 værtslandet senest 3 måneder efter modtagelsen af oplysningerne og  

 underretter pengeinstituttet herom.
Samtidig fremsendes erklæring om, at de  

 planlagte aktiviteter er omfattet af pengeinstituttets tilladelse.
Stk. 3. Finanstilsynet kan undlade at fremsende de nævnte oplysninger,  

 hvis der er grund til at betvivle, at pengeinstituttets administrative  

 struktur og finansielle situation er forsvarlig som grundlag for den påtænkte  

 etablering.
Finanstilsynet giver pengeinstituttet meddelelse herom inden 3  

 måneder fra modtagelsen af de i stk. 1 nævnte oplysninger.
 Stk. 4. Pengeinstituttet er forpligtet til at meddele Finanstilsynet og  

 værtslandets tilsynsmyndigheder enhver ændring i de i stk. 1 nævnte forhold,  

 senest en måned før ændringen foretages.
 Stk. 5. Et pengeinstitut, der ønsker at udøve virksomhed i form af  

 grænseoverskridende tjenesteydelser i et andet land inden for De Europæiske  

 Fællesskaber, skal give Finanstilsynet meddelelse herom med angivelse af, i  

 hvilket land virksomhed ønskes påbegyndt, og hvilke aktiviteter der ønskes  

 udøvet.
 Stk. 6. Finanstilsynet videregiver den i stk. 5 nævnte meddelelse samt en  

 erklæring om, at de planlagte aktiviteter er omfattet af pengeinstituttets  

 tilladelse, til tilsynsmyndigheden i værtslandet, senest en måned efter  

 modtagelsen af den i stk. 5 nævnte meddelelse.
§ 6 c.
Lovens bestemmelser gælder for filialer af pengeinstitutter, der  

 har hjemsted i et land uden for De Europæiske Fællesskaber, med de  

 afvigelser, filialforholdet nødvendiggør, eller som er fastsat i eller i  

 medfør af international aftale.
Aktieselskabslovens bestemmelser om filialer  

 af udenlandske aktieselskaber gælder tilsvarende for filialer af udenlandske  

 sparekasser og andelskasser.
Stk. 2. Finanstilsynet fastsætter bestemmelser i henhold til stk. 1, 1.  

 pkt., samt bestemmelser om tilladelse til filialer af udenlandske  

 pengeinstitutter, herunder om at Finanstilsynet kan undtage fra  

 bestemmelserne.« 14. Efter § 7 a indsættes:
»Kapitel 3 a Ejerforhold § 7 b.
Finanstilsynet skal underrettes om og på forhånd godkende enhver  

 fysisk eller juridisk persons direkte eller indirekte erhvervelse af en  

 kvalificeret andel i et pengeinstitut samt sådanne forøgelser af den  

 kvalificerede andel, der medfører, at denne udgør eller overstiger en grænse  

 på henholdsvis 20 pct., 33 pct. og 50 pct., eller at pengeinstituttet bliver  

 et datterselskab.
 Stk. 2. Ved kvalificeret andel forstås direkte eller indirekte besiddelse  

 af mindst 10 pct. af kapitalen eller stemmerettighederne eller en andel, som  

 giver mulighed for at udøve en betydelig indflydelse på forvaltningen af  

 pengeinstituttet.
Stk. 3. Erhvervelse eller forøgelse af andelen som nævnt i stk. 1 kan kun  

 godkendes, når dette ikke strider mod hensynet til at sikre en forsvarlig  

 drift af pengeinstituttet.
Finanstilsynets godkendelse eller afslag skal  

 foreligge senest 3 måneder efter underretning om den påtænkte investering.
 Stk. 4. Finanstilsynet kan ved godkendelse af en erhvervelse eller  

 forøgelse efter stk. 1 fastsætte en frist for gennemførelsen af denne.
 Stk. 5. Finanstilsynet kan i overensstemmelse med bestemmelserne i Rådets  

 2. samordningsdirektiv suspendere behandlingen af en ansøgning om et selskabs  

 direkte eller indirekte erhvervelse af de i stk. 1 fastsatte andele i et  

 pengeinstitut, hvis selskabet ligger uden for De Europæiske Fællesskaber.
 Stk. 6. Kapitalejere, som har en andel på mindst 10 pct., og som påtænker  

 at mindske denne andel, således at den falder under en af de i stk. 1  

 fastsatte grænser, skal underrette Finanstilsynet herom og angive størrelsen  

 af den påtænkte fremtidige andel.
 Stk. 7. Når et pengeinstitut får kendskab til erhvervelser eller  

 afhændelser af andele som nævnt i stk. 1 og 6, skal pengeinstituttet straks  

 give Finanstilsynet meddelelse herom.
§ 7 c.
Såfremt kapitalejere, der er i besiddelse af en af de i § 7 b, stk.  

 1, fastsatte andele i et pengeinstitut, modvirker en forsvarlig drift af  

 pengeinstituttet, kan Finanstilsynet ophæve den stemmeret, der er knyttet til  

 de pågældende ejeres kapitalandele, eller påbyde pengeinstituttet at følge  

 bestemte retningslinier.
Stk. 2. Finanstilsynet kan ophæve den stemmeret, der er knyttet til  

 kapitalandele ejet af fysiske eller juridiske personer, som ikke overholder  

 forpligtelsen i § 7 b, stk. 1, til forudgående underretning af  

 Finanstilsynet.
Kapitalandelene tildeles igen fuld stemmeret, hvis  

 Finanstilsynet kan godkende erhvervelsen.
 Stk. 3. Finanstilsynet skal ophæve den stemmeret, der er knyttet til  

 kapitalandele ejet af fysiske eller juridiske personer, som har erhvervet  

 andele som omhandlet i § 7 b, stk. 1, uanset at Finanstilsynet har afslået at  

 godkende denne erhvervelse af kapitalandele.
Stk. 4. Har Finanstilsynet ophævet stemmeretten i medfør af stk. 1-3, kan  

 kapitalandelen ikke indgå i opgørelsen af den på en generalforsamling  

 repræsenterede stemmeberettigede kapital.« 15. § 11, stk. 3, sidste pkt., affattes således:
»Regler om valgordningen, om stemmeret og om gennemførelse af valg  

 skal fremgå af vedtægterne.« 16. § 15 f, stk. 1, affattes således:
»Flere andelskasser kan i fællesskab opfylde lovens krav, såfremt de  

 er medlemmer af en sammenslutning af andelskasser, der har fået tilladelse  

 efter § 6. Tilladelse forudsætter, at sammenslutningen opfylder de i De  

 Europæiske Fællesskabers direktiv af 12. december 1977, art. 2, stk. 4 a,  

 nævnte betingelser.
Sammenslutningen anses herefter for eet pengeinstitut i  

 relation til bestemmelserne i lovens kapitel 1-3 a, 4 E og 5-13.« 17. § 15 f, stk. 4, affattes således:
» Stk. 4. §§ 1-2, § 4 a, stk. 1, 2. pkt., § 6, stk. 2 og 3, §  

 7 a, §§ 15 a-15 d, § 15 e, stk. 1, 1. og 3. pkt., og stk. 2, § 16, stk. 1, §  

 16 a, § 17, § 19, § 20, §§ 29-33, § 34, stk. 2-6, § 36, § 37, stk. 1-5, § 37  

 a, stk. 1-4 og stk. 6-9, § 39 a, §§ 40-42, § 46, § 47 a, 1. pkt., § 47 b, §  

 47 c, § 47 d, stk. 2-4, § 47 e, § 48 og §§ 49-51, jf. §§ 53 og 54, finder  

 desuden anvendelse på tilsluttede andelskasser.« 18. I § 16 a ændres »§ 1, stk. 4, 2. pkt.« til: »§  

 1a, stk. 1«.
 19. § 18 affattes således:
 »§ 18. Pengeinstituttets bestyrelse skal udfærdige skriftlige  

 retningslinier for pengeinstituttets væsentligste aktivitetsområder, hvori  

 arbejdsdelingen mellem bestyrelse og direktion fastlægges.
Stk. 2. Et eksemplar af retningslinierne skal indsendes til  

 Finanstilsynet, der ligeledes skal orienteres skriftligt om eventuelle  

 ændringer.« 20. § 19, stk. 6, affattes således:
»Stk. 6. Bestyrelsen kan beslutte, at bogholderi- og kassefunktion  

 varetages af samme person, når revisionen erklærer, at forretningsgangene er  

 sikkerhedsmæssigt betryggende.
Bestyrelsens beslutninger og revisionens  

 erklæringer skal indføres i forhandlingsprotokollen, og genpart heraf skal  

 samtidig indsendes til Finanstilsynet til orientering.« 21. § 20, stk. 2, affattes således:
»Stk. 2. Til i øvrigt at forpligte et pengeinstitut kræves  

 underskrift af mindst to dertil bemyndigede personer.
Bestyrelsen kan  

 beslutte, at visse dispositioner foretages ved een persons underskrift eller  

 i tilfælde af kvittering for indbetalinger alene ved maskinafstempling, når  

 revisorerne erklærer, at forretningsgangene er sikkerhedsmæssigt betryggende.  

 Bestyrelsens beslutninger og revisionens erklæringer skal indføres i  

 forhandlingsprotokollen, og genpart heraf skal samtidig indsendes til  

 Finanstilsynet til orientering.« 22. Kapitel 5 affattes således:
»Kapitel 5 Solvens § 21. Den ansvarlige kapital i et pengeinstitut skal til enhver tid udgøre  

 mindst 8 pct. af dets vægtede aktiver og ikke balanceførte poster.  

 Solvenskravet anses endvidere for opfyldt, såfremt et pengeinstituts  

 ansvarlige kapital og ansvarlige indskudskapital, jf. § 22, stk. 2, udgør  

 mindst 10 pct. af dets vægtede aktiver og ikke balanceførte poster.  

 Finanstilsynet fastsætter nærmere regler for opgørelse af solvensprocenten.
 Stk. 2. Industriministeren bemyndiges til i ganske særlige tilfælde at  

 ændre de i stk. 1 fastsatte solvenskrav.
 Stk. 3. Hvis et medlem af et pengeinstituts bestyrelse, direktion eller  

 revision må formode, at pengeinstituttet ikke opfylder solvenskravet, jf.  

 stk. 1, skal de pågældende straks meddele dette til Finanstilsynet.  

 Finanstilsynet kan fastsætte en frist, inden for hvilken solvenskravet skal  

 være opfyldt.
 Stk. 4. Finanstilsynet kan fastsætte bestemmelser til imødegåelse af  

 valuta- og renterisici.
§ 21 a.
Et pengeinstituts ansvarlige kapital beregnes som summen af  

 kernekapitalen efter de i stk. 3 nævnte fradrag og den supplerende kapital  

 efter de i stk. 6, 7, 9 og 10 nævnte fradrag.
 Stk. 2. Kernekapitalen består af indbetalt aktie-, garanti- eller  

 andelskapital samt af overkurs ved emission og reserver.
 Stk. 3. Kernekapitalen reduceres med pengeinstituttets beholdning af egne  

 aktier, immaterielle aktiver og årets løbende underskud.
 Stk. 4. Den supplerende kapital består afopskrivningshenlæggelser,  

 værdipapirer med ubestemt løbetid og andre kapitalindskud, jf. § 22, stk. 1.  

 Den supplerende kapital må ikke udgøre mere end 100 pct. af kernekapitalen  

 efter fradrag i henhold til stk. 3.
 Stk. 5. Finanstilsynet kan fastsætte bestemmelser om, at andre  

 kapitalelementer medregnes i opgørelsen af den ansvarlige kapital.
Stk. 6. Har et pengeinstitut en kapitalandel i et andet kredit- eller  

 finansieringsinstitut, der overstiger 10 pct. af sidstnævntes aktie-,  

 garanti- eller andelskapital, skal andelen fradrages ved beregningen af  

 pengeinstituttets ansvarlige kapital.
Endvidere fradrages pengeinstituttets  

 efterstillede kapitalindskud i de nævnte institutter.
En midlertidig  

 erhvervelse af aktier i et andet kredit- eller finansieringsinstitut skal dog  

 ikke fradrages, når erhvervelsen er sket som led i en rekonstruktion.
 Stk. 7. Har et pengeinstitut andre kapitalandele samt efterstillede  

 kapitalindskud i kredit- og finansieringsinstitutter end de i stk. 6 nævnte,  

 der tilsammen overstiger 10 pct. af pengeinstituttets ansvarlige kapital før  

 fradrag i henhold til stk. 6, 9 og 10, fradrages den overskydende del.
 Stk. 8. Et pengeinstitut skal ikke fradrage kapitalandele og efterstillede  

 kapitalindskud i andre kredit- og finansieringsinstitutter, som sammen med  

 pengeinstituttet er omfattet af konsolidering, jf. § 37 a.
 Stk. 9. Et pengeinstituts aktieandele og efterstillede kapitalindskud i et  

 datterselskab, jf. § 37 a, stk. 2, der driver forsikringsvirksomhed eller  

 accessorisk virksomhed, fradrages ved beregningen af pengeinstituttets  

 ansvarlige kapital.
 Stk. 10. Et pengeinstituts beholdning af kapitalandele, der overstiger de  

 i § 24, stk. 1 og stk. 2, 1. pkt., nævnte grænser, jf. § 24, stk. 3,  

 fradrages ligeledes ved beregningen af pengeinstituttets ansvarlige kapital.
 Stk. 11. Et pengeinstituts kernekapital, opskrivningshenlæggelser samt  

 eventuelle kapitalelementer, jf. stk. 5, skal være fratrukket enhver form for  

 skat, der kan forudses på det tidspunkt, hvor beløbet beregnes, eller det  

 skal være behørigt tilpasset i det omfang, skat reducerer det beløb, hvormed  

 denne kapital kan anvendes til dækning af risici eller tab.
 § 22. Værdipapirer med ubestemt løbetid og andre kapitalindskud medregnes  

 ved opgørelsen af den ansvarlige kapital, såfremt følgende betingelser er  

 opfyldt:
1) de må ikke kunne tilbagebetales på ihændehaverens initiativ eller uden  

 Finanstilsynets godkendelse, 2) aftaler i forbindelse med gældsstiftelse skal give pengeinstituttet  

 mulighed for at udskyde betaling af renter på gælden, 3) långiverens krav mod pengeinstituttet skal efterstilles al anden  

 ikkeefterstillet gæld, 4) de for udstedelsen af værdipapirerne gældende dokumenter skal indeholde  

 bestemmelse om, at gæld og ikkebetalte renter skal kunne medgå til dækning af  

 tab, uanset om det tillades pengeinstituttet at fortsætte sine aktiviteter, 5) beløbet skal være indbetalt, og 6) når kapitalindskuddet har fast løbetid, indskrænkes det beløb, hvormed  

 kapitalindskuddet medregnes, årligt med 25 pct. af den oprindelige kapital de  

 sidste 3 år inden den aftalte forfaldsdato.
 Finanstilsynet kan fastsætte nærmere regler for ovennævnte kapitalindskud,  

 herunder fastlægge tidspunktet for kapitalindskuddets nedskrivning og  

 principper for konstatering af nedskrivningsbeløbets størrelse.
 Stk. 2. For ansvarlig indskudskapital gælder følgende betingelser:
 1) Det skal fremgå af låneaftalen, at kapitalen kun kan forfalde til  

 betaling før den aftalte forfaldsdato, såfremt pengeinstituttet træder i  

 likvidation eller erklæres konkurs.
2) Långiverens krav mod pengeinstituttet skal efterstilles al anden  

 ikkeefterstillet gæld.
Ansvarlig indskudskapital, der er opsagt til  

 udbetaling, hæfter uanset opsigelsen, når opsigelsesfristen udløber efter  

 anmeldelse af betalingsstandsning, beslutning om likvidation eller afsigelse  

 af konkursdekret.
3) Kapitalen skal have en oprindelig løbetid eller et opsigelsesvarsel på  

 mindst 5 år.
Finanstilsynet kan efter anmodning fra pengeinstituttet tillade,  

 at ansvarlig indskudskapital tilbagebetales før tiden.
 4) Beløbet skal være indbetalt.
 5) Ansvarlig indskudskapital må ikke udgøre mere end 40 pct. af  

 kernekapitalen efter fradrag i henhold til § 21 a, stk. 3.
 6) Den supplerende kapital må ikke sammen med ansvarlig indskudskapital  

 udgøre mere end 100 pct. af kernekapitalen efter fradrag i henhold til § 21  

 a, stk. 3.
 7) Det beløb, hvormed den ansvarlige indskudskapital medtages, indskrænkes  

 årligt med 20 pct. af den oprindelige kapital de sidste 5 år inden den  

 aftalte forfaldsdato.
8) Beholdningen af egne beviser samt egne beviser, der tjener som  

 sikkerhed for lån eller garantier, som er ydet af pengeinstituttet, modregnes  

 i pengeinstituttets ansvarlige indskudskapital med et beløb beregnet efter de  

 under nr. 7 fastsatte regler.« 23. § 23, stk. 1, affattes således:
»Et pengeinstitut må ikke yde en kunde kredit eller påtage sig  

 garantier for den pågældende til et så stort beløb, at pengeinstituttets  

 samlede tilgodehavende hos og forpligtelser for den pågældende overstiger 35  

 pct. af pengeinstituttets kernekapital og opskrivningshenlæggelser.
Efter  

 enstemmig indstilling fra direktionen og med tilslutning fra mindst to  

 tredjedele af bestyrelsens medlemmer i hvert enkelt tilfælde kan grænsen for  

 enkeltengagementers størrelse forhøjes til 50 pct. af pengeinstituttets  

 kernekapital og opskrivningshenlæggelser.
Om sådan beslutning skal der ske  

 indberetning til Finanstilsynet.
Tilsvarende gælder for et pengeinstituts  

 samlede tilgodehavende hos og forpligtelser for virksomheder, mellem hvilke  

 der består en sådan forbindelse, at engagementerne med de pågældende udgør en  

 samlet enkelt risiko for pengeinstituttet.« 24. I § 23, stk. 3, ændres »§ 1, stk. 3,» til: »§ 1,  

 stk. 4,».
 25. § 24, stk. 1, affattes således:
»Et pengeinstitut må ikke eje eller belåne kapitalandele i et enkelt  

 selskab til et højere bogført beløb end 15 pct. af pengeinstituttets  

 ansvarlige kapital før fradrag i henhold til § 21 a, stk. 10.  

 Pengeinstituttets interesser i vedkommende virksomhed må dog ikke herved  

 overstige den i § 23, stk. 1, nævnte grænse.« 26. I § 24 indsættes efter stk. 1 som nye stykker:
»Stk. 2. Et pengeinstituts beholdning af kvalificerede andele, jf. §  

 7 b, stk. 2, må ikke overstige 60 pct. af pengeinstituttets ansvarlige  

 kapital før fradrag i henhold til § 21 a, stk. 10. Den bogførte værdi af de  

 kapitalandele, som et pengeinstitut har erhvervet, må ikke overstige 100 pct.  

 af pengeinstituttets ansvarlige kapital.
Kapitalandele, der fradrages ved  

 beregning af pengeinstituttets ansvarlige kapital, eller kapitalandele i  

 selskaber, som sammen med pengeinstituttet er omfattet af konsolidering,  

 medregnes ikke i de i stk. 1 og nærværende stykkes 1. og 2. pkt. nævnte  

 grænser.
Erhverver et pengeinstitut i henhold til § 1 a, stk. 1, aktiver fra  

 en virksomhed, må den bogførte værdi af erhvervelsen af disse aktiver ikke  

 overstige den i stk. 1 nævnte grænse og skal medregnes under den i nærværende  

 stykkes 2. pkt. nævnte grænse.
Stk. 3. Et pengeinstituts beholdning af kapitalandele kan overstige de i  

 stk. 1 og stk. 2, 1. pkt., nævnte grænser, når der foretages fradrag for den  

 overskydende del ved beregning af den ansvarlige kapital.« Stk. 2-7 bliver herefter stk. 4-9.
 27. I § 24, stk. 2, der bliver stk. 4, ophæves 1. pkt.
 28. § 24, stk. 6, som bliver stk. 8, affattes således:
»Stk. 8. Uanset bestemmelsen i stk. 1 og stk. 4, 1. pkt., kan de  

 tilsluttede andelskasser i en sammenslutning af andelskasser efter tilladelse  

 fra Finanstilsynet eje hele aktiekapitalen i en bank.« 29. I § 24, stk. 7, som bliver stk. 9, ændres »stk. 1 og  

 3« til: »stk. 1, 2 og 5«.
 30. I § 25, 1. pkt., ændres »egenkapital« til:  

 »ansvarlig kapital«.
 31. § 26 affattes således:
»§ 26. Tilsynet kan undtage fra bestemmelserne i § 23, stk. 1, § 24,  

 stk. 2, 2. pkt., og § 25.« 32. I § 28, stk. 1, 3. pkt., udgår »således som disse er  

 opgjort efter § 21«, og der indsættes som 4. pkt.:
»Finanstilsynet fastsætter nærmere regler for fradrag i gælds- og  

 garantiforpligtelserne.« 33. Kapitel 7 affattes således:
»Kapitel 7 Regnskab, revision og konsolidering i koncernforhold § 29. For hvert regnskabsår udarbejder bestyrelse og direktion i  

 overensstemmelse med lovgivningens og vedtægternes regler herom et  

 årsregnskab bestående af resultatopgørelse, balance og noter.
Endvidere  

 udarbejdes en årsberetning.
De opregnede dele udgør en helhed.
Stk. 2. Årsregnskab og årsberetning skal underskrives af direktionen og  

 bestyrelsen.
Mener en direktør eller et bestyrelsesmedlem, at årsregnskabet  

 eller årsberetningen ikke bør godkendes, eller har han andre indvendinger mod  

 disse, som han ønsker at gøre generalforsamlingen eller i sparekasser  

 repræsentantskabet bekendt med, skal han gøre rede herfor i sin påtegning.
§ 30. Regnskabsåret er kalenderåret.
Dog kan et pengeinstituts første  

 regnskabsperiode omfatte et kortere eller længere tidsrum, dog højst atten  

 måneder.
 § 31. Årsregnskabet skal opstilles på overskuelig måde i overensstemmelse  

 med denne lov og forskrifter i henhold til loven.
 Stk. 2. Årsregnskabet skal give et retvisende billede af pengeinstituttets  

 aktiver og passiver, dets økonomiske stilling samt resultatet.
 Stk. 3. Såfremt en andelskasse er medlem af en sammenslutning efter  

 kapitel 4, D, skal sammenslutningens årsregnskab optages som bilag til  

 andelskassens årsregnskab.
 Stk. 4. Hvis anvendelsen af bestemmelser i denne lov eller forskrifter i  

 henhold til loven ikke er tilstrækkelige til at give et retvisende billede  

 som nævnt i stk. 2, skal der gives yderligere oplysninger i årsregnskabet.
 Stk. 5. Årsregnskabet skal indeholde oplysninger om retshandler af større  

 betydning, som har fundet sted mellem pengeinstituttet og de virksomheder,  

 som er direkte eller indirekte forbundne med pengeinstituttet, jf. § 1, stk  

 2, nr. 5, 7 og 8, i lov om visse selskabers aflæggelse af årsregnskab.
 § 32. Posterne i årsregnskabet værdiansættes i overensstemmelse med  

 følgende almindelige principper:
1) pengeinstituttet formodes at fortsætte sin virksomhed, 2) værdiansættelsesmetoderne må ikke ændres fra det ene regnskabsår til  

 det næste, 3) værdiansættelsen skal i alle tilfælde ske under udvisning af behørig  

 forsigtighed og især således:
a) at kun den fortjeneste, der er konstateret på balancetidspunktet,  

 medtages, b) at der tages hensyn til alle forudsigelige risici og eventuelle tab,  

 som er opstået i løbet af det regnskabsår, årsregnskabet vedrører, eller i et  

 tidligere regnskabsår, selv om disse risici eller tab først bliver kendt  

 mellem balancetidspunktet og det tidspunkt, på hvilket årsregnskabet  

 udarbejdes, og c) at der tages hensyn til enhver værdiforringelse, hvad enten  

 årsregnskabet udviser tab eller fortjeneste, 4) der skal tages hensyn til indtægter og udgifter vedrørende det år, som  

 regnskabet omfatter, uanset betalingstidspunktet, 5) aktiv- og passivposternes bestanddele skal værdiansættes hver for sig,  

 og 6) åbningsbalancen for hvert år skal svare til balancen for det foregående  

 år.
 Stk. 2. Finanstilsynet kan fastsætte regler, hvorefter værdipapirer, der  

 ikke er anlægsaktiver, finansielle instrumenter, gældsposter og hensættelser  

 opføres til markedsværdien.
Stk. 3. De almindelige principper i stk. 1 kan fraviges i  

 undtagelsestilfælde.
Eventuelle fravigelser skal anføres i noterne og  

 behørigt begrundes tillige med angivelse af deres indvirkning på  

 pengeinstituttets aktiver og passiver, dets økonomiske stilling og  

 resultatet.
§ 33. Årsberetningen skal indeholde en redegørelse for udviklingen i  

 pengeinstituttets økonomiske aktiviteter og forhold.
Hvis årsregnskabet i  

 væsentlig grad er påvirket af usædvanlige forhold, samt hvis der er væsentlig  

 usikkerhed ved opgørelsen af årsregnskabet, skal der gives oplysning herom i  

 en særskilt del af beretningen.
Oplysningerne skal gives hver for sig og om  

 muligt med beløbsangivelse.
 Stk. 2. Årsberetningen skal endvidere indeholde omtale af:
1) betydningsfulde hændelser indtruffet efter regnskabsårets afslutning, 2) pengeinstituttets forventede udvikling og 3) væsentlige udviklingsaktiviteter.
 Stk. 3. Bestyrelsen skal i årsberetningen eller i tilknytning til  

 resultatopgørelsen eller balancen stille forslag til beslutning vedrørende  

 anvendelse af pengeinstituttets overskud eller dækning af tab.
§ 34. Et pengeinstituts årsregnskab skal revideres af mindst to revisorer,  

 hvoraf den ene skal være statsautoriseret.
Mindst en af de øvrige revisorer  

 skal enten være statsautoriseret eller registreret.
 Stk. 2. Et pengeinstituts moder-, søster- og datterselskabers regnskaber  

 skal revideres af de samme revisorer, som reviderer pengeinstituttets  

 regnskaber.
 Stk. 3. Finanstilsynet kan i særlige tilfælde dispensere fra kravet i stk.  

 2.
 Stk. 4. De for aktieselskaber gældende revisionsbestemmelser finder med de  

 fornødne tillempelser anvendelse på sparekasser og andelskasser.
 Stk. 5. Finanstilsynet kan fastsætte bestemmelser om revisionens  

 gennemførelse i pengeinstitutter, herunder om oprettelse af interne  

 revisionsafdelinger og systemrevisionsafdelinger og om systemrevisionens  

 gennemførelse i fælles datacentraler.
 Stk. 6. Finanstilsynet kan afskedige en revisor, der findes åbenbart  

 uegnet til sit hverv, og i stedet udpege en anden revisor, jf. herved stk. 1,  

 der fungerer, indtil nyt valg kan foretages.
 Stk. 7. Ved revisorskifte skal pengeinstituttet og revisor give tilsynet  

 hver sin redegørelse, hvis skiftet skyldes særlige forhold.
 Stk. 8. Finanstilsynet kan pålægge revisorerne enten alene eller sammen  

 med den interne revisionschef at give oplysninger om pengeinstituttets  

 forhold.
Stk. 9. Finanstilsynet kan foranstalte en ekstraordinær revision i et  

 pengeinstitut.
Pengeinstituttet kan pålægges at betale for revisionens  

 udførelse.
Finanstilsynet godkender honorarets størrelse.
 Stk. 10. Revisor må ikke have lån i eller garanti fra pengeinstituttet,  

 ligesom han ikke må stille pant eller påtage sig kaution for forpligtelser  

 over for pengeinstituttet.
§ 35. Pengeinstituttet skal meddele Finanstilsynet oplysninger om forhold,  

 der er af afgørende betydning for pengeinstituttets fortsatte virksomhed.
De  

 valgte revisorer skal påse, at pengeinstituttet overholder denne  

 forpligtelse.
§ 36. Det reviderede og af bestyrelsen godkendte årsregnskab og  

 årsberetningen skal senest 8 dage efter afholdelse af det bestyrelsesmøde,  

 hvor regnskabet er godkendt, og senest 3 måneder efter regnskabsperiodens  

 afslutning indsendes til Finanstilsynet i to eksemplarer.
En kopi af  

 revisionsprotokollen skal samtidig indsendes til tilsynet.
Stk. 2. Dirigenten for generalforsamlingen eller i sparekasser det  

 repræsentantskabsmøde, hvor årsregnskabet og årsberetningen er forelagt til  

 godkendelse, skal straks efter generalforsamlingen eller  

 repræsentantskabsmødet give Finanstilsynet oplysning, om årsregnskabet er  

 vedtaget uden ændringer.
Hvis generalforsamlingen eller repræsentantskabet  

 foretager ændringer i det af bestyrelsen godkendte regnskab eller  

 årsberetningen, skal det endelige regnskab samt årsberetningen som godkendt  

 af generalforsamlingen eller repræsentantskabet og med angivelse af de  

 ændringer, der er foretaget, indsendes i to eksemplarer til Finanstilsynet  

 inden 8 dage efter generalforsamlingen eller repræsentantskabsmødet.  

 Generalforsamlingen eller repræsentantskabsmødet skal finde sted senest 4  

 måneder efter regnskabsårets udløb.
Stk. 3. Når Finanstilsynet modtager meddelelse om, at årsregnskabet og  

 årsberetningen er godkendt af generalforsamlingen eller repræsentantskabet,  

 fremsender Finanstilsynet årsregnskabet og årsberetningen til Erhvervs- og  

 Selskabsstyrelsen, der bekendtgør modtagelsen i Statstidende.
De modtagne  

 årsregnskaber og årsberetninger er offentligt tilgængelige i Erhvervs- og  

 Selskabsstyrelsen.
 § 37. Finanstilsynet fastsætter regler om pengeinstitutters  

 regnskabsaflæggelse, herunder om årsregnskabets opstilling, indhold af  

 resultatopgørelsens og balancens poster, ikke balanceførte poster, noter,  

 værdiansættelser af de enkelte poster, årsberetning samt foreløbige  

 årsregnskaber.
 Stk. 2. Finanstilsynet fastsætter endvidere regler om:
1) månedlige balancer, 2) kvartalsvise og halvårlige regnskaber og 3) kapitaldækningsopgørelser ved udløbet af hvert kvartal.
 Stk. 3. Finanstilsynet kan i særlige tilfælde bestemme, at et  

 pengeinstitut skal indberette de i stk. 2 angivne oplysninger hyppigere.
 Stk. 4. Finanstilsynet kan endvidere bestemme, at visse pengeinstitutter  

 alene indsender balancer ved udløbet af hvert kvartal, og at de alene  

 indsender halvårlige regnskaber og kapitaldækningsopgørelser.
Stk. 5. Den reviderede resultatopgørelse og balance skal af  

 pengeinstituttet senest to uger efter afholdelse af generalforsamlingen eller  

 for sparekasser det repræsentantskabsmøde, hvor årsregnskabet er godkendt,  

 offentliggøres i et eller flere dagblade, der udkommer på pengeinstituttets  

 hjemsted.
Pengeinstituttets årsregnskab og årsberetning skal endvidere på  

 forlangende kunne udleveres i pengeinstituttets filialer.
Tilsvarende  

 offentliggørelse og udlevering af regnskabet for første halvår skal ske  

 senest 8 uger efter halvårets udløb.
Offentliggørelsen skal ske i en af  

 tilsynet godkendt form.
 Stk. 6. Ved regnskabsårets slutning skal ethvert pengeinstitut give  

 Finanstilsynet alle oplysninger, som efter bestemmelse af Finanstilsynet er  

 fornødne til tilvejebringelse af en pengeinstitutstatistik.
§ 37 a.
Et pengeinstitut, der er moderselskab, udgør sammen med  

 dattervirksomhederne en koncern.
 Stk. 2. Et pengeinstitut er et moderselskab, hvis det:
1) besidder flertallet af stemmerettighederne i en virksomhed, 2) er aktionær, anpartshaver eller ejer andre andele af en virksomheds  

 egenkapital (virksomhedsdeltager) og har ret til at udnævne eller afsætte et  

 flertal i virksomhedens bestyrelse, direktion eller tilsvarende  

 ledelsesorgan, 3) er virksomhedsdeltager og har ret til at udøve en bestemmende  

 indflydelse over virksomheden på grund af vedtægter eller aftale med denne i  

 øvrigt, 4) er virksomhedsdeltager og i medfør af aftale med andre aktionærer,  

 anpartshavere eller ejere af andele af egenkapitalen råder over flertallet af  

 stemmerne i virksomheden eller 5) er virksomhedsdeltager og udøver en bestemmende indflydelse over  

 virksomheden.
 Stk. 3. Virksomheder, der har den i stk. 2 angivne tilknytning til  

 pengeinstituttet, er dattervirksomheder.
 Stk. 4. Ved opgørelse af stemmerettigheder og rettigheder til at udnævne  

 eller afsætte medlemmer af ledelsesorganer medregnes både rettigheder, der  

 besiddes af pengeinstituttet og dets datterselskaber.
 Stk. 5. Ved opgørelsen af stemmerettigheder i en dattervirksomhed ses der  

 bort fra stemmerettigheder, som knytter sig til kapitalandele, der besiddes  

 af virksomheden selv eller dennes dattervirksomheder.
Stk. 6. Finanstilsynet fastsætter regler om udarbejdelse af  

 koncernregnskaber.
For de af disse regler omfattede selskaber finder lov om  

 visse selskabers aflæggelse af årsregnskaber, bortset fra kapitel 8 a, ikke  

 anvendelse.
Stk. 7. Hvis forholdet mellem et pengeinstitut og en virksomhed er som  

 anført i stk. 1, finder §§ 21, 23, 24, 25, 27 og 28 også anvendelse for  

 koncernen.
Moderselskabets bestyrelse og direktion påser overholdelsen af  

 disse bestemmelser.
Stk. 8. Bestemmelserne i § 29, § 30, § 31, stk. 1-2 og 4-5, § 32, § 33, §  

 34, stk. 1 og 5-10, § 35, § 36, stk. 1, 1. pkt., og stk. 2-3, § 37, stk. 1 og  

 6, § 50 samt § 50 a finder tilsvarende anvendelse på koncernen og de enkelte  

 koncernselskaber.
Endvidere finder § 37, stk. 2-5, anvendelse på koncernen.
 Stk. 9. Finanstilsynet kan bestemme, at stk. 6, 7 og 8 finder anvendelse i  

 andre tilfælde, hvor pengeinstitutter alene eller i fællesskab har en sådan  

 tilknytning til et selskab gennem aktie- henholdsvis anpartsbesiddelse, at  

 det må anses for påkrævet at anvende de nævnte regler.
 Stk. 10. Bestemmelserne i stk. 6, 7 og 8 finder ikke anvendelse på  

 selskaber, der er erhvervet af et pengeinstitut i henhold til § 1 a, stk. 1.  

 Finanstilsynet kan dog bestemme, at bestemmelserne finder anvendelse.
Stk. 11. Finanstilsynet kan undtage fra bestemmelserne i stk. 6, 7 og  

 8.« 34. § 38 affattes således:
»§ 38. Et pengeinstitut skal foretage de henlæggelser, der er  

 nødvendige efter instituttets økonomiske stilling.
Vedtægterne kan foreskrive  

 pligt til henlæggelse.« 35. § 39, stk. 1, affattes således:
»En sparekasses årlige overskud skal henlægges til reserverne bortset  

 fra beløb, der tillægges sparekassens medarbejdere som led i aftaler om  

 overskudsdeling.« 36. § 39, stk. 3, affattes således:
»Stk. 3. Er den ansvarlige kapital mindre end 15 pct. af sparekassens  

 samlede vægtede aktiver og ikke balanceførte poster, kan der til almennyttige  

 eller velgørende formål højst anvendes 10 pct. af overskuddet.« 37. § 39 a, stk. 1, ophæves.
 Stk 2 og 3 bliver herefter stk. 1 og 2.
 38. I § 39 a, stk. 2, der bliver stk. 1, ændres »der er til  

 disposition« til: »en andelskasse har til disposition«.
 39. § 43 affattes således:
 »§ 43. Finanstilsynet kan inddrage et pengeinstituts tilladelse:
1) hvis pengeinstitutvirksomheden ikke påbegyndes inden 12 måneder efter  

 tilladelsens meddelelse, 2) hvis pengeinstitutvirksomhed ikke udøves i en periode på over 6  

 måneder, 3) hvis pengeinstituttet gør sig skyldig i grov eller gentagen  

 overtrædelse af bestemmelser i denne lov eller af forskrifter udstedt i  

 medfør af loven eller 4) i de i § 6, stk. 6 og 7, nævnte tilfælde.
Stk. 2. Opfylder pengeinstituttet ikke solvenskravet i § 21, og har det  

 ikke tilvejebragt den foreskrevne ansvarlige kapital inden for den i medfør  

 af § 21, stk. 3, fastsatte frist, skal Finanstilsynet inddrage tilladelsen.  

 Finanstilsynet kan bestemme, at bestyrelsen inden for en nærmere angiven  

 frist uanset vedtægternes bestemmelse herom skal indkalde den efter  

 vedtægterne øverste myndighed og redegøre for pengeinstituttets økonomiske  

 forhold.« 40. § 44 ophæves.
 41. Efter § 44 indsættes:
»§ 44 a.
Opfylder et pengeinstituts ansvarlige kapital ikke  

 kapitalkravet på tilladelsestidspunktet i henhold til §§ 3-4 a, kan  

 Finanstilsynet enten fastsætte en frist til at bringe den ansvarlige kapital  

 op på dette minimum eller straks inddrage tilladelsen.
 Stk. 2. Det i stk. 1 nævnte krav gælder ikke for pengeinstitutter, der er  

 meddelt tilladelse før den 18. december 1989, og hvis ansvarlige kapital ikke  

 på dette tidspunkt opfyldte kapitalkravet i henhold til §§ 3-4 a.
 Stk. 3. Hvis de i stk. 2 nævnte pengeinstitutters ansvarlige kapital  

 falder under det beløb, der er nået den 18. december 1989, kan Finanstilsynet  

 enten fastsætte en frist til at bringe den ansvarlige kapital op på dette  

 minimum eller straks inddrage tilladelsen.
 Stk. 4. Overtages kontrollen af et pengeinstitut, der er omfattet af stk.  

 2, af en anden fysisk eller juridisk person, skal pengeinstituttets  

 ansvarlige kapital inden 3 måneder fra overtagelsestidspunktet opfylde  

 kapitalkravet i henhold til §§ 3-4 a, jf. dog § 48, stk. 2.
§ 44 b.
Finanstilsynet kan efter de procedurer, der er fastsat i  

 EF-direktiver om kreditinstitutter, forbyde et udenlandsk kreditinstitut med  

 hjemsted i et andet land inden for EF at udøve virksomhed her i landet gennem  

 en filial eller i form af grænseoverskridende tjenesteydelser, hvis  

 instituttet groft eller gentagne gange har overtrådt bestemmelser i denne  

 lov, regler udfærdiget i medfør af loven eller anden lovgivning, der retter  

 sig mod finansiel virksomhed, og det ikke ved påbud eller sanktioner efter  

 denne lov har været muligt at bringe overtrædelserne til ophør.« 42. §§ 45 og 45 a ophæves.
 43. I § 48, stk. 1, 3. pkt., udgår »og om garantikapitalens  

 størrelse« og »og om andelskapitalens størrelse«.
 44. I § 48 indsættes efter stk. 1 som stk. 2:
»Stk. 2. Den samlede ansvarlige kapital i det pengeinstitut, der  

 opstår i forbindelse med en fusion af to eller flere pengeinstitutter, der er  

 omfattet af § 44 a, stk. 2, må ikke være mindre end de fusionerende  

 institutters samlede ansvarlige kapital på tidspunktet for fusionen, så længe  

 det fusionerede institut ikke opfylder kapitalkravet i henhold til §§ 3-4 a.  

 Falder den samlede ansvarlige kapital under beløbet på fusionstidspunktet,  

 kan Finanstilsynet enten fastsætte en frist til at bringe den ansvarlige  

 kapital op på dette minimum eller straks inddrage tilladelsen.« 45. Kapitel 11 a ophæves.
 46. § 49, stk. 1, affattes således:
»Finanstilsynet påser overholdelsen af denne lov og af de  

 bestmmelser, der er udstedt i medfør af loven, jf. dog § 6, stk. 5. Erhvervs-  

 og Selskabsstyrelsen påser overholdelsen af § 6, stk. 2-4, og §§ 7, 7 a og 15  

 g.« 47. I § 49 indsættes efter stk. 1 som nyt stykke:
»Stk. 2. For filialer af kreditinstitutter, der er meddelt tilladelse  

 i et andet land inden for De Europæiske Fællesskaber, fører Finanstilsynet i  

 overensstemmelse med bestemmelser fastsat i EF-direktiver om  

 kreditinstitutter tilsyn med likviditet i filialerne.« Stk. 2 bliver herefter stk. 3.
 48. I § 50, stk. 1, udgår »jævnligt«.
 49. I § 50, stk. 1, 3. pkt., ændres »§ 1, stk. 2, nr. 5, 6 og  

 7« til: »§ 1, stk. 2, nr. 5, 7 og 8«.
 50. I § 50 indsættes efter stk. 1 som nye stykker:
 »Stk. 2. Tilsynsmyndighederne i et andet land inden for De Europæiske  

 Fællesskaber kan efter forudgående meddelelse herom til Finanstilsynet  

 foretage inspektion i de her i landet beliggende filialer af udenlandske  

 kreditinstitutter med hjemsted i det pågældende land.
Stk. 3. Finanstilsynet kan ved aftale overdrage tilsynet med et  

 pengeinstituts solvens til den myndighed, der fører tilsyn med instituttets  

 udenlandske moderselskab.« Stk. 2-5 bliver herefter stk. 4-7.
 51. I § 50, stk. 2, der bliver stk. 4, ophæves 2. pkt.
 52. § 50, stk. 3-5, der bliver stk. 5-7, ophæves.
 53. Efter § 50 indsættes:
»§ 50 a.
De i Finanstilsynet ansatte og eksperter, der handler eller  

 har handlet på tilsynets vegne, er under ansvar efter borgerlig straffelovs  

 §§ 152-152 e forpligtede til at hemmeligholde, hvad de gennem deres  

 virksomhed bliver vidende om.
Disse oplysninger kan dog videregives i  

 summarisk eller samlet form, når hverken det enkelte pengeinstitut eller dets  

 kunder kan identificeres.
 Stk. 2. Bestemmelsen i stk. 1 er ikke til hinder for, at fortrolige  

 oplysninger videregives:
1) til andre offentlige myndigheder, herunder anklagemyndigheden og  

 politiet, i forbindelse med tilfælde, der er omfattet af straffelovgivningen, 2) under en civil retssag, når et pengeinstitut er erklæret konkurs eller  

 trådt i likvidation som følge af en domstolskendelse, og såfremt  

 oplysningerne ikke vedrører tredjemand, der er involveret i forsøg på at  

 redde pengeinstituttet, 3) til de finansielle tilsynsmyndigheder, der inden for De Europæiske  

 Fællesskaber fører tilsyn med kreditinstitutter, 4) til de myndigheder i andre lande inden for De Europæiske Fællesskaber,  

 der har ansvaret for tilsynet med andre finansieringsinstitutter,  

 forsikringsselskaber, eller fører tilsyn med kapitalmarkederne, under  

 forudsætning af at disse modtagere af oplysninger har behov herfor til  

 varetagelse af deres tilsynsopgaver, 5) til institutioner, der medvirker ved likvidation og konkursbehandling  

 og lignende procedurer, samt personer, der er ansvarlige for den lovpligtige  

 revision af kredit- og finansieringsinstitutters regnskaber, under  

 forudsætning af at disse modtagere af oplysninger har behov herfor til  

 varetagelse af deres opgaver, 6) til finansielle tilsynsmyndigheder i lande uden for De Europæiske  

 Fællesskaber under forudsætning af, at oplysningerne er undergivet  

 tilsvarende tavshedspligt som angivet i stk. 1 og udveksles i henhold til  

 international aftale, 7) til institutioner, der forvalter indlånsgarantiordninger, under  

 forudsætning af at oplysningerne er nødvendige for, at de kan udføre deres  

 arbejde, 8) til Danmarks Nationalbank og udenlandske centralbanker under  

 forudsætning af, at oplysningerne er nødvendige for dem i deres egenskab af  

 pengepolitisk myndighed, 9) til vedkommende minister som led i dennes overordnede tilsyn, 10) til Folketingets Ombudsmand eller til en parlamentarisk kommission  

 nedsat af Folketinget, 11) til kommissionsdomstole, nedsat ved lov eller i henhold til  

 retsplejelovens § 21, eller 12) til administrative myndigheder og domstole, som behandler afgørelser,  

 der er truffet af Finanstilsynet.
 Stk. 3. Fortrolige oplysninger, som Finanstilsynet modtager, må kun  

 anvendes i forbindelse med tilsynshvervet, til pålæggelse af sanktioner,  

 eller hvis tilsynets afgørelse påklages til højere administrativ myndighed  

 eller indbringes for domstolene.
 Stk. 4. Danske myndigheder m.v., der i henhold til stk. 2 modtager  

 oplysninger fra Finanstilsynet, er med hensyn til disse oplysninger  

 undergivet den i stk. 1 omhandlede tavshedspligt.
 Stk. 5. Som part i forholdet til Finanstilsynet anses alene det  

 pengeinstitut, som undersøgelsen efter § 50, stk. 1, vedrører.
Stk. 6. Har en skyldner eller kautionist betydelige forpligtelser over for  

 flere pengeinstitutter, kan Finanstilsynet give de pågældende institutter  

 underretning herom.« 54. I § 52 ændres »500« til: »1.000«.
 55. I § 52 d, stk. 2, ændres »egenkapitalen, jf. § 21«  

 til: »kernekapitalen, jf. § 21 a«.
 56. § 54, stk. 1, affattes således:
»Overtrædelse af bestemmelserne i § 1, stk. 3, 5 og 7, § 1 a, §§ 2, 4  

 og 4 a, § 6, stk. 1, § 7 b, stk. 1, 6 og 7, § 7 c, stk. 1, § 12, stk. 1, §  

 14, § 15 d, stk. 1, § 15 f, stk. 3, § 15 k, stk. 1, §§ 19-20, § 21, stk. 3, §  

 23, stk. 1, §§ 24, 25 og 27, stk. 1, § 28, stk. 2, § 29, jf. §§ 30-33, § 34,  

 stk. 1, 7, 8 og 10, § 35, §§ 38, 39, 39 a, §§ 47 og 48 og § 51 straffes med  

 bøde eller hæfte, for så vidt højere straf ikke er forskyldt efter borgerlig  

 straffelov.« 57. I § 54, stk. 2, 1. pkt., ændres »der ubeføjet røber, hvad  

 de under udøvelse af deres hverv har fået kundskab om« til: »som  

 uberettiget videregiver eller udnytter fortrolige oplysninger, som de under  

 udøvelsen af deres hverv har fået kendskab til.« 58. I § 54, stk. 2, 2. pkt., ændres »§ 1, stk. 2, nr. 7,»  

 til: »§ 1, stk. 2, nr. 8,».
§ 2 I lov om visse kreditinstitutter, jf. lovbekendtgørelse nr. 644 af 6.  

 oktober 1989, foretages følgende ændringer:
 1. I § 2 indsættes som stk. 4:
»Stk. 4. De i lov om banker og sparekasser m.v. fastlagte  

 bestemmelser og procedurer om danske pengeinstitutters filialer og  

 grænseoverskridende tjenesteydelser i andre lande inden for De Europæiske  

 Fællesskaber finder tilsvarende anvendelse på institutter omfattet af denne  

 lov.« 2. I § 4 b, stk. 4, ændres »25 mio. kr.« til: »et  

 beløb svarende til modværdien af 5 mio.
ECU«.
 3. Efter § 4 b indsættes:
»§ 4 c.
Overtages kontrollen med et kreditinstitut, der er omfattet  

 af § 4 b, stk. 4, af en anden fysisk eller juridisk person, skal  

 aktiekapitalen inden 3 måneder efter overtagelsen forhøjes til mindst et  

 beløb svarende til 5 mio.
ECU og instituttet omdannes til et  

 pengeinstitut.« 4. I § 5, stk. 1, indsættes efter nr. 11 som nyt nummer:
»12) Ejerforhold.« § 3 I lov om visse spare- og udlånsvirksomheder m.v., jf. lovbekendtgørelse  

 nr. 474 af 8. august 1988, foretages følgende ændringer:
 1. § 2 affattes således:
»§ 2. De af denne lov omfattede virksomheder skal have en garanti-  

 eller egenkapital på mindst 5 mio. kr.« 2. § 4, stk. 2, affattes således:
»Stk. 2. Ansøgningen om tilladelse efter stk. 1 skal være bilagt en  

 driftsplan.« 3. Efter § 4, stk. 2, indsættes som nye stykker:
»Stk. 3. Når Finanstilsynet har meddelt tilladelse, skal virksomheden  

 registreres i Erhvervs- og Selskabsstyrelsen.
Med anmeldelse til registrering  

 skal virksomheden indsende 2 daterede eksemplarer af vedtægterne til  

 Erhvervs- og Selskabsstyrelsen, der videresender det ene eksemplar til  

 Finanstilsynet.
Stk. 4. Senere ændringer af vedtægterne skal anmeldes til Erhvervs- og  

 Selskabsstyrelsen.
Ved anmeldelsen skal virksomheden fremsende 2 daterede  

 eksemplarer med den fuldstændige nye affattelse til Erhvervs- og  

 Selskabsstyrelsen, der videresender det ene eksemplar til Finanstilsynet.
Stk. 5. Erhvervs- og Selskabsstyrelsen fastsætter regler om anmeldelse og  

 registrering samt om gebyrer for anmeldelsen, udskrifter m.v. og  

 bekendtgørelse.
Gebyrerne tillægges udpantningsret.« Stk. 3 og 4 bliver herefter stk. 6 og 7.
 4. § 10, stk. 1, affattes således:
»Finanstilsynet påser overholdelse af loven og af de bestemmelser,  

 der er udstedt i medfør af loven, jf. dog § 4, stk. 5. Erhvervs- og  

 Selskabsstyrelsen påser overholdelsen af § 4, stk. 3 og 4.« 5. § 11, stk. 3, ophæves.
§ 4 Stk. 1. Loven træder i kraft den 1. januar 1991.
Stk. 2. Loven gælder ikke for Grønland.
Loven kan ved kongelig anordning  

 sættes i kraft på Grønland med de afvigelser, som landsdelens særlige forhold  

 tilsiger.
§ 5 En filial af et udenlandsk kreditinstitut, der har hjemsted i et andet  

 land inden for De Europæiske Fællesskaber, og som er meddelt tilladelse til  

 at drive virksomhed her i landet ved denne lovs ikrafttræden, skal ikke  

 længere opfylde et krav om særskilt filialkapital.
Disse filialer betragtes  

 som filialer oprettet i henhold til § 6 a i lov om banker og sparekasser  

 m.v., når Finanstilsynet har indgået aftale herom med hjemlandets  

 tilsynsmyndighed.
§ 6 Stk. 1. Uanset bestemmelsen i § 1, nr. 22 (§ 21, stk. 1, 1. pkt.) skal et  

 pengeinstituts ansvarlige kapital til enhver tid udgøre mindst 10 pct. i 1991  

 og 1992 og 9 pct. i 1993 og 1994 af dets vægtede aktiver og ikke balanceførte  

 poster.
 Stk. 2. Til opfyldelse af solvenskravet i stk. 1 kan der i 1991 og 1992  

 medregnes ansvarlig indskudskapital, der er indgået aftale om inden den 1.  

 januar 1991, med indtil 40 pct. og i 1993 og 1994 med indtil 20 pct. af  

 kernekapitalen efter fradrag i henhold til § 21 a, stk. 3.
 Stk. 3. I 1995 kan der til opfyldelse af solvenskravet i § 21, stk. 1, 1.  

 pkt., medregnes ansvarlig indskudskapital med indtil 10 pct. af  

 kernekapitalen efter fradrag i henhold til § 21 a, stk. 3.
§ 7 Uanset bestemmelsen i § 1, nr. 22 (§ 22, stk. 2) kan pengeinstitutter  

 indtil udgangen af 1992 medregne ansvarlig indskudskapital til opfyldelse af  

 solvenskravet i overensstemmelse med de tidligere regler, såfremt der den 1.  

 januar 1989 var indgået endelig låneaftale om ansvarlig indskudskapital i  

 overensstemmelse med de dagældende bestemmelser.
§ 8 Virksomheder, der den 1. januar 1990 havde tilladelse til at drive  

 virksomhed efter bestemmelserne i lov om visse spare- og udlånsvirksomheder  

 m.v., jf. lovbekendtgørelse nr. 474 af 8. august 1988, skal senest den 31.  

 december 1995 have en garanti- eller egenkapital på mindst 5 mio. kr.
 Bilag 1 1. Modtagelse af indlån og andre tilbagebetalingspligtige midler.
 2. Udlånsvirksomhed herunder blandt andet:
- forbrugerkreditter - realkreditlån - factoring og diskontering - handelskreditter (inkl. forfaitering) 3. Finansiel leasing.
 4. Betalingsformidling.
 5. Udstedelse og administration af betalingsmidler (kreditkort,  

 rejsechecks, bankveksler).
 6. Sikkerhedsstillelse og garantier.
 7. Transaktioner for egen eller kunders regning vedrørende:
 a) Pengemarkedsinstrumenter (checks, veksler, indskudsbeviser m.v.).
 b) Valutamarkedet.
 c) Finansielle futures og options.
 d) Valuta- og renteinstrumenter.
 e) Værdipapirer.
 8. Medvirken ved emission af værdipapirer og tjenesteydelser i forbindelse  

 hermed.
 9. Rådgivning til virksomheder vedrørende kapitalstruktur,  

 industristrategi og dermed beslægtede spørgsmål og rådgivning samt  

 tjenesteydelser vedrørende sammenslutning og opkøb af virksomheder.
 10. »Money broking«.
 11. Porteføljeadministration og -rådgivning.
 12. Opbevaring og forvaltning af værdipapirer.
 13. Kreditoplysninger.
 14. Boksudlejning.
