Resterende forskelsbeløb beregnet efter husdyrsbeskatningslovens § 8,  

 der er et henstående fradrag i indkomsten, som ikke er formueskattepligtigt,  

 skal ikke medtages ved opgørelsen af indskudskontoen eller  

 kapitalafkastgrundlaget ved indtræden i virksomhedsordningen.
Beløbet  

 henregnes til virksomhedens indkomst.
 Statsskattedirektoratet blev spurgt om, hvorledes resterende forskelsbeløb  

 beregnet efter husdyrbeskatningslovens § 8 skal behandles ved indtræden i  

 virksomhedsordningen og hvorledes forskelsbeløbet i øvrigt påvirker  

 indkomstopgørelsen.
 Landbrugere, der ved udgangen af indkomståret 1980 har opgjort værdien af  

 stambesætningen til et lavere beløb end svarende til normalhandelsværdien,  

 kan fradrage differencen, forskelsbeløbet, ved indkomstopgørelsen efter  

 husdyrbeskatningsloven § 8, stk. 5, og 6. Ved reduktion eller efterfølgende  

 forøgelse af stambesætningen fradrages eller indtægtsføres en del af det  

 resterende forskelsbeløb efter § 8, stk. 6.
Direktoratet svarede, at et resterede forskelsbeløb, der er et henstående  

 fradrag i indkomsten, som ikke er formueskattepligtigt, ikke skal medtages  

 ved opgørelsen af indskudskontoen eller kapitalafkastgrundlaget.
Da fradraget  

 vedrører virksomheden, henregnes reguleringen i forskelsbeløbet til  

 virksomhedens indkomst.
