Den 20. januar 1989 undertegnedes i Stockholm en aftale mellem Danmark, Finland, Norge og Sverige om samarbejde over statsgrænserne for at forhindre eller begrænse skader på mennesker eller ejendom eller i miljøet i tilfælde af ulykker.
 Aftalen har følgende ordlyd:
AFTALE MELLEM DANMARK, FINLAND, NORGE OG SVERIGE OM SAMARBEJDE OVER STATSGRÆNSERNE FOR AT FORHINDRE ELLER BEGRÆNSE SKADER PÅ  

 MENNESKER ELLER EJENDOM ELLER I MILJØET I TILFÆLDE AF ULYKKER Regeringerne i Danmark, Finland, Norge og Sverige, som er overbevist om nødvendigheden af et samarbejde mellem de kompetente  

 myndigheder i de kontraherende stater med det formål at lette den fornødne  

 gensidige bistand i tilfælde af ulykker i fredstid og at fremskynde  

 udsendelse af hjælpemandskab og materiel, som betragter denne aftale som en rammeaftale, som har til formål at  

 supplere andre nordiske multilaterale eller bilaterale aftaler inden for  

 området, og som ønsker yderligere at forbedre samarbejdet inden for området, er blevet enige om følgende:
Artikel 1 Denne aftale vedrører samarbejde på tværs af statsgrænserne med henblik på  

 i tilfælde af ulykker og ved overhængende risiko for ulykker at forhindre  

 eller begrænse skader på mennesker eller ejendom eller i miljøet.
 De kontraherende stater skal i deres nationale lovgivning og øvrige  

 bestemmelser i størst mulig udstrækning søge at fjerne hindringer for et  

 sådant samarbejde.
Artikel 2 Enhver af de kontraherende stater forpligter sig til i tilfælde af en  

 ulykke eller ved overhængende risiko for en ulykke at yde fornøden bistand i  

 overensstemmelse med sine muligheder og denne aftales bestemmelser.
 Bestemmelserne i artiklerne 3-5 skal kun finde anvendelse, med mindre  

 andet følger af bilaterale eller andre multilaterale aftaler.
Artikel 3 1. En myndighed i en kontraherende stat, som i  

 tilfælde af en ulykke er ansvarlig for foranstaltninger, der tilsigter at  

 forhindre eller begrænse skader på mennesker eller ejendom eller i miljøet,  

 kan anmode om bistand direkte hos en kompetent myndighed i en anden af de  

 kontraherende stater.
Den myndighed, som er blevet anmodet om bistand, afgør,  

 hvorvidt sådan bistand kan ydes.
2. Myndighederne i den bistandssøgende stat har det  

 fulde ansvar for ledelsen af indsatsen på ulykkesstedet bortset fra det  

 tilfælde, hvor ulykkesstedet er beliggende inden for anden kontraherende  

 stats territorium.
Personale fra den bistandsydende stat står til disposition  

 under ledelse af egne befalingsmænd og udfører tjeneste i den bistandssøgende  

 stat i overensstemmelse med de i den bistandsydende stat gældende  

 tjenestebestemmelser.
3. Det påhviler den bistandssøgende stat at sørge for,  

 at køretøjer, redningsmateriel og anden udrustning, som medføres ved en  

 bistandsaktion, kan føres over grænserne uden ind- og udførselsformaliteter  

 og fritaget for skatter og afgifter.
Køretøjer, redningsmateriel og andet  

 udstyr kan uden særlig tilladelse benyttes i overensstemmelse med gældende  

 bestemmelser i den bistandsydende stat.
Efter at hjælpeaktionen er  

 tilendebragt, skal køretøjer, redningsmateriel og andet udstyr snarest muligt  

 genudføres fra landet.
Tilsvarende gælder i forbindelse med øvelse af  

 hjælpeaktion.
4. Såfremt bistanden omfatter militært personel,  

 statsfartøjer, statsluftfartøjer og militære køretøjer, for hvilke der kræves  

 særlig adgangstilladelse, skal myndigheden i den bistandssøgende stat udvirke  

 den fornødne tilladelse.
Indtil sådan tilladelse foreligger må der ikke  

 forekomme grænseoverskridelser.
Artikel 4 Omkostningerne for hjælpeaktioner i henhold til nærværende aftale skal  

 afholdes som følger:
 1. Den bistandsydende stat har ret til godtgørelse fra  

 den bistandssøgende stat for omkostninger ved foranstaltningerne i det  

 omfang, disse kan henføres til den ydede bistand.
 2. Den bistandssøgende stat kan når som helst  

 tilbagekalde anmodningen om bistand, men den bistandsydende stat skal da have  

 ret til erstatning for de omkostninger, som den er blevet påført.
 3. Den bistandsydende stat skal til enhver tid være  

 rede til at give oplysninger om de skønnede omkostninger for bistanden.
 4. Beregningsgrundlaget for omkostningerne er de  

 afholdte udgifter.
 5. Disse bestemmelser indskrænker ikke de  

 kontraherende staters regresret over for trediemand med hensyn til betaling  

 af omkostninger i henhold til sådanne andre bestemmelser og regler i national  

 lovgivning eller folkeretten, som vil kunne finde anvendelse.
Artikel 5 1. Den bistandssøgende stat er ansvarlig for skade,  

 som forårsages af bistand, som inden for dets eget territorium ydes i henhold  

 til denne aftale.
Den bistandssøgende stat forpligter sig til at afvikle  

 søgsmål eller forhandle om indgåelse af forlig med hensyn til  

 erstatningskrav, som rettes af trediemand mod den bistandsydende stat eller  

 dens mandskab.
Den bistandssøgende stat er ansvarlig for alle  

 sagsomkostninger og øvrige omkostninger, som kan henføres til de omhandlede  

 krav.
 2. Den bistandssøgende stat skal yde den  

 bistandsydende stat erstatning for død eller personskade, som påføres dennes  

 mandskab, samt for tab af eller skade på udrustning eller materiel, som  

 forårsages på den bistandssøgende stats territorium som følge af den ydede  

 bistand.
 3. Den bistandsydende stat er ansvarlig for skader,  

 som opstår på dens eget territorium.
 4. Den bistandssøgende stat har, hvis den i medfør af  

 denne artikel har ydet erstatning, ret til at gøre regreskrav gældende mod  

 bistandsydende mandskab, som har forårsaget skaden forsætligt eller ved grov  

 uagtsomhed.
Artikel 6 1. De kontraherende stater skal indbyrdes give  

 oplysninger af betydning for denne aftale om organisation af redningstjeneste  

 og de involverede kompetente myndigheder samt sådan lovgivning og sådanne  

 indtrufne vigtigere ændringer af betydning for denne aftale.
De kontraherende  

 stater skal videre medvirke til udvikling af samarbejdet på dette område.
 2. For så vidt angår den praktiske anvendelse af denne  

 aftale forventes det, at de kompetente myndigheder i de respektive  

 kontraherende stater holder direkte indbyrdes forbindelse.
 3. Inden for rammerne af denne aftale afholdes møder,  

 når sådanne findes hensigtsmæssige.
Artikel 7 Denne aftale træder i kraft tredive (30) dage efter den dag, hvor to af de  

 kontraherende stater skriftligt har underrettet det svenske  

 Utrikesdepartement om, at aftalen er blevet godkendt af dem.
 For en kontraherende stat, som, efter aftalen er trådt ikraft, meddeler,  

 at aftalen er blevet godkendt, træder aftalen i kraft tredive (30) dage efter  

 den dag, det svenske Utrikesdepartement modtog meddelelse herom.
 Det svenske Utrikesdepartement underretter de øvrige kontraherende stater  

 om tidspunktet for modtagelsen af sådanne meddelelser og om tidspunktet for  

 aftalens ikrafttrædelse.
Artikel 8 Island kan tilslutte sig denne aftale.
Tiltrædelsesinstrumentet skal deponeres hos det svenske  

 Utrikesdepartement.
Aftalen træder i kraft for Islands vedkommende på  

 deponeringsdagen.
Det svenske Utrikesdepartement underretter skriftligt de  

 øvrige kontraherende parter om tidspunktet for deponeringen.
Artikel 9 Denne aftale kan opsiges ved skriftlig meddelelse herom til det svenske  

 Utrikesdepartement, som underretter de øvrige kontraherende stater om  

 tidspunktet for modtagelse af en sådan meddelelse og om dennes indhold.
 En opsigelse gælder kun for den opsigende kontraherende stat og får  

 virkning seks (6) måneder fra den dag, hvor det svenske Utrikesdepartement  

 har modtaget meddelelse om opsigelsen.
Artikel 10 Originaleksemplaret af denne aftale skal deponeres i det svenske  

 Utrikesdepartement, som tilstiller de øvrige kontraherende stater bekræftede  

 kopier af samme.
 Til bekræftelse heraf har de behørigt befuldmægtigede underskrevet denne  

 aftale.
 Udfærdiget i Stockholm den 20. januar 1989 i 4 eksemplarer på dansk,  

 finsk, norsk og svensk, hvilke tekster skal have lige gyldighed.
 For Danmarks regering:
Otto Borch Ved noteveksling kan Danmarks regering på grundlag af beslutning truffet  

 af det grønlandske hjemmestyre og/eller det færøske hjemmestyre under  

 forudsætning af gensidighed for Grønlands og Færøernes vedkommende tilslutte  

 sig den i dag daterede aftale om samarbejde over statsgrænserne for at  

 forhindre eller begrænse skader på mennesker eller ejendom eller i miljøet i  

 tilfælde af ulykker.
 For Finlands regering:
Bjørn Alholm For Norges regering:
Oscar Vaernø For Sveriges regering:
Roine Carlsson Efter at Norge og Danmark har afgivet den i artikel 7 omhandlede  

 meddelelse, er aftalen trådt i kraft for Danmark den 9. august 1989.
 Med virkning fra den 29. marts 1989 er det i forbindelse med  

 undertegnelsen afgivne forbehold for Færøerne ophævet.
