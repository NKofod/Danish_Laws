Bekendtgørelse om beregning og  

 opkrævning af en  

 arbejdsmiljøafgift på grundlag af godtgørelser for  

 mén og  

 erstatninger for erhvervsevnetab tilkendt af  

 Arbejdsskadestyrelsen I medfør af § 6, stk. 4, i lov om en generel  

 arbejdsmiljøafgift, jf. lov nr. 1247 af 20. december 2000,  

 fastsættes:
 § 1. Der opkræves en  

 arbejdsmiljøafgift på i alt 280 mio. kr. fordelt på de i  

 § 2 nævnte afgiftspligtige i forhold til deres andele af  

 godtgørelser for mén og erstatninger for erhvervsevnetab  

 tilkendt af Arbejdsskadestyrelsen efter lov om sikring mod følger af  

 arbejdsskade.
 § 2. Afgiftspligtige efter § 1 er:
1)	Staten, 2)	Arbejdsmarkedets Erhvervssygdomssikring.
 3)	Forsikringsselskaber, der tegner arbejdsskadeforsikring.
 4)	Kommuner, amtskommuner og andre arbejdsgivere, der ikke har tegnet  

 forsikring, jf. § 5, stk. 1-5, og § 74 i lov om sikring mod  

 følger af arbejdsskade.
§ 3. Afgiften efter § 1 på i alt 280  

 mio. kr. pr. år betales af de afgiftspligtige efter § 2, ud fra de  

 pågældendes forholdsmæssige andele af de samlede  

 godtgørelser for mén og erstatninger for erhvervsevnetab, som  

 Arbejdsskadestyrelsen har tilkendt efter lov om sikring mod følger af  

 arbejdsskade vedrørende 1)	arbejdsulykker, skadelige påvirkninger af højst fem  

 dages varighed og pludselige løfteskader, jf. § 9, nr. 1, 2 og 3,  

 i lov om sikring mod følger af arbejdsskade, der er indtruffet i  

 afgiftsåret, og 2)	erhvervssygdomme, jf. § 9, nr. 4, i lov om sikring mod  

 følger af arbejdsskade, som Arbejdsskadestyrelsen har modtaget  

 anmeldelse om i afgiftsåret.
 Stk. 2. Godtgørelser og erstatninger efter stk. 1  

 består af godtgørelser for varigt mén og  

 éngangserstatninger samt hensættelser til dækning af  

 fremtidige løbende erstatninger for tab af erhvervsevne, som  

 Arbejdsskadestyrelsen har tilkendt efter lov om sikring mod følger af  

 arbejdsskade.
 Stk. 3. Ved Arbejdsskadestyrelsens opgørelse af  

 hensættelser til fremtidige løbende ydelser anvendes  

 fastrentemetoden, jf. §§ 7-9 i Finanstilsynets bekendtgørelse nr. 1020  

 af 15. december 1999 om beregningsgrundlaget for hensættelser til  

 dækning af løbende ydelser efter lov om sikring mod  

 følger af arbejdsskade.
 § 4. Arbejdsskadestyrelsen opgør hvert  

 afgiftsår inden udgangen af april måned de forholdsmæssige  

 andele for hver af de afgiftspligtige efter § 2 af de samlede  

 godtgørelser for mén og erstatninger for erhvervsevnetab, som  

 Arbejdsskadestyrelsen har tilkendt efter lov om sikring mod følger af  

 arbejdsskade i det kalenderår, der ligger forud for  

 afgiftsåret.
 Stk. 2. Arbejdsskadestyrelsens opgørelse efter  

 stk. 1 danner grundlag for Arbejdstilsynets beregning og  

 opkrævning af en a conto afgift for afgiftsåret, jf.  

 stk. 3.
 Stk. 3. I afgiftsåret beregner og opkræver  

 Arbejdstilsynet for hver af de afgiftspligtige en foreløbig a conto  

 afgift, som forfalder til betaling den 30. juni i afgiftsåret og skal  

 indbetales til Arbejdstilsynet senest den 31. juli i afgiftsåret, jf.  

 dog § 10.
 § 5. Arbejdsskadestyrelsen opgør, inden  

 udgangen af april måned i det kalenderår, der ligger 5 år  

 efter udløbet af afgiftsåret, de endelige forholdsmæssige  

 andele efter § 3 for hver af de afgiftspligtige efter § 2 af de  

 samlede godtgørelser for mén og erstatninger for  

 erhvervsevnetab, som Arbejdsskadestyrelsen har tilkendt efter lov om sikring  

 mod følger af arbejdsskade.
 Stk. 2. Arbejdsskadestyrelsens opgørelse efter  

 stk. 1 danner grundlag for Arbejdstilsynets beregning og  

 opkrævning af den endelige afgift i det kalenderår, der ligger 5  

 år efter udløbet af afgiftsåret.
 Stk. 3. Et resterende afgiftsbeløb forfalder til  

 betaling den 30. juni i det i kalenderår, der er anført i  

 stk. 1, og skal indbetales til Arbejdstilsynet senest den 31. juli i  

 samme år sammen med a conto beløb efter § 4.
Stk. 4. Arbejdstilsynet skal senest den 31. juli i det  

 kalenderår, der er anført i stk. 1, tilbagebetale  

 overskydende afgiftsbeløb til de afgiftspligtige.
Tilbagebetaling kan  

 ske gennem modregning i det a conto beløb, som Arbejdstilsynet  

 opkræver efter § 4.
 § 6. Sker betaling af a conto beløb efter  

 § 4 og den endelige afgift efter § 5 ikke rettidigt, skal de  

 afgiftspligtige betale renter af afgiften med 1½ pct. for hver  

 påbegyndt måned fra forfaldsdagen.
 Stk. 2. Ubetalte renter kan opkræves gennem  

 modregning i Arbejdstilsynets tilbagebetaling efter § 5, stk. 4.
 Stk. 3. Arbejdstilsynet har udpantningsret for afgift og  

 renter.
 § 7. Til dækning af a conto beløb  

 efter § 4 og den endelige afgift efter § 5 kan  

 forsikringsselskaberne forhøje præmierne for lovpligtig  

 arbejdsskadeforsikring forholdsmæssigt uanset de trufne  

 forsikringsaftaler.
 Stk. 2. Til dækning af a conto beløb efter  

 § 4 og den endelige afgift efter § 5 kan Arbejdsmarkedets  

 Erhvervssygdomssikring forhøje bidraget for lovpligtig sikring mod  

 følger af pludselige løfteskader og erhvervssygdomme.
 Stk. 3. De beløb, som Arbejdsmarkedets  

 Erhvervssygdomssikring opkræver fra de enkelte sikringspligtige  

 arbejdsgivere til dækning af a conto beløb efter § 4 og den  

 endelige afgift efter § 5, fastsættes i overensstemmelse med  

 § 53, stk. 2, i lov om sikring mod følger af  

 arbejdsskade.
Stk. 4. Betaling af a conto beløb efter § 4 og den  

 endelige afgift efter § 5, som vedrører institutioner, der er  

 omfattet af statens adgang til selvforsikring, jf. § 5, stk. 5, i  

 lov om sikring mod følger af arbejdsskade, påhviler det enkelte  

 ministerområde.
Vedkommende minister kan fordele udgifterne på de  

 enkelte institutioner.
 § 8. Klage over Arbejdstilsynets beregning og  

 opkrævning af afgiften hos de afgiftspligtige kan indbringes for  

 Arbejdsministeriet.
 Stk. 2. Klage skal fremsendes til Arbejdsministeriet inden for  

 en frist af fire uger fra den dag, hvor opkrævning er modtaget.
 § 9. Bekendtgørelsen træder i kraft  

 den 19. april 2001.
 § 10. A conto beløbet efter § 4 for 2001 forfalder  

 til betaling den 31. december 2001, og skal indbetales til Arbejdstilsynet  

 senest den 31. januar 2002.
