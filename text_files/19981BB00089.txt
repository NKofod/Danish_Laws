Fremsat den 4. februar 1999 af Kim Behnke (FP),  

 Merete Behrndt (FP) og   

 Thorkild B.
Fransgaard (FP) Forslag til folketingsbeslutning om skærpelse af visse bestyrelsesmedlemmers og  

 direktørers ansvar Folketinget opfordrer regeringen til at fremsætte  

 lovforslag, hvorved ansvarsbestemmelserne og straffebestemmelserne  

 skærpes for bestyrelsesmedlemmer og direktører i aktie- og  

 anpartsselskaber samt i de finansielle institutioner, som er underlagt  

 Finanstilsynets tilsyn, herunder realkreditinstitutter.
 Skærpelsen i straffebestemmelserne skal bl.a. ske  

 ved at styrke anklagemyndighedens mulighed for at løfte bevisbyrden,  

 således at sager om grov økonomisk kriminalitet lettere kan  

 føre til domfældelse.
Bemærkninger til forslaget Beslutningsforslaget er en revideret  

 genfremsættelse af et af Fremskridtspartiet den 4. oktober 1996 fremsat  

 beslutningsforslag nr.
B 12, jf.
Folketingstidende 1996-97, forhandlingerne  

 s. 1262 og 7451 samt Till.
A s. 1048, oprindelig formuleret i  

 beslutningsforslag af 12. januar 1993, jf.
Folketingstidende 1992-93,  

 forhandlingerne sp. 4376 og sp. 5604 samt tillæg A sp. 6155.
Da det i januar 1999 blev offentligt kendt, at PFA havde  

 udstedt  falske garantier i milliardklassen, havde det den direkte konsekvens  

 for modtageren, ejendomsselskabet CVI A/S, at 4/5 af den samlede bestyrelse  

 aktiverede katapultsædet for at være ude af syne, før man  

 overhovedet havde tænkt tanken - ansvar.
Dermed er problematikken i  

 forbindelse med skandalen omkring Nordisk Fjer igen blevet uhyggeligt aktuel.  

 Her fik de ansvarlige bestyrelsesmedlemmer enten kun bødeforlæg  

 eller meget små bøder - mens de ansvarlige direktører  

 foreløbig er idømt anderledes strenge straffe.
Det er derfor  

 indlysende nødvendigt at få klargjort ansvaret i de enkelte  

 tilfælde, da det af Nordisk Fjer-sagen fremgik, at årsagen til,  

 at straffen til bestyrelsesmedlemmerne kun er blevet til bøder eller  

 bødeforlæg, er bevisets stilling.
Problemstillingen er derfor langtfra ny, men ved tidligere  

 behandling af dette forslag må det samtidig erindres, at  

 industriministeren samt flere partiers ordførere afviste forslaget med  

 den begrundelse, at Nordisk Fjers bestyrelses ansvar ville blive fastlagt ved  

 en domstol.
Det er derfor beskæmmende, at bestyrelsens ansvar i Nordisk  

 Fjer-sagen er afgjort ved vedtagelse af meget små  

 bødeforlæg eller idømmelse af meget små  

 bøder, samtidig med at direktionens ansvar foreløbig er afgjort  

 med idømmelse af ubetingede fængselsstraffe.
 Sat i relation til, hvordan almindelige borgere bliver  

 forfulgt af retssystemet for selv mindre overtrædelser af lovgivningen,  

 er det forstemmende at se, hvor lidt vilje der er til at afsløre og  

 retsforfølge personer, som er årsag til milliardtab, og dette  

 til trods for, at disse personer ofte netop har deres position som  

 bestyrelsesmedlemmer i kraft af særlig indsigt i bl.a. erhvervsforhold,  

 således som det var tilfældet i Nordisk Fjer og nu senest med  

 PFA-koncernens lånegarantier til  ejendomsselskabet CVI A/S.
Når bevisets stilling åbenbart er  

 afgørende for, om bestyrelsesmedlemmer eller direktører bringes  

 for en domstol, er det nødvendigt at betragte reglerne om  

 bevisførelsen.
Der bør ske en opstramning ved at styrke  

 anklagemyndighedens mulighed for at løfte bevisbyrden, således  

 at bestyrelsesmedlemmers og direktørers ansvar nemmere kan  

 prøves ved en domstol.
 En sådan opstramning vil åbenlyst gavne  

 bestyrelsesmedlemmer og direktører, som dermed kan få en klar  

 juridisk afklaring af skyldsspørgsmålet, og - ikke at forglemme  

 -  styrke den almindelige befolknings retsopfattelse, således at  

 sagerne ikke afgøres uden behandling af domstolene.
Efter Fremskridtspartiets mening kan det gøres  

 relativt enkelt, og samtidig undgås store detaljerede lovtekniske  

 problemer.
Forslagsstillerne foreslår derfor følgende to  

 løsningsmodeller, som begge sigter på at sikre det for  

 bestyrelsesmedlemmer nødvendige engagement:
1.	Ønsker et bestyrelsesmedlem at træde ud af bestyrelsen,  

 skal det ske på et bestyrelsesmøde og ikke som nu, hvor det blot  

 skal oplyses til Erhvervs- og Selskabsstyrelsen og Københavns  

 Fondsbørs.
På bestyrelsesmødet føres ønsket  

 til protokols - eventuelt med angivelse af årsag - således at  

 senere bestyrelsesmedlemmer kan få kundskab om årsagen. (Denne  

 fremgangsmåde modsvarer i det store og hele de regler, der  

 gælder, hvis selskabets revisor ønsker at afslutte sit  

 engagement.) 2.	Bestyrelsen "hæfter" kollektivt, det vil sige, hele  

 bestyrelsen har ansvaret / erstatningspligt - medmindre det kan bevises, at  

 et bestyrelsesmedlem på et tidligere tidspunkt har taget afstand fra de  

 pågældende dispositioner, eksempelvis på et tidligere  

 bestyrelsesmøde. (Dette svarer stort set til de regler, der er  

 gældende i tysk selskabsret.) Skal man fortsat her i landet føle sig hævet  

 over bananrepublikkerne i den tredje verden, er det på tide, at der  

 bliver strammet op på dette område.
Anklagemyndigheden opgiver i  

 alt for mange sager, hvor der er tale om millionsvindel, at rejse tiltale i  

 henhold til straffelovens bestemmelser, fordi domstolene stiller så  

 store beviskrav, at det nærmest er umuligt at gennemføre en  

 straffesag med succes.
Det må fortsat være i alles interesse, at  

 plattenslageri begrænses mest muligt.
Det er tvingende  

 nødvendigt, at det er troværdige, professionelle eksperter, der  

 beklæder bestyrelsesposterne i aktieselskaber og ikke »kendisser« -  

 uden den nødvendige tid og ekspertise.
Det vil ovennævnte  

 forslag i høj grad sikre.
Skriftlig fremsættelse Kim Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om skærpelse af  

 visse bestyrelsesmedlemmers og direktørers ansvar.
(Beslutningsforslag nr.
B 89).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
