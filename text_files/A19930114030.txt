 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 510 af 30. juni 1993 om folkehøjskoler, efterskoler,  

 husholdningsskoler og håndarbejdsskoler foretages følgende ændringer:
 1. I § 20, stk. 1, nr. 1, udgår »og  

 specialundervisning«.
 2. I § 23, stk. 1, 4. pkt., ændres »For skoler, der  

 begynder virksomhed i finansåret eller året før,» til: »For øvrige  

 skoler«.
 3. § 24, stk. 1, affattes således:
»Af bevillingen til driftstilskud afsættes for hver skoleform på de  

 årlige finanslove eventuelt et særligt tilskud til udgifter til vikar for  

 forstandere og lærere under længere sygdom, graviditet, barsel, adoption,  

 organisationsarbejde og kursusdeltagelse.« 4. I § 24, stk. 2, 2. pkt., og § 31, stk. 3, 1.  

 pkt., udgår », nr. 1«.
5. I § 24, stk. 4, 2. pkt., indsættes efter »§ 14,  

 stk. 1«: », 1. pkt.« 6. § 24, stk. 5, affattes således:
»Stk. 5.  Til skoler, der har været i virksomhed i  

 hele det skoleår, der slutter året før finansåret, ydes taxametertilskud ud  

 fra antallet af årselever og lærernes fordeling på skalatrin  

 (lærerlønsfaktoren) i dette skoleår.
Til øvrige skoler fordeles puljen ud fra  

 antallet af årselever i finansåret og den gennemsnitlige lærerlønsfaktor for  

 skoleformen.
Ministeren fastsætter nærmere regler om fordelingen, herunder om  

 lærerlønsfaktorens opgørelse og vægt, og kan fastsætte regler om mindste  

 antal faste lærere pr. årselev.« 7. § 24, stk. 6, affattes således:
»Stk. 6.  For skoler, der har været i virksomhed i  

 hele det skoleår, der slutter året før finansåret, reguleres  

 taxametertilskuddet med halvdelen af takstbeløbet gange forskellen i  

 årselevtal mellem det skoleår, der slutter i finansåret, og skoleåret før.  

 For øvrige skoler reguleres tilskuddet med hele takstbeløbet gange forskellen  

 mellem det forventede og opnåede årselevtal i finansåret.« 8. § 27 affattes således:
»§ 27.  Staten yder tilskud med en fast takst pr.  

 elev til specialundervisning og anden specialpædagogisk bistand til elever  

 med særlige behov.
Til skoler, der har et samlet særligt undervisningstilbud,  

 ydes tilskud på grundlag heraf, eventuelt med en nedsat takst pr. elev.
 Stk. 2.  Taksten pr. elev, herunder en eventuelt nedsat  

 takst, fastsættes på de årlige finanslove.
Stk. 3.  Undervisningsministeren fastsætter nærmere  

 regler om betingelser for tilskud, herunder om et eventuelt maksimum for det  

 antal elever, der ydes tilskud til på det enkelte kursus.« 9. I § 39, stk. 1, ændres »der anvendes til beregning  

 af 6 pct.-indkomstskat efter personskattelovens § 8 før det deri nævnte  

 bundfradrag« til: »der anvendes til beregning af indkomstskat efter  

 personskattelovens § 7, dog før de deri nævnte bundfradrag og fradrag for  

 grundbeløb, samt med tillæg af aktieindkomst, der beskattes efter  

 personskattelovens § 8 a, stk. 2«.
 10. § 39, stk. 2-6, ophæves.
 Stk. 7  og 8 bliver herefter stk. 2 og 3.
 11. I § 39, stk. 7 og 8, der bliver stk. 2 og 3,  

 ændres »jf. stk. 1-6« til: »jf. stk. 1«.
 12. § 42, stk. 1, ophæves, og i stedet indsættes:
 »Den kommune, hvor elever på efterskoler er tilmeldt folkeregistret  

 ved kursets begyndelse, yder elevstøtte til nedsættelse af elevbetalingen.  

 Støtten ydes til elever, der opfylder betingelserne for at få statslig  

 elevstøtte, jf. §§ 37 og 38.
Stk. 2.  Stk. 1 gælder også elever på ungdomshøjskoler,  

 husholdningsskoler og håndarbejdsskoler, der ikke er fyldt 18 år ved kursets  

 begyndelse.« Stk. 2  og 3 bliver herefter stk. 3 og 4.
 13. I § 52, stk. 1, indsættes som 2. pkt.:
»Ministeren kan herudover fastsætte regler om overgangstilskud i 1994  

 efter konkret vurdering til skoler, hvis årselevtal i skoleåret 1992-93 er  

 væsentlig mindre, end årselevtallet ville være ved beregning af rammetilskud  

 for 1994 efter den tidligere støttelov.« 14. I § 53, stk. 6, indsættes efter  

 »lejeudgifter«: »eller tilskud ud fra antal årselever i  

 skoleåret før finansåret og en gennemsnitlig takst pr. årselev, jf. § 25,  

 stk. 5«.
§ 2 Loven træder i kraft den 1. januar 1994. § 1, nr. 9, 10 og 11, træder dog  

 først i kraft den 1. januar 1996.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
