 I medfør af § 11 a, stk. 1, § 11 b og § 28, stk. 5, i lov om  

 kvalitetskontrol med fisk og fiskevarer, jf. lovbekendtgørelse nr. 649 af 4.  

 august 1993, fastsættes:
Område § 1.  Bekendtgørelsen omfatter indførsel i Danmark af  

 fisk, herunder toskallede bløddyr, og fiskevarer samt snegle og sneglevarer,  

 der hidrører eller afsendes fra Albanien, samt videreforsendelse af sådanne  

 varer til andre lande inden for Den Europæiske Union (EU-lande).
 Stk. 2.  Endvidere omfatter bekendtgørelsen omsætning,  

 opbevaring, tilvirkning eller transport af de varer, der er nævnt i stk. 1.
 Indførsel m.v.
 § 2.  Det er forbudt her til landet at indføre,  

 omsætte, opbevare, tilvirke, transportere eller til andre EU-lande at  

 videreforsende fisk, herunder toskallede bløddyr, og fiskevarer samt snegle  

 og sneglevarer, der hidrører eller afsendes fra Albanien.
Straffe- og ikrafttrædelsesbestemmelser § 3.  Overtrædelse af § 2 straffes med bøde eller  

 hæfte.
 § 4.  Bekendtgørelsen træder i kraft den 20. oktober  

 1994 og gælder indtil den 31. oktober 1994.
Landbrugs- og fiskeriministeriet, den  

 14. oktober 1994 Henrik Dam Kristensen / Mogens Nielsen (* 1) Bekendtgørelsen indeholder bestemmelser, der gennemfører  

 Kommissionens beslutning nr. 94/621, EF-Tidende 1994 L 246 s. 25.
