A-skat - indeholdelse Spørgsmål 1. Kan en  

 filmproducent i forbindelse med vederlæggelsen af en skuespiller udbetale det  

 fulde honorar til agenten uden indeholdelse af A-skat, hvorefter agenten  

 afregner A-skat? 2. Såfremt  

 udbetalingen af skuespillerens honorar sker som beskrevet i spørgsmål 1, vil  

 filmproducenten som arbejdsgiver være ansvarlig for agentens eventuelle  

 manglende indeholdelse af A-skat mv.? 3. Kan en  

 filmproducent udbetale skuespillerhonoraret til agenten, der forestår  

 afregningen overfor skuespilleren efter indeholdelse af A-skat, dog således  

 at  

 der af bruttohonoraret afregnes et honorar til agenten inden beregning af  

 A-skat mv.? 4. Hæfter  

 filmproducenten for den manglende indeholdelse af A-skat såfremt, der  

 foretages  

 bruttoafregning til agenten? 5. Kan producenten afregne  

 agenthonoraret direkte med agenten og udenom skuespilleren således, at  

 skuespillerens bruttohonorar nedsættes tilsvarende? 6. Kan producenten beregne og udbetale  

 agenthonoraret af skuespillerens nettohonorar dvs. efter indeholdelse af  

 A-skat  

 mv., idet der gives transport i agenthonoraret? 7. Kan en skuespiller fakturere  

 filmproducenten for sine ydelser med tillæg af moms ved indgåelse af den i  

 bilag 4 vedlagte aftale? Svar 1. Nej, se  

 sagsfremstilling og begrundelse.
 2. Ja, se  

 sagsfremstilling og begrundelse.
3. Nej, se  

 sagsfremstilling og begrundelse 4. Ja, se  

 sagsfremstilling og begrundelse.
 5. Nej, se  

 sagsfremstilling og begrundelse.
 6. Ja, se  

 sagsfremstilling og begrundelse.
 7. Nej, se  

 sagsfremstilling og begrundelse.
Beskrivelse af  

 de faktiske forhold En branche- og  

 arbejdsgiverorganisation for danske film- og tv-producenter har oplyst, at  

 når  

 spillefilmproducenter engagerer skuespillere til at deltage i en  

 filmproduktion,  

 indgås der en skuespillerkontrakt mellem på den ene side  

 spillefilmproducentens  

 produktionsselskab (herefter kaldet producenten) og på den anden side den  

 enkelte skuespiller direkte.
Det forekommer dog i stigende omfang, at  

 skuespillere gør brug af agenter, som formidler og forhandler  

 skuespillerkontrakten  

 mellem spillefilmproducenten og den enkelte skuespiller.
 Ad spørgsmål 1  

 og 2.
I den første  

 situation fakturerer agenten producenten for det fulde honorar, der tilkommer  

 skuespilleren i henhold til kontrakten.
Agenten afregner herefter A-skat mv.  

 overfor skattemyndighederne.
Producenten afskriver sig i kontrakten ethvert  

 ansvar overfor skattemyndighederne i denne forbindelse.
Eksempel på kontrakt  

 er  

 vedlagt som bilag 1.
 Ad spørgsmål 3  

 og 4.
I denne  

 situation afregner producenten A-skat mv. overfor skattemyndighederne dog  

 således, at der af bruttohonoraret - dvs. forud for beregning af A-skat mv. -  

 afregnes et agenthonorar på eksempelvis 15 % til agenten.
Eksempel på  

 kontrakt  

 er vedlagt som bilag 2.
 Ad spørgsmål 5.
 I nogle  

 situationer betaler producenten agenthonoraret direkte til agenten udenom  

 skuespilleren, således at skuespillerens honorar nedsættes tilsvarende.
 Ad spørgsmål 6.
Spørgsmål 6  

 relaterer sig til den situation, hvor producenten udbetaler  

 skuespillerhonoraret til skuespilleren efter fradrag af A-skat mv.  

 Agenthonoraret beregnes i dette tilfælde af skuespillerens nettohonorar og  

 udbetales af producenten direkte til agenten, idet der gives transport i  

 agenthonoraret.
Eksempel på kontrakt er vedlagt som bilag 3.
 Ad spørgsmål 7.
Forespørgeren  

 ønsker oplyst om en skuespiller kan engageres af filmproducenten som  

 regningsskriver, hvorved skuespilleren fakturerer for sine ydelser med tillæg  

 af moms.
Spørgeren har vedlagt en kontrakt, jf. bilag 4, hvorefter der er  

 faktureret med moms.
Det fremgår i øvrigt af kontraktens punkt 9, at  

 engagementet er indgået på de vilkår, som er indeholdt i overenskomsten  

 mellem  

 Danske Film og Tv-producenter og Dansk skuespillerforbund.
Spørgeren  

 oplyser, at skuespilleren er engageret til at udføre en bestemt rolle i en  

 filmproduktion for et nærmere bestemt honorar.
Skuespilleren tilsiges til  

 optagelser m.v. i overensstemmelse med produktionsplanen på et forud fastsat  

 sted og tidspunkt og er underlagt filmproducentens og instruktørens  

 instruktionsbeføjelse.
Arbejdet udføres på filmproducentens risiko og for  

 dennes regning, idet alle relaterede omkostninger dækkes af denne (herunder  

 bespisning m.v.) med mindre andet særskilt aftales i kontrakten, hvilket dog  

 ikke er tilfældet i den forelagte kontrakt.
Skuespilleren har ikke mulighed  

 for  

 at tilrettelægge sin egen arbejdsdag, og filmproducenten/instruktøren fører i  

 det hele tilsyn og kontrol med, at skuespilleren lever op til den indgåede  

 aftale.
Honoraret fastsættes med udgangspunkt i den på området gældende  

 overenskomst mellem producentforeningen og Dansk Skuespillerforbund.
Der er i  

 kontrakten henvist til overenskomsten, hvorved reglerne om opsigelse m.v.  

 finder anvendelse Spørgers  

 eventuelle opfattelse ifølge anmodning og bemærkninger til sagsfremstilling For så vidt  

 angår spørgsmål 1 - 6, er det Producentforeningens opfattelse, at  

 skuespillernes brug af agenter er producentforeningens medlemmer  

 uvedkommende,  

 hvorfor skuespillerne selv skal forestå betaling til deres respektive  

 agenter.  

 Imidlertid er det et krav fra skuespillere og agenter, hvorfor  

 Producentforeningen på vegne af dets medlemmer må sikre, at de aftalemæssige  

 og  

 skattemæssige aspekter forbundet hermed er korrekte.
 Vedrørende  

 spørgsmål 7 er det producentforeningens opfattelse, at skuespilleren ikke kan  

 anses som selvstændig erhvervsdrivende, men i stedet må anses som  

 lønmodtager,  

 og at lønnen derfor ikke kan udbetales efter regning med tillæg af moms.
SKATs  

 indstilling og begrundelse Spørgsmål 1-6.
 Indeholdelse af  

 A-skat skal foretages i enhver form for vederlag i penge m.m. for personligt  

 arbejde i tjenesteforhold, herunder løn, feriegodtgørelse, honorar, tantieme,  

 provision, drikkepenge og lignende ydelser, jf. kildeskattelovens § 43, stk.  

 1.
 De pågældende  

 aftaler mellem spillefilmsproducent og skuespiller må anses for aftaler om  

 personligt arbejde i tjenesteforhold, hvorfor producenten i henhold til  

 kildeskattelovens § 43, stk. 1, skal indeholde A-skat mv. i forbindelse med  

 udbetaling af skuespillerens fulde vederlag i henhold til kontrakten.
 Dertil kommer  

 producentens pligt til at indeholde AM-bidrag og SP-bidrag i henhold til  

 arbejdsmarkedsfondslovens  

 § 8, stk. 1, litra a.
Efter  

 kildeskattelovens § 46, stk. 1, skal der ske indeholdelse af A-skat i  

 forbindelse  

 med enhver udbetaling af A-indkomst.
De nærmere regler herfor fremgår af  

 kildeskattelovens §§ 46-57, og kildeskattebekendtgørelsen kapitel 3,5,8 og 9  

 samt opkrævningslovens kapitel 2 og opkrævningsbekendtgørelsen §§ 1- 4.
De her  

 omhandlede ordninger, hvor agentens honorar fratrækkes skuespillerens  

 bruttovederlag før indeholdelse af skat, må anses for at være i strid med  

 kildeskattelovens § 46, stk. 3. Ifølge denne bestemmelse går indeholdelse af  

 A-skat forud for andre krav mod den pågældende A-indkomst, herunder modkrav  

 fra  

 den indeholdelsespligtige.
En aftale, hvor skuespillerens udgifter afholdes  

 ved  

 at arbejdsgiveren fratrækker og afregner beløbet, inden der trækkes A-skat,  

 indebærer, at skuespilleren uberettiget opnår et fradrag i den personlige  

 indkomst  

 ved at lade arbejdsgiveren betale sin regning til agenten.
Det medfører  

 endvidere, at agenthonoraret ikke kommer til at fremgå af skuespillerens  

 indkomstopgørelse med mulighed for en ligningsmæssig bedømmelse.
 Dertil kommer,  

 at der ikke er et særskilt aftaleforhold mellem producent og agent om en  

 ydelse,  

 for hvilken agenten har krav på provision fra producenten.
 Til illustration  

 af problemstillingen henvises til  


  

 SKM2001.348.DEP  


,  

 som drejer sig om indberetning efter skattekontrollovens §  

 7 A  

 af honorarer (B-indkomst) til optrædende på en musikfestival.  

 I forliget i Landsretten blev det bl.a. slået fast, at det beløb, hvorom der  

 skal foretages indberetning, omfatter det samlede honorar ifølge kontrakten,  

 herunder tillige den bookingbureauet eventuelt tilkommende provision,  

 medmindre  

 bookingbureauet er antaget særskilt af festivalen og særskilt ved momsbelagt  

 faktura har faktureret festivalen for provision.
I nærværende sag  

 er der ikke udstedt særskilt momsbelagt faktura til producenten, agenten er  

 ikke den direkte kontraktspart i forhold til producenten og udfører heller  

 ikke  

 særskilt tjeneste for denne.
Agenten er skuespillerens kontraktspart og er  

 engageret af denne til alene at varetage skuespillerens interesser.  

 Agenthonoraret er således skuespillerens udgift, ikke producentens.  

 Producenten  

 kan derfor ikke trække agenthonoraret fra i skuespillerens bruttoløn, før der  

 beregnes A-skat, AM-bidrag mv.
 Et agenthonorar,  

 der fratrækkes skuespillerens nettohonorar - det vil sige efter indeholdelse  

 af  

 A-skat - vil ikke være i strid med modregningsforbuddet i kildeskattelovens §  

 46, stk. 3, og der vil således ikke være noget skattemæssigt til hinder for,  

 at  

 agenthonoraret beregnes af nettohonoraret og udbetales af producenten direkte  

 til agenten.
For så vidt  

 angår hæftelsen fremgår det af kildeskatteloven §§ 68 og 69, stk. 1, at  

 lønmodtageren og den indeholdelsespligtige hæfter solidarisk for ikke  

 indeholdt  

 A-skat.
Kravet kan altid rettes mod indkomstmodtageren, medens den  

 indeholdelsespligtige  

 alene hæfter ved udvist forsømmelighed.
Den indeholdelsespligtige må anses at  

 have udvist forsømmelighed i tilfælde som de foreliggende, hvor producenten  

 undlader at indeholde A-skat i udbetalinger, der med rimelig klarhed er  

 omfattet af kildeskattelovens § 43, stk. 1.
 Spørgsmål 7.
 Spørgsmålet om  

 hvorvidt en skuespiller, der engageres til en opgave, er lønmodtager eller  

 selvstændig  

 erhvervsdrivende afgøres konkret.
 Retningslinierne  

 ved afgrænsningen af kategorierne lønmodtager og selvstændigt  

 erhvervsdrivende  

 på skattelovgivningens område findes i personskattelovscirkulæret (cirkulære  

 nr. 129 af 4. juli 1994). Højesteret har ved flere lejligheder, jf. f.eks.  

 SKM.2002.154HR fastslået, at dette cirkulære fastlægger retningslinierne for  

 den skatteretlige sondring mellem kategorierne lønmodtager og selvstændigt  

 erhvervsdrivende.
Det fremgår af  

 cirkulæret, at den, der modtager vederlag for personligt arbejde i et  

 tjenesteforhold anses som lønmodtager.
I de fleste tilfælde er det ikke  

 vanskeligt at afgøre, om der foreligger et tjenesteforhold, idet  

 indkomstmodtageren udfører arbejdet efter arbejdsgiverens anvisninger og i  

 det  

 hele for dennes regning.
 Selvstændig  

 erhvervsvirksomhed er kendetegnet ved, at der for egen regning og risiko  

 udøves  

 en virksomhed af økonomisk karakter med det formål at opnå et overskud.
Der kan i  

 praksis forekomme tilfælde, hvor det er vanskeligt at afgøre, om  

 indkomstmodtageren  

 står i et tjenesteforhold til hvervgiveren eller er selvstændig  

 erhvervsdrivende.
I tvivlstilfælde må afgørelsen ske på grundlag af en samlet  

 bedømmelse  

 af forholdet mellem den, der udfører arbejdet, og den, for hvem det udføres.
Ved vurdering  

 af, om der er tale om tjenesteforhold, kan der efter cirkulæret lægges vægt  

 på  

 en række forhold bl.a., Ingen af de  

 nævnte kriterier er i sig selv afgørende.
De anførte momenter har endvidere  

 ikke lige stor betydning i alle situationer.
I praksis kan det være således,  

 at  

 visse sider af forholdet mellem hvervgiver og indkomstmodtager taler for at  

 statuere tjenesteforhold, mens andre sider taler for, at der foreligger  

 selvstændig erhvervsvirksomhed.
I sådanne tilfælde må afgørelsen bero på en  

 samlet vurdering.
Det er SKATs  

 opfattelse, at skuespillere, der engageres i en filmproduktion, som  

 udgangspunkt må anses som lønmodtagere.
I den forelagte situation vil  

 skuespilleren  

 ikke kunne anses som selvstændig erhvervsdrivende i relation til  

 filmproducenten,  

 men vil i stedet være at anse som lønmodtager.
Der er herved lagt vægt på, at  

 skuespilleren er underlagt producentens instruktionsbeføjelse, og at arbejdet  

 udføres for producentens regning.
Endvidere er kontrakten indgået efter de  

 vilkår, der fremgår af den gældende overenskomst, hvorved lønnen, betaling  

 for  

 overtid, ferie mv. fastsættes efter overenskomsten.
Skatterådets  

 afgørelse og begrundelse Skatterådet  

 tiltræder indstillingen.
