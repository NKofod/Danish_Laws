Bekendtgørelse om inddrivelse af visse  

 EF-fordringer m.v.1) I medfør af §§ 2 og 6 i lov om gensidig bistand ved  

 inddrivelse af visse EF-fordringer m.v., jf. lovbekendtgørelse nr. 627  

 af 15. september 1986, som senest ændret ved lov nr. 218 af 22. april  

 2002, fastsættes:
 § 1. Som danske kontaktmyndigheder  

 udpeges:
 1)	Direktoratet for FødevareErhverv for så vidt  

 angår de fordringer, der er nævnt i artikel 2, litra a, jf. litra  

 i, i Rådets direktiv nr. 76/308/EØF med senere ændringer,  

 jf. bilaget til loven.
 2)	Told- og Skattestyrelsen for så vidt angår de  

 fordringer, der er nævnt i artikel 2, litra b-h, jf. litra i, i  

 Rådets direktiv nr. 76/308/EØF mod senere ændringer, jf.  

 bilaget til loven.
 § 2. Bestemmelser udstedt af Det Europæiske  

 Fællesskab med hjemmel i artikel 22 i direktiv nr. 76/308/EØF  

 med senere ændringer finder anvendelse ved behandling af sager om  

 inddrivelse af fordringer, der er omfattet af direktivet.
 § 3. Kontaktmyndighederne, jf. § 1,  

 underretter hvert år Skatteministeriet om antallet af anmodninger om  

 oplysninger, meddelelser og inddrivelse, der afsendes og modtages hvert  

 år, fordringernes størrelse og de inddrevne beløb.  

 Skatteministeriet videregiver hvert år de samlede oplysninger til  

 EU-kommissionen, jf. artikel 25, 2. led, i direktiv nr. 76/308/EØF med  

 senere ændringer.
 § 4. Bekendtgørelsen træder i kraft  

 den 30. juni 2002.
 Stk. 2. Bekendtgørelse nr. 739 af 30. november  

 1989 ophæves.
Justitsministeriet, den 20. juni  

 2002 Bendt Bendtsen /Thorkild Fogde 1)   

  Bekendtgørelsen indeholder bestemmelser, der gennemfører  

 Rådets direktiv 2001/44/EF af 15. juni 2001, EF-Tidende 2001 L 175 s.  

 17, om ændring af direktiv 76/308/EØF af 19. marts 1976,  

 EF-Tidende 1976 L 73 s. 18, og Kommissionens direktiv 77/794/EØF af 4.  

 november 1977, EF-Tidende 1977 L 333 s. 11, som ændret ved  

 Kommissionens direktiver 85/479/EØF af 14. oktober 1985, EF-Tidende  

 1985 L 285 s. 65, og 86/489/EØF af 24. september 1986, EF-Tidende 1986  

 L 283 s. 23.
