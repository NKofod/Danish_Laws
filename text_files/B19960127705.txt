 I medfør af § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) m.v., fastsættes:
Formål, udbud og adgangskrav § 1.  Formålet med merkonomuddannelsen er at give  

 deltagerne et kvalificeret grundlag for at varetage funktioner i deres  

 erhverv inden for kommercielle og administrative fagområder.
 Stk. 2.  Formålet med teknonomuddannelsen er at give  

 deltagerne et kvalificeret grundlag for at varetage funktioner i deres  

 erhverv inden for tekniske og administrative fagområder.
§ 2.  Undervisningsministeriet godkender skoler til at  

 udbyde uddannelserne.
En godkendelse kan tilbagekaldes.
 § 3.  Skolen skal gennemføre en eller flere  

 uddannelseslinjer, jf. § 7. Kravet kan opfyldes i et på forhånd fastlagt  

 samarbejde med en eller flere erhvervsskoler inden for rimelig geografisk  

 afstand.
 § 4.  Skolen yder interesserede oplysning og  

 vejledning om uddannelsens mål og om de krav, som uddannelsen stiller til  

 deltageren, samt om adgangskrav m.v.
§ 5.  Deltageren kan vælge at gennemføre en samlet  

 uddannelse eller at gennemføre et eller flere fag.
Tilmelding og optagelse  

 finder sted for hvert fag.
 Stk. 2.  Skolen kan bestemme, at optagelse i visse  

 enkeltfag er betinget af, at deltageren har gennemført det indledende kursus  

 i virksomhedsøkonomi, og at deltageren i øvrigt har faglige forudsætninger  

 for at kunne gennemføre det pågældende fag.
Struktur og varighed § 6.  Uddannelsen er en erhvervsrettet  

 deltidsuddannelse, der kan tilrettelægges på heltid inden for en tidsramme af  

 op til 1 års varighed.
 § 7.  Hvert fag har et omfang svarende til en normeret  

 arbejdstid for deltagerne på 12,5 pct. af et arbejdsår, medmindre andet er  

 fastsat i reglerne om fagene, jf. bilag 1 til denne bekendtgørelse.
 Stk. 2.  En samlet uddannelse består af en  

 uddannelseslinje med 6 fag a 12,5 pct. af et arbejdsår, jf. dog stk. 1, der  

 skal udgøre en afrundet faglig helhed, jf. bilag 1.
 Stk. 3.  I merkonomuddannelsen består en  

 uddannelseslinje normalt af tre fællesfag og tre specialefag, jf. bilag 1.
 Stk. 4.  I teknonomuddannelsen består en  

 uddannelseslinje af to fællesfag og fire specialefag, jf. bilag 1.
 Stk. 5.  Der er knyttet studiekredsarbejde, jf. §§ 9-11,  

 til fagene, som anført i bilag 1.
 Stk. 6.  Skolen kan tilbyde suppleringsfag, jf. bilag 1,  

 der ikke indgår i en uddannelseslinje.
Indhold, mål og tilrettelæggelse § 8.  Skolen fastsætter fagplaner for undervisningen,  

 hvis krav mindst svarer til kravene i ministeriets vejledende fagplaner, jf.  

 bilag 1.
 Stk. 2.  Skolens fagplaner skal angive fagenes formål,  

 mål og indhold.
 Stk. 3.  Ved fagplanernes udformning tages særligt  

 hensyn til, at den uddannede skal have indsigt i og forståelse af  

 beskæftigelsesområdets miljømæssige forhold.
§ 9.  I studiekredsarbejdet udføres et selvstændigt  

 arbejde af den enkelte deltager.
På baggrund af studiekredsarbejdet  

 udfærdiges en rapport.
Stk. 2.  Formålet med studiekredsarbejdet er at sikre  

 dybere indlæring af væsentlige dele af fagets stofområde samt at træne  

 deltagerne i § 10.  Studiekredsarbejdet udføres i grupper eller  

 individuelt efter skolens bestemmelse.
Studiekredsemner tildeles af læreren i  

 samråd med deltagerne.
Det skal fremgå, hvilken del af en grupperapport den  

 enkelte er ansvarlig for.
 Stk. 2.  Skolen afgør, hvornår i undervisningsåret  

 studiekredsarbejdet skal finde sted, og hvornår rapporten skal afleveres.
 Stk. 3.  Inden læreren træffer den endelige afgørelse  

 af, om rapporten kan godkendes, skal den forelægges de øvrige deltagere i  

 undervisningen.
Stk. 4.  Efter forelæggelsen afgiver læreren sin  

 begrundede bedømmelse af rapporten i formen »Godkendt/Ikke  

 godkendt«.
Afgørelsen »Ikke godkendt« træffes af skolens leder  

 eller en anden efter bemyndigelse fra lederen.
 § 11.  Skolen kan fritage for studiekredsarbejde, når  

 deltageren har udført et arbejde, som efter skolens vurdering kan sidestilles  

 med studiekredsarbejde i det pågældende fag.
 § 12.  Undervisningen skal give indsigt i og  

 forståelse af miljømæssige forhold, herunder håndtering af miljømæssige  

 problemstillinger i forbindelse med materialeanvendelse.
Lærerkvalifikationer § 13.  Skolen påser, at lærerne har de fornødne  

 faglige og pædagogiske kvalifikationer for at varetage undervisningen,  

 herunder relevant og aktuel erhvervserfaring.
Eksamen og bedømmelse § 14.  Der afholdes prøve i hvert fag, jf. dog stk. 3.
 Stk. 2.  Hvis faget indeholder studiekredsarbejde, er  

 deltagelse i prøven betinget af, at studiekredsrapporten er godkendt, jf. dog  

 §§ 11 og 18.
 Stk. 3.  I faget Virksomhedsstyring afholdes ikke prøve.  

 I stedet for udarbejdes en hovedopgave.
 § 15.  Skolen kan fritage for prøve, hvis ansøgeren  

 kan dokumentere tilsvarende viden og færdighed inden for faget.
 § 16.  Prøverne er skriftlige eller mundtlige og  

 afholdes normalt to gange årligt.
 Stk. 2.  For så vidt angår prøvernes form, afvikling og  

 tilladte hjælpemidler, gælder reglerne i bilag 2 til denne bekendtgørelse.
§ 17.  Opgaver til de skriftlige prøver stilles af  

 Undervisningsministeriet eller af skolerne, jf. bilag 3 til denne  

 bekendtgørelse.
Ministeriet fastsætter tidspunktet for afholdelse af de  

 skriftlige prøver i fag, hvor opgaverne stilles af ministeriet.
 Stk. 2.  Skolen fastsætter tidspunktet for mundtlige  

 prøver.
Selvstuderende § 18.  I fag, som indeholder studiekredsarbejde, har  

 selvstuderende adgang til eksamen, når de inden en af skolen fastsat frist  

 afleverer et udført arbejde, som efter skolens vurdering kan sidestilles med  

 studiekredsarbejde i det pågældende fag.
Rådgivning § 19.  Undervisningsministeriet sammensætter et  

 rådgivende forum, der med ministeriet drøfter spørgsmål i almindelighed om  

 uddannelsernes udvikling på baggrund af nye eller ændrede kompetencebehov på  

 arbejdsmarkedet og i erhvervslivet.
Det rådgivende forum rådgiver ministeriet  

 om uddannelsernes overordnede formål, mål og strukturelle rammer.
 Stk. 2.  Ministeriet nedsætter midlertidige  

 arbejdsgrupper, der behandler særlige faglige eller pædagogiske spørgsmål med  

 henblik på konkret faglig eller pædagogisk fornyelse af uddannelserne.
Andre regler § 20.  Undervisningsministeriet kan fravige  

 bekendtgørelsen, når det findes begrundet i usædvanlige forhold eller som led  

 i tidsbegrænsede forsøg.
 § 21.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
Klager § 22.  Klager over skolens afgørelser efter denne  

 bekendtgørelse kan for så vidt angår retlige spørgsmål indbringes for  

 Undervisningsministeriet af den, som afgørelsen vedrører.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
Ikrafttrædelses- og overgangsbestemmelser § 23.  Bekendtgørelsen træder i kraft den 11. januar  

 1997.
 Stk. 2.  Bekendtgørelse nr. 729 af 24. august 1992 om  

 bekendtgørelse om merkonomuddannelsen og teknonomuddannelsen ophæves.
 Stk. 3.  Personer, der har påbegyndt uddannelsen i  

 henhold til de regler, der er nævnt i stk. 2, den 11. januar 1997 eller  

 tidligere, kan afslutte uddannelsen efter de hidtidige regler indtil udgangen  

 af skoleåret 1996/97.
Undervisningsministeriet, den 18.  

 december 1996 Ole Vig Jensen / Jette Petersen December 1996 Bilag 1 Uddannelsernes linjer og fag.
 Studiekredsarbejde og suppleringsfag.
 (* 1) Anvendes sidste gang i skoleåret 1995/96.
 (* 2) Der læses et af fagene Eksportsalg på konsumentmarkeder eller  

 Eksportsalg på producentmarkeder.
 (* I nedennævnte uddannelseslinjer gælder der særlige regler for  

 studiekredsarbejdet i følgende fag:
I uddannelseslinjen Finansiering udføres der kun studiekredsarbejde i et  

 af fagene Finansiel planlægning og investering og Finansiering, i uddannelseslinjen Markedsføring udføres der kun studiekredsarbejde i et  

 af fagene Markedsføring II og Markedsføring III, og i uddannelseslinjen Regnskabsvæsen udføres der kun studiekredsarbejde i et  

 af fagene Eksternt regnskabsvæsen og Internt regnskabsvæsen.
 Disse regler gælder, selv om de nævnte fagpar ikke læses som led i en  

 uddannelseslinje.
MERKONOM Suppleringsfag Suppleringsfag indgår ikke i den samlede merkonomuddannelse.
Omfang Følgende suppleringsfag har et omfang svarende til en normeret arbejdstid  

 på 6,25 pct. af et arbejdsår:
 Arbejdsret II.
 Konkurs, akkord og andre former for kreditorforfølgning.
 Produktansvar.
 Projektstyring.
 Statistik I.
 Statistik II.
 Virksomhedens forsikringer.
 Suppleringsfaget Virksomhedsstyring har et omfang svarende til en normeret  

 arbejdstid på 25 pct. af et arbejdsår.
 Suppleringsfaget Insolvensret har et omfang svarende til en normeret  

 arbejdstid på 7,5 pct. af et arbejdsår.
 De øvrige suppleringsfag har et omfang svarende til en normeret arbejdstid  

 på 12,5 pct. af et arbejdsår.
 (* I uddannelseslinjen Miljøledelse udføres der kun studiekredsarbejde i  

 et af fagene Miljøteknologi og Miljørapportering.
 Suppleringsfaget har et omfang svarende til en normeret arbejdstid på 12,5  

 pct. af et arbejdsår.
 Deltagerne kan enten tage en på forhånd fastsat uddannelseslinje med  

 linjebetegnelse eller frit vælge 4 specialefag, dog således at mindst 2 hører  

 til specialefag II (uden linjebetegnelse).
December 1996 Bilag 2 Regler om prøvernes form, afvikling og tilladte hjælpemidler 1. Prøvernes form I alle fag, bortset fra de under afsnit 2 nævnte, er prøverne skriftlige.  

 I Sprog II og III er prøverne mundtlige.
Skriftlige prøver varer 4 timer.
De  

 mundtlige prøver varer 20 minutter inklusive vurdering, og der er 30  

 minutters forberedelsestid.
I virksomhedsstyring afholdes ingen prøve.
I  

 stedet udarbejdes en hovedopgave.
2. Afvikling af prøverne Sprog I: Skriftlig prøve På grundlag af en autentisk tekst på ca. 2.000 ord på det pågældende sprog  

 med kulturelt, sociologisk og/eller kommercielt indhold besvares 3-4  

 kommenteringsspørgsmål fyldigt og selvstændigt på det pågældende sprog.
Sprog II: Mundtlig prøve 1. På grundlag af en række oplysninger på det  

 pågældende sprog gennemføres en situativ dialog.
 2. En ekstemporaltekst på 1.000-1.500 ord med  

 erhvervsrelateret indhold refereres, kommenteres og diskuteres.
 Eksaminationen foregår på det pågældende sprog.
Sprog III: Mundtlig prøve 1. Studiekredsrapporten præsenteres, kommenteres og  

 diskuteres.
 2. En ekstemporaltekst på 1000-2.000 ord med  

 markedsføringsmæssigt indhold refereres, kommenteres og diskuteres.
 Eksaminationen foregår på det pågældende sprog.
Innovation: Mundtlig prøve Eksaminationen sker med udgangspunkt i projektrapporten, medens fagplanens  

 øvrige emner inddrages, hvor det falder naturligt ind i samtalen.
Der lægges  

 vægt på, at eksaminanden kan præstere og fremlægge projektrapportens  

 hovedresultater for lærer og censor og kan indgå i en kvalificeret dialog  

 omkring problemstilling, resultater, beslutninger og overvejelser undervejs i  

 projektforløbet.
 Virksomhedsstyring (suppleringsfag):
Hovedopgave Omfanget af arbejdet i forbindelse med hovedopgaven svarer til 30 pct. af  

 det samlede arbejde i faget.
3. Tilladte hjælpemidler Til samtlige skriftlige prøver må medbringes retskrivningsordbog (ordbog  

 uden forklaringer), lommeregner, regnestok, skabeloner og symboloversigt.
 Såfremt regnestok benyttes, skal det bemærkes i besvarelsen.
 Herudover må der til skriftlige prøver eller forberedelse til mundtlige  

 prøver medbringes hjælpemidler i overensstemmelse med efterfølgende oversigt.
 Hjælpemidlerne må ikke indeholde notater, medmindre det drejer sig om fag,  

 hvor alle skriftlige hjælpemidler er tilladt.
 Det er dog tilladt at foretage understregninger og paragrafhenvisninger i  

 ukommenterede love og/eller ukommenterede lovsamlinger.
December 1996 Bilag 3 Fag, hvori der ved prøverne i november og december 1996 og april og maj  

 1997 stilles opgaver af skolerne:
