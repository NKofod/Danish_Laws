Fremsat den 1. juni 2005 af økonomi‑ og erhvervsministeren (Bendt  

 Bendtsen) Forslag til Lov om ændring af lov om andelsboligforeninger og andre  

 boligfællesskaber (Salg af private andelsboligforeningsejendomme) § 1 I lov om andelsboligforeninger og andre boligfællesskaber,  

 jf. lovbekendtgørelse nr. 652 af 2. juli 2001, som ændret ved § 2 i lov nr.  

 137  

 af 20. marts 2002, § 3 i lov nr. 1219 af 27. december 2003, § 4 i lov nr.  

 1235  

 af 27. december 2003 og § 1 i lov nr. 204 af 29. marts 2004, foretages  

 følgende  

 ændringer:
 1.  

  

 I  

  

 § 2  

  

 indsættes efter stk. 1 som nyt  

 stykke:
»Stk. 2.  

  

 En  

 andelsboligforening kan ikke gyldigt indgå aftale om erhvervelse af en  

 ejendom,  

 der inden for de seneste 5 år har været ejet af en andelsboligforening, et  

 boligaktieselskab eller et boliganpartsselskab.
Reglerne om tilbudspligt i  

 kapitel XVI i lov om leje gælder ikke for ejendomme, der inden for de seneste  

 5  

 år har været ejet af en andelsboligforening, et boligaktieselskab eller et  

 boliganpartsselskab.« Stk. 2-7 bliver herefter stk. 3-8.
 2.  

  

 I  

  

 § 2, stk. 6,  

  

 der bliver stk. 7, ændres  

 »stk. 3« til: »stk. 4«.
 3.  

  

 I  

  

 § 2, stk. 7,  

  

 der bliver stk. 8, ændres  

 »stk. 1-2 og stk. 6« til: »stk. 1, 3 og 7«.
 4.  

  

 I  

  

 § 9, stk. 1,  

  

 ændres »stk. 2-3« til:  

 »stk. 2-4«.
 5.  

  

 I  

  

 § 9, stk. 2,  

  

 ændres »stk. 4-5« til: »stk.  

 5 og 6«.
 6.  

  

 I  

  

 § 15, stk. 1,  

  

 ændres »stk. 3, stk. 4  

 eller stk. 5« til: »stk. 4, 5 eller 6«.
 7.  

  

 I  

  

 § 15  

  

 indsættes efter stk. 7 som nyt  

 stykke:
»Stk. 8.  

  

 Den, der  

 overdrager en ejendom til en andelsboligforening, et boligaktieselskab eller  

 et  

 boliganpartsselskab i strid med reglerne i § 2, stk. 2, jf. § 9, stk. 1,  

 straffes med bøde eller fængsel indtil 4 måneder.
Tilsvarende gælder den, der  

 som tegningsberettiget foretager en sådan handling på vegne af en juridisk  

 person.« Stk. 8 bliver herefter stk. 9.
 8.  

  

 I  

  

 § 16, stk. 5,  

  

 ændres »stk. 3« til: »stk.  

 4«.
§ 2 Stk. 1.  

  

 Loven træder i  

 kraft dagen efter bekendtgørelse i Lovtidende.
 Stk. 2.  

  

 § 2, stk. 2, 1.  

 pkt., jf. § 9, stk. 1, i lov om andelsboligforeninger og andre  

 boligfællesskaber, som affattet ved denne lovs § 1, nr. 1 og 4, finder  

 anvendelse på aftaler om erhvervelse af ejendomme, der efter lovens  

 ikrafttræden er eller har været ejet af en andelsboligforening, et  

 boligaktieselskab  

 eller et boliganpartsselskab.
 Stk. 3.  

  

 § 2, stk. 2, 2.  

 pkt., i lov om andelsboligforeninger og andre boligfællesskaber, som affattet  

 ved denne lovs § 1, nr. 1, finder anvendelse på ejendomme, der efter lovens  

 ikrafttræden er eller har været ejet af en andelsboligforening, et  

 boligaktieselskab eller et boliganpartsselskab.
Bemærkninger til lovforslaget Almindelige bemærkninger 1. Indledning En af regeringens målsætninger er, at der er et bredt udbud af  

 boliger, så det er muligt for den enkelte at skaffe sig en rimelig bolig.
I  

 en  

 periode med stærkt stigende priser på ejerboligmarkedet er andelsboliglovens  

 maksimalprisbestemmelser med til at sikre, at også personer med jævne  

 indkomster har økonomisk mulighed for at skaffe sig en bolig i bl.a. de store  

 byer.
 Der har gennem de senere år været en stigende tendens til, at  

 andelsboligforeninger opløser sig selv og sælger ejendommen til en pris, der  

 er  

 langt over den pris, der kan opnås efter andelsboliglovens maksimalpriser.  

 Dermed overgår prisbillige andelsboliger til at være dyre enten leje- eller  

 andelsboliger.
Ved overdragelse af private andelsboliger gælder der efter  

 andelsboliglovens § 5 en øvre grænse for den pris, en andelshaver må sælge  

 sin  

 andel i andelsboligforeningen til.
Maksimalprisreglerne i andelsboligloven er  

 koblet til priserne på det private udlejningsmarked.
Som følge af  

 huslejereguleringen  

 er priserne på især de ældre andelsboliger betydeligt lavere end  

 markedsprisen  

 på tilsvarende ejerboliger.
Når en andelsboligforening beslutter sig for at sælge hele  

 andelsboligforeningsejendommen (likvidation), finder andelsboliglovens  

 prisfastsættelsesregler  

 imidlertid ikke anvendelse.
Det vil sige, at ejendommen kan sælges til den  

 pris, en investor er villig til at give.
Formålet med dette lovforslag er at mindske muligheden for, at  

 andelsboligforeninger i spekulationsøjemed opløser deres andelsboligforening  

 og  

 sælger deres ejendom til en ny andelsboligforening eventuelt med samme  

 medlemmer.
Lovændringen vil medføre, at en ejendom, som sælges af en  

 andelsboligforening, ikke kan erhverves af en privat andelsboligforening  

 inden  

 for en periode på 5 år efter foreningens salg af ejendommen.
Dermed sikres  

 det,  

 at andelsboliger fortsat er koblet til markedet for private  

 udlejningsejendomme, og at forholdsvis prisbillige andelsboliger ikke overgår  

 til at være dyre andelsboliger.
 Med lovforslaget undgås det, at de enkelte andelshavere ved  

 salg af hele andelsboligforeningens ejendom til en ny andelsboligforening  

 eller  

 en andelsboligforening med samme medlemmer som tidligere opnår en økonomisk  

 gevinst ved salget, der er større end den gevinst, de ville have opnået ved  

 salg af de enkelte andele efter andelsboliglovens maksimalprisregler.
2. Baggrunden for lovforslaget Reglerne om drift af private andelsboliger findes i  

 andelsboligloven.
Loven fastsætter en række ufravigelige bestemmelser om  

 stiftelse af foreningen samt om overdragelse og prisfastsættelse af andele.  

 Herudover er det overladt til den enkelte forening gennem vedtægterne for  

 foreningen at fastsætte bestemmelser om indskud, boligafgift,  

 vedligeholdelse,  

 opløsning m.v.
 Andelsboligerne er subsidieret gennem skattesystemet via  

 fritagelsen for ejendomsværdiskat.
Der findes i alt ca. 182.000 andelsboliger fordelt med ca.  

 132.000 traditionelle andelsboliger og ca. 50.000 nye andelsboliger opført  

 efter 1981. Dette skal ses i forhold til, at der findes ca. 216.000  

 ejerlejligheder.
Den årlige tilvækst af andelsboliger udgør for tiden ca.  

 3.000  

 traditionelle andelsboliger og ca. 3.000 nyopførte andelsboliger.  

 80 pct.  

 af de traditionelle andelsboliger ligger i København og Frederiksberg  

 kommuner.  

 I de to kommuner til sammen udgør de traditionelle andelsboliger 31 pct. af  

 boligmassen.
I Århus Kommune udgør de traditionelle andelsboliger 2 pct. af  

 boligmassen.
Andelsboliger er ligesom lejeboliger en reguleret boligform.
I  

 andelsboliglovens § 5 er der fastsat regler for, hvilken pris en sælger af en  

 andelsbolig højst kan beregne sig ved videresalg af andelen.
Efter disse  

 regler  

 må prisen på en andelsbolig ikke overstige, hvad værdien af andelen i  

 foreningens formue, forbedringer i lejligheden og dens vedligeholdelsesstand  

 med rimelighed kan betinge.
 Andelsboligmarkedet er via prismaksimeringsreglerne i  

 andelsboligloven koblet til det private udlejningsmarked, som pga.  

 huslejereguleringen er betydeligt lavere end markedsprisen for tilsvarende  

 boliger.
 Andelsboliglovens maksimalprisregler finder ikke anvendelse,  

 når en andelsboligforening beslutter sig for at sælge hele  

 andelsboligforeningsejendommen (likvidation). Det vil sige, at ejendommen  

 frit  

 kan sælges til den pris, som en køber (typisk en investor) er villig til at  

 give.
 Der har gennem en periode som nævnt været en tendens, hvor  

 andelsboligforeninger likvideres, og ejendommen sælges samlet til en  

 investor.  

 Ved de hidtil sete likvidationer opnår beboeren en pris, der er højere end  

 den  

 pris, beboeren ville kunne beregne sig, hvis vedkommende solgte andelen på  

 almindelig vis efter andelsboliglovens maksimalpriser.
 Skatteministeriet, Socialministeriet og Økonomi- og  

 Erhvervsministeriet har på den baggrund gennemført en analyse af salg af  

 ejendomme tilhørende private andelsboligforeninger.
Analysen viser, at i perioden 2000-2005 (medio april) har 109  

 private andelsboligforeninger solgt deres ejendom.
Der er tilsyneladende tale  

 om en stigende tendens, derved at der er sket en væsentlig stigning i  

 antallet  

 af salg fra 2003 til 2004, idet ca. 40 pct. af de solgte ejendomme er solgt i  

 2004. De solgte ejendomme omfatter i alt 971 boliger.
 Indtil nu er der i praksis set to varianter af salg af  

 andelsboligforeningsejendomme, som begge vedrører ældre ejendomme:
I den ene variant opløses andelsboligforeningen, og beboerne  

 fraflytter helt eller delvist ejendommen.
Ejendommen sælges til en investor,  

 der renoverer boligerne og efterfølgende driver ejendommen som privat  

 udlejningsejendom.
Derved flyttes de renoverede boliger ud af det  

 omkostningsbaserede huslejeprincip og over i det markedslejebaserede  

 huslejeprincip.
I den anden variant opløses foreningen, og beboerne fraflytter  

 helt eller delvist ejendommen.
Ejendommen sælges til en investor, der  

 renoverer  

 ejendommen, hvis der er behov derfor.
Derefter sælges ejendommen på ny til en  

 privat andelsboligforening.
Ved salg af andele i en andelsboligforening i  

 forbindelse med foreningens stiftelse gælder andelsboliglovens  

 maksimalprisregler ikke, hvorfor der ved sådanne salg er set priser, som er i  

 nærheden af prisen for tilsvarende ejerboliger.
Herudover er der kendskab til en tredje variant, hvorefter  

 andelsboligforeningen opløses og foreningens ejendom sælges direkte eller  

 gennem en stråmand til de samme andelshavere, som derefter danner en ny  

 andelsboligforening.
Den nye andelsboligforening køber ejendommen tilbage til  

 en pris betragteligt over den maksimalpris, andelshaverne før salget har  

 kunnet  

 opnå.
Omfanget af værdiforøgelsen beror alene på andelshavernes skøn, da der  

 ikke er nogen reel tredjemand involveret.
Der er dog endnu ikke kendskab til  

 variantens gennemførelse i praksis.
 Analysen tegner et billede af, at den mest udbredte variant er  

 den, hvor en andelsboligforening sælger sin ejendom til en investor, som  

 sælger  

 videre til en ny andelsboligforening.
Det har vist sig, at salg af andelsboligforeningsejendomme især  

 har fundet sted i mindre foreninger (med under 10 boliger), hvor det alt  

 andet  

 lige har vist sig at være lettere at opnå flertal blandt andelshaverne for en  

 beslutning om salg af foreningens ejendom.
En beslutning om opløsning af en  

 andelsboligforening kan alt efter det nærmere indhold af foreningsvedtægten  

 træffes på en generalforsamling og med enten 2/3 eller 3/4 flertal.
 Det må herefter lægges til grund, at salg af  

 andelsboligforeningsejendomme fortsat kun sker i begrænset omfang og typisk i  

 små ejendomme.
Hensigten med prisreguleringen af andelsboliger er at bevare  

 relationen til udlejningsejendomme.
Dette formål omgås, når andelshavere, der  

 har købt deres ejendom billigt via lejelovens tilbudspligtsregler, og som er  

 undtaget fra at betale ejendomsværdiskat, efterfølgende sælger hele  

 ejendommen.  

 Dette kan på sigt medføre, at udbuddet af prisbillige boliger i de største  

 byer  

 mindskes.
På denne baggrund ønsker regeringen at begrænse antallet af  

 salg af ejendomme tilhørende private andelsboligforeninger.
Det bemærkes i  

 den  

 forbindelse, at man ikke kan afskære en privat forening fra at beslutte sig  

 for  

 at likvidere.
3. Lovforslagets indhold Der findes ikke regler i andelsboligloven, som kan bringes i  

 anvendelse over for de salg af ejendomme tilhørende private  

 andelsboligforeninger, som i stigende omfang finder sted.
 Derfor foreslås det, at der i andelsboligloven indføres et  

 forbud mod, at en andelsboligforening erhverver en ejendom, der ejes af en  

 andelsboligforening eller som inden for de seneste 5 år har været ejet af en  

 andelsboligforening.  

 Det foreslås endvidere, at lejelovens regler i kapitel XVI om tilbudspligt  

 ikke  

 skal finde anvendelse i den foreslåede 5-årsperiode.
 Det er hermed hensigten at udelukke de eksisterende muligheder  

 for, at en ejendom tilhørende en privat andelsboligforening kan erhverves af  

 en  

 ny privat andelsboligforening  enten direkte eller med et mellemled.  

 For at  

 dette kan gennemføres effektivt, vil det udover at indsætte et direkte forbud  

 mod sådanne erhvervelser i loven også være nødvendigt at sikre, at den køber  

 af  

 ejendommen, som efter købet driver ejendommen som privat udlejningsejendom,  

 ikke tvinges til at tilbyde lejerne at overtage ejendommen på andelsbasis  

 efter  

 lejelovens regler om tilbudspligt.
Der foreslås endvidere indført et forbud mod, at ejendommen  

 inden for samme 5-årsperiode ikke kan erhverves af et boligaktie- eller  

 boliganpartsselskab omfattet af andelsboliglovens kapitel III.
Som følge af,  

 at  

 de nævnte boligfællesskabstyper i forhold til prisfastsættelsen er reguleret  

 på  

 samme måde som de private andelsboliger, er det også fundet nødvendigt at  

 sikre, at andelsboligforeningsejendomme heller ikke vil kunne erhverves af et  

 boligaktie- eller boliganpartsselskab.
Boligaktie- og boliganpartsselskaber er som nævnt også  

 karakteriseret ved at være undergivet maksimalprisbestemmelser.
Derfor  

 vurderes  

 der at være behov for, at det foreslåede forbud også skal gælde for disse  

 boligfællesskaber.
Der er ikke kendskab til overdragelser af ejendomme  

 tilhørende boligaktie- og boliganpartsselskaber, men i princippet er  

 problemstillingen den samme for disse selskaber som for private  

 andelsboligforeninger.
 Det foreslås endelig, at overdragelser i strid med forbudet kan  

 straffes med bøde eller fængsel i indtil 4 måneder, hvilket svarer til den  

 strafferamme, som er gældende efter andelsboliglovens § 15.
4. Økonomiske og administrative konsekvenser  

 for stat, amter og kommuner Lovforslaget forventes ikke at få nævneværdige økonomiske og  

 administrative konsekvenser for stat, amter og kommuner.
5. Økonomiske og administrative konsekvenser  

 for erhvervslivet Den del af lovforslaget, der vedrører forbud mod erhvervelse af  

 en andelsboligforening, vurderes ikke på det foreliggende grundlag at få  

 økonomiske eller administrative konsekvenser for erhvervslivet.
Den del af lovforslaget, der suspenderer lejelovens  

 bestemmelser om tilbudspligt, vurderes at kunne medføre positive strukturelle  

 konsekvenser og administrative lettelser for erhvervslivet.
Dette skyldes, at  

 sælgeren ikke vil være forpligtet til at fremsætte et tilbud til samtlige af  

 ejendommens lejere, men kan sælge ejendommen på markedsvilkår til den køber,  

 som sælgeren måtte ønske at sælge til, hvilket vil kunne medføre en større  

 konkurrence på markedet og dermed eventuelt en større omsætning.
Derudover  

 vil  

 en sælger ikke i en 5-årig periode skulle iagttage de forskellige  

 informationsforpligtelser, som tilbudspligten medfører.
Forslaget har været sendt til Erhvervs- og Selskabsstyrelsens  

 Center for Kvalitet i ErhvervsRegulering med henblik på en vurdering af, om  

 forslaget skal forelægges et af Økonomi- og Erhvervsministeriets  

 virksomhedspaneler.  

 Styrelsen vurderer ikke, at forslaget indeholder administrative konsekvenser  

 for erhvervslivet i et omfang, der berettiger, at det bliver forelagt et  

 virksomhedspanel.
Forslaget er derfor ikke forelagt et af Økonomi- og  

 Erhvervsministeriets virksomhedspaneler.
6. Miljømæssige konsekvenser Lovforslaget skønnes ikke at have miljømæssige konsekvenser.
7. Forholdet til EU-retten Lovforslaget indeholder ikke EU-retlige aspekter.
8.  

 Høring Lovforslaget har forud for fremsættelsen af tidsmæssige grunde  

 ikke været sendt i høring, da det er fundet nødvendigt hurtigst muligt at  

 foretage et indgreb, der begrænser antallet af salg af ejendomme tilhørende  

 private andelsboligforeninger.
Lovforslaget er sendt i høring samtidig med  

 fremsættelsen.
 Et udkast af dette lovforslag er samtidig med fremsættelsen  

 sendt i høring hos følgende organisationer m.v.:
 Advokatrådet, Andelsboligforeningernes Fællesrepræsentation,  

 Amtsrådsforeningen, BAT-Kartellet, Boligselskabernes Landsforening,  

 Byggeskadefonden, Byggesocietetet, Bygherreforeningen i Danmark, Danmarks  

 Lejerforening, Danske Finansieringsselskabers Landsforening, Dansk Byggeri,  

 Dansk Ejendomsmæglerforening, Dansk Industri, Den Danske Dommerforening, Den  

 Danske Landinspektørforening, Dommerfuldmægtigforeningen, Domstolsstyrelsen,  

 Ejendomsforeningen Danmark, Ejerlejlighedernes Landsforening,  

 Finansministeriet, Finansrådet, Forbrugerrådet, Forbrugerstyrelsen,  

 Foreningen  

 af Rådgivende Ingeniører, Forsikring og Pension, Frederiksberg Kommune, HTS  

   

 Handels, Transport og Serviceerhvervene, Håndværksrådet, Indenrigs- og  

 Sundhedsministeriet, Jydske Grundejerforeninger, Kommunernes Landsforening,  

 Københavns Kommune, Landsbyggefonden, Lejernes Landsorganisation,  

 Praktiserende  

 Arkitekters Råd, Præsidenten for Vestre Landsret, Præsidenten for Østre  

 Landsret, Præsidenten for Københavns Byret, Præsidenterne for retterne i  

 Århus,  

 Ålborg, Odense og Roskilde, Realkreditrådet, Skatteministeriet og  

 Socialministeriet.
Samlet vurdering af konsekvenserne Positive konsekvenser/mindre udgifter Negative konsekvenser/merudgifter Økonomiske og administrative konsekvenser for stat,  

 amter og kommuner Ingen Ingen Økonomiske og administrative konsekvenser for  

 erhvervslivet Enkelte strukturelle fordele Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Bestemmelsen i 1. pkt. indeholder et forbud mod, at en  

 andelsboligforening erhverver en ejendom, der ejes af en andelsboligforening  

 eller som inden for de seneste 5 år har været ejet af en andelsboligforening,  

 et boligaktieselskab eller et boliganpartsselskab.
Omfattet af forbudet er enhver erhvervelse af en sådan ejendom,  

 uanset formålet med erhvervelsen og de nærmere omstændigheder.
Dette gælder  

 således også erhvervelse af en ejendom som led i en sammenlægning eller  

 deling  

 af en andelsboligforening, et boligaktieselskab eller et boliganpartsselskab.
 Forslaget har således den konsekvens, at der i 5-årsperioden  

 ikke gyldigt vil kunne ske erhvervelser som led i en sammenlægning af flere  

 andelsboligforeninger, ligesom en sammenlægning af eksempelvis et  

 boligaktieselskab  

 og en andelsboligforening vil være udelukket.
 Bestemmelsen finder efter lovens § 9 tilsvarende anvendelse ved  

 overdragelse af en ejendom til et boligaktieselskab eller et  

 boliganpartsselskab.
Forbudet har gyldighed mod enhver uden tinglysning på  

 ejendommen.
Erhvervelse i strid med forbudet er uden retsvirkning (en  

 nullitet). Tinglysningsdommeren vil i forbindelse med tinglysning af skøde  

 vedrørende en eventuel overdragelse af en ejendom påse, om en eventuel  

 erhvervelse af ejendommen er i strid med forbudet.
 I  

  

 2. pkt.  

  

 foreslås,  

 at lejelovens regler i kapitel XVI om tilbudspligt ikke skal finde anvendelse  

 i  

 den i 1. pkt. foreslåede 5-årsperiode.
Det er hensigten med det samlede forslag at udelukke de  

 eksisterende muligheder for, at en ejendom tilhørende en privat  

 andelsboligforening erhverves af en ny privat andelsboligforening   

 enten  

 direkte eller med et mellemled.
For at dette kan gennemføres effektivt, vil  

 det  

 udover at indsætte et direkte forbud imod sådanne erhvervelser i loven også  

 være nødvendigt at sikre, at den køber af ejendommen, som efter købet driver  

 ejendommen som privat udlejningsejendom, ikke tvinges til at tilbyde lejerne  

 at  

 overtage ejendommen på andelsbasis efter lejelovens regler i kapitel XVI om  

 tilbudspligt.
 Opretholdelse af lejelovens regler om tilbudspligt for  

 ejendomme omfattet af forbudet giver ingen mening, når der i 1. pkt. foreslås  

 indført et forbud mod erhvervelse af ejendommen af en privat  

 andelsboligforening,  

 og derfor foreslås det, at lejelovens tilbudspligt suspenderes i den  

 foreslåede  

 5-årsperiode.
 Det foreslåede forbud mod en andelsboligforenings erhvervelse  

 af en ejendom ejet af en andelsboligforening berører ikke  

 andelsboligforeningens mulighed for at sælge ejendommen til en køber, som  

 driver ejendommen som privat udlejningsejendom, jf. den ovenfor under de  

 almindelige bemærkninger nævnte variant 1.
Til nr. 2 og 3 Der er tale om konsekvensændringer som følge af lovforslagets §  

 1, nr. 1.
Til nr. 4 Det foreslås med henvisning til den foreslåede nye bestemmelse  

 i § 2, stk. 2, jf. lovforslagets § 1, nr. 1, at forbudet mod, at en  

 andelsboligforening erhverver en ejendom, der ejes af en andelsboligforening,  

 eller som inden for de seneste 5 år har været ejet af en andelsboligforening,  

 et boligaktieselskab eller et boliganpartsselskab, tilsvarende finder  

 anvendelse for et boligaktieselskabs eller et boliganpartsselskabs  

 erhvervelse  

 af ejendom.
 Dette skal ses i sammenhæng med, at reglerne om maksimalpris i  

 andelsboliglovens § 5 også gælder for boligaktieselskaber og  

 boliganpartsselskaber, jf. andelsboliglovens § 11.
 Endvidere indeholder bestemmelsen konsekvensændringer som følge  

 af lovforslagets § 1, nr. 1.
Til nr. 5 og 6 Der er tale om konsekvensændringer som følge af lovforslagets §  

 1, nr. 1.
Til nr. 7 Det foreslås, at der i andelsboligloven indføres en  

 bestemmelse, hvorefter den, der overdrager en ejendom til en  

 andelsboligforening, et boligaktieselskab eller et boliganpartsselskab i  

 strid  

 med reglerne i lovforslagets § 1, nr. 1 (andelsboliglovens § 2, stk. 2),  

 straffes med bøde eller fængsel indtil 4 måneder.
 1. pkt. omfatter ejeren af ejendommen, fx en investor eller en  

 andelsboligforening. 2. pkt. omfatter personer, der som tegningsberettigede  

 handler på vegne af en juridisk person, fx bestyrelsesmedlemmer i en  

 andelsboligforening  

 eller en direktør i et selskab.
 Det forudsættes, at ansvaret i 2. pkt. er subsidiært, således  

 at det kun finder anvendelse, hvor der ikke kan gøres et strafferetligt  

 ansvar  

 gældende mod en juridisk person, fx fordi den juridiske person ikke længere  

 eksisterer.
 Det er alene den, som overdrager ejendommen som sælger, som vil  

 kunne straffes efter bestemmelsen, og ikke den andelsboligforening, der måtte  

 erhverve ejendommen i strid med reglerne som køber.
 Da den foreslåede bestemmelse i lovforslagets § 1, nr. 1  

 (andelsboliglovens § 2, stk. 2), efter lovforslagets § 1, nr. 4, finder  

 tilsvarende anvendelse for boligaktieselskaber og boliganpartsselskaber,  

 finder  

 straffebestemmelsen også anvendelse på disse overdragelser.
Til nr. 8 Der er tale om en konsekvensændring som følge af lovforslagets  

 § 1, nr. 1.
Til § 2 Lovforslaget træder i kraft dagen efter bekendtgørelse i  

 Lovtidende.
 Det foreslås i stk. 2, at den foreslåede bestemmelse i  

 andelsboliglovens § 2, stk. 2, 1. pkt., jf. § 9, stk. 1, finder anvendelse på  

 aftaler om erhvervelse af ejendomme, der på tidspunktet for lovens  

 ikrafttræden  

 er eller efter lovens ikrafttræden har været ejet af en andelsboligforening,  

 et  

 boligaktieselskab eller et boliganpartsselskab.
Det er hensigten med bestemmelsen, at forbudet mod  

 andelsboligforeningers erhvervelse af ejendomme, der de seneste 5 år har  

 været  

 ejet af en andelsboligforening, skal finde anvendelse fremadrettet, således  

 at  

 den omfatter eksisterende andelsboligforeninger og andelsboligforeninger, der  

 er blevet stiftet efter lovens ikrafttræden.
Det er hensigten med  

 overgangsbestemmelsen, at der med begrebet har været ejet alene  

 sigtes til  

 ejendomme, der på et givent tidspunkt efter lovens ikrafttræden har været  

 ejet  

 af en andelsboligforening, et boligaktieselskab eller et boliganpartsselskab.
 Erhvervelsesforbudet vil derimod ikke finde anvendelse på  

 ejendomme, der inden lovens ikrafttræden er blevet erhvervet af en investor.  

 Investorer kan have erhvervet en ejendom fra en andelsboligforening før  

 lovens  

 ikrafttræden i tillid til de på daværende tidspunkt gældende regler og bør  

 derfor ikke rammes af det foreslåede forbud.
 Overgangsbestemmelsen finder med henvisningen til  

 andelsboliglovens § 9, stk. 1, tilsvarende anvendelse på boligaktie- og  

 boliganpartsselskabers aftaler om erhvervelse af ejendomme.
Suspensionen af lejelovens regler om tilbudspligt, jf. den  

 foreslåede bestemmelse i andelsboliglovens § 2, stk. 2, 2. pkt. (forslagets §  

 1, nr. 1), skal følge anvendelsen af erhvervelsesforbudet.
Det foreslåede  

 stk.  

 3 har derfor den konsekvens, at tilbudspligten kun tilsidesættes for  

 ejendomme,  

 der på tidspunktet for lovens ikrafttræden er eller efter lovens ikrafttræden  

 har været ejet af en andelsboligforening, et boligaktieselskab eller et  

 boliganpartsselskab.
 Tilsvarende som for det foreslåede stk. 2 foreslås det med  

 overgangsbestemmelsen i stk. 3, at der med begrebet har været  

 ejet alene  

 sigtes til ejendomme, der på et givent tidspunkt efter lovens ikrafttræden  

 har  

 været ejet af en andelsboligforening, et boligaktieselskab eller et  

 boliganpartsselskab.
Bilag Lovforslaget sammenholdt med gældende lov Gældende formulering Lovforslaget § 1 I lov om andelsboligforeninger og andre  

 boligfællesskaber, jf. lovbekendtgørelse nr. 652 af 2. juli 2001, som ændret  

 ved § 2 i lov nr. 137 af 20. marts 2002, § 3 i lov nr. 1219 af 27. december  

 2003, § 4 i lov nr. 1235 af 27. december 2003 og § 1 i lov nr. 204 af 29.  

 marts 2004, foretages følgende ændringer:
 1.  

  

 I  

  

 § 2  

  

 indsættes efter stk. 1 som nyt  

 stykke:
 § 2.
»Stk. 2.  

  

 En  

 andelsboligforening kan ikke gyldigt indgå aftale om erhvervelse af en  

 ejendom, der inden for de seneste på 5 år har været ejet af en  

 andelsboligforening,  

 et boligaktieselskab eller et boliganpartsselskab.
Reglerne om tilbudspligt i  

 kapitel XVI i lov om leje gælder ikke for ejendomme, der inden for de seneste  

 5 år har været ejet af en andelsboligforening, et boligaktieselskab eller et  

 boliganpartsselskab.« Stk. 2-7 bliver herefter stk. 3-8.
Stk. 6.  

  

 Uanset  

 bestemmelsen i stk. 3 kan en kommune med foreningens samtykke indtræde som  

 andelshaver til andele vedrørende beboelseslejligheder, hvor lejeren ikke  

 ønsker at indtræde som medlem.
Udlejede lejligheder, der overtages af  

 kommunen som andelshaver, skal ved ledighed søges overdraget til nye  

 andelshavere.
Kommunen kan ikke betinge sit medlemskab af indflydelse på  

 ejendommens eller foreningens drift udover, hvad stemmeret for de af kommunen  

 overtagne andele berettiger til.
Kommunen kan heller ikke betinge sig  

 særstilling i forhold til de andre medlemmer.
De af kommunen tegnede andele  

 medregnes ikke, når der i lovgivningen er stillet krav om, at et vist antal  

 beboere skal være medlemmer af andelsboligforeningen.
 2.  

  

 I  

  

 § 2, stk. 6,  

  

 der bliver stk. 7, ændres  

 »stk. 3« til: »stk. 4«.
 Stk. 7.  

  

 Bestemmelserne  

 i stk.1-2 og stk. 6, gælder ikke for andelsboligforeninger, der er omfattet  

 af kapitel 10 i lov om boligbyggeri eller kapitel 11 a eller kapitel 11 b i  

 lov om almene boliger samt støttede private andelsboliger m.v.
 3.  

  

 I  

  

 § 2, stk. 7,  

  

 der bliver stk. 8, ændres  

 »stk. 1-2 og stk. 6« til: »stk. 1, 3 og 7«.
 § 9.  

  

 Ved  

 overdragelse af en ejendom til et boligaktieselskab eller et  

 boliganpartsselskab  

 finder reglerne i § 2, stk. 2-3, samt § 3 tilsvarende anvendelse.
 4.  

  

 I  

  

 § 9, stk. 1,  

  

 ændres »stk. 2-3« til:  

 »stk. 2-4«.
 Stk. 2.  

  

 Ved  

 finansiering af en aktionærs eller en anpartshavers indskud i selskabet  

 finder reglen i § 2, stk. 4-5, tilsvarende anvendelse.
 5.  

  

 I  

  

 § 9, stk. 2,  

  

 ændres »stk. 4-5« til:  

 »stk. 5 og 6«.
§ 15.  

  

 Overtrædelse  

 af reglerne i § 2, stk. 3, stk. 4 eller stk. 5, straffes med bøde eller  

 fængsel indtil 4 måneder 6.  

  

 I  

  

 § 15, stk. 1,  

  

 ændres »stk. 3, stk. 4  

 eller stk. 5« til: »stk. 4, 5 eller 6«.
 Stk. 2-7.
 7.  

  

 I  

  

 § 15  

  

 indsættes efter stk. 7 som nyt  

 stykke:
»Stk. 8.  

  

 Den, der  

 overdrager en ejendom til en andelsboligforening, et boligaktieselskab eller  

 et boliganpartsselskab i strid med reglerne i § 2, stk. 2, jf. § 9, stk. 1,  

 straffes med bøde eller fængsel indtil 4 måneder.
Tilsvarende gælder den, der  

 som tegningsberettiget foretager en sådan handling på vegne af en juridisk  

 person.« Stk. 8 bliver herefter stk. 9.
 § 16.
 Stk. 5.  

  

 Optages et  

 medlem i foreningen i strid med reglen i § 2, stk. 3, kan han kræve et  

 eventuelt erlagt beløb tilbagebetalt.
 8.  

  

 I  

  

 § 16, stk. 5,  

  

 ændres »stk. 3« til:  

 »stk. 4«.
§ 2 Stk. 1.  

  

 Loven træder i  

 kraft dagen efter bekendtgørelse i Lovtidende.
 Stk. 2.  

  

 § 2, stk. 2,  

 1. pkt., jf. § 9, stk. 1, i lov om andelsboligforeninger og andre  

 boligfællesskaber, som affattet ved denne lovs § 1, nr. 1 og 4, finder  

 anvendelse på aftaler om erhvervelse af ejendomme, der efter lovens  

 ikrafttræden  

 er eller har været ejet af en andelsboligforening, et boligaktieselskab eller  

 et boliganpartsselskab.
 Stk. 3.  

  

 § 2, stk. 2,  

 2. pkt., i lov om andelsboligforeninger og andre boligfællesskaber, som  

 affattet ved denne lovs § 1, nr. 1, finder anvendelse på ejendomme, der efter  

 lovens ikrafttræden er eller har været ejet af en andelsboligforening, et  

 boligaktieselskab eller et boliganpartsselskab.
