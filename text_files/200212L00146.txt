Fremsat den 29. januar 2003 af  

 økonomi- og erhvervsministeren (Bendt Bendtsen) Forslag til Lov om ændring af lov om  

 Handelsflådens Velfærdsråd (Justering af de søfarendes og redernes bidrag til  

 rådet) § 1 I lov nr. 253 af 25. april 1990 om Handelsflådens  

 Velfærdsråd, som ændret ved lov nr. 212 af 28. marts 2001,  

 foretages følgende ændringer:
 1. I § 5, stk.1, ændres »100 øre« til: »140  

 øre«.
§ 2 Loven træder i kraft den 1. juli 2003.
§ 3 Loven gælder ikke for Færøerne og Grønland, men  

 kan ved kongelig anordning helt eller delvis sættes i kraft for  

 Grønland med de ændringer, som de særlige  

 grønlandske forhold tilsiger.
Bemærkninger til lovforslaget Almindelige bemærkninger 1. Indledning Lovforslagets baggrund Handelsflådens Velfærdsråd er en privat  

 selvejende institution, der er oprettet ved lov.
Velfærdsrådet  

 har til opgave at sikre de søfarendes velfærd til søs og  

 under ophold i land i såvel ind- som udland, f.eks. ved  

 nyhedsformidling, idrætsaktiviteter mv.
Danmark har ratificeret ILO  

 konvention nr. 163 om søfarendes velfærd og er herefter  

 forpligtet til at sikre, at der er velfærdsforanstaltninger for de  

 søfarende og den nødvendige finansiering heraf.
Velfærdsrådets arbejde finansieres ved en  

 særlig lovbestemt afgift på 100 øre pr. dag for hver  

 søfarende, der er forhyret på et dansk handelsskib.
Afgiften  

 betales af den enkelte søfarende og rederen med hver halvdelen.  

 Endvidere yder økonomi- og erhvervsministeren et tilskud til  

 velfærdsarbejdet, der efter loven højst kan svare til den  

 afgift, der samlet er pålagt rederne og de søfarende.
Der har i  

 en lang årrække været praksis for periodisk regulering af  

 afgiften, således at indtægterne i begyndelsen af perioden  

 overstiger udgifterne til velfærdsarbejdet, og at denne reserve  

 anvendes til dækning af underskud i den sidste del af perioden.  

 Afgiften blev senest reguleret for godt 12 år siden.
Med udgangen af  

 2002 forventes Handelsflådens Velfærdsråds egenkapital at  

 være på omkring 3,5 mio. kr., som anses for det laveste  

 acceptable driftsniveau.
Lovforslagets formål og indhold Lovforslaget har til formål at gennemføre et  

 enigt søfartserhvervs ønske om en forhøjelse af deres  

 del af velfærdsafgiften fra 100 øre til 140 øre pr.  

 søfarende, der er forhyret med et dansk handelsskib.  

 Velfærdsafgiften betales direkte til Handelsflådens  

 Velfærdsråd og forhøjelsen af velfærdsafgiften vil  

 sikre en videreførelse af velfærdsarbejdet for søfarende  

 på det hidtidige serviceniveau.
Velfærdsafgiften skal fortsat fordeles ligeligt  

 mellem den søfarende og rederen, og princippet om, at økonomi-  

 og erhvervsministeren yder et tilskud til velfærdsarbejdet, der  

 højst kan svare til den afgift, der samlet er pålagt rederne og  

 de søfarende, bevares.
Fastsættelsen af økonomi- og  

 erhvervsministerens tilskud til velfærdsarbejdet vil som hidtil ske i  

 forbindelse med de årlige finanslovsforhandlinger.
I  

 regeringsgrundlaget fastslås, at regeringen vil føre en stram  

 offentlig udgiftspolitik, således at udgifterne holder sig inden for de  

 fastsatte rammer. Økonomi- og erhvervsministerens tilskud vil derfor  

 ikke blive forhøjet.
Tilskuddet for 2001 var på knapt 2,7 mio.  

 kr.
2. Økonomiske og administrative konsekvenser for  

 det offentlige En forhøjelse af velfærdsafgiften vil ikke  

 medføre administrative og økonomiske konsekvenser for stat,  

 amtskommuner eller kommuner.
3. Økonomiske og administrative konsekvenser for  

 erhvervslivet En forhøjelse af velfærdsafgiften fra 100  

 til 140 øre pr. søfarende pr. dag vil føre til en  

 årlig merudgift på godt 1 mio. for søfartserhvervet, der  

 fortsat vil blive delt ligeligt mellem de søfarende og rederne.  

 Forhøjelsen vil ikke medføre øgede administrative byrder  

 for søfartserhvervet.
4. Miljømæssige konsekvenser Lovforslaget har ingen miljømæssige  

 konsekvenser.
5. Forholdet til EU- retten Forslaget indeholder ingen EU- retlige aspekter.
6. Høring Et udkast til lovforslaget har været sendt til  

 høring hos følgende private og offentlige organisationer og  

 institutioner:
 Danmarks Rederiforening, Bilfærgernes  

 Rederiforening, Rederiforeningen for mindre Skibe, Rederiforeningen af 1895,  

 Danmarks Fiskeriforening, Dansk Navigatørforening, Maskinmestrenes  

 Forening, Radiotelegrafistforeningen af 1917, Metal Søfart,  

 Specialarbejderforbundet i Danmark, Sømændenes Forbund i  

 Danmark, Dansk Sø-Restaurationsforening, RestaurationsBranchens  

 Forbund, Fiskernes Forbund, Hotel-, Restaurant- og Turisterhvervets  

 Arbejdsgiverforening, Handelsflådens Velfærdsråd,  

 Søfartens Arbejdsmiljøråd, Fiskeriets  

 Arbejdsmiljøråd, Dansk Sømandskirke i fremmede Havne,  

 Sømandskoneforeningen af 1976, Beskæftigelsesministeriet,  

 Trafikministeriet, Statsministeriet, Finansministeriet, Forsvarsministeriet,  

 Miljøministeriet, Funktionærernes og Tjenestemændenes  

 Fællesforbund, Statsansattes Kartel, Statstjenestemændenes  

 Centralorganisation II, Forbundet for Offentligt Ansatte, Ledernes  

 Hovedorganisation, Dansk Arbejdsgiverforening, Landsorganisationen i Danmark,  

 Amtsrådsforeningen i Danmark, Kommunernes Landsforening,  

 Arbejderbevægelsens Erhvervsråd, Rigsombudsmanden i  

 Grønland, Grønlands Hjemmestyre.
7. Vurdering af konsekvenser af lovforslaget Positive konsekvenser/ Mindreudgifter (hvis ja, angiv omfang) Negative konsekvenser/ Merudgifter (hvis ja angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen En forhøjelse af velfærdsafgiften fra 100 til  

 140 øre pr. søfarende pr. dag vil medføre en årlig  

 merudgift på godt 1 mio. kr. for søfartserhvervet.
Merudgiften  

 vil fortsat blive delt ligeligt mellem de søfarende og  

 rederne.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget har ingen EU-retlige aspekter Bemærkninger til lovforslagets enkelte  

 bestemmelser Til § 1 Det foreslås, at forhøje  

 velfærdsafgiften fra 100 øre til 140 øre pr. dag for hver  

 søfarende herunder skibsførere i danske handelsskibe eller  

 -fartøjer.
Den personkreds af søfarende, som pålignes  

 afgiften, vil fortsat være den samme, som rederne har pligt til at  

 forsikre efter lov om sikring mod følger af arbejdsskade.
Til § 2 Forhøjelsen forslås gennemført fra 1.  

 juli 2003.
Til § 3 Bestemmelsen fastslår, at ændringsloven ikke  

 gælder for Færøerne og Grønland, men at dennes  

 bestemmelser ved kongelig anordning helt eller delvis kan sættes i  

 kraft for Grønland, med de ændringer, som de særlige  

 grønlandske forhold tilsiger.
Bilag 1 Lovforslaget sammenholdt med gældende lov Gældende formulering Lovforslaget § 5. Midlerne til velfærdsarbejdet tilvejebringes ved en  

 afgift på 100 øre pr. dag for hver søfarende, der er  

 forhyret på et dansk handelsskib, herunder skibsførere, og som  

 er forsikret mod følger af ulykkestilfælde i henhold til lov om  

 arbejdsskadeforsikring.
Afgiften påhviler den søfarende og  

 rederen med halvdelen til hver.
 1. I § 5, stk.1, ændres »100 øre« til: »140  

 øre«.
