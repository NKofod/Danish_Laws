Nr BTL 275 Betænkning over Forslag til lov om ændring af lov om leje, lov om  

 midlertidig regulering af boligforholdene, lov om boligbyggeri, lov om  

 boliger for ældre og personer med handicap, lov om andelsboligforeninger og  

 andre boligfællesskaber og lov om individuel boligstøtte (Udgifter til  

 fællesantenner m.v.)   

 Nr L 275 1991-92, 1. samling Afgivet af Boligudvalget Afgivet: 19920508 Udvalget har behandlet lovforslaget i flere møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendeler  

 fra:
Andelsboligforeningernes Fællesrepræsentation, Foreningen af Formænd og Sekretærer for Huslejenævn i Danmark og Niels Grubbe m.fl.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret .
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men kan  

 stemme for de stillede ændringsforslag.
 ÆndringsforslagAf et mindretal (FP):
 Til § 1 1) I det under nr. 1 forslåede § 46 c, stk.  

 3, udgår »nr. 1-6,».
 Til § 5 2) I det under nr. 1 foreslåede § 7 a, stk. 3  

 , udgår », nr. 1-6«.
Bemærkninger Til nr. 1 og 2 Ændringsforslagene indebærer, at Copy-Dan-afgiften,  

 kollektiv dekoder og andre ophavsretlige afgifter sidestilles med de øvrige i  

 § 46 c, stk. 2, i lejeloven, og § 7 a, stk. 2, i lov om boliger for ældre og  

 personer med handicap nævnte udgifter.
Baadsgaard (S) fmd.
Pia Gjellerup (S) Lissa Mathiasen (S) Jørn Pedersen  

 (S) Grete Schødts (S) Else Marie Mortensen (S) Holger K.
Nielsen (SF) Pelle  

 Voigt (SF) Svend Aage Jensen (CD) Pernille Sams (KF) Fischer (KF) John  

 Vinther (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse , men kan stemme for de  

 stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse , men kan stemme for de  

 stillede ændringsforslag.
 Fremskridtspartiet ønsker, at kun betaling for leje skal kunne give  

 anledning til boligstøtte; derfor finder mindretallet, at et helt nyt  

 huslejebegreb, der fjerner alle forbrugsafhængige ydelser fra huslejen, ville  

 være en god ide.
 Men dette lovforslag er ikke udtryk for andet end ønsket om at få  

 reduceret boligstøtten med et eller andet politisk bestemt beløb.
 Derfor kan Fremskridtspartiet ikke støtte dette lovforslag.
Forligspartierne skulle have lavet et forslag, hvor alle elementer, der  

 ikke direkte var betaling for husrum (leje), var taget ud.
Det gælder f.eks.  

 varme, vand, ejendomsskatter og meget andet.
Derefter kunne man politisk have  

 bestemt, hvor store virkninger i kroner og øre dette kunne medføre for den  

 enkelte boligstøttemodtager pr. år.
Herefter ville man gennem en politisk  

 bestemt overgangsperiode opnå, at alle disse uvedkommende elementer kom ud på  

 een gang, med eet lovforslag.
Det havde været til at forstå både for  

 boligstøttemodtagerne og for administratorerne.
Nu skal der føres nye  

 endeløse forhandlinger for hvert element, der skal udtages.
Fremskridtspartiet mener i øvrigt, at der allerede med vedtagelsen af  

 finansloven blev skåret for dybt i boligstøtten, i hvert fald for  

 pensionisternes vedkommende.
Også af den grund kan Fremskridtspartiet ikke  

 støtte et lovforslag, der yderligere vil medføre reduktioner.
 Ændringsforslag Af boligministeren , tiltrådt af udvalget:
 Til § 5 1) Paragraffen affattes således:
 » § 5 I lov om andelsboligforeninger og andre  

 boligfællesskaber, jf. lovbekendtgørelse nr. 361 af 25. juli 1985, som ændret  

 ved § 4 i lov nr. 138 af 7. marts 1990, foretages følgende ændringer:
 1. Efter § 7 indsættes i kapitel II som nye paragraffer:
» § 7 a.
Er ejendommen forsynet med eget fællesantenneanlæg  

 til radio- og fjernsynsmodtagelse, eller har ejendommen programforsyning  

 udefra, f.eks. fra et eksternt fællesantenneanlæg, fra et såkaldt byanlæg  

 eller fra det offentlige telenet (hybridnet), kan følgende udgifter ikke  

 indeholdes i boligafgiften:
 1) Udgifter til passende forrentning og afskrivning m.v. vedrørende  

 fællesantenneanlæg samt oprettelses- og tilslutningsafgifter.
 2) Teleinspektionsgebyr.
 3) Løbende afgifter (ekskl. ophavsretlige afgifter).
 4) TV-antenneforsikring.
 5) Internt TV.
 6) Copy-Dan-afgift.
 7) Kollektiv dekoder.
 8) Andre ophavsretlige afgifter.
 9) Udgifter til administration med et beløb, der svarer til 3 pct. af de  

 under nr. 1-8 nævnte udgifter, dog højst 60 kr. pr. bolig pr. år, jf. stk. 2.
 Stk. 2. Det i stk. 1, nr. 9, nævnte beløb reguleres en gang årligt  

 med satsreguleringsprocenten, jf. lov om en satsreguleringsprocent.
§ 7 b.
Udgifterne efter § 7 a fordeles mellem samtlige  

 boligandelshavere med lige store beløb.
Af boligafgiftsopkrævningen eller  

 -kvitteringen skal fremgå størrelsen af boligafgiften og antennebidraget.
I  

 ejendomme, hvor andelshaveren har individuelt valg af programudbud, skal den  

 enkelte andelshaver dog kun betale for de programmer, andelshaveren har  

 adgang til.
Stk. 2. Den enkelte andelshaver skal kunne vælge, hvilke  

 programmer andelshaveren ønsker at være tilsluttet.« 2. Efter § 11 indsættes i kapitel III som ny paragraf:
»§ 11 a.
Bestemmelserne i §§ 7 a og b finder tilsvarende  

 anvendelse på de i dette kapitel nævnte boligaktieselskaber og  

 lignende.«» Til § 9 2) Paragraffen affattes således:
 »§ 9 Stk. 1. § 7 a i lov om andelsboligforeninger og  

 andre boligfællesskaber, som affattet ved denne lovs § 5, nr. 1, gælder for  

 ejendomme med egne fællesantenneanlæg, som er etableret eller forbedret dagen  

 efter lovens bekendtgørelse i Lovtidende eller senere, samt for ejendomme med  

 programforsyning udefra, som er etableret dagen efter lovens bekendtgørelse i  

 Lovtidende eller senere.
 Stk. 2. § 7 a i lov om andelsboligforeninger og andre  

 boligfællesskaber, som affattet ved denne lovs § 5, nr. 1, gælder endvidere  

 for ejendomme med egne fællesantenneanlæg, der er etableret tidligere end  

 dagen efter lovens bekendtgørelse i Lovtidende, dog således at det alene er  

 udgifterne som nævnt i stk. 1, nr. 2-9, som ikke kan indeholdes i  

 boligafgiften.
Stk. 3. § 7 a i lov om andelsboligforeninger og andre  

 boligfællesskaber, som affattet ved denne lovs § 5, nr. 1, gælder endvidere  

 for ejendomme med programforsyning udefra, som er etableret tidligere end  

 dagen efter lovens bekendtgørelse i Lovtidende, dog således at det indtil 1.  

 januar 1998 alene er udgifter som nævnt i stk. 1, nr. 6-9, og 50 pct. af  

 udgifter til signalleverandøren som nævnt i stk. 1, nr. 1-5, der ikke kan  

 indeholdes i boligafgiften.
Såfremt programforsyning som anført i 1. pkt.  

 forbedres, kan der heller ikke i boligafgiften indeholdes udgiftsstigning som  

 følge af forbedringen.
Fra og med 1. januar 1998 kan samtlige udgifter til  

 signalleverandøren efter stk. 1, nr. 1-5, ikke indeholdes i boligafgiften, og  

 denne nedsættes tilsvarende.
Stk. 4 finder tilsvarende anvendelse.
Stk. 4. Andelsboligforeningen skal med virkning fra 1. januar 1993  

 foretage en nedsættelse af boligafgiften for hver enkelt andelshaver svarende  

 til de hidtil betalte udgifter eller for ejendomme omfattet af § 9, stk. 3,  

 det efter denne bestemmelse beregnede beløb bortset fra udgifter til  

 administration.
Andelsboligforeningen skal inden den 1. oktober 1992 give  

 andelshaveren specificerede oplysninger om størrelsen af nedsættelsen af  

 boligafgiften og skal samtidig give kommunen meddelelse om størrelsen af  

 boligafgiften pr. 1. januar 1993 for de enkelte andelshavere i ejendommen.
Stk. 5. § 7 b, stk. 2, i lov om andelsboligforeninger og andre  

 boligfællesskaber, som affattet ved denne lovs § 5, nr. 1, har virkning for  

 egne fællesantenneanlæg og programforsyning udefra, som etableres efter 1.  

 januar 1998. For anlæg og programforsyning, som er etableret inden 1. januar  

 1993, og som er indrettet til modtagelse af betalingsprogrammer, skal  

 andelsboligforeningen hurtigst muligt, dog inden 1. januar 1998, skabe  

 mulighed for individuelt valg af programudbud i ejendommen, såfremt  

 andelshaveren ønsker det.
Ved betalingsprogrammer forstås alle programmer,  

 hvis modtagelse og udsendelse i anlægget er betinget af  

 andelsboligforeningens betaling herfor til programleverandøren.« Bemærkninger Til nr. 1 og 2 Ændringsforslagene indebærer, at udgifterne til  

 fællesantenner m.v. for private andelsboligforeninger udskilles på samme måde  

 som for lejeboliger. Ændringsforslagene skulle således ikke bevirke en øget  

 kommunal administration af boligstøttelovgivningen.
Ændringsforslagene indebærer, at der ikke over for private andelshavere  

 stilles krav om tilsvarende varslingsprocedure som for lejere.
Dette skal ses  

 i sammenhæng med det beboerdemokrati, som er karakteristisk for private  

 andelsboligforeninger.
Samtidig betyder ændringsforslagene en forenkling.
 Det bemærkes, at i ejendomme tilhørende en privat andelsboligforening,  

 hvor der er udlejede boliger, er andelsboligforeningen at betragte som  

 udlejer, hvorfor reglerne i lovforslagets §§ 1 og 2 finder anvendelse i  

 relation til de udlejede boliger.
 Ændringsforslagene omfatter også boligaktieselskaber og lignende.
