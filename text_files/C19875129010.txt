Til samtlige kommunalbestyrelser Den kvartalsvise regulering af udgiftsrammerne for det stattstøttede  

 boligbyggeri × rammebeløbene × bliver med virkning fra den 1. juli 1986  

 foretaget på basis af udviklingen i timelønsindekset for industriens  

 arbejdere.
Rammebeløbet pr. 1. april, 1. juli og 1. oktober vil blive offentliggjort  

 i Statstidende den 2. tirsdag i henholdsvis april, juli og oktober måned.
Den  

 årlige justering af rammebeløbene pr. 1. januar vil blive offentliggjort i  

 Statstidende den 2. tirsdag i januar måned.
 Rammebeløbet er med virkning fra 1.7.1986 særskilt forhøjet med 1 pct.  

 Dette rammebeløb vil være gældende for byggerier, der har fået tilsagn efter  

 1.7.1986, og som er omfattet af Byggeskadefonden.
 For byggerier der ikke omfattes af Byggeskadefonden reduceres det senest  

 offentliggjorte rammebeløb med 1 pct.
 Rammebeløbet er pr. 1. januar 1987 særskilt forhøjet med 15 % for  

 ungdomsboliger, der har fået tilsagn om støtte efter 1.1.1987. Det forhøjede  

 rammebeløb vil tillige gælde for projekter, der har fået tilsagn i 1986, men  

 som først er påbegyndt den 1.1.1987 eller senere.
 Nærværende cirkulæreskrivelse erstatter Boligstyrelsens cirkulæreskrivelse  

 af 29.10.1986.
