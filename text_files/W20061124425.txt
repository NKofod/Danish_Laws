Landsskatteretskendelse vedr.
Nedbringelse af lån  opgørelse  

 af fradragskonto  regulering eller kautionsforpligtelse Klagen vedrører opgørelse af  

 fradragskontoen i B K/S.
Landsskatterettens afgørelse Indkomståret 1998 Skatteankenævnet har ikke  

 godkendt fradrag for underskud og afskrivninger i B K/S med 204.115 kr.
 Landsskatteretten stadfæster  

 ankenævnets afgørelse.
Indkomståret 1999 Skatteankenævnet har ikke  

 godkendt fradrag for underskud og afskrivninger i B K/S med 106.832 kr.
 Landsskatteretten stadfæster  

 ankenævnets afgørelse.
Sagens oplysninger A ejer en anpart i  

 skibsprojektet B K/S.
Kommanditselskabet ejes af 8 kommanditister, hvoraf de  

 7  

 ejer 11 % og 1 ejer 22 %. Komplementaren, C ApS, ejer 1 %.
Ifølge vedtægterne for B K/S  

 udgør kommanditselskabskapitalen 10.000 kr., der er fordelt på 9  

 kommanditanparter á 1.100 kr. og 1 anpart á 100 kr.
Kommanditisterne hæfter  

 personligt, solidarisk og direkte for kommanditselskabets forpligtelser, idet  

 hæftelsen for hver kommanditist er begrænset til dennes andel af  

 kommanditselskabskapitalen med tillæg af indbetalinger i henhold til  

 vedtægternes  

 § 4.3 og med tillæg af eventuelt opsparede overskudsandele i selskabet.
Som  

 ansvarlig kapital i selskabet er kommanditisterne endvidere forpligtet til  

 løbende at indbetale 40 % af hvert års konstaterede skattemæssige underskud  

 efter maksimale skattemæssige afskrivninger.
Kommanditisterne har ikke regres  

 over for komplementaren.
Kommanditselskabet har  

 optaget lån i D.
Der er tale om udlandslån I på 8.040.000 kr. og udlandslån  

 II  

 på 5.360.000 kr.
Klageren har som kommanditist kautioneret for førstnævnte  

 lån  

 med 1.485.000 kr. og for sidstnævnte lån med 5.360.000 kr.
 Af garantirekvisition af 17.  

 februar 1997 fremgår følgende:
Som selvskyldnerkautionist  

 for enhver forpligtelse B K/S, c/o E A/S,  

 måtte få overfor D.
Hver enkelt kommanditists samlede kaution kan  

 maksimalt udgøre kr. 760.000,00 (pr. tegnet anpart). Kautionen kan alene  

 gøres  

 gældende for 2. prioriteten, opr. kr. 5.360.000,00, samt rangsidste kr.  

 1.485.000 af 1. prioriteten. Garantirekvisitionen er  

 underskrevet af de 8 kommanditister og komplementaren.
 Pr. 31.12.1997 var udlandslån  

 II på oprindeligt 5.360.000 kr. nedbragt til 2.148.200 kr. og pr. 31.12.1998  

 til 772.100 kr.
Ifølge senere  

 garantirekvisition fremgår, at restgælden på ovennævnte lån på opr. 5.360.000  

 kr. pr. 10. november 1999 udgjorde 472.100 kr. plus renter m.v.
Afviklingen  

 af  

 restgælden blev ved garantirekvisitionen udskudt til 31. december 2000.
Ultimo december 1999 kautionerede  

 kommanditisterne som selvskyldnere for kassekredit i D.
Kautionen blev  

 maksimeret til 49.500 kr. pr. anpart.
 Ultimo december 1999  

 kautionerede kommanditisterne for 11 % af udlæg og mellemværende med F A/S,  

 dog  

 maksimeret til 200.000 kr. pr. anpart.
 De opgjorte skattemæssige  

 underskud i  

 B K/S er som følger:
1996 439.890 kr.
1997 261.015 kr.
1998 204.115 kr.
1999 257.304 kr.
2000 22.199 kr.
Skatteankenævnets afgørelse Der er foretaget reduktion i  

 afskrivninger i indkomstårene 1998 og 1999 med henholdsvis 204.115 kr. og  

 106.832 kr.
Skatteforvaltningen i X har  

 som ligningsmyndighed for B K/S ført fradragskontoen.
Efter denne opgørelse  

 foretaget for 1996-2000 udviser fradragskontoen i B K/S en negativ saldo ved  

 udgangen af 1997, 1998 og 1999.
 Fradagskontoen er opgjort  

 således:
1996 Aktuel kautionsforpligtelse 752.950 kr.
Tegnet K/S kapital 1.100 kr.
Fradragskonto før årets  

 resultat 754.050 kr.
Årets underskud  

 (skattemæssige afskrivninger) -439.890 kr.
Saldo ultimo 314.160 kr.
1997 Saldo primo 314.160 kr.
Reduktion i  

 kautionsforpligtelse -353.298 kr.
Indbetalt 245.223 kr.
Fradragskonto før årets  

 resultat 206.085 kr.
Driftsunderskud inkl.  

 skattemæssige afskrivninger -261.015 kr.
Saldo efter driftsunderskud -54.930 kr.
Modregning pga. negativ  

 saldo, dog maks. fratrukket  

 underskud 54.930 kr.
Saldo ultimo 0 kr.
1998 Saldo primo 0 kr.
Reduktion i  

 kautionsforpligtelse -151.371 kr.
Indbetalt 70.269 kr.
Fradragskonto før årets  

 resultat -81.102 kr.
Omkostninger uden fradrag -1.781 kr.
Driftsunderskud inkl.  

 skattemæssige afskrivninger -204.115 kr.
Saldo efter driftsunderskud -287.779 kr.
Modregning pga. negativ  

 saldo, dog maks. fratrukket  

 underskud 204.115 kr.
Saldo ultimo -82.883 kr.
1999 Saldo primo -82.883 kr.
Reduktion i  

 kautionsforpligtelse -33.000 kr.
Yderligere kaution, F A/S 154.926 kr.
Yderligere kaution,  

 kassekredit 12.131 kr.
Indbetalt 100.557 kr.
Fradragskonto før årets  

 resultat 151.731 kr.
Driftsunderskud inkl.  

 skattemæssige afskrivninger -258.563 kr.
Saldo efter driftsunderskud -106.832 kr.
Modregning pga. negativ  

 saldo, dog maks. fratrukket  

 underskud 106.832 kr.
Saldo ultimo 0 kr.
 Det er kommanditistens andel  

 i den aktuelle gæld på det underliggende gældsforhold på tidspunktet for  

 opgørelsen af fradragskontoen, der kan tillægges kontoen og ikke den  

 eventuelt  

 større maksimale hæftelse.
 Allerede pr. 31. december  

 1997, hvor finanslån II, opr. 5.360.000 kr., er nedbragt til 2.148.200 kr.,  

 skal fradragskontoen reduceres, da kun 11 % af forpligtelsen på grund af  

 regreskravet mod de andre kommanditister endeligt vil påhvile kommanditisten.
Ifølge  

 opgørelsen af fradragskontoen er fradragskontoen for 1998 negativ.
Det  

 fremgår  

 af TS-cirkulære 1990-1, at kommanditister kun kan fratrække den andel af  

 underskuddet, som kan modsvares af en positiv saldo på fradragskontoen.
Der  

 skal herefter ske en begrænsning af afskrivningerne i B K/S i 1998 med  

 204.115  

 kr., svarende til det foretagne fradrag i indkomsten.
 Efter  

 reguleringen i 1999 er fradragskontoen for 1999 negativ med 106.832 kr.  

 Afskrivningerne i 1999 er derfor reduceret med 106.832 kr.
Af vedtægternes § 4, punkt  

 4.3, fremgår, at kommanditisterne er forpligtet til løbende at indbetale 40 %  

 af hvert års konstaterede skattemæssige underskud efter maksimale  

 afskrivninger.
Da de faktiske indbetalinger ikke stemmer overens med  

 forpligtelsen i vedtægterne, og da det ikke af vedtægterne fremgår, at der  

 kan  

 ydes henstand, er den løbende indbetalingsforpligtelse suspenderet, og de  

 faktiske indbetalinger kan derfor først indgå på fradragskontoen, når  

 beløbene  

 rent faktisk er indbetalt.
 Klagerens repræsentant har  

 fremsat påstand om, at indkomsten nedsættes med 204.115 kr. for indkomståret  

 1998 og 106.832 kr. for indkomståret 1999.
Hvis der efter  

 Landsskatterettens opfattelse skal ske regulering af saldoen på  

 fradragskontoen  

 ved nedbringelse af lån, har repræsentanten fremsat påstand om, at der skal  

 tages hensyn til den tidsmæssige sammenhæng mellem den aktuelle hæftelse på  

 de  

 enkelte lån og de skattemæssige underskud og afskrivninger.
Det påstås  

 således,  

 at fradragskontoen ultimo 1998 og 1999 havde en positiv saldo på henholdsvis  

 10.888 kr. og 102.315 kr., hvorved der er plads til en del af det foretagne  

 underskud  

 inkl. afskrivninger.
 Ved opgørelsen af  

 fradragskontoen har ankenævnet reguleret for afdrag på selvskyldnerkautionen  

 påtaget i 1996. Lånene vedrørende denne kaution løb stadig i 1999, men der  

 var  

 foretaget afdrag herpå.
Opgørelsen af fradragskontoen  

 er ikke foretaget korrekt, da fradragskontoen er reguleret for nedbringelsen  

 af  

 de lån, for hvilke der fortsat kautioneres.
Hele kautionsbeløbet skal indgå  

 på  

 indskudskontoen, og ikke blot den aktuelle gæld.
Det fremgår hverken af  

 ligningsvejledningen eller af Ligningsrådets anvisning, at fradragskontoen  

 skal  

 reguleres i forbindelse med nedbringelse af lån.
Det forhold, at  

 kommanditisters begrænsede hæftelse sætter en overgrænse for de skattemæssige  

 fradrag for driftsunderskud og afskrivninger, som kommanditister kan  

 foretage,  

 er i forvejen en begrænsning for, hvornår der gives fradrag.
En yderligere  

 indskrænkning af fradragsretten må derfor som minimum kræve, at  

 indskrænkningen  

 klart fremgår af de centrale skattemyndigheders anvisninger.
Den af  

 ankenævnets  

 foretagne opgørelse af fradragskontoen anses som en praksisændring, der  

 yderligere forringer kommanditisternes fradragsmuligheder i forhold til  

 Ligningsrådets anvisninger.
En sådan praksisændring bør under alle  

 omstændigheder  

 ikke tillægges virkning med tilbagevirkende kraft.
 Repræsentanten har endvidere  

 fremsat påstand om, at klagerens indbetalinger til B K/S skal indgå på  

 fradragskontoen på det tidspunkt, hvor indbetalingerne ifølge vedtægterne for  

 B  

 K/S skal foretages, og ikke først på det faktiske indbetalingstidspunkt.
 Klagerens faktiske  

 indbetalinger til  

 B K/S stemmer ikke  

 overens med forpligtelsen i vedtægternes § 4, punkt 4.3, der har følgende  

 ordlyd:
 § 4.3 Som ansvarlig kapital  

 i selskabet er kommanditisterne endvidere forpligtet til løbende at indbetale  

 40 % af hvert års konstaterede skattemæssige underskud efter maksimale  

 skattemæssige afskrivninger.
 § 4.4 Såfremt indbetaling af  

 kommanditselskabskapitalen, eller andre indbetalingsforpligtelser, ikke sker  

 rettidigt, forholdes i overensstemmelse med det i § 9 anførte.
§ 9.1 Såfremt en kommanditist  

 misligholder sin forpligtelser overfor selskabet i henhold til nærværende  

 vedtægter og tegningsaftalen, er selskabet berettiget til straks at forlange  

 hele kommanditanpartskapitalen samt øvrige indbetalingsforpligtelser  

 indbetalt  

 kontant. Følgende viser, hvad der  

 ifølge vedtægterne skulle have været indbetalt, og hvad der rent faktisk er  

 indbetalt:
År Vedtægtsbestemt indbetaling Faktisk indbetaling 1996 175.956 kr.
 0 kr.
1997 104.406 kr.
 245.223 kr.
1998 81.646 kr.
 70.269 kr.
1999 102.921 kr.
 100.557 kr.
2000 8.879 kr.
 50.000 kr.
 Der  

 er intet grundlag for at anse indbetalingsforpligtelsen for suspenderet med  

 den  

 af ankenævnet anførte virkning for opgørelsen af fradragskontoen.
 Kommanditisterne  

 er forpligtet til at foretage indbetalingen til B K/S i det år, hvori  

 underskuddet konstateres, jf. vedtægternes § 4. På det tidspunkt hæfter den  

 enkelte kommanditist med det vedtægtsbestemte beløb over for  

 B K/S, og B K/S kan herefter på et hvilket  

 som helst tidspunkt forlange beløbet indbetalt, jf. vedtægternes § 9. Det er  

 tidspunktet for hæftelsens opståen og ikke tidspunktet for den faktiske  

 indbetaling, der er afgørende for, hvornår beløbet skal medtages på  

 fradragskontoen.  

 Det følger i øvrigt også af TS-cirkulære 1990, nr. 1, pkt. a, at såvel  

 indbetalt som skyldigt indskud medregnes.
Landsskatterettens bemærkninger og begrundelse I TS-cirkulære 1990-1 er det  

 angivet, hvordan der skal forholdes vedrørende kommanditisternes  

 indkomstopgørelse, jf. nedenfor.
 Kommanditisten kan ikke ved  

 sin indkomstopgørelse samlet fratrække et større beløb end svarende til den  

 til  

 anparten hørende hæftelse, idet anpart i driftsunderskud samt skattemæssige  

 af-  

 og nedskrivninger alene kan fratrækkes i den udstrækning, de modsvares af en  

 positiv saldo på fradragskontoen.
 Ved opgørelse af saldoen på  

 fradragskontoen medtages følgende beløb:
Indskud, der kan anses for  

 ansvarlig indskudskapital.
Der medregnes såvel indbetalt samt skyldigt  

 indskud ..
 Forpligtelser som følge af  

 kommanditistens medhæftelse som selvskyldner for selskabsgæld, i det omfang  

 forpligtelsen endeligt påhviler kommanditisten uden regres til andre  

 deltagere.
. I 1996 påtog klageren sig en  

 forpligtelse som selvskyldnerkautionist på to lån med en aktuel gæld ultimo  

 1996 på i alt 6.845.000 kr.
Ved opgørelsen af fradragskontoen ultimo 1996 kan  

 der som en følge heraf godskrives et beløb på 752.950 kr., svarende til 11 %  

 af  

 6.845.000 kr.
 Ved nedbringelsen af de  

 omhandlede to lån reduceres klagerens forpligtelser i henhold til kautionen,  

 og  

 retten er derfor enig med ankenævnet i, at der skal ske en regulering af den  

 kautionsforpligtelse, der er godskrevet på fradragskontoen.
 Det følger heraf, at retten  

 ikke kan imødekomme den fremsatte principale påstand.
 Subsidiært har klageren  

 fremsat påstand om, at et skattemæssigt fradrag, der er foretaget på et  

 tidspunkt,  

 hvor det kan rummes i en påtaget, aktuel hæftelse, ikke skal kunne begrænse  

 fradragsmuligheden i et senere år som følge af hæftelsens bortfald ved  

 afdrag.
Det er rettens opfattelse, at  

 der skal foretages en regulering af fradragskontoen som følge af nedbringelse  

 af lånene, og retten tiltræder den regulering af fradragskontoen, som  

 ankenævnet har foretaget.
Retten kan således ikke godkende den  

 opgørelsesmetode, som klageren har fremlagt under den subsidiære påstand.
Det fremgår af  

 kommanditselskabets vedtægter, at klageren er forpligtet til at indbetale 40  

 %  

 af hvert års konstaterede skattemæssige underskud.
Klageren har foretaget  

 indbetalinger til kommanditselskabet, men de foretagne indbetalinger har dog  

 været mindre end forpligtelserne ifølge vedtægterne.
Da klageren ikke har  

 indbetalt det fulde beløb til kommanditselskabet, og det ikke af  

 kommanditselskabets  

 regnskaber fremgår, at kommanditselskabet har en fordring mod klageren, er  

 retten enig med ankenævnet i, at fradragskontoen alene kan godskrives de  

 faktisk foretagne indbetalinger.
Retten er dermed enig i ankenævnets  

 opgørelse  

 af fradragskontoen.
 Den påklagede afgørelse,  

 hvorefter ankenævnet ikke har godkendt fradrag for underskud og afskrivninger  

 på 204.115 kr. og 106.832 kr. i henholdsvis indkomstårene 1998 og 1999,  

 stadfæstes herefter.
