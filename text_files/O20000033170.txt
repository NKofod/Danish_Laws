Resumé  



  

 En førtidspensionist fik af en kommune afslag på tilskud til  

 tandbehandling.
Afgørelsen var truffet på baggrund af en erklæring fra  

 kommunens tandlægekonsulent.
Kommunen havde ikke partshørt  

 førtidspensionisten  

 om den pågældende erklæring.
Ombudsmanden udtalte at kommunen i den foreliggende sag var  

 forpligtet til at partshøre førtidspensionisten.
Ombudsmanden betegnede den  

 manglende partshøring som meget beklagelig.
Ombudsmanden udtalte endvidere at  

 førtidspensionistens egen tandlæge ikke i kraft af patientforholdet kunne  

 betragtes som partsrepræsentant i sagen. (J.nr. 1999-0103-042).
Manglende partshøring om tandlægekonsulents udtalelse.
Egen  

 tandlæge ikke partsrepræsentant En førtidspensionist klagede  

 til mig over myndighedernes afslag på tilskud til tandbehandling.
Det fremgik af sagens akter  

 at A er født i 1946 og modtager mellemste førtidspension.
Den 6. februar 1998  

 sendte Gentofte Kommune A et ansøgningsskema vedrørende tilskud til  

 tandbehandling.
 Den 11. marts 1998 sendte  

 As tandlæge, B, det udfyldte skema til Gentofte Kommune som en  

 ansøgning om  

 tilskud til en kronebehandling af As tænder +4 og +6 hvilket ansloges  

 at ville  

 koste 10.238,00 kr.
 I februar 1998 blev der  

 taget aftryk af As tand +4, og den 17. april 1998 blev kronen  

 cementeret på.
 Den 14. maj 1998 var A til  

 undersøgelse hos tandlægekonsulent C.
 Den 26. maj 1998 meddelte  

 Gentofte Kommune A følgende afgørelse:
 Pensionsafdelingen har  

 færdigbehandlet Deres ansøgning om personligt tillæg til tandbehandling til  

 en  

 udgift på kr. 10.238,00.
 Deres egen-betaling til  

 udgiften udgør  

  

 minimum  

  

 200,00 kr.
 Pensionsafdelingen har  

 bevilget Dem et tilskud til tandbehandlingen med kr.  

  

 70,00,  

  

 idet De IKKE er mødt op til de indkaldte undersøgelser hos  

 tandlægekonsulent (C) henholdsvis 16. april og 14. maj 1998. [I de akter jeg  

 har modtaget fra myndighederne er ordene fra og med IKKE til og  

 med 1998  

 overstreget, dog på en sådan måde at de stadig kan læses; min bemærkning].
 Restbeløbet/egen-betalingen  

 skal De selv betale direkte til tandlægen.
 Deres tandlæge er samtidig  

 orienteret herfra.
 Den 17. juni 1998 skrev A  

 til Gentofte Kommune at hun ønskede at anke sagen.
A oplyste at hun  

  

 var  

  

 blevet undersøgt af kommunens tandlægekonsulenter  

 den 14. maj 1998 (i modsætning til hvad der stod i kommunens afgørelse af 26.  

 maj 1998). Derudover oplyste A at hendes tand 6+ var helt fraktureret, og at  

 hun ikke kunne undvære denne tand da hun i forvejen var plaget af tinnitus,  

 svær hørenedsættelse og talebesvær.
I brev dateret den 24. juni  

 1998 oversendte Gentofte Kommune sagen til Det Sociale Ankenævn (nu Det  

 Sociale  

 Nævn) for Københavns Amt.
Kommunen fastholdt sin afgørelse, dog med den  

 begrundelse  

 at behandlingen efter tandlægekonsulentens undersøgelse ikke kunne anbefales.
 Den 25. juni 1998 skrev  

 Gentofte Kommune således til A:
 Vedr.: anke i forbindelse med ansøgning om økonomisk tilskud til  

 tandbehandling.
 Pensionsafdelingen har  

 modtaget Deres anke af den 17.6.98, hvor De ønsker at anke kommunens  

 afgørelse  

 af den 26.5.98.
 Ansøgning om større  

 tandbehandling forelægges altid tandlægekonsulenten til nærmere vurdering.
 I Deres tilfælde har  

 tandlægekonsulenten indkaldt og undersøgt Dem på baggrund af overslag fra  

 Deres  

 tandlæge.
 Tandlægekonsulenten har  

 vurderet, at der ikke er akut behov for krone til + 6, hvorfor der er  

 bevilget  

 afslag på denne behandling.
 Krone til + 4 var  

 fremstillet på undersøgelsestidspunktet, hvorfor det ikke har været muligt at  

 vurdere behovet.
Pensionsafdelingen beklager,  

 at der i brev af den 26. maj 1998 står, at De ikke skulle være mødt op til  

 undersøgelse, dette beror på en misforståelse.
Endvidere er det beklageligt,  

 at  

 De først modtog kommunens brev den 12.6.98, hvilket skyldes, at brevet  

 fejlagtigt blev sendt til tidligere adresse.
 Deres anke er dags dato  

 videresendt sammen med sagens akter til Det Sociale Ankenævn, Hejrevej 43,  

 2400  

 København NV.
Samtidig vedlægges efter  

 anmodning kopi af akter, som vedrører den aktuelle sag. Den 23. juli 1998  

 rekvirerede det sociale nævn journalmateriale fra As tandlæge, B.  

 Nævnet  

 modtog dette den 24. august 1998.
I brev dateret den 30.  

 oktober 1998 meddelte Det Sociale Nævn for Københavns Amt at nævnet havde  

 truffet afgørelse.
Nævnet skrev bl.a.:
 Det blev dog besluttet at  

 tiltræde kommunens afgørelse om afslag på kronebehandling af tanden  

  

 +  

  

 6 i henhold til lov om social pension  

 § 17.
Der er herved lagt vægt på  

 udtalelse fra nævnets tandlægekonsulent, hvorefter tanden ikke er akut  

 behandlingskrævende. Under punktet Baggrund i  

 nævnets afgørelse står der bl.a.:
Tandlægekonsulenten har  

 endvidere udtalt, at der ikke i journalmaterialet er noteret, at der skulle  

 være noget i vejen med tanden +6, hvilket heller ikke fremgår af  

 røntgenbillede  

 dateret den 20.02.1998. Ved visitationen hos overtandlæge (C) fandtes tanden  

 ikke  

 akut behandlingskrævende.
Tandlægekonsulenten finder derfor udsættelse af  

 behandling rimelig. Vedrørende tilskud til  

 kronebehandling af tanden +4 hjemviste nævnet sagen til kommunen til fornyet  

 behandling og afgørelse.
 Den 9. november 1998 skrev A  

 til mig og klagede over Gentofte Kommunes og det sociale nævns afgørelser.  

 Den  

 24. november 1998 bad jeg A afvente Gentofte Kommunes afgørelse vedrørende  

 +4.  

 Samtidig oversendte jeg As klage over afslaget på behandling af +6 til  

 Den  

 Sociale Ankestyrelse således at Ankestyrelsen kunne få lejlighed til at tage  

 stilling til om styrelsen kunne behandle sagen.
 Den 21. december 1998 afslog  

 Den Sociale Ankestyrelse at behandle sagen da styrelsen ikke fandt at sagen  

 havde principiel eller generel betydning.
Den 11. januar 1999 klagede  

 A igen til mig over myndighedernes afgørelser.
På baggrund af As klage  

 bad  

 jeg Gentofte Kommune og Det Sociale Nævn for Københavns Amt om en udtalelse  

 og  

 om udlån af sagens akter.
I denne forbindelse bad jeg myndighederne om at  

 udtale  

 sig om hvorvidt der var foretaget partshøring forud for afgørelserne.
Den 3.  

 maj 1999 modtog jeg Gentofte Kommunes udtalelse af 30. marts 1999 og det  

 sociale nævns udtalelse af 29. april 1999.
 I sin udtalelse af 30. marts  

 1999 skrev Gentofte Kommune bl.a.:
 Efter telefonisk aftale den  

 22. marts medfølger her resume af sagsforløbet efter anke over Gentofte  

 kommunes afgørelse om tilskud til tandbehandling:
Gentofte kommune modtog den  

 17.6. 1998 anke fra (A) over kommunens afgørelse om tilskud til  

 tandbehandling.  

 Kommunen gav afslag på tilskud til kroning af tanden + 4 med den begrundelse,  

 at nødvendigheden af behandlingen ikke kunne vurderes, da behandlingen var  

 foretaget.
Endvidere blev der givet afslag på tilskud til kroning af tanden  

 +6,  

 da der ikke var akut behov herfor.
Der blev bevilget et tilskud 270,- kr. til  

 øvrig behandling minus en egenbetaling på 200,- kr.
 Det sociale nævn meddelte  

 ved brev af 30. oktober 1998 til (A) og kopi heraf til Gentofte kommune, at  

 nævnet havde besluttet at hjemvise sagen til fornyet behandling vedrørende  

 tilskud til kronebehandling af tanden +4.
Nævnet besluttede at  

 tiltræde kommunens afgørelse om afslag på kronebehandling af tanden +6. I sin udtalelse af 29. april  

 1999 skrev det sociale nævn således:
 Efter at nævnet i et møde  

 afholdt den 30. oktober 1998 besluttede at tiltræde kommunes afslag på  

 kroning  

 af tanden +6 i henhold til lov om social pension § 17 har ovennævnte indbragt  

 nævnets afgørelse for Folketingets Ombudsmand.
 I en skrivelse af 9. marts  

 1999 anmoder Folketingets ombudsmand nævnet om en udtalelse samt om udlån af  

 sagens akter.
Folketingets Ombudsmands  

 skrivelse af 9. marts 1999 har været forelagt Det Sociale Nævn, som  

 besluttede  

 at meddele Ombudsmanden at, I henhold til lov om social  

 pension § 17 kan der ydes personligt tillæg til pensionister, hvis økonomiske  

 forhold må anses for vanskelige.
 Der skal dog i hvert enkelt  

 tilfælde anlægges en konkret vurdering af rimeligheden og nødvendigheden af  

 det  

 ansøgte.
 Ovenstående har klaget over,  

 at der er givet afslag på kroning af tanden +6.
Sagen har været forelagt Det  

 Sociale Nævns tandlægekonsulent, der har udtalt, at tanden +6 ikke var akut  

 behandlingskrævende, hvorfor udsættelse af behandling af denne tand må anses  

 for rimelig.
Tandlægekonsulenten har endvidere udtalt, at tanden +6 aktuelt  

 er  

 opbygget med nyere celayindlæg, og at røntgen har vist, at tanden skulle være  

 i  

 orden.
 Det skal bemærkes, at  

 kommunen efterfølgende har bevilget økonomisk støtte til kroning af tanden  

 +4.
 Endvidere skal det bemærkes,  

 at klager ikke som anbefalet har søgt om støtte til kroning af tanden 6+.
 Det kan oplyses, at klager i  

 forbindelse med oversendelse af sagen fra kommunen, har modtaget kopi af  

 kommunens skrivelse af  

 24. juni 1998.
 Derudover blev klager i  

 vejledning om sagsbehandlingen i Det Sociale Nævn orienteret om  

 muligheden  

 for at modtage aktindsigt.
Klager har dog ikke  

 ønsket at gøre brug af aktindsigt. Da udtalelserne ikke  

 indeholdt oplysninger om hvorvidt der var foretaget partshøring forud for  

 myndighedernes afgørelser, bad jeg ved brev af 6. maj 1999 Det Sociale Nævn  

 for  

 Københavns Amt om at oplyse om der var foretaget partshøring, herunder om A  

 forud for kommunens afgørelse var gjort bekendt med resultatet af den  

 undersøgelse som hun medvirkede til hos kommunens tandlægekonsulent.
Jeg bad  

 nævnet indhente en udtalelse fra Gentofte Kommune om sagen.
I brev af 2. juni 1999  

 oplyste det sociale nævn at A ikke havde modtaget kopi af udtalelsen fra  

  

 nævnets  

  

 tandlægekonsulent, og at A på  

 intet tidspunkt havde givet udtryk for et ønske om aktindsigt.
Vedlagt brevet  

 var en udtalelse fra Gentofte Kommune dateret den 28. maj 1999. I denne  

 udtalelse  

 skrev Gentofte Kommune bl.a.:
 Gentofte Kommunes  

 tandlægekonsulent har været i kontakt med (A)s tandlæge, (B), i  

 forbindelse  

 med ansøgning om kroning af flere tænder i marts måned 1998, for at få  

 uddybende oplysninger vedrørende ansøgningen om tandbehandling.
 (A) har også været til  

 undersøgelse hos tandlægekonsulenten i forbindelse med ansøgningen.
 Gentofte Kommune har  

 betragtet (A)s tandlæge, (B), som hendes faglige repræsentant, der som  

 part  

 har været hørt.
Derved er det Gentofte  

 Kommunes opfattelse at der har været partshøring i denne sag. Den 9. juni 1999 sendte jeg  

 kopi af udtalelserne til A således at hun kunne få lejlighed til at fremkomme  

 med eventuelle bemærkninger hertil.
Den 4. juli 1999 kommenterede A  

 udtalelserne.
Ombudsmandens udtalelse 1. Afgørelserne truffet af Gentofte Kommune og Det Sociale Nævn for  

 Københavns Amt Gentofte Kommune begrundede i sit brev af 26. maj 1998 det første afslag med  

 at (A) ikke var mødt op til de indkaldte undersøgelser hos kommunens  

 tandlægekonsulent.
I forbindelse med (A)s klage genvurderede Gentofte  

 Kommune afgørelsen.
I et brev af 25. juni 1998 beklagede kommunen at der i  

 afgørelsen af 26. maj 1998 stod at (A) ikke var mødt op til de indkaldte  

 undersøgelser.
Jeg er enig med Gentofte Kommune i at det er beklageligt at  

 den første afgørelse således blev afgjort på baggrund af en fejlagtig  

 opfattelse af sagens faktiske omstændigheder.
 Jeg har gjort Gentofte Kommune bekendt med min opfattelse.
Afgørelsen af om (A) er berettiget til personligt tillæg til tandbehandling,  

 er truffet på grundlag af § 17, stk. 1, i lov om social pension.
Bestemmelsen  

 har følgende ordlyd:
  

  

 § 17.  

  

 Personligt tillæg kan udbetales til pensionister, hvis økonomiske forhold er  

 særlig vanskelige. En afgørelse af hvorvidt der kan ydes et personligt tillæg til dækning af  

 udgifter til tandlægebehandling, træffes normalt på baggrund af en vurdering  

 af ansøgerens økonomiske forhold  

 og en tandlægefaglig vurdering af ansøgerens behov for den pågældende  

 tandbehandling.
I den konkrete sag blev (A)s økonomiske forhold  

 imidlertid  

 ikke inddraget da myndighederne gav afslag allerede fordi de vurderede at den  

 ansøgte tandbehandling ikke var nødvendig.
Efter de regler der gælder  

 for ombudsmandens virksomhed, kan jeg kun i begrænset omfang tage stilling  

 til  

 afgørelser der helt eller delvis bygger på særlig fagkyndig viden.
En kontrol  

 af de tandlægefaglige vurderingers rigtighed  som er af væsentlig  

 betydning  

 for denne sag  kræver en fagkundskab som ombudsmanden ikke har.
 Under min gennemgang af  

 sagen har jeg derfor måttet begrænse min undersøgelse til at omfatte de  

 juridiske spørgsmål i sagen, herunder myndighedernes oplysning af sagen og  

 myndighedernes partshøringspligt.
2. Partsrepræsentation I udtalelsen af 28. maj 1999  

 har Gentofte Kommune anført at kommunen har betragtet (A)s tandlæge,  

 (B), som  

 (A)s faglige repræsentant.
Jeg har forstået dette således  

 at kommunen har  

 betragtet (B) som (A)s partsrepræsentant.
 Parters ret til at lade sig  

 repræsentere af andre er reguleret i forvaltningslovens § 8 der har følgende  

 ordlyd:
  

  

 § 8.  

  

 Den, der er part i en sag, kan på ethvert tidspunkt af sagens  

 behandling lade sig repræsentere eller bistå af andre.
Myndigheden kan dog  

 kræve, at parten medvirker personligt, når det er af betydning for sagens  

 afgørelse.
Stk. 2.  

  

 Bestemmelsen i  

 stk. 1, 1. pkt., gælder ikke, hvis partens interesse i at kunne lade sig  

 repræsentere  

 eller bistå findes at burde vige for væsentlige hensyn til offentlige eller  

 private interesser, eller hvor andet er fastsat ved lov. Udgangspunktet ifølge  

 forvaltningslovens § 8 er at man som part i en sag har ret til at lade sig  

 repræsentere  

 af andre.
Det er i lovens forarbejder forudsat at det er den enkelte  

 myndighed  

 der afgør om den skal kræve dokumentation for at en person kan optræde som  

 partsrepræsentant, jf.
Folketingstidende 1985-86, tillæg A, sp. 131, hvor der  

 bl.a. står:
Den myndighed, der  

 behandler sagen, afgør, om den, der optræder som partsrepræsentant, skal  

 fremlægge en skriftlig fuldmagt eller på anden måde godtgøre, at den  

 pågældende  

 kan optræde som repræsentant for parten.
Er den, der optræder på partens  

 vegne,  

 advokat eller medlem af en stand, der inden for det pågældende  

 forvaltningsområde typisk optræder som partsrepræsentant, f.eks. revisor,  

 landinspektør eller socialrådgiver, vil der i almindelighed ikke være grund  

 til  

 at forlange dokumentation for fuldmagtsforholdet, medmindre det er særligt  

 begrundet  

 i sagens karakter eller omstændighederne i øvrigt. Jeg henviser også til et  

 egen drift-projekt om EF-direktoratet (Folketingets Ombudsmands beretning for  

 året 1995, s. 481*, særligt s. 488) hvor jeg anfører at visse professionelle  

 partsrepræsentanter, f.eks. socialrådgivere i sociale sager, som udgangspunkt  

 ikke  

 behøver at fremvise en skriftlig  

 fuldmagt over for myndighederne.
I en anden sag (Folketingets Ombudsmands  

 beretning for året 1989, s. 42*) fandt jeg ikke at der var en generel  

 formodning for at formanden for ejerlejlighedsforeningen kunne anses for at  

 repræsentere medlemmerne ved udøvelse af rettighedsinteresser.
En sådan  

 generel  

 formodning havde ikke støtte i lovgivningen eller i almindelige synspunkter  

 vedrørende partsmedvirken og kunne derfor ikke anses for holdbar.
Som sagen er oplyst for mig,  

 er der ikke umiddelbart nogen oplysninger, eksempelvis en indsendt fuldmagt  

 eller lignende, der tyder på at (A) har ønsket at hendes tandlæge skulle  

 betragtes som hendes partsrepræsentant, eller at han har opfattet sig selv  

 som  

 sådan.
Det eneste der kunne pege i denne retning, er at (B) har udfyldt og  

 indsendt det skema som (A) den 6. februar 1998 rekvirerede fra kommunen.
Det  

 forhold at dette skema blev sendt til Gentofte Kommune af (A)s  

 tandlæge, (B),  

 kan dog efter min opfattelse ikke give kommunen anledning til at gå ud fra at  

 tandlægen var (A)s partsrepræsentant.
Det fremgår af skemaet at det i  

 alle  

 tilfælde forudsættes udfyldt og indsendt af en tandlæge.
Jeg har endvidere  

 noteret mig at Gentofte Kommune har sendt afgørelsen i sagen til (A) med kopi  

 til tandlæge (B).
 Det fremgår af de ovenfor  

 citerede forarbejder at der normalt ikke vil være grund til at bede om  

 dokumentation for at der er et fuldmagtsforhold når den der optræder som  

 partsrepræsentant,  

 har et job hvor vedkommende typisk fungerer som partsrepræsentant.
Efter min opfattelse kan der  

 næppe antages at eksistere en generel formodning for at tandlæger (i kraft af  

 deres stilling) kan anses for at være partsrepræsentanter for deres patienter  

 og således skulle være bemyndiget til at udøve patienternes partsrettigheder  

 over for den offentlige forvaltning.
Jeg mener derfor ikke at Gentofte  

 Kommune  

 på baggrund af en sådan generel formodning med rette kunne opfatte (B) som  

 (A)s partsrepræsentant.
 Hvis antagelsen om at (B)  

 ikke har været (A)s partsrepræsentant og heller ikke har opfattet sig  

 som  

 partsrepræsentant, er rigtig, har det forhold at kommunen har opfattet ham  

 som  

 partsrepræsentant, haft den meget uheldige konsekvens at kommunen har rettet  

 sin sagsbehandling mod den forkerte. (B) har i så fald ikke været opmærksom  

 på  

 at han var tillagt beføjelser til at varetage sin patients partsinteresser  

 over  

 for kommunen, herunder begære aktindsigt, blive partshørt, begære sagen udsat  

 med  

 henblik på at afgive en udtalelse i sagen mv.
Ved min gennemgang af sagen  

 har jeg ikke konstateret forhold der kan give belæg for kommunens opfattelse  

 af  

 at tandlæge (B) var (A)s partsrepræsentant.
Kommunen ses heller ikke at  

 have  

 undersøgt spørgsmålet nærmere.
Jeg har endvidere noteret mig at (A) åbenbart  

 helt naturligt mente at det var hende der skulle klage til det sociale nævn  

 over kommunens afslag. (A) mente således ikke at hun havde tillagt sin  

 tandlæge  

 den for en partsrepræsentant naturlige beføjelse at klage til den overordnede  

 myndighed over kommunens afgørelse.
Jeg har på den baggrund ved min fortsatte  

 gennemgang af sagen lagt til grund at tandlæge (B) ikke var (A)s  

 partsrepræsentant.
3. Partshøringspligten Reglerne om hvornår en  

 myndighed har pligt til at partshøre, det vil sige give parten lejlighed til  

 at  

 fremkomme med sine bemærkninger inden der træffes afgørelse, findes i  

 forvaltningslovens § 19. Bestemmelsen har følgende indhold:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen  

 af den nævnte udtalelse.
Stk. 2.  

  

 Bestemmelsen i  

 stk. 1 gælder ikke, hvis 1)  

 	  

 det efter  

 oplysningernes karakter og sagens beskaffenhed må anses for ubetænkeligt at  

 træffe afgørelse i sagen på det foreliggende grundlag, 2)  

 	  

 udsættelse vil  

 medføre overskridelse af en lovbestemt frist for sagens afgørelse, 3)  

 	  

 partens interesse i,  

 at sagens afgørelse udsættes, findes at burde vige for væsentlige hensyn til  

 offentlige eller private interesser, der taler imod en sådan udsættelse, 4)  

 	  

 parten ikke har ret  

 til aktindsigt efter reglerne i kapitel 4 med hensyn til de pågældende  

 oplysninger, 5)  

 	  

 den påtænkte  

 afgørelse vil berøre en videre, ubestemt kreds af personer, virksomheder  

 m.v.,  

 eller hvis forelæggelsen af oplysningerne for parten i øvrigt vil være  

 forbundet med væsentlige vanskeligheder, eller 6)  

 	  

 der ved lov er  

 fastsat særlige bestemmelser, der sikrer parten adgang til at gøre sig  

 bekendt  

 med grundlaget for den påtænkte afgørelse og til at afgive en udtalelse til  

 sagen, inden afgørelsen træffes.
... Efter forvaltningslovens §  

 19, stk. 1, har en myndighed pligt til før afgørelsen træffes at forelægge  

 oplysningerne vedrørende sagens faktiske omstændigheder for parten og give  

 denne lejlighed til at komme med bemærkningerne hertil hvis følgende  

 betingelser er opfyldt:
1)  

 	  

 parten kan ikke  

 antages at være bekendt med at myndigheden er i besiddelse af  

 disse oplysninger, 2)  

 	  

 oplysningerne er til  

 ugunst for parten, og 3)  

 	  

 oplysningerne er af  

 væsentlig betydning for sagens afgørelse.
 § 19, stk. 2, indeholder  

 visse undtagelser fra partshøringspligten.
Det er et grundprincip i  

 dansk forvaltningsret at myndighederne har ansvaret for at sagen oplyses i  

 tilstrækkeligt omfang, og partshøringsreglerne skal blandt andet sikre at  

 parten får tilstrækkelig lejlighed til at kontrollere beslutningsgrundlaget  

 inden afgørelsen træffes.
Eventuelle fejl i beslutningsgrundlaget kan påpeges  

 af parten ligesom denne også på anden måde får mulighed for at tilføje sagen  

 sine synspunkter.
Partshøringsreglerne skal endvidere tjene til at styrke  

 tilliden til forvaltningen i forbindelse med de berørte borgeres opfattelse  

 af  

 den måde hvorpå myndighederne behandler deres sag.
3.a.
Partshøring forud for kommunens afgørelse Kommunen traf sin anden  

 afgørelse på grundlag af Behandlings- og honorarforslag for  

 tandbehandling  

 udfyldt og indsendt af (A)s tandlæge, (B). På ovennævnte skema har  

 tandlægekonsulent (C) skrevet et notat/en udtalelse efter at have undersøgt  

 (A)  

 den 14. maj 1998. Det fremgår af Gentofte Kommunes brev af 25. juni 1998 at  

 afslaget på tilskud til behandlingen af +6 skyldtes tandlægekonsulentens  

 vurdering af at der ikke var akut behov for en krone til denne tand.
Partshøringspligtens  

 udstrækning er ikke i første række afhængig af om en oplysning efter sit  

 indhold  

 må karakteriseres som faktisk eller ej, men beror i højere grad på hvilken  

 funktion oplysningen har i myndighedernes sagsbehandling.
Afgørende for om en  

 oplysning skal undergives partshøring efter forvaltningslovens § 19, er om  

 oplysningen er af en sådan karakter at den bidrager til at supplere sagens  

 bevismæssige grundlag eller i øvrigt tilvejebringes for at skaffe klarhed med  

 hensyn til sagens faktiske omstændigheder.
Partshøringspligten vil  

 derfor også efter omstændighederne omfatte oplysninger der indeholder en  

 subjektivt præget stillingtagen til forhold for så vidt vurderingen er af  

 betydning for den administrative bevisoptagelse.
Som eksempel kan nævnes en  

 udtalelse fra en sagkyndig som skal indgå i grundlaget for myndighedens  

 afgørelse.
Jeg henviser til John Vogter, Forvaltningsloven med kommentarer,  

 3.  

 udg., 1999, s. 374ff, Carl Aage Nørgaard og Jens Garde, Forvaltningsret.  

 Sagsbehandling, 4. udg., 1995, s. 170, og Jon Andersen, Forvaltningsret, 1.  

 udg., 1994, s. 341ff.
Normalt anses  

 tilkendegivelser om standpunkter, argumenter eller vurderinger med hensyn til  

 en sags afgørelse som fremkommer fra den kompetente myndigheds egne  

 medarbejdere, ikke som omfattet af partshøringspligten.
Dette gælder også for  

 de udtalelser som en kommunes eller et nævns tandlægekonsulent afgiver.
På  

 tilsvarende måde anses disse standpunkter mv. ikke for omfattet af retten til  

 aktindsigt efter forvaltningslovens § 12, stk. 2, jf.
Folketingets  

 Ombudsmands  

 beretning for året 1990, s. 216ff*.
Bestemmelsen i  

 forvaltningslovens § 12, stk. 2, angår faktiske omstændigheder, der er  

 af  

 væsentlig betydning for sagens afgørelse.
De oplysninger der efter  

 forvaltningslovens § 19, stk. 1, er omfattet af partshøringspligten, er  

 afgrænset på samme måde, jf. det jeg har anført ovenfor under 3.
Kommunens tandlægekonsulent  

 har ikke  som det er sædvanligt i hvert fald for lægekonsulenter ansat  

 i Den  

 Sociale Ankestyrelse eller af det sociale nævn  blot afgivet sin  

 vurdering på  

 baggrund af sagens foreliggende oplysninger mv.
Tandlægekonsulenten har  

 derimod  

  for at forbedre grundlaget for at træffe afgørelse i sagen   

 indkaldt (A) og  

 ved selvsyn konstateret hvorledes hendes tandstatus var.
På dette grundlag  

 har  

 tandlægekonsulenten foretaget sin vurdering og afgivet sin udtalelse.
Den  

 omstændighed at tandlægekonsulenten har undersøgt (A), medfører at  

 tandlægekonsulentens erklæring bidrager til at supplere sagens bevismæssige  

 grundlag og dermed bliver omfattet af partshøringspligten.
Jeg har ved min behandling  

 af sagen lagt til grund at (A) ikke var bekendt med indholdet af  

 udtalelsen/notatet  

 før kommunen traf afgørelse.
Det fremgår således ikke af sagens akter eller  

 af  

 kommunens udtalelse til mig at (A) blev orienteret om resultatet af  

 undersøgelsen.
Det forhold at (A) deltog i  

 tandlægekonsulentens undersøgelse af hende og således vidste at der til brug  

 for sagen blev udfærdiget en erklæring på baggrund af undersøgelsen, er efter  

 min opfattelse ikke tilstrækkeligt til at anse partshøringspligten efter  

 forvaltningslovens § 19 for opfyldt.
Jeg henviser i den forbindelse til  

 Folketingets  

 Ombudsmands beretning for året 1990, s. 339* (361ff, 378ff, og 411ff).
I sin udtalelse til mig af  

 28. maj 1999 oplyser Gentofte Kommune imidlertid at kommunen har betragtet  

 (A)s tandlæge, (B), som (A)s faglige repræsentant, og  

 at han har været hørt  

 som part.
Det fremgår imidlertid ikke af de indsendte akter at tandlæge (B)  

   

 på vegne af (A)  blev hørt angående resultatet af tandlægekonsulentens  

 undersøgelse.
Som tidligere anført har jeg lagt til grund at (B) ikke var  

 (A)s  

 partsrepræsentant.
Jeg anser det derfor for meget beklageligt at Gentofte  

 Kommune undlod at foretage partshøring af (A).
 Jeg har gjort Gentofte  

 Kommune bekendt med min opfattelse.
3.b.
Partshøring forud for Det Sociale Nævn for Københavns Amts  

 afgørelse (A) klagede selv til Det  

 Sociale Nævn for Københavns Amt over Gentofte Kommunes afgørelse, og nævnet  

 har  

 ikke anført at (A)s tandlæge blev opfattet som hendes partsrepræsentant  

 under  

 nævnets behandling.
Jeg har derfor lagt til grund at (A) heller ikke under  

 nævnets behandling af sagen har været repræsenteret af andre.
 Det fremgår af sagens akter at  

 Det Sociale Nævn for Københavns Amt ved brev af 23. juli 1998 bad (A)s  

 tandlæge om at fremsende aktuelle røntgenoptagelser, kopi af  

 tandlægejournal,  

 eventuelle modeller samt andet relevant materiale.
 Nævnet modtog den 24. august  

 1998 det materiale (A)s tandlæge havde.
Af Det Sociale Nævn for  

 Københavns Amts afgørelse af 30. oktober 1998 fremgår det at man ved afslaget  

 på tilskud til tanden +6 havde lagt vægt på nævnets tandlægekonsulents  

 udtalelse hvorefter tanden ikke var akut behandlingskrævende.
Under punktet  

 Baggrund i nævnets afgørelse står der blandt andet:
Tandlægekonsulenten har  

 endvidere udtalt, at der ikke i journalmaterialet er noteret, at der skulle  

 være noget i vejen med tanden +6, hvilket heller ikke fremgår af  

 røntgenbillede  

 dateret den 20.02.1998. Ved visitationen hos overtandlæge (C) fandtes tanden  

 ikke akut behandlingskrævende.
Tandlægekonsulenten finder derfor udsættelse  

 af  

 behandling rimelig. Det fremgår ikke af sagen at  

 (A) var bekendt med indholdet af det indhentede journalmateriale. (A) kunne  

 heller ikke antages at være bekendt med at materialet indgik i det sociale  

 nævns behandling af sagen.
Da det efter det sociale nævns afgørelse af 30.  

 oktober 1998 må antages at materialet har haft væsentlig betydning for sagens  

 afgørelse og har været til ugunst for (A), burde nævnet have partshørt (A)  

 over materialets indhold.
Jeg har gjort Det Sociale  

 Nævn for Københavns Amt bekendt med min opfattelse.
Da jeg ikke mener det kan  

 udelukkes at (A) (eventuelt med hjælp fra en tandlæge) kan have væsentlige og  

 relevante bemærkninger til det indhentede materiale, har jeg i dag henstillet  

 til det sociale nævn at genoptage behandlingen af sagen og give (A) mulighed  

 for at kommentere det indhentede materiale.
 Jeg har bedt nævnet om at  

 underrette mig om hvad nævnet foretager sig i sagen.
4. Den Sociale Ankestyrelses afgørelse Jeg mener ikke at jeg kan  

 kritisere at Den Sociale Ankestyrelse afviste at behandle sagen.
Vurderingen  

 af  

 om en sag er af generel eller principiel betydning, bygger på vurderinger og  

 afvejninger af en række forskellige hensyn og omstændigheder.
Som ombudsmand  

 har jeg ikke særlige forudsætninger for at afveje disse forskellige hensyn og  

 omstændigheder på en anden og bedre måde end Ankestyrelsen der beskæftiger  

 sig med det pågældende sagsområde i det daglige.
 Det sociale nævn genoptog  

 sagen og partshørte (A). Herefter traf nævnet på ny afgørelse i sagen, og  

 fastholdt sin tidligere afgørelse om afslag på at yde personligt tillæg.
