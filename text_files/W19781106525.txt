En domfældt, der benådes for frihedsstraf på vilkår af bl.a. betaling  

 af en bøde, undlader betaling.
Justitsministeriet meddeler politimesteren, at  

 denne bøde ikke kan søges tvangsinddrevet, samt at indbetalte delbeløb/afdrag  

 skal tilbagebetales til domfældte i tilfælde af afsoning.
 Justitsministeriet bestemmer 10/10/1977, at domfældte mod betaling af en  

 bøde inden en given frist vil kunne få eftergivet en hæftestraf.
Domfældte betaler en del af bøden, men betaler herefter ikke yderligere  

 afdrag.
Politimesteren indstiller, at den resterende del af bøden søges  

 inddrevet tvangsmæssigt sammen med en vedtaget kildeskattebøde.  

 Justitsministeriet meddeler den 03/10/1978, at bøden, der kræves betalt som  

 forudsætning for betinget strafeftergivelse, ikke kan tvangsinddrives i  

 henhold til straffelovens § 52, stk. 3; det tilføjes, at hvor manglende  

 betaling af et restbødebeløb måtte føre til resolution om bortfald af tilsagn  

 om betinget strafeftergivelse, skal indbetalte delbeløb/afdrag tilbagebetales  

 og hele straffen udstås.
 Dette følger af, at der ved fastsættelse af bødens størrelse er lagt vægt  

 på domfældtes betalingsevne.
