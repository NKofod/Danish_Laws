Ændringsforslag stillet den 17. december 2019 Ændringsforslag til 3. behandling af Forslag til lov om fastsættelse af udgiftslofter for stat, kommuner og regioner for finansåret 2023 [af finansministeren (Nicolai Wammen)]:
Til § 1 Af finansministeren:
 1) I stk. 1 ændres »507,7« til: »508,0«, »225,8« til: »225,7«, og »281,9« til: »282,3«.
[Ændringer som følge af ændringsforslag til finanslovsforslaget for 2020 m.v.] Bemærkninger Til nr. 1 Det foreslås på baggrund af de samlede ændringsforslag til finanslovsforslaget for 2020 at ændre udgiftslofterne for staten for finansåret 2023.
De foreslåede ændringer afspejler virkningerne af de konkrete ændringsforslag, herunder særligt som følge af den indgåede aftale om ret til seniorpension for nedslidte og de øvrige initiativer i forbindelse med aftalen om finansloven for 2020 m.v.
De foreslåede ændringer skal ses i lyset af en række modsatrettede korrektioner af udgiftslofterne i staten for 2023. Et dokumentationsnotat vedrørende de konkrete korrektioner findes på Finansministeriets hjemmeside til understøttelse af Folketingets behandling af lovforslaget.
