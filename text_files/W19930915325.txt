Ankestyrelsens principafgørelse D-7-93 om beregning - lønmodtager - åbent arbejdstilbud Resume:
 Dagpenge til en lønmodtager, der var i beskæftigelse efter lov om kommunal beskæftigelsesindsats skulle efter dagpengelovens § 9, stk. 1, 1. punktum beregnes på grundlag af det antal arbejdstimer - 37 timer - der var fastsat i ansættelsesaftalen, uanset at lønmodtagerens arbejdstid forud for fraværet havde været stærkt varierende.
 Love:
Lov om dagpenge ved sygdom eller fødsel - lov nr. 852 af 20. december 1989 - § 9, stk. 1 Lov om sygedagpenge - lov nr. 563 af 9. juni 2006 - § 47, stk. 1 Sagsfremstilling:
 Kommunen traf afgørelse om, at dagpenge til lønmodtageren skulle beregnes på grundlag af den timeindtægt, som lønmodtageren ville have været berettiget til under sygefraværet, jf. dagpengelovens § 9, stk. 1, 1. punktum.
 Kommunen lagde ved afgørelsen vægt på, at arbejdstiden efter ansættelsesbrev var fastsat til 37 timer pr. uge.
Lønmodtageren blev ansat hos arbejdsgiveren den 4. februar 1992 i etsåkaldt åbent arbejdstilbud.
Det fremgik af ansættelsesbrevet, at ar bejdstiden var fastsat til 37 timer pr. uge.
Arbejdsgiveren oplyste, at personer, der er ansat i åbne arbejds tilbud, ikke opsiges ved udeblivelse fra arbejde, men fortsætter ansættelsen, indtil de er blevet så stabile, at de kan placeres i beskæftigelse som langtidsledige hos kommunale eller private arbejdsgivere.
Udeblivelse bliver registreret som frihed uden løn.
Efter arbejdsgiverens opfattelse beregnes denne gruppe medarbejdere på grundlag af det gennemsnitlige antal arbejdstimer i de sidste 4 uger.
Sygdom, helligdage og feriedage betragtes ved beregning som "døde perioder".
 Begrundelsen for at anvende denne beregningsmetode er at sikre, at lønmodtageren ikke tjener mere som sygemeldt end ved at være i arbejde.
 Dagpenge blev i det foreliggende tilfælde beregnet på grundlag af ar bejdstiden i ugerne 23 - 26 samt 1 dag i uge 27. Arbejdstiden var opgjort til 20 timer på 20 arbejdsdage svarende til 1 time pr. dag.
 Afgørelse:
 Dagpenge skulle beregnes på grundlag af den timeindtægt, som pågældende ville have været berettiget til under fraværet, jf. dagpengelovens § 9, stk. 1, 1. punktum.
 Dagpengeudvalget lagde ved afgørelsen vægt på, at lønmodtagerens arbejdstid ifølge ansættelsesaftalen var fastsat på forhånd til 37 timer pr. uge.
 Dagpengeudvalget tiltrådte således kommunens afgørelse.
