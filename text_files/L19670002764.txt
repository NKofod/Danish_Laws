Herr ambassadør, Jeg har den ære å erkjenne mottakelsen av Deres brev av 22. desember d. å.  

 med følgende innhold:
 (Her følger ordlyden af den danske note).
 Jeg har den ære å bekrefte at den norske regjering godtar den foreslåtte  

 overenskomst og er enig i at Deres brev av 22. ds. og dette svarbrev skal  

 utgjøre en overenskomst mellom våre to regjeringer om denne sak.
 Motta, herr ambassadør, forsikringen om min mest utmerkede høyaktelse.
John Lyng Hans Eksellense Herr John Knox Danmarks Ambassadør, Oslo.
 Udenrigsministeriet, den 30. marts 1967.
Tyge Dahlgaard Nr. 27. Bek. af 3. april 1967.
 Bekendtgørelse om ikrafttrædelse af protokol af 8. februar 1965 om  

 udvidelse af Den Almindelige Overenskomst om Told og Udenrigshandel med en  

 IV. del om udenrigshandel og udvikling, samt af den herefter gældende ordlyd  

 af Den Almindelige Overenskomst om Told og Udenrigshandel.
 Under henvisning til udenrigsministeriets bekendtgørelse nr. 87 af 7.  

 september 1965, Lovtidende C, vedrørende Danmarks undertegnelse af  

 protokollen af 8. februar 1965 om udvidelse af Den almindelige Overenskomst  

 om Told og Udenrigshandel med en IV. del om udenrigshandel og udvikling  

 meddeles det, at protokollen trådte i kraft den 27. juni 1966 efter at være  

 tiltrådt af følgende lande, udgørende de for ikrafttrædelsen fornødne to  

 tredjedele af de lande, der er kontraherende parter i Den almindelige  

 Overenskomst:
Amerikas forenede Stater Australien Brasilien Burundi Cameroun Canada Den centralafrikanske Republik Ceylon Congo (Brazzaville) Cuba Cypern Dahomey Danmark Elfenbenskysten Finland Gambia Ghana Guyana Indien Indonesien Israel Jamaica Japan Jugoslavien Kenya Kuwait Madagascar Malawi Malta Mauretanien New Zealand Niger Nigeria Norge Pakistan Peru Rhodesia Rwanda Schweiz Sierra Leone Spanien Storbritannien Sverige Tanzania Tchad Tjekkoslovakiet Togo Trinidad og Tobago Tyrkiet Uganda Østrig.
 Protokollen er i henhold til afsnit 5 endvidere den 27. juni 1966 trådt i  

 kraft mellem de lande, der har tiltrådt Den almindelige Overenskomst  

 foreløbigt, og som har accepteret protokollen (Den forenede arabiske  

 Republik, Island og Tunesien), og de af ovennævnte kontraherende parter, i  

 forhold til hvilke vedkommende lands foreløbige tiltrædelse af overenskomsten  

 er i kraft, heriblandt Danmark.
Protokollen træder i kraft for de øvrige kontraherende parter fra det  

 tidspunkt at regne, på hvilket de tiltræder den.
Følgende lande, der endnu  

 ikke har tiltrådt protokollen, har imidlertid tilkendegivet som deres hensigt  

 de facto at iværksætte gennemførelsen af de i protokollen indeholdte  

 bestemmelser i det omfang, de forfatnings- og lovgivningsmæssigt har mulighed  

 herfor:
Argentina Belgien Chile Grækenland Italien Luxembourg Nederlandene Portugal Forbundsrepublikken Tyskland Uruguay.
Nedenfor gengives den gældende ordlyd af Den Almindelige Overenskomst om  

 Told og Udenrigshandel (den franske og den spanske tekst er udeladt).  

 Overenskomstens indhold er i forhold til den oprindelige ved  

 udenrigsministeriets bekendtgørelse nr. 48 af 21. juli 1950, Lovtidende C,  

 meddelte overenskomsttekst ændret dels som følge af protokollen af 8. februar  

 1965, dels som følge af protokollen af 10. marts 1955 vedrørende ændringer i  

 overenskomstens præambel og II. og III. del, der er undertegnet af alle  

 kontraherende parter, bortset fra Uruguay, jfr. udenrigsministeriets  

 bekendtgørelse nr. 19 af 15. maj 1957, Lovtidende C.
Denne protokol trådte i  

 kraft den 7. oktober 1957. Visse i protokollen foreskrevne ændringer i  

 overenskomstens artikel XIV og tillæg I trådte dog i medfør af paragraf 8,  

 stk. (c), først i kraft den 15. februar 1961. Endvidere kan visse dele af  

 protokollen ifølge paragraf 8, stk. (a) og (b), først træde i kraft samtidig  

 med den nedenfor omtalte protokol om ændringer i overenskomstens I. del og af  

 artiklerne XXIX og XXX.
 De to andre i udenrigsministeriets bekendtgørelse nr. 19 af 15. maj 1957  

 gengivne protokoller af 10. marts 1955 henholdsvis om ændringer i  

 overenskomstens I. del og af artiklerne XXIX og XXX og om organisatoriske  

 ændringer i overenskomsten, der ligeledes er undertegnet af alle  

 kontraherende parter, bortset fra Uruguay, er endnu ikke trådt i kraft.  

 Ikrafttrædelsen af protokollen om ændringer i I. del og af artiklerne XXIX og  

 XXX kræver tiltrædelse af alle kontraherende parter, medens protokollen om  

 organisatoriske ændringer forudsætter ikrafttrædelse af den ligeledes den 10.  

 marts 1955 undertegnede, men aldrig ikrafttrådte overenskomst om  

 Organisationen for handelspolitisk Samarbejde.
Det bemærkes, at der til Den Almindelige Overenskomst om Told og  

 Udenrigshandel er knyttet en række told- og tiltrædelsesprotokoller m. v.,  

 som er tiltrådt af Danmark og i det væsentlige vedrører indgåede  

 toldforpligtelser.
Disse protokoller medtages ikke her.
DEN ALMINDELIGE OVERENSKOMST OM TOLD OG UDENRIGSHANDEL Regeringerne for Amerikas forenede Stater, Australien, Kongeriget Belgien,  

 Brasiliens forenede Stater, Burma, Canada, Ceylon, Republikken Chile,  

 Republikken Cuba, Den franske Republik, Indien, Republikken Kina, Libanon,  

 Storhertugdømmet Luxembourg, Kongeriget Nederlandene, New Zealand, Kongeriget  

 Norge, Pakistan, Det forenede Kongerige Storbritannien og Nordirland, Den  

 sydafrikanske Union, Syd- Rhodesia, Syrien og Den tjekkoslovakiske Republik, der erkender, at deres indbyrdes forbindelser på handelens og den  

 økonomiske udviklings område bør ledes med henblik på at hæve levestandarden,  

 sikre fuld beskæftigelse og en stor og stadig voksende realindkomst og  

 effektiv efterspørgsel, fremkalde fuld udnyttelse af verdens ressourcer og  

 udvide produktion og vareudveksling, der ønsker at bidrage til at nå disse mål ved at indgå gensidige og  

 gensidigt fordelagtige aftaler, der tilsigter væsentlige nedsættelser af  

 toldsatser og andre skranker for handelen og afskaffelse af diskriminerende  

 behandling i det internationale handelssamkvem, er gennem deres repræsentanter blevet enige om følgende:
I.
DEL Artikel I almindelig mestbegunstigelsesbehandling 1. Med hensyn til toldafgifter og andre afgifter af  

 enhver art, der pålægges eller opkræves i forbindelse med indførsel eller  

 udførsel, eller som er pålagt den internationale overførsel af betalinger for  

 indførsel eller udførsel, og med hensyn til fremgangsmåden ved opkrævning af  

 sådanne toldafgifter og andre afgifter, og med hensyn til alle regler og  

 formaliteter i forbindelse med indførsel og udførsel samt med hensyn til alle  

 forhold, som omhandles i artikel III, paragrafferne 2 og 4, skal enhver  

 fordel, begunstigelse, privilegium eller fritagelse, der er ydet af en  

 kontraherende part, for så vidt angår en vare hidrørende fra eller bestemt  

 for et andet land, øjeblikkelig og ubetinget tilstås den tilsvarende vare  

 hidrørende fra eller bestemt for alle andre kontraherende parters  

 territorier.
 2. Bestemmelserne i denne artikels paragraf 1 skal  

 ikke nødvendiggøre ophævelsen af nogen præference med hensyn til  

 indførselstold eller andre afgifter, som ikke overstiger de i denne artikels  

 paragraf 4 foreskrevne marginer, og som falder inden for følgende grupper:
 3. Bestemmelserne i paragraf 1 skal ikke finde  

 anvendelse på præferencer mellem de lande, som tidligere var en del af Det  

 tyrkiske Rige, og som blev adskilt fra dette den 24. juli 1923, forudsat at  

 sådanne præferencer er godkendt i henhold til artikel XXV, paragraf 5 (a),  

 der i denne henseende skal anvendes i overensstemmelse med artikel XXIX,  

 paragraf 1.
 4. Præferencemarginen for enhver vare, for hvilken en  

 præference er tilladt i henhold til nærværende artikels paragraf 2, men som  

 ikke er særligt anført som en maksimal præferencemargin i den pågældende til  

 nærværende overenskomst knyttede liste, må ikke overstige:
 For så vidt angår de kontraherende parter, som er opført i tillæg G, skal  

 den i nærværende paragrafs stk. (a) og (b) nævnte dato, den 10. april 1947,  

 erstattes med de respektive datoer, der er anført i det nævnte tillæg.
Artikel II Lister over indrømmelser 1. (a) Enhver kontraherende part skal tilstå de andre  

 kontraherende parters handel en behandling, som ikke er mindre gunstig end  

 den, der er foreskrevet i den pågældende del af vedkommende parts til  

 nærværende overenskomst knyttede liste.
 2. Intet i nærværende artikel skal forhindre en  

 kontraherende part i når som helst ved indførslen af en vare at pålægge  

 denne:
 3. Ingen kontraherende part må ændre sin fremgangsmåde  

 ved fastsættelse af toldværdien eller valutaomregningen på en sådan måde, at  

 værdien af de indrømmelser der er anført i vedkommende til nærværende  

 overenskomst knyttede liste, forringes.
 4. Såfremt en kontraherende part formelt eller reelt  

 opretter, opretholder eller autoriserer et importmonopol på en vare, der er  

 anført i vedkommende til nærværende overenskomst knyttede liste, må et sådant  

 monopol, medmindre anden bestemmelse findes anført i vedkommende liste eller  

 på anden måde er aftalt mellem de parter, der oprindeligt aftalte  

 indrømmelsen, ikke drives på en sådan måde, at det yder en beskyttelse, som i  

 gennemsnit overstiger den beskyttelse, der er fastsat i vedkommende liste.  

 Bestemmelserne i nærværende paragraf skal ikke begrænse de kontraherende  

 parters adgang til nogen som helst form for bistand til indenlandske  

 producenter, der er tilladt i henhold til andre bestemmelser i nærværende  

 overenskomst.
5. Såfremt en kontraherende part finder, at en vare  

 fra en anden kontraherende parts side ikke bliver tilstået en behandling, som  

 den første kontraherende part mener har været tilsigtet med en indrømmelse,  

 der er anført i vedkommende til nærværende overenskomst knyttede liste, skal  

 den første kontraherende part direkte henlede den anden kontraherende parts  

 opmærksomhed på sagen.
Såfremt sidstnævnte er enig i, at den tilsigtede  

 behandling var den, der er påberåbt af den første kontraherende part, men  

 erklærer, at en sådan behandling ikke kan tilstås, fordi en domstol eller  

 anden behørig myndighed har fastslået, at den pågældende vare ikke kan  

 klassificeres under vedkommende kontraherende parts toldlove på en sådan  

 måde, at den tilsigtede behandling efter nærværende overenskomst kan  

 gennemføres, skal de to kontraherende parter sammen med andre kontraherende  

 parter, der er væsentlig interesserede, omgående optage videre forhandlinger  

 med henblik på en kompensationsmæssig ordning af sagen.
6. (a) De specifikke toldsatser og afgifter, der er  

 anført i listerne vedrørende de kontraherende parter, som er medlemmer Den  

 internationale Valutafond, samt præferencemarginer i specifikke toldsatser og  

 afgifter, der opretholdes af sådanne kontraherende parter, er anført i den  

 pågældende valuta til den pariværdi, der på nærværende overenskomsts dato er  

 godkendt eller foreløbigt anerkendt af Fonden.
I tilfælde af, at denne  

 pariværdi nedsættes i overensstemmelse med overenskomsten om Den  

 internationale Valutafond med mere end tyve pct., kan sådanne specifikke  

 toldsatser og afgifter og præferencemarginer følgelig tilpasses under hensyn  

 til en sådan nedsættelse; forudsat at DE KONTRAHERENDE PARTER (d. v. s. de kontraherende parter, som  

 optræder i fællesskab i henhold til bestemmelserne i artikel XXV) er enige  

 om, at sådanne tilpasninger ikke vil forringe værdien af de indrømmelser, der  

 er truffet bestemmelse om i vedkommende liste eller andetsteds i nærværende  

 overenskomst, idet behørigt hensyn skal tages til alle forhold, som måtte  

 indvirke på behovet for eller nødvendigheden af sådanne tilpasninger.
 7. De til nærværende overenskomst knyttede lister  

 gøres herved til en integrerende del af I. del af nærværende overenskomst.
II.DEL Artikel III Nationalbehandling ved indenlandsk beskatning og regulering 1. De kontraherende parter erkender, at indenlandske  

 skatter og andre indenlandske afgifter samt love, reguleringer og  

 forskrifter, der berører det indenlandske salg, udbud til salg, køb,  

 transport, fordeling eller anvendelse af varer, og indenlandske kvantitative  

 reguleringer, som kræver blanding, forarbejdning eller anvendelse af varer i  

 bestemte mængder eller forhold, ikke bør bringes i anvendelse på indførte  

 eller indenlandske varer på en sådan måde, at der derved ydes beskyttelse til  

 den indenlandske produktion.
 2. Varer hidrørende fra en kontraherende parts  

 territorium, som indføres til enhver anden kontraherende parts territorium,  

 skal hverken direkte eller indirekte pålægges indenlandske skatter eller  

 nogen som helst andre indenlandske afgifter, som overstiger dem, der direkte  

 eller indirekte finder anvendelse på de tilsvarende indenlandske varer.  

 Endvidere skal ingen kontraherende part på anden måde anvende indenlandske  

 skatter eller andre indenlandske afgifter på indførte eller indenlandske  

 varer på en måde, der strider mod de i paragraf 1 opstillede principper.
 3. Med hensyn til enhver eksisterende indenlandsk  

 skat, som er uforenelig med bestemmelserne i paragraf 2, men som er særligt  

 hjemlet ved en handelsaftale, der var i kraft den 10. april 1947, og hvorved  

 indførselstolden på den beskattede vare er bundet mod forhøjelse, skal den  

 kontraherende part, som pålægger skatten, kunne udsætte anvendelsen af  

 bestemmelserne i paragraf 2 på en sådan skat indtil det tidspunkt, på hvilket  

 den kan opnå frigørelse fra den pågældende handelsaftales forpligtelser,  

 således at det bliver muligt at forhøje toldsatsen i et sådant omfang, som er  

 nødvendigt for at opveje beskyttelseselementet i skatten.
4. Varer hidrørende fra en kontraherende parts  

 territorium, der indføres til en anden kontraherende parts territorium, skal  

 gives en behandling, som ikke er mindre gunstig end den, der gives  

 tilsvarende varer af indenlandsk oprindelse under hensyn til alle love,  

 reguleringer og forskrifter, som berører deres indenlandske salg, udbud til  

 salg, køb, transport, fordeling eller anvendelse.
Bestemmelserne i denne  

 paragraf skal ikke forhindre anvendelsen af differentierede indenlandske  

 transportrater, som udelukkende skyldes hensynet til den økonomiske drift af  

 transportmidlerne og ikke beror på varens nationalitet.
5. Ingen kontraherende part skal oprette eller  

 opretholde nogen indenlandsk kvantitativ regulering vedrørende blandingen,  

 forarbejdningen eller anvendelsen af varer i bestemte mængder eller forhold,  

 der direkte eller indirekte kræver, at en bestemt mængde eller andel af en  

 vare, som er genstand for reguleringen, skal leveres fra indenlandske  

 forsyningskilder.
Endvidere skal ingen kontraherende part på anden måde  

 anvende indenlandske kvantitative reguleringer på en måde, der strider mod de  

 i paragraf 1 opstillede principper.
6. Bestemmelserne i paragraf 5 skal ikke finde  

 anvendelse på nogen indenlandsk kvantitativ regulering, som var i kraft på en  

 kontraherende parts territorium den 1. juli 1939, den 10. april 1947 eller  

 den 24. marts 1948 efter vedkommende kontraherende parts valg; dog må enhver sådan regulering, som er i strid med bestemmelserne i  

 paragraf 5, ikke ændres til skade for indførslen og skal med henblik på  

 forhandling behandles som en toldsats.
 7. Ingen indenlandsk kvantitativ regulering vedrørende  

 blandingen, forarbejdningen eller anvendelsen af varer i bestemte mængder  

 eller forhold må anvendes på en sådan måde, at den pågældende mængde eller  

 andel derved opdeles mellem udenlandske forsyningskilder.
 8.(a) Bestemmelserne i denne artikel skal ikke finde anvendelse på love,  

 reguleringer eller forskrifter gældende for tilvejebringelse gennem  

 regeringsorganer af varer, som indkøbes til statslige formål uden henblik på  

 handelsmæssigt videresalg eller på anvendelse i produktionen af varer til  

 handelsmæssigt salg.
9. De kontraherende parter erkender, at indenlandske  

 maksimalpriskontrolforanstaltninger, selv om de er i overensstemmelse med de  

 øvrige bestemmelser i denne artikel, kan virke til skade for kontraherende  

 parter, som leverer indførte varer.
Følgelig skal kontraherende parter, som  

 anvender sådanne foranstaltninger, tage eksporterende kontraherende parters  

 interesser i betragtning for i den videst mulige udstrækning at undgå sådanne  

 skadelige følger.
 10. Bestemmelserne i denne artikel skal ikke forhindre  

 nogen kontraherende part i at oprette eller opretholde indenlandske  

 kvantitative reguleringer vedrørende eksponerede kinematografiske film og i  

 at opfylde bestemmelserne i artikel IV.
Artikel IV Særlige bestemmelser vedrørende kinematografiske film Hvis nogen kontraherende part indfører eller opretholder indenlandske  

 kvantitative restriktioner vedrørende eksponerede kinematografiske film, skal  

 sådanne reguleringer foretages i form af forevisningskvoter, som skal opfylde  

 følgende betingelser og forskrifter:
Artikel V Transitfrihed 1. Varer (herunder bagage) samt skibe og andre  

 befordringsmidler skal betragtes som transiterende en kontraherende parts  

 territorium, når passagen over et sådant territorium med eller uden  

 omladning, oplægning, deling af ladning eller forandring i befordringsmåden  

 kun udgør en del af den samlede rejse, der er påbegyndt og afsluttes uden for  

 den kontraherende parts grænser, over hvis territorium befordringen finder  

 sted.
Trafik af denne art betegnes i denne artikel som  

 »transittrafik«.
2. Der skal være transitfrihed gennem enhver  

 kontraherende parts territorium for transittrafik til eller fra andre  

 kontraherende parters territorier ad de ruter, som er bedst egnede for  

 international transittrafik.
Der skal ikke gøres nogen forskel på grund af  

 skibenes flag, oprindelses-, afgangs-, indgangs-, udgangs- eller  

 bestemmelsesstedet eller på grund af nogen omstændigheder i henseende til  

 ejendomsretten til varer, skibe eller andre befordringsmidler.
 3. Enhver kontraherende part kan kræve, at  

 transittrafik gennem dens territorium indpasserer på det rette toldsted, men  

 når bortses fra tilfælde, hvor herom gældende toldlove og forskrifter ikke er  

 overholdt, skal sådan trafik fra eller til andre kontraherende parters  

 territorier ikke udsættes for unødige forsinkelser eller restriktioner og  

 skal være fritaget for told og for al transittold eller andre afgifter, der  

 pålægges ved transit, med undtagelse af transportomkostninger eller afgifter,  

 som står i et passende forhold til administrationsudgifter, der er forbundet  

 med transit, eller til omkostningerne ved ydede tjenester.
 4. Alle afgifter og forskrifter, som af kontraherende  

 parter pålægges transittrafik til eller fra andre kontraherende parters  

 territorier, skal være rimelige under hensyntagen til vilkårene for  

 trafikken.
 5. Med hensyn til alle afgifter, forskrifter og  

 formaliteter i forbindelse med transit skal enhver kontraherende part lade  

 transittrafikken til eller fra en anden kontraherende parts territorium nyde  

 en behandling, som ikke er mindre gunstig end den behandling, transittrafik  

 til eller fra ethvert tredjeland nyder.
 6. Enhver kontraherende part skal lade varer, som har  

 transiteret en anden kontraherende parts territorium, nyde en behandling, der  

 ikke er mindre gunstig end den, som varerne ville have nydt, såfremt de var  

 blevet transporteret fra deres oprindelsessted til deres bestemmelsessted  

 uden at passere igennem en sådan anden kontraherende parts territorium.  

 Enhver kontraherende part skal imidlertid frit kunne opretholde de krav med  

 hensyn til direkte forsendelse, som består på denne overenskomsts  

 ikrafttrædelsesdato, for så vidt angår alle varer, for hvilke sådan direkte  

 forsendelse er en nødvendig betingelse for afgørelse af, om indførsel af  

 varer kan ske til præferencesatser eller har forbindelse med den af den  

 kontraherende part foreskrevne fremgangsmåde for værdiansættelse til  

 toldberegning.
 7. Bestemmelserne i denne artikel skal ikke finde  

 anvendelse på flyvemaskiner i transitfart, men skal gælde for lufttransit af  

 varer (herunder bagage).
Artikel VI Antidumping- og udligningstold.
1. De kontraherende parter erkender, at dumping,  

 hvorved et lands varer indføres på markedet i et andet land til priser, der  

 er lavere end varernes normale værdi, er forkastelig, såfremt den forvolder  

 eller truer med at forvolde væsentlig skade for en på den kontraherende parts  

 territorium etableret erhvervsgren eller i væsentlig grad forsinker  

 oprettelsen af en indenlandsk erhvervsgren.
I denne artikel anses en vare for  

 at være indført på markedet i et importerende land til en pris, der er lavere  

 end dens normale værdi, såfremt prisen på den fra et land til et andet  

 udførte vare Rimeligt hensyn skal i hvert enkelt tilfælde tages til forskelle i  

 afsætningsforhold og salgsvilkår, forskelle i beskatning og til andre  

 forskelligheder, der påvirker prisernes sammenlignelighed.
2. Med henblik på at modvirke eller forhindre dumping  

 kan en kontraherende part pålægge enhver vare, som er genstand for dumping,  

 en antidumpingtold, som i beløb ikke overstiger dumping-marginen for varen.
I  

 denne artikel forstås ved dumping-marginen prisforskellen beregnet efter  

 paragraf 1.
3. Ingen udligningstold må pålægges indførslen af en  

 vare fra en kontraherende parts territorium til en anden kontraherende parts  

 territorium, som i beløb overstiger den anslåede præmie eller subsidieydelse,  

 der konstateres at være blevet ydet direkte eller indirekte til  

 forarbejdningen, fremstillingen eller udførslen af en sådan vare i  

 oprindelses- eller udførselslandet, heri indbefattet alle særlige subsidier  

 til befordring af en bestemt vare.
Udtrykket »udligningstold« skal  

 forstås som betydende en særlig told, der opkræves med det formål at opveje  

 præmier eller subsidier ydet direkte eller indirekte til forarbejdningen,  

 fremstillingen eller udførslen af en vare.
 4. Ingen fra en kontraherende parts territorium  

 hidrørende vare, som indføres til en anden kontraherende parts territorium,  

 må pålægges antidumping- eller udligningstold, fordi varen fritages for  

 afgifter eller skatter, der påhviler samme vare, når den er bestemt til  

 forbrug i oprindelses- eller udførselslandet, eller på grund af sådanne  

 afgifters eller skatters tilbagebetaling.
 5. Ingen fra en kontraherende parts territorium  

 hidrørende vare, som indføres til en anden kontraherende parts territorium,  

 må pålægges både antidumping- og udligningstold for at udligne det samme  

 tilfælde af dumping eller anvendelse af eksportsubsidier.
 6. (a) Ingen kontraherende part må ved indførslen af  

 en vare fra en anden kontraherende parts territorium pålægge nogen  

 antidumping- eller udligningstold, medmindre den fastslår, at virkningen af  

 den anvendte dumping eller af subsidierne er af en sådan karakter, at den  

 forvolder eller truer med at forvolde væsentlig skade for en etableret  

 indenlandsk erhvervsgren eller i væsentlig grad forsinker oprettelsen af en  

 indenlandsk erhvervsgren.
7. En ordning, der tilsigter at stabilisere den  

 indenlandske pris eller indenlandske producenters indtægter af en råvare  

 uafhængigt af bevægelserne i udførselspriserne, og som til tider medfører  

 salg af varen til udførsel til en lavere pris end den tilsvarende pris, der  

 kræves for den samme vare ved salg til købere på hjemmemarkedet, skal  

 forudsættes ikke at medføre væsentlig skade af den i paragraf 6 omhandlede  

 karakter, såfremt det ved forhandling mellem de kontraherende parter, der i  

 væsentlig grad er interesserede i vedkommende vare, fastslås, at Artikel VII Værdiansættelse til toldberegning 1. De kontraherende parter anerkender gyldigheden af  

 de hovedprincipper for værdiansættelse, som indeholdes i denne artikels  

 følgende paragraffer, og de påtager sig at anvende disse principper med  

 hensyn til alle varer, der er underkastet told eller andre afgifter eller  

 indførselsrestriktioner, som er udmålt eller på nogen måde bestemt efter  

 værdi.
Endvidere skal de efter anmodning fra en anden kontraherende part  

 undersøge virkemåden af enhver af deres love eller regulativer om  

 værdiansættelsen til toldberegning i overensstemmelse med disse principper.  

 DE KONTRAHERENDE PARTER kan affordre kontraherende parter beretning om de  

 skridt, de har taget til gennemførelse af bestemmelserne i denne artikel.
 2. (a) Toldberegningsværdien for indførte varer skal  

 fastsættes på grundlag af den indførte toldbelagte vares eller en tilsvarende  

 vares virkelige værdi og skal ikke fastsættes på grundlag af værdien af en  

 vare af indenlandsk oprindelse eller på grundlag af vilkårlige eller fiktive  

 værdier.
 3. Toldberegningsværdien for en indført vare må ikke  

 indbefatte nogen i oprindelseslandet eller udførselslandet pålagt indenlandsk  

 skat, som den er undtaget fra, eller som den ved tilbagebetaling er eller vil  

 blive fritaget for.
 4. (a) Med de andetsteds i denne paragraf omhandlede  

 undtagelser skal den anvendte omregningskurs, hvor det er nødvendigt for en  

 kontraherende part af hensyn til bestemmelserne i denne artikels paragraf 2  

 at omregne en pris, der er udtrykt i et andet lands mønt, til dens egen mønt,  

 for hver af de pågældende valutaer fastsættes på grundlag af parikursen,  

 således som denne er fastsat i overensstemmelse med overenskomsten om Den  

 internationale Valutafond, eller på grundlag af den af Fonden anerkendte  

 valutakurs eller på grundlag af den parikurs, der er fastsat i  

 overensstemmelse med en særlig valutaoverenskomst indgået i henhold til denne  

 overenskomsts artikel XV.
 5. Grundlaget for og metoderne til værdiansættelsen af  

 varer, som er underkastet told eller andre afgifter eller restriktioner, der  

 er udmålt eller på nogen måde bestemt efter værdi, skal ligge fast og skal  

 offentliggøres i tilstrækkeligt omfang til at gøre det muligt for handlende  

 med en rimelig grad af sikkerhed at skønne over toldberegningsværdien.
Artikel VIII Gebyrer og formaliteter i forbindelse med indførsel og udførsel 1. (a) Alle gebyrer og afgifter af enhver art (udover  

 indførsels- og udførselsafgifter og udover skatter, der falder ind under  

 artikel IV), som af kontraherende parter pålægges ved eller opkræves i  

 forbindelse med indførsel eller udførsel, skal i beløb begrænses til de  

 tilnærmelsesvise omkostninger ved ydede tjenester og må ikke udgøre en  

 indirekte beskyttelse af indenlandske varer eller en beskatning af indførslen  

 eller udførslen med fiskale formål.
 2. Efter anmodning fra en anden kontraherende part  

 eller fra DE KONTRAHERENDE PARTER skal en kontraherende part undersøge  

 virkemåden af sine love og administrative bestemmelser på baggrund af denne  

 artikels bestemmelser.
3. Ingen kontraherende part må pålægge betydelige  

 bøder for mindre brud på toldregulativer eller klareringsbestemmelser.
I  

 særdeleshed må ingen bøde for nogen undladelse eller misforståelse med hensyn  

 til tolddokumentation, som let kan rettes og som åbenbart er sket uden  

 bedragerisk hensigt eller grov forsømmelighed, være større end nødvendig til  

 at tjene udelukkende som en advarsel.
 4. Bestemmelserne i denne artikel skal omfatte  

 gebyrer, afgifter, formaliteter og betingelser, som pålægges af offentlige  

 myndigheder i forbindelse med indførsel og udførsel, deriblandt også:
Artikel IX Oprindelsesmærkning 1. Hver kontraherende part skal yde enhver anden  

 kontraherende parts varer en behandling med hensyn til krav om mærkning, der  

 ikke er mindre gunstig end den behandling, som den samme slags varer fra  

 ethvert tredjeland nyder.
 2. De kontraherende parter erkender, at ved  

 vedtagelsen og håndhævelsen af love og administrative bestemmelser vedrørende  

 oprindelsesmærkning bør de vanskeligheder og ulemper, som sådanne  

 foranstaltninger kan medføre for eksportlandenes handel og industri,  

 nedbringes til et mindstemål under behørig hensyntagen til nødvendigheden af  

 at beskytte forbrugerne mod svigagtige eller misvisende betegnelser.
 3. Når som helst det er administrativt gennemførligt,  

 bør de kontraherende parter tillade, at de foreskrevne oprindelsesmærker  

 påsættes på indførselstidspunktet.
 4. De kontraherende parters love og regulativer  

 vedrørende mærkning af indførte varer skal være således, at de kan  

 overholdes, uden at varer lider alvorlig skade eller deres værdi nedsættes  

 væsentligt eller deres pris forøges urimeligt.
 5. Som almindelig regel gælder, at ingen særlig  

 toldafgift eller bøde må pålægges af nogen kontraherende part, fordi påbud om  

 mærkning inden indførslen ikke er overholdt, medmindre berigtigende mærkning  

 urimeligt forsinkes eller vildledende mærker er blevet påsat eller den  

 krævede mærkning forsætligt er blevet undladt.
6. De kontraherende parter skal samarbejde med  

 hinanden med henblik på at forhindre, at varebetegnelser anvendes på en sådan  

 måde, at de virker vildledende med hensyn til en vares virkelige oprindelse  

 til skade for en kontraherende parts varer med specielle regionale eller  

 geografiske navne, som er lovbeskyttede af vedkommende land.
Enhver  

 kontraherende part skal optage til grundig og velvillig overvejelse de  

 anmodninger eller forestillinger, som rettes til den fra en anden  

 kontraherende part om gennemførelsen af den i det foregående punktum  

 indeholdte forpligtelse med hensyn til varenavne, som er blevet den meddelt  

 af den anden kontraherende part.
Artikel X Offentliggørelse og administration af bestemmelser vedrørende handel 1. Love, regulativer, retskendelser og almindeligt  

 gældende administrative afgørelser, som iværksættes af en kontraherende part,  

 og som vedrører tarifering eller værdiansættelse til toldberegning af varer,  

 toldsatser, skatter eller andre afgifter eller påbud, restriktioner eller  

 forbud vedrørende indførsel eller udførsel, vedrørende overførelsen af  

 betalinger herfor, eller som vedrører salg, fordeling, transport, forsikring,  

 oplagring, undersøgelse, udstilling, forarbejdning, blanding eller anden  

 anvendelse, skal omgående offentliggøres på en sådan måde, at regeringer og  

 handlende kan gøre sig bekendt med dem.
Aftaler af handelspolitisk karakter,  

 som er truffet mellem en kontraherende parts regering eller regeringsorgan og  

 regeringen eller et regeringsorgan i enhver anden kontraherende part, skal  

 også offentliggøres.
De i denne paragraf indeholdte bestemmelser skal ikke  

 forpligte nogen kontraherende part til at røbe fortrolige oplysninger, hvis  

 dette ville vanskeliggøre håndhævelsen af love eller på anden måde være  

 stridende mod almene interesser eller ville krænke offentlige eller private  

 enkeltforetagenders lovlige næringsinteresser.
 2. Ingen almindeligt gældende forholdsregel, som måtte  

 blive iværksat af en kontraherende part, og som medfører en forhøjelse af en  

 toldsats eller anden indførselsafgift, der gælder i kraft af en fastslået og  

 ensartet praksis, eller som pålægger indførslen eller betalingsoverførslerne  

 i forbindelse dermed nye eller mere byrdefulde påbud, restriktioner eller  

 forbud, bør sættes i kraft, forinden den pågældende forholdsregel officielt  

 er blevet bekendtgjort.
 3. (a) Enhver kontraherende part skal på ensartet,  

 upartisk og rimelig måde håndhæve alle dens love, regulativer, kendelser og  

 afgørelser af den i denne artikels paragraf 1 anførte art.
Artikel XI Almindelig ophævelse af kvantitative restriktioner 1. Forbud eller restriktioner over for indførslen af  

 en vare fra en anden kontraherende parts territorium eller over for udførslen  

 eller salg til udførsel til en anden kontraherende parts territorium, bortset  

 fra told, skatter eller andre afgifter, må ikke indføres eller opretholdes af  

 nogen kontraherende part, hvad enten sådanne forbud eller restriktioner  

 gennemføres ved hjælp af kvotaordninger, indførsels- eller  

 udførselsbevillinger eller andre forholdsregler.
 2. Bestemmelserne i denne artikels paragraf 1 skal  

 ikke omfatte følgende:
Enhver kontraherende part, der anvender restriktioner over for indførslen  

 af en vare i henhold til stykke (c) i denne paragraf, skal offentligt give  

 meddelelse om den samlede mængde eller værdi af den vare, som tillades  

 indført i et nærmere angivet fremtidigt tidsrum, og om enhver forandring i  

 sådan mængde eller værdi.
Endvidere må ingen restriktioner, som anvendes i  

 henhold til punkt (i) ovenfor, være af en sådan art, at de vil nedsætte den  

 samlede indførsel i forhold til den samlede indenlandske produktion,  

 sammenlignet med det forhold mellem disse, som med føje kunne forventes at  

 herske, såfremt restriktioner ikke fandtes.
Ved fastsættelse af dette forhold  

 skal vedkommende kontraherende parter tage rimeligt hensyn til de forhold,  

 som var gældende i en forudgående repræsentativ periode, og til alle særlige  

 omstændigheder, som måtte have påvirket eller påvirker handelen med  

 vedkommende vare.
Artikel XII Restriktioner til beskyttelse af betalingsbalancen 1. Uanset bestemmelserne i artikel XI, paragraf 1, kan  

 en kontraherende part for at beskytte sin finansielle stilling udadtil og sin  

 betalingsbalance under iagttagelse af bestemmelserne i de følgende  

 paragraffer i denne artikel begrænse mængden eller værdien af varer, som  

 tillades indført.
 2. (a) En kontraherende part må kun indføre,  

 opretholde eller skærpe indførselsrestriktioner i henhold til denne artikel i  

 det omfang, det er nødvendigt:
 Tilbørligt hensyn skal i hvert tilfælde tages til alle særlige  

 omstændigheder, som vil kunne indvirke på en sådan kontraherende parts  

 reserver eller dens behov for reserver, herunder, hvor særlige udenlandske  

 kreditter eller andre hjælpekilder står til rådighed, til behovet for at  

 sikre en hensigtsmæssig anvendelse af sådanne kreditter eller hjælpekilder.
3. (a) De kontraherende parter forpligter sig til ved  

 gennemførelsen af deres indenlandske politik at tage behørigt hensyn til  

 behovet for at opretholde eller genoprette ligevægt på deres  

 betalingsbalancer på et sundt og varigt grundlag og til ønskeligheden af at  

 undgå en uøkonomisk anvendelse af produktive hjælpekilder.
De erkender, at  

 det for at nå disse mål er ønskeligt i videst muligt omfang at gennemføre  

 foranstaltninger, som snarere udvider end indskrænker den internationale  

 handel.
 4. (a) En kontraherende part, som indfører nye  

 restriktioner, eller som forøger det almindelige omfang af sine gældende  

 restriktioner ved en væsentlig skærpelse af de foranstaltninger, den anvender  

 i henhold til denne artikel, skal umiddelbart efter indførelsen eller  

 skærpelsen af sådanne restriktioner (eller - i tilfælde, hvor forudgående  

 rådslagning er mulig - inden sådanne restriktioner er indført eller skærpet)  

 rådføre sig med DE KONTRAHERENDE PARTER angående arten af sine  

 betalingsbalancevanskeligheder, de alternative modforholdsregler, som måtte  

 være til rådighed, og om restriktionernes mulige virkninger på andre  

 kontraherende parters økonomi.
5. Såfremt der i medfør af denne artikel foreligger en  

 sådan vedvarende og udstrakt anvendelse af indførselsrestriktioner, som tyder  

 på tilstedeværelsen af en almindelig uligevægt, der begrænser den  

 internationale handel, skal DE KONTRAHERENDE PARTER optage drøftelser for at  

 overveje, hvorvidt andre foranstaltninger kan træffes enten af de  

 kontraherende parter, hvis betalingsbalancer er anstrengte, eller af dem,  

 hvis betalingsbalancer udviser en tendens til at være usædvanlig gunstige,  

 eller af en egnet mellemstatslig organisation, med henblik på at fjerne de  

 tilgrundliggende årsager til uligevægten.
Efter DE KONTRAHERENDE PARTERS  

 indbydelse skal de kontraherende parter deltage i sådanne drøftelser.
Artikel XIII Ikke-diskriminerende administration af kvantitative restriktioner 1. Forbud eller restriktioner må ikke af en  

 kontraherende part anvendes over for indførslen af nogen vare fra en anden  

 kontraherende parts territorium eller over for udførslen af nogen vare til en  

 anden kontraherende parts territorium, medmindre indførslen af en tilsvarende  

 vare fra alle tredjelande eller udførslen af en tilsvarende vare til alle  

 tredjelande forbydes eller begrænses pÅ samme måde.
 2. Ved anvendelsen af indførselsrestriktioner over for  

 en vare skal de kontraherende parter tilstræbe en fordeling af handelen med  

 den pågældende vare, der nærmer sig så meget som muligt til de andele, de  

 forskellige kontraherende parter kunne forventes at opnå, såfremt sådanne  

 restriktioner ikke anvendtes, og med dette for øje skal de kontraherende  

 parter iagttage følgende bestemmelser:
 3. (a) I tilfælde af indførselsrestriktioner, som  

 forudsætter bevilling af indførselslicenser, skal den kontraherende part, som  

 anvender restriktionerne, efter anmodning fra enhver kontraherende part, som  

 er interesseret i handelen med den pågældende vare, meddele alle relevante  

 oplysninger angående gennemførelsen af restriktionerne, indførselslicenser  

 udstedt i en nylig forudgående periode og fordelingen af sådanne licenser  

 mellem leverandørlande; dog skal der ikke bestå nogen pligt til at give  

 oplysning om importør- eller leverandørfirmaers navne.
 4. For så vidt angår restriktioner anvendt i  

 overensstemmelse med denne artikels paragraf 2 (d) eller i henhold til  

 artikel XI, paragraf 2 (c), skal udvælgelsen af en repræsentativ periode for  

 enhver vare og vurdering af alle særlige omstændigheder, som påvirker  

 handelen med varen, i første omgang foretages af den kontraherende part, som  

 anvender restriktionerne; dog skal en sådan kontraherende part efter  

 anmodning fra enhver anden kontraherende part, som har en væsentlig interesse  

 i at levere varen, eller efter DE KONTRAHERENDE PARTERS anmodning omgående  

 rådføre sig med den anden kontraherende part eller DE KONTRAHERENDE PARTER  

 angående behovet for en berigtigelse af den fastsatte andel eller den valgte  

 repræsentative periode eller en fornyet vurdering af de foreliggende særlige  

 omstændigheder eller angående fjernelsen af betingelser, formaliteter eller  

 andre bestemmelser, der ensidigt er fastsat med hensyn til tildelingen af en  

 passende kvota eller dennes uhindrede udnyttelse.
 5. Bestemmelserne i denne artikel skal finde  

 anvendelse på ethvert toldkontingent, der er indført eller opretholdt af  

 nogen kontraherende part, og denne artikels principper skal også gælde for  

 udførselsrestriktioner i det omfang, det er gennemførligt.
Artikel XIV Undtagelser fra reglen om ikke-diskrimination 1. En kontraherende part, som anvender restriktioner i  

 henhold til artikel XII eller i henhold til artikel XVIII, afsnit B, kan ved  

 anvendelsen af sådanne restriktioner afvige fra bestemmelserne i artikel XIII  

 på en måde, der har tilsvarende virkning som de restriktioner over for  

 betalinger og overførsler for løbende internationale forretninger, som denne  

 kontraherende part på det pågældende tidspunkt måtte anvende i henhold til  

 artikel VIII eller XIV i overenskomsten om Den internationale Valutafond  

 eller i henhold til tilsvarende bestemmelser i en særlig valutaoverenskomst,  

 indgået i henhold til artikel XV, paragraf 6.
 2. En kontraherende part, som anvender  

 indførselsrestriktioner i henhold til artikel XII eller i henhold til artikel  

 XVIII, afsnit B, kan med DE KONTRAHERENDE PARTERS samtykke midlertidigt  

 afvige fra bestemmelserne i artikel XIII, for så vidt angår en mindre del af  

 dens udenrigshandel, i tilfælde, hvor fordelene for den eller de pågældende  

 kontraherende parter væsentligt opvejer den skade, som derved måtte påføres  

 andre kontraherende parters handel.
 3. Bestemmelserne i artikel XIII skal ikke udelukke en  

 gruppe af territorier, som har en fælles kvota i Den internationale  

 Valutafond, fra at anvende restriktioner i overensstemmelse med  

 bestemmelserne i artikel XII eller artikel XVIII, afsnit B, over for  

 indførslen fra andre lande, men ikke imellem dem selv, på den betingelse, at  

 sådanne restriktioner i alle andre henseender er i overensstemmelse med  

 bestemmelserne i artikel XIII.
 4. En kontraherende part, som anvender  

 indførselsrestriktioner i henhold til artikel XII eller i henhold til artikel  

 XVIII, afsnit B, skal ikke ved denne overenskomsts artikler XI-XV eller  

 artikel XVIII, afsnit B, være udelukket fra at anvende foranstaltninger med  

 henblik på at lede sin udførsel på en sådan måde, at det forøger indtjeningen  

 af valuta, som den kan anvende uden afvigelse fra bestemmelserne i artikel  

 XIII.
 5. En kontraherende part skal ikke ved denne  

 overenskomsts artikler XI til XV inklusive eller artikel XVIII, afsnit B,  

 være udelukket fra at anvende kvantitative restriktioner:
Artikel XV Valutaordninger 1. DE KONTRAHERENDE PARTER skal søge samarbejde med  

 Den internationale Valutafond, så at DE KONTRAHERENDE PARTER og Fonden kan  

 følge en koordineret politik med hensyn til valutaspørgsmål inden for Fondens  

 forretningsområde og med hensyn til spørgsmål om kvantitative restriktioner  

 og andre handelsforanstaltninger inden for DE KONTRAHERENDE PARTERS  

 forretningsområde.
2. I alle tilfælde, hvor DE KONTRAHERENDE PARTER  

 opfordres til at overveje eller behandle spørgsmål vedrørende valutareserver,  

 betalingsbalancer eller foranstaltninger vedrørende fremmed valuta, skal de i  

 fuld udstrækning rådføre sig med Den internationale Valutafond.
Ved sådanne  

 rådslagninger er DE KONTRAHERENDE PARTER forpligtet til at anerkende alle  

 faktiske oplysninger vedrørende statistiske og andre forhold med hensyn til  

 fremmed valuta, valutareserver og betalingsbalancer, som forelægges af  

 Fonden, og de skal acceptere Fondens afgørelse af, hvorvidt en kontraherende  

 parts foranstaltninger med hensyn til valutaspørgsmål er i overensstemmelse  

 med overenskomsten vedrørende Den internationale Valutafond eller med  

 bestemmelserne i en særlig valutaoverenskomst mellem den kontraherende part  

 og DE KONTRAHERENDE PARTER.
DE KONTRAHERENDE PARTER skal ved deres  

 overvejelser med henblik på at nå til en endelig beslutning i tilfælde, hvor  

 de i artikel XII, paragraf 2 (a), eller i artikel XVIII, paragraf 9,  

 indeholdte kriterier foreligger, anerkende Fondens afgørelse med hensyn til,  

 hvad der udgør en alvorlig nedgang i den kontraherende parts valutareserver,  

 et meget lavt niveau for dens valutareserver eller en rimelig forøgelse af  

 dens valutareserver, og med hensyn til de finansielle sider af andre  

 spørgsmål, som omfattes af rådslagninger i sådanne tilfælde.
 3. DE KONTRAHERENDE PARTER skal træffe aftale med  

 Fonden om procedureregler for rådslagninger i henhold til denne artikels  

 paragraf 2.
 4. De kontraherende parter må ikke ved  

 valutaforanstaltninger modvirke hensigten med bestemmelserne i denne  

 overenskomst eller ved handelsforanstaltninger modvirke hensigten med  

 bestemmelserne i overenskomsten om Den internationale Valutafond.
 5. Såfremt DE KONTRAHERENDE PARTER på noget tidspunkt  

 er af den opfattelse, at valutarestriktioner over for betalinger og  

 overførsler i forbindelse med indførsel anvendes af en kontraherende part på  

 en måde, som er i strid med undtagelsesbestemmelserne om kvantitative  

 restriktioner i denne overenskomst, skal de give meddelelse herom til Fonden.
6. Enhver kontraherende part, som ikke er medlem af  

 Fonden, skal inden for et tidsrum, der fastsættes af DE KONTRAHERENDE PARTER  

 efter rådslagning med Fonden, blive medlem af Fonden eller i mangel heraf  

 indgå en særlig valutaoverenskomst med DE KONTRAHERENDE PARTER.
En  

 kontraherende part, som ophører med at være medlem af Fonden, skal ufortøvet  

 indgå en særlig valutaoverenskomst med DE KONTRAHERENDE PARTER.
Enhver særlig  

 valutaoverenskomst, som er indgået af en kontraherende part i henhold til  

 denne paragraf, skal derefter blive en del af dens forpligtelser i henhold  

 til denne overenskomst.
 7. (a) En særskilt valutaaftale mellem en  

 kontraherende part og DE KONTRAHERENDE PARTER i henhold til denne artikels  

 paragraf 6 skal på en måde, som tilfredsstiller DE KONTRAHERENDE PARTER,  

 foreskrive, at denne overenskomsts formål ikke vil blive modvirket som følge  

 af den pågældende kontraherende parts valutaforanstaltninger.
 8. En kontraherende part, der ikke er medlem af  

 Fonden, skal give sådanne oplysninger, som falder inden for de almindelige  

 rammer af artikel VIII, afsnit 5, i overenskomsten om Den internationale  

 Valutafond, og som DE KONTRAHERENDE PARTER måtte kræve for at udøve deres  

 virksomhed i henhold til nærværende overenskomst.
 9. Intet i denne overenskomst skal udelukke:
Artikel XVI Subsidier Afsnit A - Subsidier i almindelighed 1. Såfremt en kontraherende part begynder eller  

 vedbliver at yde nogen form for subsidier, herunder enhver art af indkomst-  

 eller prisstøtte, som direkte eller indirekte virker til at forøge udførslen  

 af en vare fra eller til at formindske indførslen af en vare til dens  

 territorium, skal den skriftligt underrette DE KONTRAHERENDE PARTER om  

 subsidieordningens omfang og art, om den indflydelse, subsidieordningen  

 skønnes at have på størrelsen af indførslen til eller udførslen fra den  

 kontraherende parts territorium af den eller de pågældende varer, og om de  

 omstændigheder, som gør subsidieordningen nødvendig.
I alle tilfælde, hvor  

 det er fastslået, at en sådan subsidieordning alvorligt skader eller truer  

 med at skade en anden kontraherende parts interesser, skal den kontraherende  

 part, som yder den pågældende form for subsidier, efter anmodning drøfte  

 muligheden for at begrænse subsidieydelsen med den eller de andre  

 interesserede kontraherende parter eller med DE KONTRAHERENDE PARTER.
Afsnit B - Supplerende bestemmelser vedrørende eksportsubsidier 2. De kontraherende parter erkender, at en  

 kontraherende parts ydelse af subsidier ved udførsel af varer kan have  

 skadelige virkninger for andre, såvel importerende som eksporterende,  

 kontraherende parter, kan forstyrre deres normale handelsmæssige interesser  

 på utilbørlig måde og kan hindre opfyldelsen af denne overenskomsts formål.
3. De kontraherende parter bør derfor søge at undgå  

 anvendelsen af subsidier ved udførsel af råvarer.
Såfremt en kontraherende  

 part imidlertid direkte eller indirekte yder nogen form for subsidier, som  

 forårsager en forøgelse af udførslen af en råvare fra dens territorium, må en  

 sådan subsidieordning ikke anvendes på en måde, som bevirker, at den  

 pågældende kontraherende part opnår mere end en rimelig andel i verdens  

 eksporthandel med vedkommende vare; der skal derved tages hensyn til de  

 kontraherende parters andele i denne handel med varen i et tidligere  

 repræsentativt tidsrum og til alle særlige forhold, som måtte have påvirket  

 eller som måtte påvirke denne handel med varen.
4. Endvidere skal de kontraherende parter fra 1.  

 januar 1958, eller fra den tidligst mulige dato derefter, ophøre med direkte  

 eller indirekte at yde nogen form for udførselssubsidier til andre varer end  

 råvarer, for så vidt en sådan subsidieydelse medfører salg af varen til  

 udførsel til en lavere pris end den tilsvarende pris, som kræves for den  

 samme vare ved salg til købere på hjemmemarkedet.
Indtil 31. december 1957 må  

 ingen kontraherende part ved indførelse af nye eller udvidelse af gældende  

 subsidieordninger udvide subsidier af den her omhandlede art ud over det pr.  

 1. januar 1955 gældende omfang.
 5. DE KONTRAHERENDE PARTER skal fra tid til anden  

 gennemgå den måde, hvorpå denne artikels bestemmelser virker, for på baggrund  

 af foreliggende erfaringer at undersøge, hvor egnet den er til at fremme  

 denne overenskomsts formål og til at hindre subsidieordninger, som alvorligt  

 skader kontraherende parters handel eller interesser.
Artikel XVII Statshandelsforetagender 1. (a) Enhver kontraherende part forpligter sig til,  

 såfremt den opretter eller opretholder et statsforetagende, hvor dette end  

 måtte være beliggende, eller såfremt den formelt eller reelt yder noget  

 foretagende enerettigheder eller særlige forrettigheder, at drage omsorg for,  

 at et sådant foretagende ved køb eller salg, som medfører enten indførsel  

 eller udførsel, handler i overensstemmelse med de almindelige principper for  

 ikke-diskriminerende behandling, som er foreskrevet i denne overenskomst for  

 så vidt angår regeringsforanstaltninger, der berører private handlendes ind-  

 eller udførsel.
2. Bestemmelserne i paragraf 1 i denne artikel skal  

 ikke finde anvendelse på indførsel af varer, som umiddelbart eller slutteligt  

 er bestemt til forbrug ved det offentliges anvendelse og ikke på anden måde  

 er bestemt til videresalg eller anvendelse til fremstilling af varer til  

 salg.
For så vidt angår sådan import skal enhver kontraherende part yde andre  

 kontraherende parters handel en rimelig og ligelig behandling.
 3. De kontraherende parter erkender, at foretagender  

 af den i denne artikels paragraf 1 (a) beskrevne art kan drives på en sådan  

 måde, at de skaber alvorlige hindringer for handelen; det er derfor vigtigt  

 for udvidelsen af den internationale handel, at der på et gensidigt og for  

 alle parter fordelagtigt grundlag føres forhandlinger, som tager sigte på at  

 begrænse eller formindske sådanne hindringer.
 4. (a) De kontraherende parter skal underrette DE  

 KONTRAHERENDE PARTER om, hvilke varer der indføres til eller udføres fra  

 deres territorier af foretagender af den i denne artikels paragraf 1 (a)  

 beskrevne art.
Artikel XVIII Regeringsbistand til økonomisk udvikling 1. De kontraherende parter erkender, at opfyldelsen af  

 formålene med denne overenskomst vil blive lettet ved en fremadskridende  

 udvikling af deres økonomiske liv, i særdeleshed hvad angår sådanne  

 kontraherende parter, hvis økonomi kun muliggør en lav levestandard og  

 befinder sig på et tidligt udviklingstrin.
2. De kontraherende parter erkender endvidere, at for  

 at sådanne kontraherende parter kan opfylde programmer og planer for den  

 økonomiske udvikling med det formål at hæve den almindelige levestandard for  

 deres befolkning, kan det være nødvendigt for disse kontraherende parter at  

 træffe beskyttende eller andre foranstaltninger, som påvirker indførslen.
De  

 erkender derhos, at sådanne foranstaltninger er begrundede, for så vidt de  

 letter opfyldelsen af formålene med denne overenskomst.
De er derfor enige  

 om, at sådanne kontraherende parter skal nyde yderligere lettelser, der  

 sætter dem i stand til (a) at opretholde en tilstrækkelig smidighed i deres  

 toldstrukturer til, at de kan yde den til oprettelsen af en særskilt  

 erhvervsgren fornødne toldbeskyttelse, og (b) af betalingsbalancehensyn at  

 anvende kvantitative restriktioner på en måde, som fuldt ud tager hensyn til  

 den vedvarende store importvare-efterspørgsel, som deres økonomiske  

 udviklingsprogrammer sandsynligvis vil skabe.
3. De kontraherende parter erkender endelig, at  

 bestemmelserne i denne overenskomst med de yderligere lettelser, hvorom der  

 findes bestemmelser i denne artikels afsnit A og B, normalt ville være  

 tilstrækkelige til at sætte kontraherende parter i stand til at imødekomme de  

 krav, deres økonomiske udvikling stiller.
Der er imidlertid enighed om, at  

 der kan forekomme tilfælde, hvor ingen med disse bestemmelser forenelige  

 foranstaltninger kan anvendes til at give en kontraherende part, som befinder  

 sig i en økonomisk udviklingsproces, en tilladelse til at yde den  

 regeringsbistand, som er nødvendig for at fremme oprettelsen af særskilte  

 erhvervsgrene med henblik på at hæve befolkningens almindelige levestandard.  

 I denne artikels afsnit C og D er der fastsat særlige fremgangsmåder for  

 behandling af sådanne tilfælde.
 4. (a) Som følge heraf skal en kontraherende part,  

 hvis økonomi kun muliggør en lav levestandard og befinder sig på et tidligt  

 udviklingstrin, frit kunne afvige midlertidigt fra bestemmelserne i denne  

 overenskomsts andre artikler, således som det er foreskrevet i denne artikels  

 afsnit A, B og C.
5. De kontraherende parter erkender, at for de  

 kontraherende parter, hvis økonomi er af den i ovenstående paragraf 4 (a) og  

 (b) beskrevne art, og som er afhængig af udførslen af et lille antal råvarer,  

 kan eksportindtjeningen blive alvorligt mindsket ved en nedgang i salget af  

 sådanne varer.
Når en sådanne kontraherende parts udførelse af råvarer  

 påvirkes i alvorlig grad af foranstaltninger, truffet af en anden  

 kontraherende part, kan den derfor gøre brug af de i denne overenskomsts  

 artikel XXII indeholdte bestemmelser om rådslagning.
 6. DE KONTRAHERENDE PARTER skal hvert år gennemgå alle  

 foranstaltninger, som anvendes i henhold til bestemmelserne i denne artikels  

 afsnit C og D.
Afsnit A 7. (a) Såfremt en kontraherende part, der omfattes af  

 denne artikels paragraf 4 (a), anser det for ønskeligt at ændre eller  

 tilbagetrække en indrømmelse, der er anført i vedkommende til nærværende  

 overenskomst knyttede liste, for at fremme oprettelsen af en særskilt  

 erhvervsgren med henblik på at hæve den almindelige levestandard for  

 befolkningen, skal den underrette DE KONTRAHERENDE PARTER herom og optage  

 forhandlinger med alle kontraherende parter, med hvilke der oprindeligt blev  

 forhandlet om den pågældende indrømmelse, og med enhver anden kontraherende  

 part, som DE KONTRAHERENDE PARTER fastslår har en væsentlig interesse deri.  

 Såfremt der opnås enighed mellem de kontraherende parter, som sagen vedrører,  

 skal de frit kunne ændre eller tilbagetrække indrømmelser i vedkommende til  

 nærværende overenskomst knyttede lister for at gennemføre det, hvorom man er  

 blevet enige, herunder enhver deraf omfattet kompensationsordning.
Afsnit B 8. De kontraherende parter erkender, at der vil være  

 en tendens for kontraherende parter, som omfattes af denne artikels paragraf  

 4 (a), til, når deres økonomi befinder sig i hurtig udvikling, at møde  

 betalingsbalancevanskeligheder, der hovedsageligt opstår som følge af  

 bestræbelser for at udvide deres indenlandske markeder og som følge af  

 uligevægten i deres bytteforhold over for udlandet.
 9. En kontraherende part, der omfattes af denne  

 artikels paragraf 4 (a), kan, for at beskytte sin finansielle stilling  

 udadtil og for at sikre, at reserverne har en størrelse, som er tilstrækkelig  

 til gennemførelse af dens økonomiske udviklingsprogram, med forbehold af  

 bestemmelserne i paragrafferne 10-12, regulere det almindelige omfang af sin  

 indførsel ved at begrænse mængden eller værdien af varer, der tillades  

 indført; dog må indførselsrestriktionerne kun indføres, opretholdes eller  

 skærpes i det omfang, det er nødvendigt:
 Tilbørligt hensyn skal i hvert tilfælde tages til alle særlige  

 omstændigheder, som måtte indvirke på den kontraherende parts reserver eller  

 dens behov for reserver, herunder, hvor særlige udenlandske kreditter eller  

 andre hjælpekilder står til rådighed, til behovet for at sikre en  

 hensigtsmæssig anvendelse af sådanne kreditter eller hjælpekilder.
 10. Ved anvendelsen af sådanne restriktioner kan den  

 kontraherende part fastsætte, at restriktionerne skal have sådanne virkninger  

 på indførslen af de forskellige varer eller varegrupper, at indførslen af de  

 under hensyn til dens økonomiske udviklingspolitik forsyningsmæssigt vigtige  

 varer får en fortrinsstilling; dog skal restriktionerne anvendes på en sådan  

 måde, at unødvendig skade på andre kontraherende parters handelsmæssige og  

 økonomiske interesser undgås, og således, at de ikke på urimelig måde  

 forhindrer indførslen af nogen vareart i kommercielle mindstemængder, hvis  

 udelukkelse ville skade faste handelsforbindelser; endvidere må  

 restriktionerne ikke anvendes således, at de forhindrer indførslen af  

 vareprøver eller forhindrer overholdelsen af bestemmelser om patenter,  

 varemærker, copyright eller lignende.
11. Vedkommende kontraherende part skal ved  

 gennemførelsen af sin indenlandske politik tage behørigt hensyn til behovet  

 for at genoprette ligevægten på sin betalingsbalance på et sundt og varigt  

 grundlag og til ønskeligheden af at sikre en økonomisk anvendelse af  

 produktive hjælpekilder.
Den skal gradvis lempe alle restriktioner, som  

 anvendes i henhold til dette afsnit, efterhånden som forholdene bliver bedre,  

 og kun opretholde dem i den udstrækning, det er nødvendigt i henhold til det  

 i denne artikels paragraf 9 indeholdte, og den skal ophæve dem, når  

 forholdene ikke længere ville gøre deres opretholdelse berettiget; dog skal  

 ingen kontraherende part være nødt til at ændre eller ophæve restriktioner  

 med den begrundelse, at en ændring af dens udviklingsplan ville gøre de  

 restriktioner, der anvendes i henhold til dette afsnit, unødvendige.
 12. (a) En kontraherende part, som indfører nye  

 restriktioner, eller som forøger det almindelige omfang af sine gældende  

 restriktioner ved en væsentlig skærpelse af de foranstaltninger, den anvender  

 i henhold til dette afsnit, skal umiddelbart efter indførelsen eller  

 skærpelsen af sådanne restriktioner (eller i tilfælde, hvor forudgående  

 rådslagning er mulig, inden sådanne restriktioner er indført eller skærpet),  

 rådføre sig med DE KONTRAHERENDE PARTER angående arten af sine  

 betalingsbalancevanskeligheder, de alternative modforholdsregler, som måtte  

 være til rådighed, og om restriktionernes mulige virkninger på andre  

 kontraherende parters økonomi.
Afsnit C 13. Såfremt en kontraherende part, som omfattes af  

 denne artikels paragraf 4 (a), finder, at regeringsbistand er påkrævet for at  

 fremme oprettelsen af en særskilt erhvervsgren med henblik på at hæve den  

 almindelige levestandard for befolkningen, men at ingen foranstaltninger, som  

 er i overensstemmelse med de øvrige bestemmelser i denne overenskomst, kan  

 anvendes til opfyldelsen af dette formål, kan den gøre brug af de  

 bestemmelser og fremgangsmåder, der er fastsat i dette afsnit.
14. Den pågældende kontraherende part skal underrette  

 DE KONTRAHERENDE PARTER om de særlige vanskeligheder, som møder den ved  

 opfyldelsen af det i denne artikels paragraf 13 skitserede formål, og den  

 skal nærmere angive den på importen virkende foranstaltning, som den foreslår  

 indført med det formål at afhjælpe disse vanskeligheder.
Den må ikke  

 iværksætte denne foranstaltning før udløbet af den i paragraf 15 eller 17  

 fastsatte tidsfrist, eller, såfremt foranstaltningerne påvirker importen af  

 en vare, som er genstand for en indrømmelse, indeholdt i vedkommende til  

 nærværende overenskomst knyttede liste, medmindre den har sikret sig DE  

 KONTRAHERENDE PARTERS samtykke i overensstemmelse med bestemmelserne i  

 paragraf 18; såfremt den erhvervsgren, der modtager bistand, allerede har  

 påbegyndt produktionen, kan den kontraherende part dog efter at have  

 underrettet DE KONTRAHERENDE PARTER træffe sådanne foranstaltninger, som  

 måtte være nødvendige for i denne periode at hindre indførslen af den eller  

 de pågældende varer i at stige væsentligt over det normale niveau.
 15. Såfremt DE KONTRAHERENDE PARTER ikke inden tredive  

 dage efter at være blevet underrettet om foranstaltningen anmoder den  

 pågældende kontraherende part om at rådføre sig med dem, skal denne  

 kontraherende part frit kunne afvige fra de i betragtning kommende  

 bestemmelser i de øvrige artikler i denne overenskomst i den udstrækning, det  

 er nødvendigt for at kunne anvende den foreslåede foranstaltning.
16. Den pågældende kontraherende part skal, såfremt DE  

 KONTRAHERENDE PARTER anmoder herom, rådføre sig med dem angående formålet med  

 den foreslåede foranstaltning, de alternative foranstaltninger, som måtte  

 være anvendelige i henhold til denne overenskomst, og den foreslåede  

 foranstaltnings mulige virkninger på andre kontraherende parters  

 handelsmæssige og økonomiske interesser.
Såfremt DE KONTRAHERENDE PARTER, som  

 et resultat af en sådan rådslagning, er enige i, at ingen foranstaltning i  

 overensstemmelse med denne overenskomsts andre bestemmelser kan anvendes til  

 opfyldelse af det i denne artikels paragraf 13 skitserede formål, og de giver  

 deres samtykke til den foreslåede foranstaltning, skal den pågældende  

 kontraherende part i den udstrækning, det er nødvendigt for at kunne anvende  

 denne foranstaltning, være løst fra sine forpligtelser i medfør af de i  

 betragtning kommende bestemmelser i denne overenskomsts andre artikler.
 17. Såfremt DE KONTRAHERENDE PARTER ikke inden  

 halvfems dage efter den dag, på hvilken de er blevet underrettet om den i  

 henhold til denne artikels paragraf 14 foreslåede foranstaltning, har givet  

 deres samtykke til foranstaltningen, kan den pågældende kontraherende part  

 efter at have underrettet DE KONTRAHERENDE PARTER derom iværksætte den  

 foreslåede foranstaltning.
18. Såfremt den foreslåede foranstaltning berører en  

 vare, som er genstand for en indrømmelse, indeholdt i vedkommende til  

 nærværende overenskomst knyttede liste, skal den pågældende kontraherende  

 part optage rådslagninger med enhver anden kontraherende part, med hvilken  

 der oprindeligt blev forhandlet om indrømmelsen, og med enhver anden  

 kontraherende part, som DE KONTRAHERENDE PARTER fastslår har en væsentlig  

 interesse deri.
DE KONTRAHERENDE PARTER skal give deres samtykke til  

 foranstaltningen, såfremt de er enige i, at ingen foranstaltning i  

 overensstemmelse med de andre bestemmelser i denne overenskomst kan anvendes  

 til opfyldelse af det i denne artikels paragraf 13 fastsatte formål, og  

 såfremt de er overbevist om, Den kontraherende part, som gør brug af dette afsnit, skal derefter i den  

 udstrækning, det er nødvendigt for at kunne anvende denne foranstaltning,  

 være løst fra sine forpligtelser i medfør af de i betragtning kommende  

 bestemmelser i denne overenskomsts andre artikler.
 19. Såfremt en foreslået foranstaltning af den i denne  

 artikels paragraf 13 omhandlede art vedrører en erhvervsgren, hvis oprettelse  

 i den første tid er blevet lettet ved en utilsigtet beskyttelse som følge af  

 restriktioner, som vedkommende kontraherende part i henhold til de i  

 betragtning kommende bestemmelser i denne overenskomst har indført af hensyn  

 til betalingsbalancen, kan den kontraherende part gøre brug af de i dette  

 afsnit indeholdte bestemmelser og foreskrevne fremgangsmåder; dog skal den  

 ikke kunne anvende den foreslåede foranstaltning uden DE KONTRAHERENDE  

 PARTERS samtykke.
20. Intet i de foregående paragraffer i dette afsnit  

 skal medføre tilladelse til en afvigelse fra bestemmelserne i denne  

 overenskomsts artikler I, II og XIII.
De i denne artikels paragraf 10  

 indeholdte forbehold skal også være anvendelige på enhver restriktion i  

 henhold til dette afsnit.
21. På et hvilket som helst tidspunkt, medens en  

 foranstaltning anvendes i henhold til denne artikels paragraf 17, kan enhver  

 kontraherende part, som er væsentligt berørt deraf, over for handelen med den  

 kontraherende part, der har benyttet sig af bestemmelserne i dette afsnit,  

 suspendere opfyldelsen af sådanne i det væsentlige tilsvarende indrømmelser  

 eller sådanne andre forpligtelser i henhold til denne overenskomst, hvis  

 suspension ikke misbilliges af DE KONTRAHERENDE PARTER; det er dog en  

 forudsætning herfor, at DE KONTRAHERENDE PARTER tres dage forud underrettes  

 om suspensionen, og at sådan underretning foreligger senest seks måneder  

 efter, at foranstaltningen er indført eller væsentligt ændret til skade for  

 den kontraherende part, som berøres deraf.
Enhver sådan kontraherende part  

 skal åbne fornøden adgang til rådslagning i overensstemmelse med  

 bestemmelserne i artikel XXII i denne overenskomst.
Afsnit D 22. En kontraherende part, som omfattes af denne  

 artikels stykke 4 (b), og som af hensyn til udviklingen af sin økonomi ønsker  

 at iværksætte en foranstaltning af den i denne artikels paragraf 13  

 omhandlede art med det formål at oprette en særskilt erhvervsgren, kan anmode  

 DE KONTRAHERENDE PARTER om at godkende en sådan foranstaltning.
DE  

 KONTRAHERENDE PARTER skal omgående rådføre sig med en sådan kontraherende  

 part og skal, når de træffer deres afgørelse, lade sig lede af de i paragraf  

 16 anførte betragtninger.
Såfremt DE KONTRAHERENDE PARTER giver deres  

 samtykke til den foreslåede foranstaltning, skal vedkommende kontraherende  

 part i det omfang, det er nødvendigt for at kunne anvende foranstaltningen,  

 være løst fra sine forpligtelser i medfør af de i betragtning kommende  

 bestemmelser i denne overenskomsts andre artikler.
Såfremt den foreslåede  

 foranstaltning berører en vare, som er genstand for en indrømmelse, indeholdt  

 i vedkommende til nærværende overenskomst knyttede liste, skal bestemmelserne  

 i paragraf 18 anvendes.
 23. En foranstaltning, der anvendes i henhold til  

 dette afsnit, skal være i overensstemmelse med bestemmelserne i denne  

 artikels paragraf 20.
Artikel XIX Nødforanstaltninger over for indførslen af enkelte varer 1. (a) Såfremt en vare som følge af en uforudset  

 udvikling og som følge af virkningen af forpligtelser, herunder  

 toldindrømmelser, som en kontraherende part har påtaget sig i henhold til  

 denne overenskomst, indføres til vedkommende kontraherende parts territorium  

 i sådanne øgede mængder og under sådanne betingelser, at der forvoldes eller  

 er fare for alvorlig skade for indenlandske producenter af lignende eller  

 direkte konkurrerende varer, kan den kontraherende part frit helt eller  

 delvis suspendere forpligtelsen eller tilbagekalde eller ændre indrømmelsen  

 med hensyn til en sådan vare i den udstrækning og for det tidsrum, det måtte  

 være nødvendigt for at forhindre eller råde bod på en sådan skade.
2. Før en kontraherende part træffer foranstaltninger  

 i henhold til bestemmelserne i denne artikels paragraf 1, skal den skriftligt  

 underrette DE KONTRAHERENDE PARTER så længe i forvejen som muligt og give DE  

 KONTRAHERENDE PARTER og de kontraherende parter, der som eksportører har en  

 væsentlig interesse i den pågældende vare, lejlighed til at rådføre sig med  

 den om den foreslåede foranstaltning.
Når en sådan meddelelse vedrørende en  

 indrømmelse med hensyn til en præference gives, skal den angive den  

 kontraherende part, som har anmodet om foranstaltningens iværksættelse.
I  

 særligt hastende tilfælde, hvor udsættelse ville forvolde skade, som det  

 ville være vanskeligt at genoprette, kan midlertidige foranstaltninger i  

 medfør af paragraf 1 træffes uden forudgående rådslagning på betingelse af,  

 at rådslagning optages umiddelbart efter foranstaltningernes iværksættelse.
3. (a) Såfremt der ikke opnås enighed mellem de  

 interesserede kontraherende parter med hensyn til foranstaltningerne, kan den  

 kontraherende part, som foreslår at iværksætte eller fortsat opretholde  

 foranstaltningerne, ikke desto mindre frit gøre dette.
Hvis en sådan  

 foranstaltning iværksættes eller fortsat opretholdes, skal de kontraherende  

 parter, som berøres deraf, frit kunne suspendere anvendelsen af i væsentlig  

 grad tilsvarende indrømmelser eller andre forpligtelser i henhold til denne  

 overenskomst på samhandelen med den kontraherende part, som træffer eller  

 efter denne artikels paragraf 1 (b) anmoder om en sådan foranstaltning, dog  

 under forudsætning af, at suspensionen iværksættes senest halvfems dage  

 efter, at foranstaltningen er truffet, og tidligst tredive dage efter den dag  

 skriftlig meddelelse om sådanne suspension er modtaget af DE KONTRAHERENDE  

 PARTER, samt under forudsætning af, at DE KONTRAHERENDE PARTER ikke nægte at  

 godkende en sådan suspension.
Artikel XX Almindelige undtagelser Under forbehold af, at nedennævnte foranstaltninger ikke anvendes på en  

 sådan måde, at de bliver redskab for vilkårlig eller uberettiget  

 forskelsbehandling mellem lande, hvor de samme forhold råder, eller bliver en  

 maskeret begrænsning af den internationale handel, skal intet i denne  

 overenskomst fortolkes på en sådan måde, at de kontraherende parter  

 forhindres i at indføre eller håndhæve foranstaltninger, der Artikel XXI Sikkerhedsundtagelser Intet i denne overenskomst skal fortolkes således, Artikel XXII Rådslagning 1. Enhver kontraherende part skal gøre de  

 forestillinger, som enhver anden kontraherende part måtte fremsætte over for  

 den, til genstand for velvillig overvejelse samt åbne tilstrækkelig adgang  

 til rådslagning i forbindelse med sådanne forestillinger vedrørende ethvert  

 spørgsmål, der angår virkemåden af bestemmelserne i denne overenskomst.
 2. Efter anmodning fra en kontraherende part kan DE  

 KONTRAHERENDE PARTER rådføre sig med enhver kontraherende part eller parter  

 angående ethvert spørgsmål, som det ikke har været muligt at få løst på en  

 tilfredsstillende måde ved rådslagninger i henhold til paragraf 1.
Artikel XXIII Ophævelse eller forringelse af rettigheder 1. Hvis en kontraherende part finder, at en fordel,  

 som direkte eller indirekte tilkommer den ifølge denne overenskomst, bliver  

 ophævet eller forringet, eller der lægges hindringer i vejen for opnåelsen af  

 et ved nærværende overenskomst tilsigtet formål, som følge af (a) en anden  

 kontraherende parts undladelse af at opfylde sine forpligtelser i henhold til  

 nærværende overenskomst, eller (b) en anden kontraherende parts anvendelse af  

 nogen foranstaltning, hvad enten denne er i modstrid med bestemmelserne i  

 nærværende overenskomst eller ej, eller (c) tilstedeværelsen af ethvert andet  

 forhold, kan den kontraherende part med henblik på at nå en tilfredsstillende  

 ordning af sagen rette skriftlige henstillinger eller forslag til den eller  

 de andre kontraherende parter, som den mener, sagen angår.
Enhver  

 kontraherende part, som modtager en sådan henvendelse, skal tage de fremsatte  

 henstillinger eller forslag under velvillig overvejelse.
2. Såfremt der ikke inden for en rimelig tid er opnået  

 en tilfredsstillende ordning mellem vedkommende kontraherende parter, eller  

 såfremt vanskeligheden er af den i nærværende artikels paragraf 1, stykke  

 (c), omhandlede beskaffenhed, kan sagen forelægges DE KONTRAHERENDE PARTER.  

 DE KONTRAHERENDE PARTER skal omgående undersøge de dem således forelagte  

 sager og skal rette passende henstillinger til de kontraherende parter, som  

 de anser for at være berørt af sagen, eller træffe afgørelse i sagen, alt  

 efter hvad der måtte være mest hensigtsmæssigt.
DE KONTRAHERENDE PARTER kan,  

 såfremt de finder det påkrævet, rådføre sig med kontraherende parter, De  

 forenede Nationers økonomiske og sociale Råd og med enhver anden kompetent  

 mellemfolkelig organisation.
DE KONTRAHERENDE PARTER kan, såfremt de anser omstændighederne for at være  

 så alvorlige, at sådanne skridt vil være forsvarlige, bemyndige vedkommende  

 kontraherende part eller parter til over for andre kontraherende parter at  

 suspendere sådanne indrømmelser eller andre forpligtelser i henhold til  

 nærværende overenskomst, som de efter omstændighederne skønner vil være  

 berettiget.
Såfremt en indrømmelse eller anden forpligtelse over for en  

 kontraherende part faktisk suspenderes, skal denne være berettiget til senest  

 tres dage efter iværksættelsen af en sådan foranstaltning at tilstille DE  

 KONTRAHERENDE PARTERS eksekutivsekretær skriftlig meddelelse om, at den agter  

 at opsige nærværende overenskomst, og opsigelsen skal træde i kraft den  

 tresindstyvende dag efter den dag, på hvilken eksekutivsekretæren modtager  

 den skriftlige meddelelse om opsigelse.
III.
DEL Artikel XXIV Territorial anvendelse - Den lille grænsetrafik.- Toldunioner 1. Bestemmelserne i denne overenskomst skal finde  

 anvendelse på de kontraherende parters hovedlandes toldområder og på ethvert  

 andet toldområde, med hensyn til hvilket denne overenskomst er blevet  

 tiltrådt i overensstemmelse med reglerne i artikel XXVI eller anvendes i  

 henhold til artikel XXXIII eller protokollen om midlertidig ikrafttræden.  

 Hvert af disse toldområder skal, udelukkende for så vidt angår den  

 territoriale anvendelse af denne overenskomst, behandles, som om det var en  

 kontraherende part; dog skal bestemmelserne i denne paragraf ikke fortolkes  

 således, at der skabes nogen rettigheder eller forpligtelser mellem to eller  

 flere toldområder, på hvis vegne denne overenskomst er blevet tiltrådt af en  

 enkelt kontraherende part i henhold til artikel XXVI eller anvendes i henhold  

 til artikel XXXIII eller protokollen om midlertidig ikrafttræden.
 2. For så vidt angår denne overenskomst skal ved et  

 toldområde forstås et område, med hensyn til hvilket særskilte toldsatser  

 eller andre bestemmelser vedrørende handelen opretholdes for en væsentlig del  

 af et sådant områdes handel med andre områder.
 3. Bestemmelserne i denne overenskomst skal ikke  

 fortolkes således, at de forhindrer:
4. De kontraherende parter erkender ønskeligheden af  

 at øge handelsfriheden ved udvikling gennem frivillige aftaler af en nærmere  

 tilknytning mellem de i sådanne aftaler deltagende landes økonomier.
De  

 erkender ligeledes, at formålet med en toldunion eller et frihandelsområde  

 bør være at lette handelen mellem de deri deltagende områder og ikke at skabe  

 skranker for andre kontraherende parters handel med disse områder.
 5. I overensstemmelse hermed skal bestemmelserne i  

 denne overenskomst ikke forhindre dannelsen af en toldunion eller af et  

 frihandelsområde mellem de kontraherende parter indbyrdes eller vedtagelse af  

 en foreløbig overenskomst, der er nødvendig for dannelsen af en toldunion  

 eller et frihandelsområde, forudsat:
6. Såfremt en kontraherende part i sine bestræbelser  

 for at opfylde kravene i henhold til stykke 5 (a) foreslår at forhøje en  

 toldsats i strid med bestemmelserne i artikel II, skal den i artikel XXVIII  

 angivne fremgangsmåde anvendes.
Ved tilvejebringelse af en kompenserende  

 ordning skal der tages tilbørligt hensyn til den kompensation, der allerede  

 måtte være ydet ved de reduktioner, som har fundet sted i de tilsvarende  

 toldsatser hos de andre medlemmer af unionen.
 7. (a) Enhver kontraherende part, som måtte beslutte  

 at indtræde i en toldunion eller et frihandelsområde eller tiltræde en  

 foreløbig overenskomst, som fører til dannelsen af en sådan union eller et  

 sådant område, skal omgående underrette DE KONTRAHERENDE PARTER og skal  

 stille sådanne oplysninger vedrørende den påtænkte union eller det påtænkte  

 frihandelsområde til rådighed for DE KONTRAHERENDE PARTER, som vil gøre det  

 muligt for disse at udarbejde sådanne indstillinger og anbefalinger til de  

 kontraherende parter, som de måtte skønne hensigtsmæssige.
8. I denne overenskomst 9. De i artikel I, paragraf 2, omtalte præferencer  

 skal ikke berøres ved dannelsen af en toldunion eller et frihandelsområde,  

 men kan ophæves eller tilpasses ved forhandlinger med de berørte  

 kontraherende parter.
Forhandlinger af denne art med berørte kontraherende  

 parter skal i særdeleshed finde anvendelse i forbindelse med den afskaffelse  

 af præferencer, som er påkrævet for overholdelse af bestemmelserne i paragraf  

 8 (a) (i) og paragraf 8 (b).
 10. DE KONTRAHERENDE PARTER kan med to tredjedeles  

 majoritet godkende forslag, som ikke fuldt ud opfylder kravene i  

 paragrafferne 5-9 inklusive, forudsat at sådanne forslag fører til dannelsen  

 af en toldunion eller et frihandelsområde i denne artikels forstand.
 11. Under hensyntagen til de ekstraordinære forhold,  

 der er opstået ved, at Indien og Pakistan er blevet oprettet som selvstændige  

 stater, samt i erkendelse af den kendsgerning, at disse stater længe har  

 udgjort en økonomisk enhed, er de kontraherende parter enige om, at  

 nærværende overenskomsts bestemmelser ikke skal hindre de to lande i at  

 træffe særlige aftaler angående deres samhandel, indtil deres gensidige  

 handelsforbindelser er blevet etableret på et varigt grundlag.
 12. Enhver kontraherende part skal træffe sådanne  

 rimelige foranstaltninger, som den har myndighed til at gennemføre, for at  

 sikre, at de regionale og lokale regeringer og myndigheder inden for dens  

 territorium iagttager bestemmelserne i denne overenskomst.
Artikel XXV Fælles optræden af de kontraherende parter 1. Repræsentanter for de kontraherende parter skal fra  

 tid til anden mødes for at gennemføre de bestemmelser i nærværende  

 overenskomst, der forudsætter fælles optræden, og i almindelighed med det  

 formål at lette gennemførelsen af og fremme formålene med nærværende  

 overenskomst.
Overalt hvor denne overenskomst omhandler de kontraherende  

 parters optræden i fællesskab, er disse betegnet som DE KONTRAHERENDE PARTER.
 2. De forenede Nationers generalsekretær anmodes om at  

 indkalde til DE KONTRAHERENDE PARTERS første møde, der skal afholdes senest  

 den 1. marts 1948.
 3. Hver kontraherende part skal have een stemme på  

 alle DE KONTRAHERENDE PARTERS møder.
 4. Når ikke andet er bestemt i nærværende  

 overenskomst, skal DE KONTRAHERENDE PARTERS beslutninger træffes med et  

 flertal af de afgivne stemmer.
5. Under ganske særlige omstændigheder, hvorom der  

 ikke er truffet bestemmelse andetsteds i nærværende overenskomst, kan DE  

 KONTRAHERENDE PARTER fritage en kontraherende part for en forpligtelse, som  

 er pålagt den i henhold til denne overenskomst; dog kræves der til  

 godkendelse af en sådan beslutning to tredjedeles majoritet af de afgivne  

 stemmer, og at et sådant flertal skal omfatte mere end halvdelen af de  

 kontraherende parter.
Ved en sådan afstemning kan DE KONTRAHERENDE PARTER  

 tillige Artikel XXVI Tiltrædelse, ikrafttrædelse og registrering 1. Denne overenskomsts dato skal være den 30. oktober  

 1947.
 2. Denne overenskomst skal stå åben for tiltrædelse  

 for enhver kontraherende part, som den 1. marts 1955 var en kontraherende  

 part eller forhandlede med henblik på at tiltræde denne overenskomst.
 3. Denne overenskomst, der er udfærdiget i en enkelt  

 original på engelsk og en enkelt original på fransk, begge tekster af samme  

 gyldighed, skal deponeres hos De forenede Nationers generalsekretær, der skal  

 tilstille alle interesserede regeringer bekræftede eksemplarer deraf.
 4. Enhver regering, der tiltræder denne overenskomst,  

 skal deponere et tiltrædelsesinstrument hos DE KONTRAHERENDE PARTERS  

 eksekutivsekretær, der vil underrette alle interesserede regeringer om datoen  

 for hvert tiltrædelsesinstruments deponering og om dagen, på hvilken denne  

 overenskomst vil træde i kraft i henhold til denne artikels paragraf 6.
 5. (a) Enhver regering, der tiltræder denne  

 overenskomst, tiltræder den med hensyn til sit egentlige statsterritorium og  

 med hensyn til andre territorier, for hvilke den har internationalt ansvar,  

 undtagen sådanne særskilte toldområder, som den måtte anmelde over for DE  

 KONTRAHERENDE PARTERS eksekutivsekretær på tidspunktet for sin egen  

 tiltrædelse.
6. Denne overenskomst skal træde i kraft mellem de  

 regeringer, der har tiltrådt den, på den tredivte dag efter den dag, på  

 hvilken tiltrædelsesinstrumenter er blevet deponeret hos DE KONTRAHERENDE  

 PARTERS eksekutivsekretær på de regeringers vegne, som er nævnt i tillæg H,  

 og hvis territorier repræsenterer 85 pct. af den samlede udenrigshandel for  

 disse regeringers territorier beregnet i overensstemmelse med den til dette  

 formål anførte procentkolonne.
Tiltrædelsesinstrumentet for enhver anden  

 regering træder i kraft på den tredivte dag efter den dag, på hvilken  

 instrumentet er blevet deponeret.
 7. De forenede Nationer bemyndiges til at foretage  

 registrering af denne overenskomst, så snart den træder i kraft.
Artikel XXVII Tilbageholdelse eller tilbagetrækning af indrømmelser Enhver kontraherende part skal til enhver tid frit helt eller delvis kunne  

 tilbageholde eller tilbagetrække enhver i vedkommende til denne overenskomst  

 knyttede liste opført indrømmelse, med hensyn til hvilken den kontraherende  

 part fastslår, at den oprindeligt blev forhandlet med en regering, der ikke  

 er blevet eller er ophørt at være kontraherende part.
En kontraherende part,  

 der iværksætter en sådan foranstaltning, skal underrette DE KONTRAHERENDE  

 PARTER og efter anmodning rådføre sig med kontraherende parter, der har en  

 væsentlig interesse i den pågældende vare.
Artikel XXVIII Ændringer i listerne 1. Fra og med den første dag af hver treårig periode,  

 af hvilke den første periode begynder den 1. januar 1958 (eller fra og med  

 den første dag af enhver anden periode, som DE KONTRAHERENDE PARTER med to  

 tredjedele af de afgivne stemmer måtte fastsætte), kan en kontraherende part  

 (der i denne artikel i øvrigt omtales som den »ansøgende kontraherende  

 part«) ændre eller tilbagetrække en indrømmelse, indeholdt i vedkommende  

 til denne overenskomst knyttede liste; dette kan dog kun ske efter  

 forhandling og aftale med en kontraherende part, med hvilken der oprindeligt  

 blev forhandlet om den pågældende indrømmelse, og med enhver anden  

 kontraherende part, som DE KONTRAHERENDE PARTER fastslår har en  

 hovedleverandørinteresse heri (de to forannævnte kategorier af kontraherende  

 parter tillige med den ansøgende kontraherende part benævnes herefter i denne  

 artikel »de direkte interesserede kontraherende parter«), og efter  

 rådslagning med enhver anden kontraherende part, som DE KONTRAHERENDE PARTER  

 fastslår har en væsentlig interesse i en sådan indrømmelse.
 2. Under sådanne forhandlinger og ved sådanne aftaler,  

 der kan omfatte bestemmelser om kompenserende ordninger for andre varers  

 vedkommende, skal de interesserede kontraherende parter bestræbe sig for at  

 opretholde gensidige og almindeligt fordelagtige indrømmelser i et omfang,  

 der ikke er mindre gunstigt for handelen end det, der forud for sådanne  

 forhandlinger var truffet aftale om ved denne overenskomst.
3. (a) Såfremt der ikke inden 1. januar 1958 eller  

 inden udløbet af en i denne artikels paragraf 1 forudset periode kan opnås  

 enighed mellem de direkte interesserede kontraherende parter, skal den  

 kontraherende part, som foreslår at ændre eller tilbagetrække indrømmelsen,  

 alligevel kunne gøre det.
Såfremt sådanne ændringer gennemføres, skal alle  

 kontraherende parter, med hvilke der oprindeligt blev forhandlet om den  

 pågældende indrømmelse, enhver kontraherende part, som i henhold til denne  

 artikels paragraf 1 anses for at have en hovedleverandørinteresse deri, og  

 enhver kontraherende part, som i henhold til paragraf 1 anses for at have en  

 væsentlig interesse deri, ikke senere end seks måneder efter, at en sådan  

 foranstaltning er iværksat, med virkning fra den tredivte dag efter den dag,  

 på hvilken skriftlig meddelelse om en sådan tilbagetrækning er modtaget af DE  

 KONTRAHERENDE PARTER, frit kunne tilbagetrække i det væsentlige tilsvarende  

 indrømmelser, der oprindeligt blev forhandlet med den ansøgende kontraherende  

 part.
 4. DE KONTRAHERENDE PARTER kan til enhver tid, når  

 særlige omstændigheder foreligger, tillade, at en kontraherende part under  

 iagttagelse af følgende fremgangsmåder og betingelser indleder forhandlinger  

 med henblik på at ændre eller tilbagetrække en indrømmelse, som er indeholdt  

 i vedkommende til nærværende overenskomst knyttede liste:
 5. Inden 1. januar 1958 og inden udløbet af en sådan  

 periode, som er forudset i paragraf 1, kan en kontraherende part vælge at  

 underrette DE KONTRAHERENDE PARTER om, at den forbeholder sig retten til i  

 løbet af den følgende periode at ændre vedkommende liste i overensstemmelse  

 med fremgangsmåderne i paragrafferne 1-3. Såfremt en kontraherende part  

 vælger dette, skal andre kontraherende parter have ret til i løbet af samme  

 periode i overensstemmelse med samme fremgangsmåder at ændre eller  

 tilbagetrække indrømmelser, der oprindeligt blev forhandlet med denne  

 kontraherende part.
Artikel XXVIII bis Toldforhandlinger 1. De kontraherende parter erkender, at toldafgifter  

 ofte udgør alvorlige hindringer for handelen; det er derfor af stor betydning  

 for udvidelsen af den internationale handel, at der på et gensidigt og for  

 alle parter fordelagtigt grundlag føres forhandlinger, som tilsigter en  

 væsentlig nedsættelse af det almindelige niveau for toldsatser og andre  

 afgifter i forbindelse med indførsel og udførsel og i særdeleshed en  

 nedsættelse af sådanne høje toldsatser, som forhindrer indførslen endog af  

 mindstemængder, og at disse forhandlinger føres under tilbørlig hensyntagen  

 til denne overenskomsts formål og de enkelte kontraherende parters skiftende  

 behov.
DE KONTRAHERENDE PARTER kan derfor fra tid til anden søge sådanne  

 forhandlinger iværksat.
2. (a) Forhandlinger i henhold til denne artikel kan  

 gennemføres vare for vare eller ved anvendelse af sådanne flersidige  

 fremgangsmåder, som de pågældende kontraherende parter måtte godkende.  

 Sådanne forhandlinger kan tilsigte en nedsættelse af toldsatser, binding af  

 toldsatser på et gældende niveau eller tilsagn om, at enkelte toldsatser  

 eller de gennemsnitlige toldsatser for nærmere angivne varegrupper ikke skal  

 overstige nærmere angivne størrelser.
Binding mod forhøjelse af lave  

 toldsatser eller af toldfrihed skal i princippet anerkendes som en  

 indrømmelse af samme værdi som en nedsættelse af høje toldsatser.
 3. Forhandlinger skal føres på et grundlag, som åbner  

 fornøden adgang til at tage følgende i betragtning:
Artikel XXIX Forholdet mellem denne overenskomst og Havana-overenskomsten 1. De kontraherende parter forpligter sig til i videst  

 muligt omfang inden for deres udøvende myndighed at overholde de almindelige  

 principper i Havana-overenskomstens kapitel I-VI inklusive og kapitel IX i  

 afventning af deres tiltrædelse heraf i overensstemmelse med deres  

 forfatningsmæssige procedure.
 2. II. del af nærværende overenskomst skal suspenderes  

 den dag, Havana-overenskomsten træder i kraft.
 3. Såfremt Havana-overenskomsten ikke er trådt i kraft  

 den 30. september 1949, skal de kontraherende parter træde sammen inden den  

 31. december 1949 for at træffe aftale om, hvorvidt nærværende overenskomst  

 skal ændres, udvides eller opretholdes.
4. Såfremt Havana-overenskomsten på noget tidspunkt  

 skulle ophøre at være i kraft, skal de kontraherende parter, så snart det  

 derefter kan lade sig gøre, træde sammen for at træffe aftale om, hvorvidt  

 nærværende overenskomst skal udvides, ændres eller opretholdes.
Indtil sådan  

 aftale træffes, skal II. del af nærværende overenskomst igen træde i kraft;  

 dog skal bestemmelserne i II. del, undtagen artikel XXIII, genindføres med de  

 nødvendige ændringer, i den form, de på dette tidspunkt havde i  

 Havana-overenskomsten; det er yderligere en forudsætning, at ingen  

 kontraherende part er bundet af nogen bestemmelse, af hvilken den ikke var  

 bundet på det tidspunkt, da Havana-overenskomsten ophørte at være i kraft.
5. Såfremt en kontraherende part ikke har tiltrådt  

 Havana- overenskomsten den dag, da denne træder i kraft, skal de  

 kontraherende parter rådslå for at aftale, hvorvidt og i bekræftende fald på  

 hvilken måde nærværende overenskomst, for så vidt den berører forhold mellem  

 en sådan kontraherende part og andre kontraherende parter, skal udvides eller  

 ændres.
Indtil en sådan aftale foreligger, skal bestemmelserne i II. del af  

 nærværende overenskomst, uanset bestemmelserne i denne artikels paragraf 2,  

 fortsat finde anvendelse mellem en sådan kontraherende part og andre  

 kontraherende parter.
6. Kontraherende parter, der er medlemmer af Den  

 internationale Handelsorganisation, kan ikke påberåbe sig bestemmelserne i  

 nærværende overenskomst med det formål at hindre gennemførelsen af nogen  

 bestemmelse i Havana-overenskomsten.
Anvendelsen af det til grund for denne  

 paragraf liggende princip over for en kontraherende part, som ikke er medlem  

 af Den internationale Handelsorganisation, skal gøres til genstand for aftale  

 i overensstemmelse med nærværende artikels paragraf 5.
Artikel XXX Ændringer 1. Bortset fra de tilfælde, for hvilke der andetsteds  

 i denne overenskomst er truffet bestemmelse om ændring, skal ændringer i  

 bestemmelserne i denne overenskomsts I. del eller i artikel XXIX eller i  

 denne artikel træde i kraft, når samtlige kontraherende parter har tiltrådt  

 dem, og andre ændringer af nærværende overenskomst skal træde i kraft, for så  

 vidt angår de kontraherende parter, som tiltræder dem, når to tredjedele af  

 de kontraherende parter har tiltrådt dem, og derefter for hver af de øvrige  

 kontraherende parter ved deres tiltrædelse.
2. Enhver kontraherende part, der tiltræder en ændring  

 af denne overenskomst, skal hos De forenede Nationers generalsekretær  

 deponere et tiltrædelsesinstrument inden for et af DE KONTRAHERENDE PARTER  

 fastsat tidsrum.
DE KONTRAHERENDE PARTER kan bestemme, at enhver ændring, der  

 er sat i kraft i henhold til denne artikel, er af en sådan art, at enhver  

 kontraherende part, der ikke har tiltrådt den inden for et af DE  

 KONTRAHERENDE PARTER fastsat tidsrum, skal kunne trække sig tilbage fra denne  

 overenskomst eller med DE KONTRAHERENDE PARTERS samtykke kunne forblive  

 kontraherende part.
Artikel XXXI Opsigelse Med forbehold af bestemmelserne i artikel XVIII, paragraf 12, artikel  

 XXIII eller artikel XXX, paragraf 2, kan enhver af de kontraherende parter  

 opsige denne overenskomst eller særskilt opsige denne for så vidt angår  

 ethvert af de særskilte toldområder, for hvilke vedkommende kontraherende  

 part har internationalt ansvar, og som på det pågældende tidspunkt besidder  

 fuldt selvstyre i ledelsen af sine udenrigshandelsforhold og andre forhold,  

 hvorom der er truffet bestemmelse i nærværende overenskomst.
Opsigelsen  

 træder i kraft ved udløbet af seks måneder fra den dag, på hvilken skriftlig  

 meddelelse om opsigelsen er modtaget af De forenede Nationers  

 generalsekretær.
Artikel XXXII De kontraherende parter 1. Ved de i denne overenskomst kontraherende parter  

 skal forstås de regeringer, der anvender denne overenskomsts bestemmelser i  

 henhold til artikel XXVI eller artikel XXXIII eller i overensstemmelse med  

 protokollen om midlertidig ikrafttræden.
 2. Når som helst efter at nærværende overenskomst er  

 trådt i kraft i henhold til artikel XXVI, paragraf 6, kan de kontraherende  

 parter, som har tiltrådt den i henhold til artikel XXVI, paragraf 4,  

 bestemme, at enhver kontraherende part, der ikke således har tiltrådt den,  

 skal ophøre med at være kontraherende part.
Artikel XXXIII Tiltrædelse En regering, der ikke er part i denne overenskomst, eller en regering, der  

 handler på vegne af et særskilt toldområde, som besidder fuldt selvstyre i  

 ledelsen af sine udenrigshandelsforhold og andre forhold, hvorom der er  

 truffet bestemmelse i nærværende overenskomst, kan tiltræde denne  

 overenskomst på egne eller på det pågældende områdes vegne på de vilkår, som  

 måtte blive aftalt mellem en sådan regering og DE KONTRAHERENDE PARTER.
DE  

 KONTRAHERENDE PARTERS beslutninger i henhold til denne paragraf skal træffes  

 med to tredjedeles flertal.
Artikel XXXIV Tillæg Tillæggene til nærværende overenskomst gøres herved til en integrerende  

 del af denne.
Artikel XXXV Ikke-anvendelse af overenskomsten mellem enkelte kontraherende parter 1. Denne overenskomst eller alternativt artikel II i  

 denne overenskomst skal ikke finde anvendelse på forholdet mellem en  

 kontraherende part og en anden kontraherende part, såfremt:
 2. DE KONTRAHERENDE PARTER kan i særlige tilfælde  

 efter anmodning fra en kontraherende part foretage en fornyet gennemgang af  

 denne artikels virkemåde og fremkomme med passende henstillinger.
IV.
DEL Udenrigshandel og udvikling Artikel XXXVI Principper og mål 1. De kontraherende parter, er enige om følgende:
 2. Der tiltrænges en hurtig og varig forøgelse af de  

 mindre udviklede kontraherende parters eksportindtægter.
 3. Der tiltrænges en positiv indsats for at sikre de  

 mindre udviklede kontraherende parter en andel af væksten i udenrigshandelen,  

 svarende til det af deres økonomiske udvikling skabte behov.
 4. I betragtning af, at mange mindre udviklede  

 kontraherende parter fortsat er afhængige af eksport af et begrænset antal  

 råvarer, er der et behov for i videst muligt omfang at skaffe disse varer  

 adgang til verdensmarkedet på gunstigere og mere acceptable vilkår og i givet  

 fald at finde frem til foranstaltninger, som vil kunne stabilisere og  

 forbedre vilkårene på verdensmarkedet for disse varer, herunder især  

 forholdsregler, som tager sigte på stabile, rimelige og lønnende priser, idet  

 formålet hermed skal være at muliggøre en udvidelse af verdenshandelen og  

 efterspørgselen samt en dynamisk og stadig vækst i realværdien af disse  

 landes eksportindtægter og således skaffe dem voksende midler til deres  

 økonomiske udvikling.
5. De mindre udviklede kontraherende parters hurtige  

 økonomiske udvikling vil kunne lettes ved at gøre deres økonomiske struktur  

 alsidig og ved at undgå en for udstrakt afhængighed af råvareeksport.
Der er  

 derfor behov for udvidet adgang på gunstige vilkår og i størst muligt omfang  

 til markeder for forædlede produkter og færdigvarer, der er eller vil kunne  

 blive af særlig eksportinteresse for de mindre udviklede kontraherende  

 parter.
6. På grund af de mindre udviklede kontraherende  

 parters stadige uopfyldte behov for eksportindtægter og andre valutaindtægter  

 er der en betydningsfuld sammenhæng mellem udenrigshandel og økonomisk  

 udviklingsbistand.
Der er derfor behov for et nært og fortløbende samarbejde  

 mellem DE KONTRAHERENDE PARTER og de internationale låneinstitutioner,  

 således at de så effektivt som muligt kan bidrage til at lette de byrder, som  

 disse mindre udviklede kontraherende parter påtager sig af hensyn til deres  

 økonomiske udvikling.
 7. Der er behov for et hensigtsmæssigt samarbejde  

 mellem DE KONTRAHERENDE PARTER, andre samarbejdsorganer på regeringsplan og  

 de af De forenede Nationers organer og særorganisationer, hvis virksomhed  

 berører de mindre udviklede landes udenrigshandel og økonomiske udvikling.
 8. De udviklede kontraherende parter forventer ikke  

 gensidighed for de forpligtelser, som de påtager sig under  

 handelsforhandlinger, til at nedsætte eller afskaffe told og andre hindringer  

 for de mindre udviklede kontraherende parters udenrigshandel.
 9. Vedtagelsen af foranstaltninger til gennemførelse  

 af disse principper og mål skal ske ved en bevidst og formålsbestemt indsats  

 fra de kontraherende parters side, både hver for sig og i fællesskab.
Artikel XXXVII Forpligtelser 1. De udviklede kontraherende parter skal i videst  

 muligt omfang, d. v. s. medmindre tvingende grunde, herunder  

 lovgivningsmæssige hensyn, gør det umuligt:
 der i væsentlig grad vil kunne hindre eller hindrer væksten af forbruget  

 af sådanne råvarer i naturlig eller i forarbejdet form, som udelukkende eller  

 i overvejende grad fremstilles i de mindre udviklede kontraherende parters  

 landområder, og som særligt gælder for sådanne varer.
 2. (a) Når som helst det må antages, at en bestemmelse  

 i stk. (a), (b) eller (c) i paragraf 1 ikke efterleves, skal sagen forelægges  

 DE KONTRAHERENDE PARTER enten af den kontraherende part, der ikke efterlever  

 vedkommende bestemmelse, eller af en hvilken som helst anden interesseret  

 kontraherende part.
 3. De udviklede kontraherende parter skal:
 4. De mindre udviklede kontraherende parter påtager  

 sig at tage passende skridt til at gennemføre bestemmelserne i IV. del til  

 gavn for andre mindre udviklede kontraherende parters handel, for så vidt  

 sådanne skridt er forenelige med deres egen øjeblikkelige og fremtidige  

 udvikling og deres økonomiske og handelsmæssige behov under hensyntagen til  

 såvel handelens hidtidige udvikling som til de mindre udviklede kontraherende  

 parters handelsinteresser set under eet.
 5. Under opfyldelsen af de i paragraf 1-4 nævnte  

 forpligtelser skal hver af de kontraherende parter give alle andre  

 interesserede kontraherende parter fuld og omgående adgang til konsultationer  

 om alle sager eller vanskeligheder, der måtte opstå, i henhold til de i denne  

 overenskomst fastsatte sædvanlige regler.
Artikel XXXVIII Fælles optræden 1. De kontraherende parter skal inden for rammerne af  

 denne overenskomst og i øvrigt, når det er formålstjenligt, i fællesskab  

 medvirke til at fremme de i artikel XXXVI opstillede mål.
 2. DE KONTRAHERENDE PARTER skal i særdeleshed:
Tillæg A Fortegnelse over territorier, til hvilke der er henvist i artikel I,  

 paragraf 2 (a) Det forenede Kongerige Storbritannien og Nordirland.
 Det forenede Kongerige Storbritannien og Nordirlands afhængige  

 territorier.
 Canada.
 Australien.
 Australiens afhængige territorier.
 New Zealand.
 New Zealands afhængige territorier.
 Den sydafrikanske Union, herunder Sydvestafrika.
 Irland.
 Indien (den 10. april 1947).
 Newfoundland.
 Syd-Rhodesia.
 Burma.
 Ceylon.
Visse af de ovenanførte territorier har for visse varer to eller flere  

 præferencesatser i kraft.
Sådanne territorier kan ved overenskomst med andre  

 kontraherende parter, som er hovedleverandører af sådanne varer til  

 mestbegunstigelsessatsen, erstatte sådanne præferencesatser med en enkelt  

 præferencesats, der som helhed ikke må være mindre fordelagtig for  

 leverandører til mestbegunstigelsessatsen end de præferencer, der var i kraft  

 forinden en sådan ændring blev foretaget.
 Indførelse af en toldpræferencemargin til erstatning af en tilsvarende  

 præferencemargin i en indenlandsk skat, der bestod den 10. april 1947  

 udelukkende mellem to eller flere af de i dette tillæg anførte territorier,  

 eller til erstatning af de kvantitative præferenceordninger, som er omhandlet  

 i følgende stykke, skal ikke anses for at udgøre en forhøjelse af  

 toldpræferencemarginen.
De præferenceordninger, der er henvist til i artikel XIV, paragraf 5 (b),  

 er dem, der bestod i Storbritannien den 10. april 1947 i henhold til  

 kontraktmæssige overenskomster med regeringerne i Canada, Australien og New  

 Zealand angående frosset okse- og kalvekød, frosset fåre- og lammekød,  

 frosset svinekød og bacon.
Uden at foranstaltninger, der er truffet i henhold  

 til artikel XX, I (h), tilsidesættes, er det hensigten, at disse ordninger  

 skal afskaffes eller erstattes af toldpræferencer, samt at forhandlinger med  

 dette for øje skal optages så snart som muligt mellem de lande, der i  

 væsentlig grad berøres af eller deltager i disse aftaler.
Den filmudlejningsskat, der var i kraft i New Zealand den 10. april 1947,  

 skal for så vidt angår denne overenskomst behandles som en toldafgift, der  

 falder ind under artikel I.
Den filmslejekvota, der var i kraft i New Zealand  

 den 10. april 1947, skal for så vidt angår denne overenskomst behandles som  

 en forevisningskvota, der falder ind under artikel IV.
 De to dominions Indien og Pakistan er ikke nævnt hver for sig i  

 ovenanførte fortegnelse, fordi de den 10. april 1947 endnu ikke var oprettede  

 som dominions.
Tillæg B Fortegnelse over territorier under Den franske Union, til hvilke der er  

 henvist i artikel I, paragraf 2 (b) Frankrig.
Fransk Ækvatorialafrika (Congobækkenet(* 3) i henhold til Congo-Akten og andre territorier).
 Fransk Vestafrika.
 Cameroun under fransk mandat(* 3).
 Fransk Somaliland med bilande.
 Franske besiddelser i Indien(* 3).
 Franske besiddelser i Oceanien.
Franske besiddelser i kondominiet Ny Hebriderne.(* 3) Guadeloupe med bilande.
 Fransk Guyana.
 Indokina.
 Madagascar med bilande.
Marokko (fransk zone).(* 3) Martinique.
 Ny Caledonien med bilande.
 Reunion.
 Saint-Pierre og Miquelon.
Togo under fransk mandat.(* 3) Tunis.
 (* 3) For så vidt angår import til det egentlige Frankrig og territorier  

 under Den franske Union.
Tillæg C Fortegnelse over territorier under toldunionen mellem Belgien, Luxembourg  

 og Nederlandene, til hvilke der er henvist i artikel I, paragraf 2 (b) Den økonomiske Union mellem Belgien og Luxembourg.
 Belgisk Congo.
 Ruanda Urundi.
 Nederlandene.
 Nederlandsk Indien.
 Surinam.
 Curacao.
 For så vidt angår import i toldunionens egentlige område.
Tillæg D Fortegnelse over territorier under Amerikas forenede Stater, til hvilke  

 der er henvist i artikel I, paragraf 2 (b) Amerikas forenede Stater (toldområdet).
 Amerikas forenede Staters afhængige territorier.
 Den philippinske Republik.
 Indførelse af en toldpræferencemargin til erstatning af en tilsvarende  

 præferencemargin i en indenlandsk skat, der bestod den 10. april 1947  

 udelukkende mellem to eller flere af de i dette tillæg anførte territorier,  

 skal ikke anses for at udgøre en forhøjelse af toldpræferencemarginen.
Tillæg E Fortegnelse over territorier, der omfattes af præferenceordninger mellem  

 Chile og dets nabolande, til hvilke der er henvist i artikel I, paragraf 2  

 (d) Præferencer i kraft udelukkende mellem Chile på den ene side og 1. Argentina 2. Bolivia 3. Peru på den anden side.
Tillæg F Fortegnelse over territorier, der omfattes af præferenceordninger mellem  

 Libanon og Syrien og deres nabolande, til hvilke der er henvist i artikel I,  

 paragraf 2 (d) Præferencer i kraft udlukkende mellem Den syrisk-libanesiske Toldunion på  

 den ene side og 1. Palæstina 2. Transjordanien på den anden side.
Tillæg G Datoer, der fastsætter maksimale præferencemarginer, til hvilke der er  

 henvist i artikel I, paragraf 3 Tillæg H Procentvise andele af den samlede udenrigshandel til brug ved den  

 fastsættelse, hvortil der er henvist i artikel XXVI (baseret på gennemsnittet af 1949-1953) Såfremt nærværende overenskomst, inden Japans regering har tiltrådt Den  

 Almindelige Overenskomst, er tiltrådt af kontraherende parter, hvis  

 udenrigshandel ifølge kolonne I udgør den i artikel XXVI, paragraf 6, anførte  

 procent af denne handel, skal kolonne I finde anvendelse med de i den nævnte  

 paragraf omhandlede formål.
Såfremt nærværende overenskomst ikke er tiltrådt  

 på den nævnte måde inden den japanske regerings tiltræden, skal kolonne II  

 finde anvendelse med de i den nævnte paragraf omhandlede formål.
 Note: Ved udregningen af disse procenter er medregnet handelen for alle de  

 territorier, for hvilke Den Almindelige Overenskomst om Told og  

 Udenrigshandel finder anvendelse.
Tillæg I Noter og supplerende bestemmelser Ad artikel I Paragraf 1 De forpligtelser, der findes i artikel I, paragraf 1, ved henvisning til  

 artikel III, paragrafferne 2 og 4, samt de forpligtelser, der findes i  

 artikel II, paragraf 2 (b), ved henvisning til artikel VI, skal, for så vidt  

 angår protokollen om midlertidig ikrafttræden, anses for at falde ind under  

 II. del.
 Krydshenvisningerne til artikel III, paragrafferne 2 og 4, i ovenstående  

 stykke og i artikel I, paragraf 1, skal først finde anvendelse, efter at  

 artikel III er blevet ændret ved ikrafttrædelsen af den ændring, der er  

 truffet bestemmelse om i protokollen om ændring af II. del og artikel XXVI i  

 Den Almindelige Overenskomst om Told og Udenrigshandel, dateret den 14.  

 september 1948.
Paragraf 4 Udtrykket »præferencemargin« betyder den absolutte forskel  

 mellem mestbegunstigelsestoldsatsen og præferencetoldsatsen for den samme  

 vare, og ikke den relative forskel mellem disse satser.
Eksempelvis:
 Følgende arter af toldforanstaltninger, der er truffet i overensstemmelse  

 med fastlagte, ensartede retningslinier, vil ikke være i strid med en  

 almindelig binding af præferencemarginer.:
Ad artikel II Paragraf 2 (a) Krydshenvisningen til artikel III, paragraf 2, i artikel II, paragraf 2  

 (a), skal først finde anvendelse, efter at artikel III er blevet ændret ved  

 ikrafttrædelsen af den ændring, der er truffet bestemmelse om i protokollen  

 om ændring af II. del og artikel XXVI i den Almindelige Overenskomst om Told  

 og Udenrigshandel, dateret den 14. september 1948.
Paragraf 2 (b) Se noten til artikel I, paragraf 1.
Paragraf 4 Når intet andet udtrykkeligt er aftalt mellem de kontraherende parter, som  

 oprindeligt har forhandlet om indrømmelsen, vil bestemmelserne i denne  

 paragraf blive anvendt i overensstemmelse med bestemmelserne i  

 Havana-overenskomstens artikel 31.
Ad artikel III Enhver indenlandsk skat eller anden indenlandsk afgift eller enhver lov,  

 regulering eller bestemmelse af den art, der omhandles i paragraf 1, og som  

 vedrører en indført vare og den samme slags indenlandske vare, og som for den  

 indførte vares vedkommende opkræves eller håndhæves på tidspunktet og stedet  

 for indførslen, skal ikke desto mindre betragtes som en indenlandsk skat  

 eller anden indenlandsk afgift eller en lov, regulering eller bestemmelse af  

 den i paragraf 1 omhandlede art, og er følgelig underkastet bestemmelserne i  

 artikel III.
Paragraf 1 Bestemmelserne i artikel XXIV's sidste paragraf finder anvendelse på  

 gennemførelsen af paragraf 1 over for indenlandske skatter, der er pålagt af  

 lokale regeringer eller myndigheder inden for en kontraherende parts  

 territorium.
Udtrykket »rimelige foranstaltninger« i førstnævnte  

 paragraf skal for eksempel ikke forstås således, at det kræver ophævelse af  

 en gældende indenlandsk lovgivning, der bemyndiger lokale regeringer til at  

 pålægge indenlandske skatter, som, skønt de i teknisk forstand ikke er  

 forenelige med ordlyden af artikel III, i virkeligheden ikke strider imod  

 ånden i denne artikel, såfremt en sådan ophævelse ville forårsage alvorlige  

 finansielle vanskeligheder for de pågældende lokale regeringer eller  

 myndigheder.
For så vidt angår skatter, der er pålagt af lokale regeringer og  

 myndigheder, og som er i strid med såvel ordlyden af som ånden i artikel III,  

 vil udtrykket »rimelige foranstaltninger« tillade en kontraherende  

 part at afvikle den pågældende beskatning gradvist i en overgangsperiode,  

 såfremt en pludselig foranstaltning ville skabe alvorlige administrative og  

 finansielle vanskeligheder.
Paragraf 2 En skat, der er i overensstemmelse med den første sætning i paragraf 2,  

 skal kun anses for at være i strid med bestemmelserne i paragraffens anden  

 sætning i tilfælde, hvor der hersker konkurrence mellem på den ene side den  

 beskattede vare og på den anden side en direkte konkurrerende vare eller en  

 vare, der kan erstatte den førstnævnte vare, som ikke er beskattet på  

 lignende måde.
Paragraf 5 Reguleringer, der er i overensstemmelse med første sætning af paragraf 5,  

 skal ikke betragtes som værende i strid med denne paragrafs anden sætning i  

 noget tilfælde, hvor alle de varer, der er genstand for reguleringen,  

 fremstilles i indlandet i betydelige mængder.
Den omstændighed, at den andel  

 eller mængde, som fastsættes for hver af de varer, der er genstand for en  

 regulering, tilvejebringer et ligeligt forhold mellem indførte og  

 indenlandske varer, gør det ikke berettiget at betragte en sådan regulering  

 som værende i overensstemmelse med bestemmelsen i denne paragrafs anden  

 sætning.
Ad artikel V Paragraf 5 Med hensyn til transportafgifter refererer det princip, som er fastlagt i  

 paragraf 5, sig til samme varer, der transporteres ad samme vej under lige  

 vilkår.
Ad artikel VI Paragraf 1 1. Skjult dumping, der gennemføres af forbundne  

 forretningshuse (det vil sige en importørs salg til en pris, som er lavere  

 end den tilsvarende pris, der er udfærdiget faktura på af en eksportør, med  

 hvem importøren er forbundet, og tillige lavere end prisen i udførselslandet)  

 udgør en art prisdumping, for hvilken dumping- marginen kan beregnes på  

 grundlag af den pris, til hvilken varerne videresælges af importøren.
 2. Det erkendes, at der i tilfælde af indførsel fra et  

 land, der har et fuldstændigt eller i det væsentlige fuldstændigt monopol på  

 sin handel, og hvor alle indenlandske priser fastsættes af staten, kan  

 forekomme særlige vanskeligheder ved afgørelsen af, om man med det i paragraf  

 1 nævnte formål er i stand til at sammenligne priserne, og i sådanne tilfælde  

 kan importerende kontraherende parter finde det nødvendigt at tage den  

 mulighed i betragtning, at en nøjagtig sammenligning med indenlandske priser  

 i et sådant land ikke altid vil være hensigtsmæssig.
Paragrafferne 2 og 3 Note 1 Ligesom i mange andre tilfælde inden for toldadministrationen kan en  

 kontraherende part kræve rimelig sikkerhed (sikkerhedsstillelse i  

 værdipapirer eller kontant depositum) for betalingen af antidumping- eller  

 udligningstold i alle tilfælde, hvor der foreligger mistanke om dumping eller  

 anvendelse af subsidier, indtil de virkelige forhold er endelig klarlagt.
Note 2 Anvendelse af flere valutakurser kan under visse omstændigheder virke som  

 eksportsubsidier, der kan imødegås ved udligningstold i henhold til paragraf  

 3, eller kan gennem en partiel nedskrivning af et lands valuta udgøre en art  

 dumping, som kan imødegås ved foranstaltninger i henhold til paragraf 2. Ved  

 »anvendelse af flere valutakurser« forstås regeringers anvendelse  

 af eller en af regeringer godkendt anvendelse af flere valutakurser.
Paragraf 6 (b) Dispensationer i henhold til bestemmelserne i dette stykke skal kun  

 indrømmes efter anmodning fra den kontraherende part, der foreslår pålæggelse  

 af en antidumping- eller en udligningstold.
Ad artikel VII Paragraf 1 Udtrykket »eller andre afgifter« skal ikke anses for at omfatte  

 indenlandske skatter eller tilsvarende afgifter, der lægges på eller opkræves  

 i forbindelse med indførte varer.
Paragraf 2 1. Det vil være i overensstemmelse med artikel VII at  

 antage, at »virkelig værdi« kan repræsenteres af fakturaprisen med  

 tillæg af alle ikke iberegnede vederlag for retmæssige omkostninger, som er  

 egentlige bestanddele af den »virkelige værdi«, og med tillæg af  

 enhver unormal rabat eller af ethvert fradrag i den normale  

 frikonkurrencepris.
 2. Det vil være i overensstemmelse med artikel VII,  

 paragraf 2 (b), at en kontraherende part fortolker udtrykket »i  

 sædvanlig handel ... under fuldstændig fri konkurrence« således, at det  

 udelukker enhver vareomsætning, i hvilken køberen og sælgeren ikke er  

 uafhængige af hinanden, og prisen ikke er det eneste hensyn.
 3.'Fuldstændig fri konkurrence' tillader en kontraherende part at lade  

 priser, der indeholder særrabatter, som er forbeholdt eneforhandlere, ude af  

 betragtning.
 4. Ordlyden af stykkerne (a) og (b) tillader en  

 kontraherende part på ensartet måde at fastsætte værdien til toldberegning  

 enten (1) på grundlag af en enkelt eksportørs priser på den indførte vare  

 eller (2) på grundlag af det almindelige prisniveau for samme slags vare.
Ad artikel VIII 1. Medens artikel VIII ikke vedrører anvendelsen af  

 flere valutakurser som sådanne, fordømmer paragrafferne 1 og 4 anvendelsen af  

 valutaafgifter eller -gebyrer som et middel til at anvende ordninger med  

 flere valutakurser; såfremt en kontraherende part imidlertid af  

 betalingsbalancehensyn anvender flere valutagebyrer med Den internationale  

 Valutafonds samtykke, beskytter bestemmelserne i artikel XV, paragraf 9 (a),  

 fuldt ud den kontraherende parts stilling.
 2. Det vil være i overensstemmelse med paragraf 1,  

 såfremt oprindelsescertifikater ved indførslen af varer fra en kontraherende  

 parts territorium til en anden kontraherende parts territorium kun kræves i  

 det omfang dette er strengt nødvendigt.
Ad artiklerne XI, XII, XIII, XIV og XVIII I artiklerne XI, XII, XIII, XIV og XVIII omfatter udtrykkene  

 »indførselsrestriktioner« eller »udførselsrestriktioner«  

 tillige restriktioner, som iværksættes ved statshandelsvirksomheder.
Ad artikel XI Paragraf 2 (c) Udtrykket »i hvilken form« i denne paragraf dækker de samme  

 varer, når de er på et tidligt bearbejdelsesstadium og endnu er let  

 fordærvelige, som konkurrerer direkte med det friske produkt, og som, såfremt  

 de blev frit indført, ville tjene til at gøre restriktionerne over for det  

 friske produkt virkningsløse.
Paragraf 2, sidste stykke Udtrykket »særlige omstændigheder« omfatter forandringer i den  

 forholdsmæssige produktionseffektivitet mellem indenlandske og udenlandske  

 producenter, eller mellem forskellige udenlandske producenter, men ikke  

 forandringer, som kunstigt er frembragt ved hjælp af midler, der ikke er  

 tilladt i henhold til denne overenskomst.
Ad artikel XII DE KONTRAHERENDE PARTER skal drage omsorg for iagttagelsen af den mest  

 fuldkomne hemmeligholdelse ved gennemførelsen af enhver rådslagning i henhold  

 til denne artikel.
Paragraf 3 (c) (i) De kontraherende parter, der anvender restriktioner, skal bestræbe sig for  

 at undgå at forvolde alvorlig skade for udførslen af en vare, hvoraf en  

 kontraherende parts økonomi i væsentlig grad er afhængig.
Paragraf 4 (b) Der er enighed om, at datoen skal ligge inden for et tidsrum af halvfems  

 dage efter, at ændringerne af denne artikel som følge af protokollen  

 vedrørende ændringer i denne overenskomsts præambel og II. og III. del er  

 trådt i kraft.
Såfremt DE KONTRAHERENDE PARTER imidlertid finder, at  

 forholdene på dette tidspunkt ikke er egnede til anvendelse af bestemmelserne  

 i dette stykke, kan de fastsætte en senere dato; en sådan dato må dog ikke  

 ligge senere end tredive dage efter det tidspunkt, på hvilket forpligtelserne  

 ifølge artikel VIII, afsnittene 2, 3 og 4, i overenskomsten om Den  

 internationale Valutafond bliver anvendelige over for kontraherende parter,  

 der er medlemmer af Fonden, og hvis udenrigshandel udgør mindst halvtreds  

 procent af alle kontraherende parters samlede udenrigshandel.
Paragraf 4 (e) Der er enighed om, at der ved paragraf 4 (e) ikke tilføjes nye kriterier  

 for indførelsen eller opretholdelsen af kvantitative restriktioner af  

 betalingsbalancehensyn.
Det er alene hensigten at tilsikre, at der fuldt ud  

 tages hensyn til alle ydre forhold såsom ændringer af de internationale  

 bytteforhold, kvantitative restriktioner, høje toldsatser og subsidier, som  

 måtte bidrage til betalingsbalancevanskeligheder for den kontraherende part,  

 der anvender restriktioner.
Ad artikel XIII Paragraf 2 (d) »Kommercielle hensyn« blev ikke nævnt som en regel for tildeling  

 af kvoter, fordi man var af den opfattelse, at anvendelsen af en sådan regel  

 ikke altid ville være gennemførlig for regeringsmyndigheder.
Endvidere ville  

 en kontraherende part i tilfælde, hvor reglen er anvendelig, kunne tage disse  

 hensyn under bestræbelserne for at søge sluttet en aftale i overensstemmelse  

 med den almindelige regel, som er fastsat i indledningen til paragraf 2.
Paragraf 4 Se noten vedrørende »særlige omstændigheder« i forbindelse med  

 artikel XI, paragraf 2, sidste stykke.
Ad artikel XIV Paragraf 1 Bestemmelserne i denne paragraf skal ikke fortolkes således, at de  

 udelukker DE KONTRAHERENDE PARTER fra, under de i artikel XII, paragraf 4, og  

 artikel XVIII, paragraf 12, foreskrevne rådslagninger, fuldt ud at tage arten  

 og virkningerne af samt årsagerne til diskrimination inden for  

 indførselsrestriktionernes område i betragtning.
Ad artikel XV Paragraf 4 Hensigten med ordet »modvirke« er at antyde f. eks., at  

 overtrædelser af ordlyden af nogen artikel i denne overenskomst ved  

 valutamæssige foranstaltninger ikke skal betragtes som en overtrædelse af  

 vedkommende artikel, såfremt der i praksis ikke er nogen betydelig afvigelse  

 fra formålet med artiklen.
Således vil en kontraherende part, der som led i  

 sin valutakontrol, der gennemføres i overensstemmelse med overenskomsten om  

 Den internationale Valutafond, kræver at modtage betaling for sin eksport i  

 sin egen valuta eller i et eller flere af Fondens medlemmers valuta, ikke  

 derved blive anset for at overtræde bestemmelserne i artikel XI eller artikel  

 XIII.
Et andet eksempel vil være, at en kontraherende part på en  

 indførselsbevilling anfører det land, fra hvilket varerne må indføres, ikke  

 med henblik på at indføre noget yderligere diskriminerende element i dens  

 indførselsbevillingssystem, men med henblik på at gennemføre en tilladt  

 valutakontrol.
Ad artikel XVI Fritagelsen af en eksportvare for afgifter eller skatter, som påhviler den  

 samme vare, når den er bestemt til indenlandsk forbrug, eller tilbagebetaling  

 af sådanne afgifter eller skatter med beløb, som ikke overstiger dem, der er  

 pålignet varerne, skal anses for at være subsidier.
Afsnit B 1. Intet i afsnit B skal udelukke, at en kontraherende  

 part benytter flere valutakurser i overensstemmelse med overenskomsten om Den  

 internationale Valutafond.
 2. For så vidt angår afsnit B skal der ved  

 »råvare« forstås ethvet landbrugs-, skovbrugs- eller fiskeriprodukt  

 samt ethvert mineral i dets naturlige form eller efter en sådan  

 forarbejdning, som sædvanlig kræves for at gøre det tjenligt til salg i  

 betydelige mængder i den internationale handel.
Paragraf 3 1. Den omstændighed, at en kontraherende part ikke i  

 den tidligere, repræsentative periode har udført den pågældende vare, skal  

 ikke i sig selv udelukke denne kontraherende part fra at hævde en ret til at  

 skaffe sig en andel af handelen med den pågældende vare.
2. En ordning, der tilsigter at stabilisere den  

 indenlandske pris på eller indenlandske producenters indtægter fra salg af en  

 råvare uafhængigt af bevægelserne i eksportpriserne, og som til tider  

 medfører varens salg til udførsel til en lavere pris end den tilsvarende  

 pris, der betales for samme vare af købere på hjemmemarkedet, skal ikke anses  

 for at indebære, at der ydes eksportsubsidier som defineret i paragraf 3,  

 såfremt DE KONTRAHERENDE PARTER fastslår, at Uanset at DE KONTRAHERENDE PARTER har fastslået dette, skal den  

 virksomhed, der udøves i henhold til en sådan ordning, være undergivet  

 bestemmelserne i paragraf 3, når virksomheden helt eller delvis finansieres  

 ved offentlige tilskud til midler, der opkræves hos producenter af den  

 pågældende vare.
Paragraf 4 Hensigten med paragraf 4 er, at de kontraherende parter skal søge inden  

 udgangen af 1957 at nå til enighed om at afskaffe alle stadig bestående  

 subsidier fra og med 1. januar 1958; eller, såfremt dette ikke lykkes, at nå  

 til enighed om at opretholde den nugældende tilstand indtil det tidligst  

 derpå følgende tidspunkt, på hvilket de kan forvente at nå til enighed om at  

 afskaffe subsidierne.
Ad artikel XVII Paragraf 1 Den virksomhed, som udøves af markedsregulerende råd, der er oprettet af  

 kontraherende parter, og som er beskæftigede med køb og salg, er underkastet  

 bestemmelserne i stykkerne (a) og (b).
 Den virksomhed, som udøves af markedsregulerende råd, der er oprettet af  

 kontraherende parter, og som ikke driver køb og salg, men som fastlægger  

 reguleringer for den private handel, er underlagt de relevante artikler i  

 denne overenskomst.
 Det forhold, at et statsforetagende fastsætter forskellige priser ved salg  

 af en vare til forskellige markeder, udelukkes ikke af bestemmelserne i denne  

 artikel, forudsat at sådanne forskellige priser er fastsat af kommercielle  

 grunde og betingede af udbuds- og efterspørgselsbetingelserne på  

 eksportmarkeder.
Paragraf 1 (a) Regeringsforanstaltninger, som indføres for at sikre kvalitet og  

 effektivitet i udenrigshandelen, eller forrettigheder givet med henblik på  

 udnyttelsen af indenlandske naturlige hjælpekilder, men som ikke bemyndiger  

 regeringen til at udøve kontrol med vedkommende foretagendes  

 handelsvirksomhed, udgør ikke »eksklusive og specielle  

 forrettigheder«.
Paragraf 1 (b) Et land, som modtager et »bundet lån« er frit stillet med hensyn  

 til at tage dette lån i betragtning som et »kommercielt hensyn«,  

 når det køber varer i udlandet.
Paragraf 2 Udtrykket »varer« er begrænset til varer i sædvanlig kommerciel  

 betydning og skal ikke omfatte køb eller salg af tjenesteydelser.
Paragraf 3 Forhandlinger, som kontraherende parter enes om at føre i henhold til  

 denne paragraf, kan tage sigte på nedsættelse af toldsatser og andre afgifter  

 i forbindelse med indførsel og udførsel eller på tilvejebringelse af enhver  

 anden almindeligt tilfredsstillende ordning, som er i overensstemmelse med  

 bestemmelserne i denne overenskomst. (Se artikel II, paragraf 4, og noten  

 dertil.) Paragraf 4 (b) Udtrykket »tillæg til importprisen« i denne paragraf betyder den  

 margin, hvormed den pris, som importmonopolet beregner sig for den indførte  

 vare, overstiger indførselsprisen (i den førstnævnte pris medregnes herved  

 ikke indenlandske skatter, der falder ind under artikel III, transport-,  

 fordelings- og andre udgifter som følge af køb, salg eller yderligere  

 bearbejdning og ej heller en rimelig gevinstmargin).
Ad artikel XVIII DE KONTRAHERENDE PARTER og de kontraherende parter, som sagen vedrører,  

 skal bevare den mest gennemførte hemmeligholdelse med hensyn til anliggender,  

 der omhandles i denne artikel.
Paragrafferne 1 og 4 1. DE KONTRAHERENDE PARTER skal, når de undersøger,  

 hvorvidt en kontraherende parts økonomi »kun muliggør en lav  

 levestandard«, betragte denne økonomi i dens normale tilstand, og de  

 skal ikke basere deres afgørelse på usædvanlige omstændigheder såsom dem, der  

 måtte følge af, at der midlertidigt foreligger en usædvanlig gunstig  

 situation for en sådan kontraherende parts eksportstabelvare eller -varer.
 2. Udtrykket »på et tidligt udviklingstrin«  

 er ikke tænkt udelukkende at skulle tage sigte på kontraherende parter, der  

 lige har påbegyndt udviklingen af deres økonomi, men tager også sigte på  

 kontraherende parter, der befinder sig i en industrialiseringsproces med  

 henblik på at modvirke en for stor afhængighed af produktionen af råvarer.
Paragrafferne 2, 3, 7, 13 og 22 Henvisningen til oprettelsen af særlige erhvervsgrene skal ikke alene tage  

 sigte på oprettelsen af en ny erhvervsgren, men også på oprettelsen af en ny  

 produktionsgren inden for en bestående erhvervsgren og på en væsentlig  

 omdannelse af en bestående erhvervsgren samt på en væsentlig udvidelse af en  

 bestående erhvervsgren, hvis produktion tilfredsstiller en forholdsvis lille  

 del af den indenlandske efterspørgsel.
Den skal også omfatte genopbygningen  

 af en erhvervsgren, der er ødelagt eller væsentligt beskadiget som følge af  

 fjendtligheder eller naturkatastrofer.
Paragraf 7 (b) En ændring eller tilbagetrækning i henhold til paragraf 7 (b), foretaget  

 af en anden kontraherende part end den i paragraf 7 (a) omtalte ansøgende  

 kontraherende part, skal iværksættes inden for et tidsrum på seks måneder  

 efter den dag, på hvilken foranstaltningen er iværksat af den ansøgende  

 kontraherende part, og den skal træde i kraft på den tredivte dag efter den  

 dag, på hvilken DE KONTRAHERENDE PARTER er blevet underrettet om denne  

 ændring eller tilbagetrækning.
Paragraf 11 Andet punktum i paragraf 11 skal ikke fortolkes således, at det kræves, at  

 en kontraherende part lemper eller ophæver restriktioner, såfremt en sådan  

 lempelse eller ophævelse ville medføre, at der fremkommer omstændigheder, som  

 kan begrunde henholdsvis en skærpelse eller en indførelse af restriktioner i  

 henhold til artikel XVIII, paragraf 9.
Paragraf 12 (b) Den i paragraf 12 (b) omtalte dato skal være den dato, som DE  

 KONTRAHERENDE PARTER fastsætter i overensstemmelse med bestemmelserne i  

 artikel XII, paragraf 4 (b), i denne overenskomst.
Paragrafferne 13 og 14 Det erkendes, at en kontraherende part, forinden den beslutter at indføre  

 foranstaltningen og underrette DE KONTRAHERENDE PARTER i overensstemmelse med  

 paragraf 14, kan have behov for et rimeligt tidsrum til vurdering af den  

 pågældende erhvervsgrens konkurrencemæssige stilling.
Paragrafferne 15 og 16 Det er underforstået, at DE KONTRAHERENDE PARTER skal anmode en  

 kontraherende part, som foreslår at iværksætte en foranstaltning i henhold  

 til afsnit C, om at rådføre sig med dem i medfør af paragraf 16, såfremt de  

 anmodes herom af en kontraherende part, hvis handel ville blive mærkbart  

 berørt af den pågældende foranstaltning.
Paragrafferne 16, 18, 19 og 22 Det er underforstået, at DE KONTRAHERENDE PARTER kan gøre deres samtykke  

 til en foreslået foranstaltning betinget ved nærmere angivne vilkår eller  

 begrænsninger.
Såfremt foranstaltningen anvendes på en sådan måde, at den  

 ikke opfylder de til samtykket knyttede vilkår, skal den i det omfang, dette  

 er tilfældet, betragtes som en foranstaltning, hvortil DE KONTRAHERENDE  

 PARTER ikke har givet deres samtykke.
I tilfælde, hvor DE KONTRAHERENDE  

 PARTER for et nærmere angivet tidsrum har givet deres samtykke til en  

 foranstaltning, kan den pågældende kontraherende part, såfremt den finder, at  

 opretholdelsen af foranstaltningen i et yderligere tidsrum er nødvendig for  

 opfyldelsen af det formål, med henblik på hvilket foranstaltningen oprindelig  

 blev indført, ansøge DE KONTRAHERENDE PARTER om en forlængelse af tidsrummet  

 i overensstemmelse med de i afsnit C eller D indeholdte bestemmelser og  

 fremgångsmåder, alt efter sagens karakter.
 2. Det forventes, at DE KONTRAHERENDE PARTER som  

 hovedregel vil afstå fra at give deres samtykke til en foranstaltning, som må  

 forventes at ville forvolde alvorlig skade for eksporten af en vare, hvoraf  

 en kontraherende parts økonomi i væsentlig grad er afhængig.
Paragrafferne 18 og 22 Det er meningen med udtrykket »at andre kontraherende parters  

 interesser er tilstrækkeligt beskyttede«, at der skal lades et spillerum  

 åbent, der er tilstrækkeligt til at give mulighed for, at det i hvert enkelt  

 tilfælde kan overvejes, hvilket middel der er det mest hensigtsmæssige til  

 beskyttelse af disse interesser.
Det hensigtsmæssige middel kan for eksempel  

 være en yderligere indrømmelse, som kan tages i anvendelse af den  

 kontraherende part, der gør brug af afsnit C eller D, i den tid, hvor  

 afvigelserne fra de andre artikler i denne overenskomst ville forblive i  

 kraft, eller være en midlertidig suspension fra enhver anden i paragraf 18  

 omtalt kontraherende parts side, af en indrømmelse, der i det væsentlige  

 svarer til den forringelse, som skyldes iværksættelsen af den pågældende  

 foranstaltning.
En sådan kontraherende part vil være berettiget til at  

 beskytte sine interesser ved hjælp af en sådan midlertidig suspension af en  

 indrømmelse; for så vidt angår en foranstaltning, som er iværksat af en  

 kontraherende part, der falder inden for paragraf 4 (a)»s område, må  

 denne ret dog ikke udøves, når DE KONTRAHERENDE PARTER har fastslået, at  

 omfanget af den foreslåede kompenserende indrømmelse var tilstrækkeligt.
Paragraf 19 Hensigten med bestemmelserne i paragraf 19 er at dække de tilfælde, hvor  

 en erhvervsgren har bestået længere end »det rimelige tidsrum«, der  

 er omtalt i noten til paragrafferne 13 og 14, og de skal ikke fortolkes  

 således, at de berøver en kontraherende part, der falder ind under paragraf 4  

 (a) i artikel XVIII, dens ret til at gøre brug af de øvrige bestemmelser i  

 afsnit C, herunder paragraf 17, med hensyn til en nylig oprettet  

 erhvervsgren, selv om den har nydt godt af en utilsigtet beskyttelse som  

 følge af indførselsrestriktioner, der er anvendt af betalingsbalancehensyn.
Paragraf 21 Enhver forholdsregel, der er truffet ifølge bestemmelserne i paragraf 21,  

 skal straks ophæves, såfremt den i overensstemmelse med paragraf 17  

 iværksatte foranstaltning ophæves, eller såfremt DE KONTRAHERENDE PARTER  

 giver deres samtykke til den foreslåede foranstaltning efter udløbet af den i  

 paragraf 17 nævnte tidsfrist på halvfems dage.
Ad artikel XX Stykke (h) Den undtagelse, der er truffet bestemmelse om i dette stykke, gælder for  

 enhver vareaftale, som er i overensstemmelse med de principper, der er  

 godkendt af Det økonomiske og sociale Råd i dets resolution 30 (IV) af 28.  

 marts 1947.
Ad artikel XXIV Paragraf 5 Der er enighed om, at bestemmelserne i artikel I kræver, at når en vare,  

 som er blevet indført i et land, der er medlem af en toldunion eller et  

 frihandelsområde, til en præferencetoldsats, genudføres til et andet land,  

 der er medlem af en sådan union eller et sådant område, skal det sidstnævnte  

 land opkræve en told, der er lig med forskellen mellem den allerede erlagte  

 told og mestbegunstigelsessatsen.
Paragraf 11 Foranstaltninger, truffet af Indien og Pakistan for at gennemføre bestemte  

 handelsaftaler dem imellem, kan, når de er vedtaget, afvige fra enkelte  

 bestemmelser i denne overenskomst, men disse foranstaltninger vil i  

 almindelighed være i overensstemmelse med denne overenskomsts formål.
Ad artikel XXVIII DE KONTRAHERENDE PARTER og enhver af de direkte interesserede  

 kontraherende parter skal træffe foranstaltning til at føre forhandlingerne  

 og rådslagningerne under iagttagelse af den størst mulige hemmeligholdelse  

 for at undgå, at der forhastet røbes detailler vedrørende fremtidige  

 toldændringer.
DE KONTRAHERENDE PARTER skal omgående underrettes om alle  

 sådanne ændringer af det enkelte lands toldsatser, som skyldes anvendelsen af  

 denne artikel.
Paragraf 1 1. Såfremt DE KONTRAHERENDE PARTER fastsætter en anden  

 periode end tre år, kan en kontraherende part træffe foranstaltninger ifølge  

 paragraf 1 eller paragraf 3 i artikel XXVIII fra og med den første dag efter  

 udløbet af en sådan anden periode, og de følgende perioder vil, medmindre DE  

 KONTRAHERENDE PARTER påny har fastsat en anden periode, være perioder på tre  

 år, der følger efter udløbet af en sådan nærmere angiven periode.
 2. Bestemmelsen om, at en kontraherende part fra og  

 med den 1. januar 1958 eller fra og med andre datoer, der måtte blive fastsat  

 i overensstemmelse med paragraf 1, »kan... ændre eller tilbagetrække en  

 indrømmelse«, betyder, at fra og med den dag og fra og med den første  

 dag efter udløbet af enhver sådan periode ændres en sådan kontraherende parts  

 retlige forpligtelse i henhold til artikel II; det betyder ikke, at  

 ændringerne i dens toldsatser nødvendigvis skal træde i kraft på denne dag.  

 Såfremt en toldændring, der er et resultat af forhandlinger i henhold til  

 denne artikel, udsættes, kan ikraftsættelsen af enhver kompenserende  

 indrømmelse udsættes tilsvarende.
3. Tidligst seks måneder og senest tre måneder før 1.  

 januar 1958 eller før den sidste dag af enhver følgende periode skal en  

 kontraherende part, som ønsker at ændre eller tilbagetrække en i vedkommende  

 liste anført indrømmelse, underrette DE KONTRAHERENDE PARTER herom.
DE  

 KONTRAHERENDE PARTER skal derefter udpege den kontraherende part eller de  

 kontraherende parter, med hvilke de i paragraf 1 omtalte forhandlinger eller  

 rådslagninger skal føres.
Enhver kontraherende part, der er udpeget således,  

 skal deltage i forhandlingerne eller rådslagningerne med den ansøgende  

 kontraherende part med det formål at opnå enighed, inden perioden er til  

 ende.
Enhver forlængelse af gyldighedsperioden for listerne skal vedrøre  

 listerne, således som de er ændrede efter disse forhandlinger i  

 overensstemmelse med paragrafferne 1, 2 og 3 i artikel XXVIII.
Såfremt DE  

 KONTRAHERENDE PARTER foranstalter afholdelse af flersidige toldforhandlinger  

 inden for et tidsrum af seks måneder før 1. januar 1958 eller før en anden i  

 henhold til paragraf 1 fastsat dag, skal de med henblik på sådanne  

 forhandlinger trufne foranstaltninger omfatte regler om fremgangsmåder, som  

 er egnede til gennemførelsen af de i denne paragraf omtalte forhandlinger.
4. Formålet med at foreskrive, at enhver kontraherende  

 part med en hovedleverandørinteresse skal deltage i forhandlingerne tillige  

 med enhver kontraherende part, med hvilken indrømmelsen oprindelig blev  

 forhandlet, er at sikre, at en kontraherende part, der har større andel af  

 den af indrømmelsen berørte handel end den kontraherende part, med hvilken  

 indrømmelsen oprindelig blev forhandlet, skal have god mulighed for at  

 beskytte den overenskomstmæssige ret, den nyder i henhold til denne  

 overenskomst.
På den anden side er det ikke hensigten, at rammerne for  

 forhandlingerne skal være sådanne, at der derved skabes utilbørlige  

 vanskeligheder for forhandlinger og forståelse i henhold til artikel XXVIII,  

 eller at der skabes vanskeligheder for den fremtidige anvendelse af denne  

 artikel på indrømmelser, der er resultat af forhandlinger i henhold til  

 denne.
Følgelig skal DE KONTRAHERENDE PARTER kun kunne fastslå, at en  

 kontraherende part har en hovedleverandørinteresse, såfremt denne  

 kontraherende part i et rimeligt forud for forhandlingerne liggende tidsrum  

 har haft en større andel af den ansøgende kontraherende parts marked end en  

 kontraherende part, med hvilken indrømmelsen oprindelig blev forhandlet,  

 eller efter DE KONTRAHERENDE PARTERS skøn ville have haft en sådan andel,  

 såfremt den ansøgende kontraherende part ikke havde opretholdt  

 diskriminerende kvantitative restriktioner.
Det vil derfor ikke være passende  

 for DE KONTRAHERENDE PARTER at fastslå, at mere end een kontraherende part  

 eller, i de ganske særlige tilfælde, hvor der er tilnærmelsesvis lighed,  

 flere end to kontraherende parter har en hovedleverandørinteresse.
 5. Uanset den i note 4 til paragraf 1 indeholdte  

 definition på en hovedleverandørinteresse kan DE KONTRAHERENDE PARTER  

 undtagelsesvis beslutte, at en kontraherende part har en  

 hovedleverandørinteresse, såfremt den pågældende indrømmelse berører handel,  

 som udgør en større andel af en sådan kontraherende parts samlede udførsel.
 6. Det er ikke hensigten, at bestemmelserne om, at  

 enhver kontraherende part, som har en hovedleverandørinteresse, deltager i  

 forhandlingerne, og om rådslagning med enhver kontraherende part, som har en  

 væsentlig interesse i den indrømmelse, den ansøgende kontraherende part søger  

 at ændre eller tilbagetrække, skal have til virkning, at denne part skal yde  

 en kompensation eller tåle en gengældelse, der er større end den søgte  

 ændring eller tilbagetrækning, bedømt på baggrund af vilkårene for handelen  

 på det tidspunkt, da den foreslåede ændring eller tilbagetrækning  

 iværksættes; der skal herved tages hensyn til diskriminerende kvantitative  

 restriktioner, der opretholdes af den ansøgende kontraherende part.
7. Det er ikke muligt at give en nøjagtig definition  

 af udtrykket »væsentlig interesse«, og følgelig kan dette give  

 anledning til vanskeligheder for DE KONTRAHERENDE PARTER.
Det er imidlertid  

 hensigten, at det skal fortolkes således, at det kun dækker de kontraherende  

 parter, som har, eller som, såfremt der ikke havde eksisteret diskriminerende  

 kvantitative restriktioner, der påvirker deres udførsel, med rimelighed kunne  

 forventes at ville have haft, en betydelig andel af markedet hos den  

 kontraherende part, der søger at ændre eller tilbagetrække indrømmelsen.
Paragraf 4 1. Enhver anmodning om tilladelse til at indlede  

 forhandlinger skal være ledsaget af alle af betydning værende oplysninger,  

 herunder statistiske oplysninger.
Afgørelsen af, om en sådan anmodning skal  

 imødekommes, skal træffes inden tredive dage efter dens fremsendelse.
2. Det erkendes, at det forhold, at man tillader, at  

 bestemte kontraherende parter, som i vid udstrækning er afhængige af et  

 forholdsvis ringe antal råvarer, og som benytter told som en vigtig hjælp til  

 yderligere specialisering af deres økonomi eller som en vigtig kilde til  

 offentlige indtægter, normalt kun forhandler om ændring eller tilbagetrækning  

 af indrømmelser i henhold til artikel XXVIII, paragraf 1, kan bevirke, at de  

 på et sådant tidspunkt foretager ændringer eller tilbagetrækninger, som i det  

 lange løb ville vise sig unødvendige.
For at undgå en sådan situation skal DE  

 KONTRAHERENDE PARTER i henhold til paragraf 4 bemyndige enhver sådan  

 kontraherende part til at optage forhandlinger, medmindre de skønner, at  

 dette vil resultere i eller bidrage væsentligt til en sådan forøgelse af  

 toldniveauet, at stabiliteten af listerne til denne overenskomst trues, eller  

 at det fører til utilbørlig forstyrrelse af den internationale handel.
3. Det forventes, at forhandlinger, der er tilladt i  

 henhold til paragraf 4, om ændring eller tilbagetrækning af en enkelt  

 vareposition eller en meget lille gruppe af varepositioner normalt kan  

 bringes til afslutning i løbet af tres dage.
Det erkendes imidlertid, at  

 dette tidsrum er utilstrækkeligt i tilfælde af forhandlinger om ændring eller  

 tilbagetrækning af et større antal varepositioner, og det vil derfor i  

 sådanne tilfælde være passende for DE KONTRAHERENDE PARTER at foreskrive en  

 længere periode.
 4. Den i paragraf 4 (d) omtalte beslutning skal tages  

 af DE KONTRAHERENDE PARTER inden tredive dage efter, at sagen er overgivet  

 til dem, medmindre den ansøgende kontraherende part samtykker i en længere  

 periode.
 5. Det er underforstået, at DE KONTRAHERENDE PARTER,  

 når de i henhold til paragraf 4 (d) afgør, hvorvidt en ansøgende  

 kontraherende part på urimelig måde har undladt at tilbyde tilstrækkelig  

 kompensation, tager tilbørligt hensyn til den særlige situation for en  

 kontraherende part, som for en stor del af sin toldtarif har bundet meget  

 lave toldsatser og i denne henseende har ringere mulighed end en anden  

 kontraherende part for at yde kompensation.
Ad artikel XXVIII bis Paragraf 3 Det er underforstået, at henvisningen til fiskale behov omfatter toldens  

 fiskale virkninger og i særdeleshed told, der først og fremmest er pålagt af  

 beskatningshensyn, eller told, der for at forhindre undladelse af at erlægge  

 sådanne afgifter er pålagt varer, som kan erstatte varer, der er pålagt  

 finanstold.
Ad artikel XXIX Paragraf 1 Kapitlerne VII og VIII i Havana-overenskomsten er udeladt i paragraf 1,  

 fordi de i almindelighed omhandler Den internationale Handelsorganisations  

 opbygning, funktioner og forretningsorden.
Ad IV. del Med ordene »udviklede kontraherende parter« og ordene  

 »mindre udviklede kontraherende parter«, som anvendes i IV. del,  

 menes udviklede og mindre udviklede lande, der er parter i Den Almindelige  

 Overenskomst om Told og Udenrigshandel.
Ad artikel XXXVI Ad paragraf 1 Denne artikel bygger på de mål, der er opstillet i artikel I, således som  

 denne vil blive ændret ved paragraf 1, afsnit A, i protokollen om ændringer i  

 I. del og artiklerne XXIX og XXX, når denne protokol træder i kraft.
Ad paragraf 4 Betegnelsen »råvarer« indbefatter landbrugsprodukter, jfr. stk.  

 2 i noten til artikel XVI, afsnit B.
Ad paragraf 5 Et program, der tilsigter større alsidighed i erhvervsstrukturen, vil  

 normalt omfatte en forstærket indsats i forarbejdelsen af råvarer samt  

 udvikling af industriel fremstillingsvirksomhed under hensyn til den enkelte  

 kontraherende parts stilling og til udsigterne for verdens produktion og  

 forbrug af forskellige varer.
Ad paragraf 8 Der er enighed om, at udtrykket »forventer ikke gensidighed«  

 indebærer, at det i overensstemmelse med denne artikels formål ikke  

 forventes, at de mindre udviklede kontraherende parter under  

 handelsforhandlinger skal yde bidrag, der er uforenelige med deres  

 individuelle udvikling og finansielle og handelsmæssige behov, set på  

 baggrund af handelens tidligere udvikling.
 Denne paragraf finder anvendelse i tilfælde, hvor der tages forholdsregler  

 i henhold til artikel XVIII, afsnit A, artikel XXVIII, artikel XXVIII bis  

 (artikel XXIX, når den i paragraf 1, afsnit A, i protokollen om ændringer i  

 I. del og artiklerne XXIX og XXX omhandlede ændring er trådt i kraft),  

 artikel XXXIII, eller nogen anden procedure i henhold til denne overenskomst.
Ad artikel XXXVII Ad paragraf 1 (a) Denne paragraf finder anvendelse i tilfælde af forhandlinger om  

 nedsættelse eller afskaffelse af told og andre handelsrestriktioner i henhold  

 til artikel XXVIII, XXVIII bis (XXIX, når den i paragraf 1, afsnit A, i  

 protokollen om ændringer i I. del og artiklerne XXIX og XXX omhandlede  

 ændring er trådt i kraft) og artikel XXXIII samt i forbindelse med andre  

 forholdsregler, der tager sigte på en sådan nedsættelse eller afskaffelse,  

 som kontraherende parter måtte se sig i stand til at iværksætte.
Ad paragraf 3 (b) De øvrige foranstaltninger, hvortil der henvises i denne paragraf, vil  

 kunne omfatte skridt til fremme af interne strukturændringer, til opmuntring  

 af forbruget af særlige varer eller til indførelse af handelsfremmende  

 foranstaltninger.
Medlemskab af GATT 1. marts 1967.
A.
Kontraherende parter Amerikas forenede Stater Australien Barbados Belgien Brasilien Burma Burundi Cameroun Canada Den centralafrikanske Republik Ceylon Chile Congo (Brazzaville) Cuba Cypern Dahomey Danmark Den dominikanske Republik Elfenbenskysten Finland Frankrig Gabon Gambia Ghana Grækenland Guyana Haiti Indien Indonesien Israel Italien Jamaica Japan Jugoslavien Kenya Kuwait Luxembourg Madagascar Malawi Malaysia Malta Mauretanien Nederlandene New Zealand Nicaragua Niger Nigeria Norge Pakistan Peru Portugal Rhodesia(* 4) Rwanda Schweiz Senegal Sierra Leone Spanien Storbritannien Sverige Den sydafrikanske Republik Tanzania Tchad Tjekkoslovakiet Togo Trinidad og Tobago Tyrkiet Forbundsrepublikken Tyskland Uganda Urugay Østrig Øvre Volta.
B.
Lande, som har tiltrådt GATT foreløbigt:
Den forenede arabiske Republik Argentina Island Tunesien.
C.
Lande, som deltager i de kontraherende parters arbejde under særlige  

 arrangementer.:
Cambodia Polen.
D.
Endelig anvendes overenskomsten midlertidigt i henhold til en af de  

 kontraherende parter vedtaget beslutning de facto mellem de kontraherende  

 parter og følgende nyligt uafhængige lande:
Algeriet Botswana Republikken Congo (Kinshasa) Lesotho Maldiverne Mali Singapore Zambia.
 Udenrigsministeriet, den 3. april 1967.
 Hans Sølvhøj.
(* 1) Samlebekendtgørelse.
Div. protokoller er bekendtgjort i lovtidende  

 C; BEK nr 48 af 21/07/1950 BEK nr 4 af 31/01/1952 BEK nr 9 af 17/03/1952 BEK  

 nr 32 af 04/08/1953 BEK nr 18 af 31/03/1954 BEK nr 58 af 17/11/1955 BEK nr 4  

 af 13/02/1956 BEK nr 23 af 18/05/1957 BEK nr 44 af 28/03/1968 (* 2) Supplerende aftaler er bekendtgjort i lovtidende C; BEK nr 72 af  

 30/07 1982 BEK nr 73 af 30/07 1982 (* 3) For så vidt angår import til det egentlige Frankrig og territorier  

 under Den franske Union.2 (* 4) Efter Rhodesias ensidige uafhængighedserklæring i november 1965  

 accepteres repræsentanter for regimet ikke som lovlige repræsentanter for  

 Rhodesia.
Områdets interesser varetages af Storbritannien.
