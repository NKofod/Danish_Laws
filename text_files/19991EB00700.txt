Beretning afgivet af Uddannelsesudvalget den  

 20. september 2000 Beretning over Forslag til folketingsbeslutning om  

 oprettelse af en ny institutionsuafhængig uddannelses- og  

 erhvervsvejledning [af Brian Mikkelsen (KF) og Knud E  

 rik Kirkegaard (KF)] Udvalget har behandlet beslutningsforslaget i nogle  

 møder og har herunder stillet spørgsmål til  

 undervisningsministeren, som denne har besvaret skriftligt.
 Endvidere har udvalget modtaget skriftlige henvendelser  

 fra Studievejlederforeningen for Gymnasieskolerne og HF og Dansk Ungdoms  

 Fællesråd.
Et flertal (udvalget med undtagelse af Socialistisk  

 Folkepartis og Enhedslistens medlemmer) konstaterer, at uddannelses- og  

 erhvervsvejledning er blevet en stadig vigtigere faktor i overgangen mellem  

 grundskolen og ungdomsuddannelserne og for de unges efterfølgende valg  

 af uddannelse og erhverv.
Vejledning er en vigtig forudsætning for at  

 sikre sammenhæng i uddannelsessystemets forskellige niveauer.
 I dag har hvert uddannelsesområde oftest sin egen  

 vejledningsordning, der i vid udstrækning er forankret på den  

 enkelte uddannelsesinstitution.
Styrken herved er, at nærheden og kendskabet til den  

 enkelte elev er med til at sikre en vejledning af høj kvalitet i  

 forbindelse med gennemførelse af uddannelsesforløbet inden for  

 selve uddannelsesområdet.
Samtidig er der mulighed for at integrere  

 vejledning i undervisningen og dermed sikre, at flere elever modtager  

 vejledning.
 Det må imidlertid konstateres, at flere  

 undersøgelser i de senere år har påpeget, at der er tale  

 om et fragmenteret system, som ikke i tilstrækkelig grad indeholder det  

 nødvendige helhedssyn.
Senest har Rådet for Uddannelses- og  

 Erhvervsvejledning (R.U.E.) i et oplæg om fremtidens vejledningsindsats  

 peget på behovet for, at der på en række områder  

 tænkes på tværs af eksisterende strukturer og  

 fremgangsmåder.
Ifølge oplægget bør  

 vejledningssystemet på lidt længere sigt forenkles og bringes til  

 at hænge bedre sammen, end tilfældet er i dag.
 Med afsæt i sigtet med beslutningsforslaget arbejdes  

 der videre med henblik på at styrke koordineringen på tværs  

 af det eksisterende vejledningssystem.
Det er imidlertid betænkeligt, at vejledningen - som  

 foreslået i beslutningsforslaget - bindes snævert sammen med  

 arbejdsmarkedets lokale rådsstruktur, idet rådenes fokus er for  

 snævert til at imødekomme de unges behov for vejledning.
Det  

 gælder geografisk, hvor rådene er fokuseret på behovet i  

 deres egen region, men det gælder også uddannelsesmæssigt,  

 idet rådenes kendskab til f.eks. længerevarende  

 videregående uddannelser må antages at være  

 begrænset.
 Flertallet opfordrer derfor undervisningsministeren til at  

 iværksætte en analyse, der består af følgende  

 delelementer:
 -	Vurdere fordele og ulemper ved den nuværende strukturelle  

 forankring af uddannelses- og erhvervsvejledningen.
 -	Opstille alternative modeller for organisering og finansiering af en  

 tværgående institutionsuafhængig uddannelses- og  

 erhvervsvejledning.
Analysen tager udgangspunkt i, -	at nye muligheder ved brug af netbaseret informationsformidling  

 indtænkes i et nyt vejledningssystem.
 Det skal endvidere vurderes, i hvilket omfang etableringen  

 af en egentlig vejlederuddannelse kan spille sammen med en styrket  

 tværsektoriel vejledning og den vejledning, der knytter sig til  

 gennemførelsen ved skolerne og uddannelserne.
 Et mindretal (Socialistisk Folkepartis medlem af  

 udvalget) ønsker en vejledning med henblik på uddannelses- og  

 studievalg,  hvor vejledningen ideelt bygger på, at de unge vejledes af  

 mennesker, der kender de unge og har viden om uddannelsessystemet bredt.
Det er en afgørende forudsætning for god  

 vejledning, at vejlederen kender de unge mennesker, der skal vejledes.
Derfor  

 er det vigtigt, at vejledning foregår med udgangspunkt i  

 uddannelsesinstitutionen.
Er vejledningen ikke god nok, fordi vejlederen ikke  

 har en tilstrækkelig bred viden, eller fordi vejlederen tænker  

 for snævert eller endda institutionschauvinistisk, som nogle  

 påstår, skal der afgjort gøres noget ved det.
Det er et  

 spørgsmål om uddannelse af vejledere og udarbejdelse af bedre  

 retningslinjer for vejledningen.
Socialistisk Folkeparti ønsker ikke den  

 centralistisk tænkte vejledning, som Socialistisk Folkeparti mener, B  

 131 er udtryk for, og mener, at svaret på eventuelle problemer i den  

 eksisterende vejledning er bedre uddannelse og klare retningslinjer, herunder  

 brugen af andre vejledere.
Socialistisk Folkeparti har naturligvis ikke noget  

 imod, at Undervisningsministeriet sætter forskellige arbejder i gang  

 med henblik på at sikre den bedst mulige vejledning.
Men det mener  

 Socialistisk Folkeparti ikke, det foreliggende beslutningsforslag er det  

 bedste udgangspunkt for.
 Et andet mindretal (Enhedslistens medlem af  

 udvalget) kan ikke tilslutte sig beretningen, idet der gennem diverse  

 undersøgelser åbnes op for en forestilling om at skabe en ny  

 professionel vejleder, der kan drage rundt og vejlede unge.
For Enhedslisten er det vigtigt, at vejledningen af  

 børn og unge primært varetages af vejledere, der kender den  

 enkelte unges baggrund.
Enhedslisten mener ikke, at vejledning med henblik  

 på, at man skal gennemføre en uddannelse, og vejledning, der  

 skal sluse personen videre ud, kan skilles ad.
En vejleder, der kender den  

 unge igennem flere år, har en langt bedre baggrund for en god  

 vejledning end en tilfældig fuldtidsvejleder, der kun møder den  

 unge en eller to gange.
Vejledningen skal være tilgængelig her og  

 nu, når den vejledningssøgende har lyst.
Det kan man i en  

 skolebaseret vejledning og ikke i et regionalt baseret vejledningssystem.
 Undersøgelser om alternative modeller bør  

 tage udgangspunkt i, hvordan man kan forbedre den skolebaserede  

 vejledning.
