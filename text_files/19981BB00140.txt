Fremsat den 11. maj 1999 af Ole Sohn (SF),  

 Poul Nødgaard (DF), Arne Melchior (CD),  

 Søren Søndergaard (EL),  

 Kim Behnke (FP) og Tove Videbæk (KRF) Forslag til folketingsbeslutning om etablering af en national mindepark i  

 Frøslevlejren Folketinget opfordrer regeringen til inden 1. november  

 1999 at fremsætte forslag til udlægning af hele det egentlige  

 fangeområde i Frøslevlejren til en national mindepark.
Ud over  

 Frøslevlejrens Museum må mindeparken alene bruges til anden form  

 for museumsdrift og aktiviteter af almen kulturel art.
Bemærkninger til forslaget Forslagsstillerne finder, at etablering af en  

 mindepark i Frøslevlejren vil være et smukt og værdigt  

 minde for de cirka 1600 fanger, der fra lejren blev sendt i tyske kz-lejre,  

 hvorfra 400 aldrig vendte hjem.
Mindeparken med det allerede eksisterende  

 Frøslevlejrens Museum, der har til huse i hovedvagttårnet og i  

 barak H4 og H6, vil ligeledes være af stor national og kulturel  

 betydning for hele befolkningen og de kommende generationer.
 Forslagsstillerne forestiller sig, at det egentlige  

 fangeområde, der jævnfør den oprindelige grundplan foruden  

 hovedvagttårnet omfatter barakkerne H6 - sygebarakken, H2-H5 og H8-H15  

 - barakker for mandlige fanger samt H16 og H17 - barakker for kvindelige  

 fanger, indhegnes, således at det derved tydeliggøres, hvor  

 fangerne opholdt sig under besættelsen.
Forslagsstillerne er af den opfattelse, at mindeparken ud  

 over Frøslevlejrens Museum alene skal kunne benyttes til museumsdrift  

 i øvrigt samt til anden almen kulturel virksomhed, der kan fungere  

 på området i respekt for mindeparken.
De barakbygninger, der  

 anvendes på området, skal i videst muligt omfang opretholdes i  

 deres oprindelige form og indretning.
I det omfang barakker er eller vil  

 blive fjernet, foreslås det at tilplante barakkonturerne med lav  

 egebevoksning.
Skriftlig fremsættelse Ole Sohn (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af en  

 national mindepark i Frøslevlejren.
(Beslutningsforslag nr.
B 140).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
