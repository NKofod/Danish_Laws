 Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse.
 Norge.
 Fra de norske veterinærmyndigheder har Veterinærdirektoratet modtaget  

 underretning om bestemmelserne for import af fersk kød, fersk fjerkrækød,  

 kødvarer og kød af vildt.
Det fremgår heraf, at importøren, forinden importen kan påbegyndes, skal  

 have en særlig indførselstilladelse, som udstedes af det norske  

 veterinærdirektorat.
Betingelserne for indførslen vil være anført heri.
Det er understreget, at betingelserne for import kan ændres, såfremt den  

 zoosanitære situation i oprindelseslandet eller andre forhold betinger dette.  

 Kopi af indførselstilladelsen bør derfor forevises embedsdyrlægen, før  

 attesten underskrives.
I tvivlstilfælde skal Veterinærdirektoratet kontaktes.
 Følgende standardbetingelser er indtil videre gældende:
 1. Veterinærattest.
Varerne skal være ledsaget af oprindelses- og sundhedsattest, Form.
K.K.  

 1700-1973, med følgende tilføjelse på attestens bagside for:
 - oksekød: at kødet hidrører fra dyr, hvortil der ikke er benyttet  

 stilbener eller andre vækstfremmende midler.
 - svinekød: at kødet er undersøgt og fundet fri for trikiner.
 2. Transport.
 Frosne varer skal under transporten holdes nedfrosset ved en temperatur på  

 - 18 grader C eller lavere.
 3. Importkontrol.
Ved importkontrollen kontrolleres om importbetingelserne er overholdt, og  

 der foretages en bakteriologisk undersøgelse, herunder for salmonella.
Der  

 udtages prøver svarende til mindst kvadratroden af antal kolli.
 4. Skibsproviant.
For varer til skibsproviantering gælder de samme regler som for almindelig  

 kommerciel eksport, herunder særlig indførselstilladelse, men der foretages  

 dog ikke undersøgelse for salmonellabakterier i partiet.
Under  

 varebeskrivelsen skal foruden varebetegnelsen anføres: Skibsproviant.
 5. Saltede tarme og kalvenet.
Skal være ledsaget af certifikat for saltede tarme til Norge, Form.
K.K.  

 75-1983. Der kræves ikke særlig indførselstilladelse.
 6. Vildt.
 6.1. Vildt-kød.
Forsendelserne skal ledsages af veterinærattest, hvoraf fremgår: at kødet  

 er af dansk oprindelse, og at det er slagtebehandlet og dyrlægekontrolleret  

 på en godkendt virksomhed, at der ikke er anvendt beroligende midler (tranquilizer) i forbindelse med  

 aflivningen af dyrene, og at dyrene er exviscereret indenfor 30 minutter efter aflivningen.
 For parteret og udbenet kød skal yderligere attesteres, at opskæringen og  

 pakningen er foregået på en virksomhed, der er godkendt til eksport af  

 vildtkød.
 6.2. Fuglevildt-kød.
Forsendelserne skal ledsages af veterinærattest, hvoraf fremgår: at kødet  

 er af dansk oprindelse, og at det er dyrlægekontrolleret (post mortem) i et  

 godkendt slagteri, at vildtet er plukket, exviscereret og pakket i en virksomhed, der af de  

 danske veterinærmyndigheder er godkendt hertil.
 7. Tilbagekaldelse.
 Veterinærdirektoratets cirkulæreskrivelse af 26. april 1961, 12. og 19.  

 november 1970 om samme emne tilbagekaldes.
 P.V.V.
