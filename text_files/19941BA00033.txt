Nr BSF 33 Forslag til folketingsbeslutning om forsikringsordning for kunstnere Fremsat af Søren Søndergaard (EL) Keld Albrechtsen (EL) den 6. december 1994 Folketinget pålægger regeringen at fremsætte et lovforslag, hvorved der etableres en særlig forsikringsordning for skabende kunstnere (forfattere, komponister, billedkunstnere m.fl.).
Forsikringen skal sikre skabende kunstnere, der ikke har mulighed for at  

 blive medlem af og hæve understøttelse i en arbejdsløshedskasse, en sikring  

 mod periodevis nedgang i indkomsten.
Det skal endvidere sikres, at der er  

 sammenhæng mellem den særlige forsikringsordning og kunstnernes skattemæssige  

 forhold.
Bemærkninger til forslaget Skabende kunstnere, dvs. kunstnere, der ikke står i et egentligt  

 lønmodtagerforhold, har store problemer i forhold til medlemskab af en  

 arbejdsløshedskasse for lønmodtagere.
De kan kun blive medlem af en  

 arbejdsløshedskasse for selvstændige.
Herfra kan kun udbetales  

 understøttelse, såfremt den selvstændige virksomhed helt ophører.
Disse problemer skaber ikke blot en utryg og svær situation for mange  

 kunstnere.
De bliver også reelt en hindring for skabende udfoldelse, der kan  

 komme samfundet til gode.
