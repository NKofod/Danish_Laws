 Social- og sundhedsforvaltningen traf beslutning om tilbagebetaling af  

 hjælp ydet K efter bistandslovens § 42 i august og september måned 1988, da K  

 i løbet af kortere tid ville få udbetalt SU for samme periode (bistandslovens  

 § 26, stk. 1, nr. 4).
 Da K forbrugte SU-støtten på udbetalingstidspunktet i stedet for at  

 indbetale beløbet til socialforvaltningen, var forudsætningen for at  

 opretholde tilbagebetalingskravet efter bistandslovens § 26, stk. 1, nr. 4  

 bortfaldet.
K's behov for supplerende hjælp efter den 1. oktober 1988 måtte  

 imidlertid som følge af hendes forbrug af SU-støtten anses for begrundet i  

 uforsvarlig økonomi.
Udbetaling af supplerende hjælp fra dette tidspunkt  

 burde derfor være ydet mod tilbagebetaling efter bistandslovens § 26, stk. 1,  

 nr. 1.
 REDEGØRELSE FOR SAGEN:
 K fik den 23. juni 1988 bevilget hjælp efter bistandslovens § 42 til at  

 gennemføre 10. klasse.
 K fik udbetalt fuld hjælp efter bistandslovens § 42 for august og  

 september 1988.
 Ved henvendelse den 8. august 1988 blev K mundtligt orienteret om  

 tilbagebetaling af SU, og hun underskrev efterfølgende en erklæring om at  

 skulle tilbagebetale stipendier fra Statens Uddannelsesstøtte for august og  

 september 1988, når disse blev udbetalt.
Den 6. september 1988 fik socialforvaltningen meddelelse fra Statens Uddannelsesstøtte om, at der var udbetalt støtte med 3.000 kr. månedlig  

 med virkning fra den 1. august 1988.
 Den 15. september 1988 oplyste K over for socialforvaltningen, at hun  

 havde forbrugt det udbetalte beløb på 6.000 kr.
 Social- og sundhedsforvaltningen meddelte herefter K afslag på supplerende  

 hjælp i henhold til bistandslovens § 42 for månederne oktober, november og en  

 del af december 1988, således at hun i denne periode skulle klare sig for SU.
 AFGØRELSEN, DER KLAGES OVER:
 Amtsankenævnet pålagde social- og sundhedsforvaltningen at udbetale  

 normalt udmålt hjælp efter bistandslovens § 42 uden tilbagebetalingspligt  

 også for månederne oktober, november og december 1988.
 Amtsankenævnet tilkendegav, at det var korrekt, at social- og  

 sundhedsforvaltningen havde krævet, at K's stipendier fra Statens  

 Uddannelsesstøtte for månederne august og september 1988 skulle  

 tilbagebetales til socialforvaltningen, når de blev udbetalt til K fra  

 Statens Uddannelsesstøtte, idet SU for august og september måned dækkede  

 samme tidsrum og samme formål, som den hjælp K fik udbetalt fra  

 socialforvaltningen (bistandslovens § 26, stk. 1, nr. 4). Da K for månederne  

 august og september 1988 modtog fuld hjælp efter bistandslovens § 42, fandt  

 amtsankenævnet også, at pengene kunne være indbetalt til socialforvaltningen  

 ved udbetalingstidspunktet fra Statens Uddannelsesstøtte, uden at K derved  

 ville komme til at mangle, hvad der måtte anses for nødvendigt til hendes  

 eget eller familiens underhold, men da beløbet var forbrugt, var der ikke  

 mulighed for at gennemføre tilbagebetalingskravet.
 Da social- og sundhedsforvaltningen havde tilkendegivet over for K, at der  

 var tale om en tilbagebetalingssituation, var der efter amtsankenævnets  

 opfattelse ikke mulighed for efterfølgende at anse efterbetalingen af SU for  

 august og september 1988 som en indtægt, K skulle klare sig for fremover.
 KLAGEN TIL ANKESTYRELSEN:
 Sagen blev anket af social- og sundhedsforvaltningen, der gjorde gældende,  

 at »efterbetalingen« fra Statens Uddannelsesstøtte burde  

 sidestilles med anden indtægt eller overskydende skat, således at hjælpen  

 kunne standses, indtil beløbet var brugt indenfor en nærmere defineret  

 periode.
Amtsankenævnets afgørelse betød, at i § 42-sager, hvor SU udbetales oftest  

 2-3 måneder efter en uddannelses start, kunne bistandsmodtageren anvende  

 beløbet, uden at det sociale udvalg havde nogen sanktionsmuligheder.
De  

 eventuelt forbrugte penge kunne gøres tilbagebetalingspligtige.
 Social- og sundhedsforvaltningen kunne ydermere i det konkrete tilfælde  

 intet gøre for at undgå denne situation, da K havde sat sig imod, at  

 forvaltningen kontaktede bank mv. i anledning af den forestående udbetaling  

 fra Statens Uddannelsesstøtte.
Social- og sundhedsforvaltningen fandt, at udbetalingen fra Statens Uddannelsesstøtte burde ligestilles med en hvilken som helst anden form  

 for indtægt, således at reglerne i bistandslovens § 26 fandt anvendelse, og  

 at der derfor kunne være tale om at yde enten overlevelseshjælp eller helt at  

 standse hjælpen, idet K's modvilje, mod at pengeinstituttet blev kontaktet,  

 umuliggjorde en sagsbehandling, som kunne have taget højde for denne  

 situation.
 Antaget til principiel behandling:
 Ankestyrelsen antog sagen til principiel behandling med henblik på, om  

 forbrug af SU i stedet for at tilbagebetale beløbet i henhold til  

 tilbagebetalingserklæring, måtte sidestilles med uforsvarlig økonomi.
 LOVGRUNDLAG:
 Bistandslovens § 26, stk. 1, nr. 1.
 ANKESTYRELSENS AFGØRELSE:
 Forudsætningen for at gennemføre beslutningen om tilbagebetaling af hjælp  

 udbetalt efter bistandslovens § 42 i august og september måned 1988, mens K  

 afventede udbetaling af SU, var bortfaldet på grund af uforsvarlig økonomi,  

 idet K forbrugte SU-støtten på udbetalingstidspunktet i stedet for at  

 indbetale beløbet til socialforvaltningen.
 K's behov for supplerende hjælp pr. 1. oktober 1988 var begrundet i  

 uforsvarlig økonomi.
 Den hjælp, der var ydet i henhold til bistandslovens § 42 efter den 1.  

 oktober 1988, burde være ydet med tilbagebetalingspligt efter bistandslovens  

 § 26, stk. 1, nr. 1.
 Ankestyrelsen ændrede således amtsankenævnets afgørelse.
 Den ændrede afgørelse medførte ikke, at der skulle ske tilbagebetaling i  

 videre omfang end fastsat af amtsankenævnet.
