Nr LSF 211 Forslag til Lov om godtgørelse af merværdiafgift af parfumer, toiletmidler  

 m.v.
Fremsat af ministeren for skatter afgifter den 14. marts 1986 § 1. Parfumer, toiletmidler m.v., der er afgiftsberigtiget (prismærket) efter lov om afgift af parfumer og toiletmidler m.v., må uanset forhøjelsen af merværdiafgiften pr. 1. april 1986 ikke afsættes til priser, der overstiger prismærkeværdien.
Stk. 2. Toldvæsenet kan yde virksomheder, der er anmeldt efter § 9 i lov om afgift af parfumer, toiletmidler m.v., en godtgørelse på 0,45 pct. af den samlede prismærkepris for de varer, der er udleveret i april og maj 1986.
Stk. 3. Toldvæsenet kan yde andre virksomheder en godtgørelse på 0,67 pct. af den samlede prismærkepris af lageret af prismærkede varer pr. 1. april 1986. Ansøgning om godtgørelse skal sendes til toldvæsenet senest den 10. april 1986.
Stk. 4. I det samlede godtgørelsesbeløb efter stk. 2 og 3 foretages et fradrag på 1.000 kr.
Godtgørelse efter stk. 2 udbetales kontant, og godtgørelsen efter stk. 3 modregnes i virksomhedernes afgiftstilsvar for maj 1986.
Stk. 5. Efter 1. juni 1986 må virksomheder, der er anmeldt efter § 9 i lov om afgift af parfumer, toiletmidler m.v., ikke anvende de hidtil benyttede prismærker.
De anmeldte virksomheder kan dog udlevere afgiftspligtige varer, som er prismærket inden denne dato.
§ 2. Ommærkning med hidtil benyttede prismærker må kun foretages med prismærker med samme pålydende.
§ 3. Med bøde straffes den, der forsætligt eller groft uagtsomt overtræder § 1, stk. 5, eller § 2 eller afgiver urigtige oplysninger til brug ved beregning af godtgørelse efter § 1, stk.
3. § 15, stk. 4, og § 15 a i lov om afgift af parfumer, toiletmidler m.v. finder tilsvarende anvendelse.
 § 4. Loven træder i kraft den 1. april 1986.
BEMÆRKNINGER TIL LOVFORSLAGET Parfumeafgiftsberigtigede varer må ifølge parfumeafgiftsloven, ikke sælges til priser, der er højere end prismærkets pålydende.
Den samtidig med dette lovforslag foreslåede forhøjelse af merværdiafgiften pr. 1. april 1986 indebærer således et avancetab for detailhandlerne af samme størrelse som merværdiafgiftsforhøjelsen.
Det foreslås derfor, at der i en overgangsperiode, indtil nye prismærker er blevet trykt, etableres en godtgørelsesordning, der neutraliserer merværdiafgiftsforhøjelsen.
Af administrative grunde foreslås det, imidlertid, at der ikke gives godtgørelse for de første 1.000 kr.
Dette indebærer en væsentlig reduktion i antallet af virksomheder, der kan opnå godtgørelse.
 Det samlede godtgørelsesbeløb kan skønsmæssigt anslås til 1-2 mill.
 kr.
Toldvæsenets nettoomkostninger ved gennemførelsen af godtgørelsesordningen vil andrage ca. 700.000 kr.
