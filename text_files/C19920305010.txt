Orientering Det er aftalt mellem Forsvaret og Arbejdstilsynet, at Arbejdstilsynets  

 rådgivnings- og kontrolvirksomhed over for alle Forsvarets tjeneste- steder  

 skal varetages af Arbejdstilsynets Militærinspektion.
Aftalen gælder  

 foreløbigt i en forsøgsperiode på 3 år.
 Forsvaret omfatter i denne sammenhæng alle tjenestesteder inden for Hæren,  

 Søværnet, Flyvevåbnet og Hjemmeværnet.
Militærinspektionen har hidtil varetaget Arbejdstilsynets kontakt med  

 Søværnet, Flyvevåbnets og ca. halvdelen af Hærens tjenestesteder, men ikke  

 med Hjemmeværnets.
Kontakten har bestået i almindeligt tilsynsarbejde, også  

 på byggepladser, byggesagsbehandling, behandling af ulykker, lovpligtigt  

 arbejde, afslutning af § 9 kurser o.s.v.
 Aftalen fastlægger, at samarbejdet mellem forsvaret og Arbejdstilsynet  

 skal ske efter følgende retningslinier.
- Arbejdstilsynets kontrol- og vejledningsvirksomhed udøves af  

 Arbejdstilsynets Militærinspektion, som er placeret i Arbejdstilsynets kreds  

 Københavns amt.
Alt materiale, som er et resultat af samarbejdet mellem  

 forsvaret og Arbejdstilsynet, opbevares efter retningslinier meddelt af  

 Forsvarets Efterretningstjeneste.
 - Indsatsen med hensyn til sikkerhed og sundhed skal i så høj grad som  

 muligt gøres forebyggende.
 - Der skal i Forsvaret tilstræbes en høj grad af eget initiativ og  

 ansvarlighed med det formål, at Forsvarets tjenestesteder selv løser så mange  

 arbejdsmiljøproblemer som muligt, med inddragelse af sikkerhedsorganisation,  

 bedriftssundhedstjeneste med videre, og med vejledning og kontrol fra  

 Arbejdstilsynets Militærinspektion i nødvendigt omfang.
- På basis af de planlægningsrutiner, som allerede eksisterer i forsvaret,  

 opstilles en rullende arbejdsmiljøplan for hvert værn.
Planen løber over  

 flere år, men specielt det første år i planen skal indeholde en prioriteret  

 beskrivelse af værnets arbejdsmiljøproblemer, angive mål og  

 løsningsmuligheder, vurdere konsekvenser samt opstille terminer og budgetter.  

 Arbejdstilsynet er indforstået med, at der i planen og i administrationen af  

 den tages hensyn til den uddelegering af det økonomiske og ledelsesmæssige  

 ansvar, som i den senere tid er sket inden for Forsvaret.
 - Når planerne er godkendt af Forsvarskommandoen i samarbejde med  

 Arbejdstilsynets Militærinspektion, pålægges det værnenes organisationer at  

 gennemføre dem.
- Der udarbejdes statusrapporter mindst en gang om året.
Statusrapporterne  

 forelægges Arbejdstilsynets Militærinspektion.
 - Arbejdstilsynets besøg på grund af akutte hændelser som fx ulykker  

 udføres af den stedlige kreds, hvis dette på nogen måde er muligt, uden at  

 der sker brud på den militære sikkerhed.
 - I den udstrækning, byggeplaner skal behandles af Arbejdstilsynet,  

 behandles de af Militærinspektionen, idet der i øvrigt peges på delegationen  

 af behandlingen af en række byggesager til kommunerne.
 - I det omfang, det overhovedet er muligt, og hvis det ikke medfører brud  

 på den militære sikkerhed, udføres tilsynet med bygge- og anlægsarbejdet af  

 den stedlige tilsynskreds.
 - Lovpligtigt arbejde, det vil blandt andet sige tilsynsarbejde med  

 elevatorer og eftersyn og godkendelse af kedler og trykbeholdere, udføres af  

 Militærinspektionen.
 - Arbejdstilsynets medundervisning i § 9 kurser udføres af  

 Militærinspektionen.
 - Arbejdstilsynets Militærinspektion forestår forbindelsen til værnenes  

 arbejdsmiljøinspektører.
II.
Instruktion Som det fremgår af aftalen skal tilsyn med byggepladser og  

 Arbejdstilsynets medvirken ved akutte hændelser udføres af kredsene, hvis det  

 er muligt af hensyn til den militære sikkerhed.
 Dette indebærer, at Militærinspektionen i forbindelse med byggerier på  

 Forsvarets tjenestesteder, i de tilfælde hvor Forsvaret kan acceptere det,  

 tager kontakt med den stedlige kreds, med henblik på at den overtager  

 tilsynet med byggepladsen.
 Hvis kredsene får kendskab til ulykker, som kræver øjeblikkelig indgriben,  

 skal dette ske, samtidig med at Militærinspektionen orienteres.
 I de tilfælde, hvor kredsene er i besiddelse af arkivmateriale over  

 Forsvarets tjenestesteder, skal dette efter aftale overdrages til  

 Militærinspektionen.
III.
Ikrafttræden Aftalen træder i kraft 1. januar 1992. Den betragtes som et forsøg, og  

 efter 3 års forløb skal det vurderes, om den skal gøres permanent.
De første  

 år må betragtes som en indkørings- og overgangsperiode.
