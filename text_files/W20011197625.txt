Kendelse fra Pressenævnet i sag nr.  

 52/2001 Landsbladet har ved brev af 2. maj 2001 anmodet om  

 genoptagelse om Pressenævnets sag nr. 136/2000, som nævnet traf  

 afgørelse i den 25. april 2001.
 I kendelsen hed det nærmere:
 "Landsbladet har i en artikel citeret udtalelser fra  

 blandt andre medlem af Folketinget  Erling  Christensen  (S), som har udtalt  

 sig kritisk om Danmarks Radios indslag om svineproduktionen i Danmark.
Det er Pressenævnets opfattelse, at et massemedie i  

 større udstrækning end almindelige privatpersoner må  

 tåle at være undergivet andre massemediers vurderinger.
På  

 baggrund af  Erling  Christensens udtalelser og artiklernes øvrige  

 indhold finder Pressenævnet ikke anledning til at kritisere, at bladet  

 undlod at forelægge indholdet for Danmarks Radio, inden artiklen blev  

 bragt.
 Landsbladet har imidlertid efter Pressenævnets  

 opfattelse anvendt sine kilder på en måde, der ikke kan begrunde  

 opsætningen af artiklerne i bladet, herunder forsidehenvisningen,  

 hvorefter "Politikere føler sig misbrugt af TV-avisen".
Det Radikale Venstres hovedbestyrelse vedtog den 25.  

 november 2000 i en resolution at opfordre partiets folketingsgruppe til at  

 overveje at gå ind for et stop for udvidelser af svineproduktionen.  

 På et gruppemøde i Det Radikale Venstres folketingsgruppe den  

 28. november 2000 fandt denne overvejelse sted, og gruppen besluttede at  

 kræve et midlertidigt stop for udvidelser af svineproduktionen.  

 Gruppens beslutning viderebragtes af TV-avisen klokken 21.00 samme aften.  

 TV-avisens indslag kritiseredes imidlertid af Landsbladet, idet  

 forløbet af bladet urigtigt fortolkes derhen, at Det Radikale Venstres  

 hovedbestyrelse har opfordret regeringen til at overveje et stop, og idet  

 bladet ser bort fra beslutningen på Det Radikale Venstres  

 gruppemøde, hvor ordet midlertidigt indføjes.
Herefter er det  

 Pressenævnets opfattelse, at såvel  Erling  Christensen  (S) som  

  Vibeke  Pescardt  (R) - om end citeret korrekt - er blevet interviewet af  

 Landsbladet med et udgangspunkt, som indebærer, at bladet har gengivet  

 oplysninger, der ikke er korrekte i den sammenhæng, hvori de er bragt -  

 nemlig som en kritik af Danmarks Radios journalistik - , og som kan virke  

 agtelsesforringende for Danmarks Radio.
Bladet har herved ikke levet op til  

 god presseskik.
Da Danmarks Radio ved nyhedsdirektør  Lisbeth  

  Knudsen i Landsbladet den 15. december 2000 efterfølgende har  

 fået lejlighed til fyldestgørende at redegøre for  

 Danmarks Radios synspunkter i sagen, finder Pressenævnet imidlertid, at  

 en offentliggørelse af nævnets kendelse ikke er  

 påkrævet." Landsbladet har til støtte for sin anmodning om  

 genoptagelse af sagen anført, at man finder nævnets kendelse  

 noget selvmodsigende.
Således fastslår Pressenævnet, at de  

 to omtalte politikere -  Vibeke  Peschardt og  Erling  Christensen   - er  

 citeret korrekt, men derefter skriver nævnet, at "bladet har  

 gengivet oplysninger, der ikke er korrekte i den sammenhæng, hvori de  

 er bragt - nemlig som en kritik af Danmarks Radios journalistik".  

 Landsbladet stiller sig uforstående over for dette og har i den  

 forbindelse anført, at man blandt andet har citeret  Erling  

  Christensen   for, at "der bliver virkeligt gjort mange forsøg  

 fra journalisternes side på at få sat en dagsorden her.
Det er da  

 helt utroligt".  Vibeke  Peschardt   citeres for, at "jeg kan godt  

 tilslutte mig kritikken.
Journalisten har virkelig leveret de billeder, der  

 skulle til for at genere mest muligt". Landsbladet har anført, at  

 man ikke kan forstå, at disse citater ikke skulle være  

 dækning nok for den afdæmpede overskrift "Politikere  

 kritiserer TV-reportager om svineproduktion".
Landsbladet har videre anført, at nævnets  

 sagsfremstilling er faktuel forkert.
Det er således forkert, når  

 der som element i kritikken af Landsbladet anføres, at "den  

 radikale hovedbestyrelse vedtog at opfordre partiets folketingsgruppe til at  

 overveje at gå ind for et stop for udvidelser af  

 svineproduktionen". Der står faktisk i udtalelsen, at  

 hovedbestyrelsen opfordrer regeringen til at overveje et midlertidigt stop..  

 . Det er heller ikke korrekt, når Pressenævnet kritiserer, at  

 "Landsbladet ser bort fra beslutningen på Det Radikale Venstres  

 gruppemøde, hvor ordet midlertidigt indføjes". Ordet  

 midlertidigt er allerede i hovedbestyrelsens udtalelse.
Der er slet ikke tale  

 om nogen tolkning, og da slet ikke nogen urigtig tolkning.
 Danmarks Radio har anført, at man finder, at  

 Pressenævnet ikke kan genoptage behandlingen af sagen, idet der ikke er  

 nye anbringender eller faktuelle omstændigheder, der har ændret  

 sig, siden nævnet behandlede den pågældende sag.
 Danmarks Radio har videre anført, at man på  

 det foreliggende ikke har yderligere kommentarer til sagen, men at man  

 ønsker at have mulighed for på ny at fremlægge sine  

 synspunkter for nævnet, såfremt nævnet skulle genoptage  

 sagen.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Ole Askvig.
 Pressenævnet udtaler:
 Efter § 14, stk. 1, i bekendtgørelse nr. 86 af 9.  

 februar 1998 om forretningsorden for Pressenævnet træffer de  

 nævnsmedlemmer, der har afgjort en sag, også afgørelse  

 vedrørende spørgsmål om eventuel genoptagelse af  

 sagen.
 Pressenævnet vil kunne genoptage behandlingen af en  

 sag, hvis der fremkommer nye oplysninger af betydning for sagens  

 afgørelse.
 Nævnet finder, at det af Landsbladet  

 fremførte ikke vil kunne føre til et andet resultat, hvorfor  

 der ikke er grundlag for genoptagelse af sagen.
 Afsagt den 30. maj 2001.
