Resumé Ved en studentereksamen i mundtlig tysk blev der givet meget høje  

 karakterer, således fik 12 af 22 elever karakteren 13, og 3 elever fik 11.  

 Eksamensgennemsnittet var 11,6.
På baggrund af en indberetning fra rektor om eksamensforløbet  

 besluttede Direktoratet for Gymnasieskolerne og Højere Forberedelseseksamen  

 at  

 annullere karaktererne.
Eleverne blev herefter tilbudt enten at gå til  

 omeksamen eller at få overført deres årskarakterer.
 Direktoratet fandt, at Undervisningsministeriets tilsynsbeføjelse  

 over for gymnasieskolerne (jf. lov om gymnasieskoler og studenterkursus, §  

 20)  

 udgjorde det tilstrækkelige grundlag for, at direktoratet kunne gribe ind  

 over  

 for eksamensforløbet og annullere karaktererne.
Ombudsmanden fandt, at det forhold, at ministeriet som  

 sektormyndighed var tillagt en tilsynsbeføjelse, alene medførte, at  

 ministeriet  

 var beføjet til at holde sig underrettet om udviklingen på området og til at  

 udtale sig vejledende om sin opfattelse af forholdene.
En sektormyndigheds  

 udøvelse af retligt bindende beføjelser måtte derimod kræve udtrykkelig  

 lovhjemmel.
 Da der ikke fandtes lovbestemmelser eller andre lignende  

 retskilder, som tillagde Direktoratet for Gymnasieskolerne og Højere  

 Forberedelseseksamen beføjelse til at annullere eksamenskarakterer, var  

 ombudsmanden af den opfattelse, at direktoratet havde været ubeføjet til at  

 annullere de pågældende karakterer.
 Ombudsmanden fandt, at der var tale om en ugyldig afgørelse,  

 hvis konsekvens var, at de oprindelige karakterer skulle stå ved magt, og at  

 eleverne fik udleveret nye eksamensbeviser.
 Ombudsmanden henstillede til direktoratet at genoverveje sagen.
 Direktoratet for Gymnasieskolerne og Højere Forberedelseseksamen  

 tilbagekaldte herefter afgørelsen om annullation af karaktererne, og eleverne  

 fik udleveret nye eksamensbeviser. (J. nr. 1989-997-710).
 Annullering af karakterer givet til studentereksamen i  

 mundtlig tysk.
 A klagede over, at  

 Direktoratet for Gymnasieskolerne og Højere Forberedelseseksamen havde  

 annulleret  

 samtlige karakterer givet til studentereksamen i mundtlig tysk den 12. og 13.  

 august 1989 på Ribe Katedralskole.
Ved eksamen i tysk mundtlig  

 på Ribe Katedralskole den 12. og 13. juni 1989 blev 22 elever eksamineret.  

 Eleverne  

 opnåede et karaktergennemsnit på 11,6 fordelt på 12 13-taller, 3 11-taller, 5  

 10-taller og 2 8-taller.
Elevernes årskarakterer i mundtlig tysk lå på et  

 gennemsnit på 7,9.
Rektor indberettede forløbet  

 af eksamen til Direktoratet for Gymnasieskolerne og Højere  

 Forberedelseseksamen.  

 Rektor oplyste bl.a., at han den 13. juni havde udsat eksamen for at drøfte  

 grundlaget for karaktergivningen med lærer og censor.
Herefter havde rektor  

 overværet 4 eksaminationer, hvor lærer og censor fastsatte karaktererne 13,  

 11, 11 og 8. Rektor anførte, at der efter hans skøn var tale om gode  

 eksaminationer,  

 der både lod fortrin og mangler komme frem, men at alle karaktererne efter  

 hans  

 opfattelse var for høje.
Efter de 4 eksaminationer kontaktede rektor  

 direktoratet for at høre, om der på det foreliggende grundlag kunne  

 fortsættes  

 med samme censor.
Direktoratet svarede, at der ikke skulle skiftes censor.
Med rektors indberetning til  

 direktoratet var vedlagt redegørelser vedrørende eksamensforløbet mv. fra  

 lærer  

 og censor.
Censor oplyste således i sin redegørelse, at karaktererne var  

 usædvanlige, men at de skyldtes helt usædvanlige forhold og præstationer.  

 Bl.a. nævnte han, at pensum- og eksamensopgivelser var af en meget høj  

 sværhedsgrad.
Eksaminator beklagede i sin indberetning den benyttede brug af  

 karakteren 13.
 Direktoratet for  

 Gymnasieskolerne og Højere Forberedelseseksamen meddelte rektor følgende  

 beslutning:
 "...
Direktoratet ser med stor  

 alvor på de meget graverende forhold ved eksamen.
På grundlag af det for  

 direktoratet  

 foreliggende må man konstatere, at censors og eksaminators karaktergivning  

 ikke har været i overensstemmelse med reglerne for karaktergivningen.
 Direktoratet har derfor  

 besluttet, at de givne karakterer i mundtlig tysk må bortfalde, og at  

 eleverne  

 kan vælge mellem enten at overføre årskarakteren i tysk som eksamenskarakter  

 eller at gå til en omeksamen i tysk, hvor eleverne kan vælge mellem som  

 eksamenskarakter  

 at få anført den ved denne omeksamen givne karakter eller årskarakteren.
For at ingen elev skal være tvunget  

 til at gå til flere prøver end normalt, har man endvidere besluttet, at de  

 elever, der vælger at gå til omeksamen i tysk, kan undlade at gå op til  

 eksamen i deres sidste fag og i stedet overføre årskarakteren i dette fag som  

 eksamenskarakter." I anledning af A's klage bad  

 jeg Undervisningsministeriet om en udtalelse.
Herunder bad jeg navnlig om at  

 modtage en udtalelse om, på hvilket faktisk grundlag og på hvilket retligt  

 grundlag afgørelsen var truffet.
 Direktoratet for  

 Gymnasieskolerne og Højere Forberedelseseksamen udtalte i den anledning  

 følgende:
"... man har truffet  

 afgørelsen om annullation af eksamen ud fra bestemmelsen i § 20, stk. 1, i  

 lov  

 om gymnasieskoler og studenterkursus, jfr. lovbekendtgørelse nr. 715 af 18.  

 november 1987, hvorefter undervisningsdirektøren for gymnasieskolerne og  

 højere forberedelseseksamen er tilsynsførende med gymnasieskolerne.
Det er en  

 del af direktoratets overordnede pædagogiske tilsyn med gymnasieskolerne, at  

 direktoratet har ansvaret for, at studentereksamen gennemføres på betryggende  

 vis, herunder at eksamen gennemføres på lige vilkår for alle elever.  

 Afgørelsen om annullation skal ses som udtryk for direktoratets ønske om at  

 sikre, at der er tillid til studentereksamen, hvis resultater har afgørende  

 betydning for elevernes muligheder for at blive optaget på videregående  

 uddannelsesinstitutioner.
Man har herved lagt vægt på, at eleverne, hvis de  

 høje karakterer bevaredes, ville have fået en fortrinsret fremfor andre ved  

 optagelse til videregående uddannelser.
 For så vidt angår det  

 faktiske grundlag har direktoratet ud fra det foreliggende, herunder især  

 rektors  

 indberetning og udtalelserne fra eksaminator, måttet konstatere, at der ikke  

 har været tale om karaktergivning i overensstemmelse med reglerne for  

 karaktergivning, jfr. bekendtgørelse af 4. februar 1963 om karakterskala og  

 cirkulære af 6. februar 1963 om anvendelsen af karakterskalaen.
 Man har herved lagt  

 hovedvægten på følgende:
 Karaktergennemsnittet ved mundtlig eksamen i tysk blev  

 på 11,6 mod et landsgennemsnit og gennemsnit for Ribe Amtskommune i 1988 på  

 8,4. Det pågældende hold opnåede et gennemsnit af årskaraktererne i mundtlig  

 tysk på 7,9, da disse karakterer blev afgivet ca. 1. maj 1989.  

 Karaktergennemsnittet  

 i skriftlig tysk var på 8,7 som årskarakter og 8,2 som eksamenskarakter.  

 Antallet af 13-taller ved eksamen ligger hvert år stabilt på ca. 1 pct. af  

 alle  

 karakterer - i denne klasse fik ca. 55 pct. af eleverne karakteren 13 i  

 mundtlig tysk.
 Rektors vurdering af, at der blev givet for høje  

 karakterer ved de 4 eksaminationer, han overværede tirsdag formiddag,  

 herunder  

 at der var tale om forskelsbehandling af holdet, idet der blev givet lavere  

 karakterer  

 efter rektors indgriben tirsdag morgen. 9 ud af 12 elever fik således  

 karakteren  

 13 om mandagen, mens "kun" 3 ud af 10 elever fik karakteren 13 om  

 tirsdagen.
 Fagkonsulenternes vurdering af, at der ikke var tale om  

 særligt svært pensum, som hævdet af censor, og at censor i modstrid med det  

 foreskrevne på forhånd havde vedtaget at lade ekstemporalteksten kun tælle  

 positivt og have særlig vægt ved karaktergivningen.
 Fagkonsulentens vurdering af holdet som et normalhold  

 ved skolebesøg i foråret 1989.
 Eksaminators indrømmelse af at have givet for høje  

 karakterer for de leverede præstationer.
..." De 22 elever gik til  

 omeksamen den 21. og 22. juni 1989. Ved omeksamen opnåede de et  

 eksamensgennemsnit  

 på 9,3.
 Efter min gennemgang af sagen  

 udtalte jeg følgende i et brev til A:
 "For mig foreligger  

 alene spørgsmålet om, hvorvidt direktoratet har været beføjet til at foretage  

 annullation af eksamenskaraktererne.
§ 20, stk. 1, i lov om  

 gymnasieskoler og studenterkursus indeholder en bestemmelse, hvorefter  

 "Undervisningsdirektøren for gymnasieskolerne og højere  

 forberedelseseksamen  

 er undervisningsministerens tilsynsførende med gymnasieskolernes  

 gymnasieafdelinger og studenterkursus." Det er som nævnt Direktoratet  

 for Gymnasieskolerne og Højere Forberedelseseksamens opfattelse, at  

 direktoratet  

 som følge af denne tilsynsbeføjelse har haft hjemmel til at annullere  

 eksamenskaraktererne.
 Denne opfattelse er ikke  

 korrekt.
 Ribe Katedralskole er et  

 amtskommunalt gymnasium, og der består ikke et egentligt over- og  

 underordnelsesforhold  

 imellem direktoratet og gymnasiet, som i sig selv indebærer beføjelser til at  

 gribe ind over for konkrete beslutninger.
Ved statsgymnasiernes  

 overgang til amtskommunerne (lov nr. 290 af 6. juni 1984 om amtskommuners  

 overtagelse af statsskoler mv.) blev det fastslået, at  

 Undervisningsministeriet  

 skulle bevare "det pædagogiske tilsyn" med gymnasierne.
Men  

 herudover  

 indeholder hverken lovforarbejder til denne lov eller til gymnasieskolelovens  

 § 20 (lov nr. 165 af 7. juni 1958 om gymnasieskoler og studenterkursus)  

 bidrag til vurderingen af, hvilken retlig betydning ministeriets tilsyn har.  

 Den retlige betydning heraf må derfor fastlægges efter almindelige  

 forvaltningsretlige  

 regler.
Efter disse medfører det forhold, at en sektormyndighed er tillagt en  

 tilsynsbeføjelse, alene, at myndigheden er beføjet til at holde sig  

 underrettet  

 om udviklingen på området samt til at udtale sig vejledende om sin opfattelse  

 af forholdene.
Jeg henviser herved til  

 Folketingets Ombudsmands Beretning 1980.677, til Betænkning nr. 981.1983 om  

 Håndhævelse af bygge- og miljølovgivningen, s. 45 ff, til Bent Christensen:  

 "Forvaltningsret - forvaltningens opgaver og organisation", s. 183  

 ff, samt til Lars Nordskov Nielsen:  

 "Forvaltningsret - administrativ rekurs og Folketingets  

 Ombudsmand", s.  

 9 f.  

 Hæfte udgivet 1986 på Det Samfundsvidenskabelige Fakultets repro-center.
 Udøvelsen af tilsynet vil  

 naturligvis kunne give anledning til, at tilsynsmyndigheden tager initiativ  

 til fastsætelse af (nye) generelle regler, såfremt dette må anses for  

 påkrævet  

 eller ønskeligt.
 En sektormyndigheds udøvelse  

 af retligt bindende beføjelser - som i dette tilfælde en annullation af  

 eksamenskarakterer  

 - kræver udtrykkelig lovhjemmel.
 Der findes ikke  

 lovbestemmelser eller andre lignende retskilder, som tillægger Direktoratet  

 for  

 Gymnasieskolerne og Højere Forberedelseseksamen en beføjelse til at annullere  

 eksamenskarakterer, som det skete den 19. juni 1989.
Samtidig må jeg konstatere,  

 at heller ikke rektor ville have haft hjemmel til at ændre  

 eksamenskaraktererne.  

 Rektors beføjelser i forbindelse med eksamen er nøje reguleret i  

 Undervisningsministeriets bekendtgørelse nr. 265 af 25. maj 1984 om  

 studentereksamen mv. i gymnasiet.
En annullationsbeføjelse er ikke omtalt i  

 bekendtgørelsen.
 Finder sektormyndigheden, at  

 der foreligger klar ulovlighed, vil den kunne anmode de kommunale  

 tilsynsmyndigheder - i dette tilfælde Indenrigsministeriet - om at gribe ind  

 efter den kommunale styrelseslovs § 61.
Det har indgået i mine  

 overvejelser, om der ved eksaminationen kan antages at være sket så åbenbare  

 eller grove fejl, at de givne karakterer må siges at være ugyldige  

 (nullitet). Jeg finder imidlertid ikke, at de i sagen foreliggende  

 oplysninger  

 støtter en sådan antagelse.
Jeg henviser herved bl.a. til rektors udtalelse  

 om  

 eksamensforløbet.
Jeg må således være af den  

 opfattelse, at Direktoratet for Gymnasieskolerne og Højere  

 Forberedelseseksamen  

 har været ubeføjet til at annullere de pågældende karakterer.
Der er derfor  

 tale om en ugyldig afgørelse, hvis konsekvens er, at de oprindelige  

 karakterer  

 skal stå ved magt, og at eleverne får udleveret nye eksamensbeviser.
Jeg har henstillet til  

 Direktoratet for Gymnasieskolerne og Højere Forberedelseseksamen at  

 genoverveje  

 sagen i lyset af ovennævnte synspunkter.
Jeg har bedt om at modtage  

 underretning om resultaterne af direktoratets overvejelser.
..." Direktoratet for  

 Gymnasieskolerne og Højere Forberedelseseksamen meddelte mig senere, at  

 direktoratet  

 havde tilbagekaldt afgørelsen om annullation af eksamenskaraktererne, og at  

 eleverne fik udleveret nye eksamensbeviser.
Direktoratet havde samtidig  

 orienteret Tilmeldingskontoret ved Københavns Universitet om, at de  

 pågældende  

 elever, som havde søgt optagelse på videregående uddannelser og nu henvendte  

 sig med et nyt gennemsnit, skulle behandles, som om de havde søgt på grundlag  

 af dette gennemsnit inden ansøgningsfristen.
Skulle de herefter optages på en  

 højere prioriteret uddannelse, ville de blive optaget som overtallige.
 Herefter foretog jeg ikke  

 videre i sagen.
