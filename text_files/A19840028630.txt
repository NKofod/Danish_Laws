(erhvervsfondloven) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Lovens anvendelsesområde § 1.  Loven finder anvendelse på fonde, legater,  

 stiftelser og andre selvejende institutioner, der efter stk. 2 anses for at  

 være erhvervsdrivende (erhvervsdrivende fonde).
 Stk. 2.  En fond anses efter denne lov for  

 erhvervsdrivende, hvis den:
 Stk. 3.  En fond anses dog ikke for erhvervsdrivende,  

 hvis den virksomhed, fonden udøver eller har den i stk. 2, nr. 3, anførte  

 forbindelse med, er af begrænset omfang eller kun omfatter en uvæsentlig del  

 af fondens samlede formue.
 Stk. 4.  Loven omfatter ikke:
 Stk. 5.  Fondsmyndigheden kan med industriministerens  

 samtykke bestemme, at en fond, som på anden måde end efter denne lov er  

 undergivet offentligt tilsyn og økonomisk kontrol, helt eller delvis skal  

 være undtaget fra loven.
Stk. 6.  I aktieselskabs-registeret oprettes en  

 fortegnelse over de fonde, som i medfør af stk. 4 og 5 ikke er omfattet af  

 loven.
Industriministeren kan fastsætte nærmere regler herom.
 § 2.  En fond, som omfattes af § 1, stk. 2, nr. 3,  

 anses som moderfond, og den eller de aktie- eller anpartsselskaber eller  

 andre virksomheder, med hvilke fonden har den der anførte forbindelse, anses  

 som dattervirksomheder.
 Stk. 2.  En moderfond og dens dattervirksomheder udgør i  

 forening en koncern.
 § 3.  Overregistrator afgør i tvivlstilfælde, om en  

 fond er omfattet af denne lov.
Navn § 4.  Erhvervsdrivende fonde skal i deres navn benytte  

 ordet »fond«.
Stk. 2.  Erhvervsdrivende fondes navne skal tydeligt  

 adskille sig fra andre fondes navne og må ikke være egnede til at vildlede.
I  

 navnet må der ikke uberettiget optages slægtsnavn, firma, særegent navn på  

 fast ejendom, varemærke, forretningskendetegn o.lign., der ikke tilkommer  

 fonden, eller noget, som kan forveksles hermed.
 Stk. 3.  En enhvervsdrivende fonds navn, hjemsted  

 (hovedkontor) samt det registreringsnummer, hvorunder den er indført i  

 aktieselskabs-registeret, skal anføres på fondens breve og andre  

 forretningspapirer.
Stk. 4.  Udøver fonden tillige virksomhed under  

 anvendelse af binavne, skal disse angives i vedtægten i forbindelse med  

 fondens navn.
Stk. 2 finder tilsvarende anvendelse på erhvervsdrivende fondes  

 binavne.
Ved benyttelse af binavnet skal fondens hovednavn tilføjes binavnet  

 i parentes.
Registrering af stiftelsen Vedtægt § 5.  En erhvervsdrivende fond skal af bestyrelsen  

 registreres i justitsministeriet (fondsregistret) og i  

 aktieselskabs-registeret.
Anmeldelse indsendes til aktieselskabs-registeret.  

 Optagelse i aktieselskabs-registeret kan ikke finde sted, før fonden er  

 optaget i fondsregistret.
 Stk. 2.  Fondsregistret og overregistrator kan kræve de  

 oplysninger, der er nødvendige for at bedømme, om betingelserne for  

 registrering er opfyldt.
§ 6.  En erhvervsdrivende fond, der ikke er  

 registreret i fondsregistret, kan ikke som sådan erhverve rettigheder eller  

 indgå forpligtelser.
Den kan heller ikke være part i retssager bortset fra  

 søgsmål om stiftelsen.
Stk. 2.  For forpligtelser, der før registreringen  

 indgås på fondens vegne, hæfter de, der har indgået forpligtelsen eller har  

 medansvar herfor, solidarisk.
Ved registreringen overtager fonden disse  

 forpligtelser.
§ 7.  For en erhvervsdrivende fond skal der oprettes  

 en vedtægt.
Denne skal indeholde angivelse af:
 Stk. 2.  Dokumenter, hvortil der henvises i vedtægten,  

 men hvis hovedindhold ikke er gengivet i vedtægten, skal vedhæftes denne.
 Stk. 3.  Fastsætter bestyrelsen almindelige  

 retningslinier vedrørende de i stk. 1, nr. 4 og 10, nævnte forhold, skal  

 disse indsendes til aktieselskabs-registeret.
 § 8.  Bestemmelser i en vedtægt, der tillægger  

 medlemmer af en bestemt familie eller visse familier fortrinsret til uddeling  

 fra en fond, har ikke retsvirkning efter deres indhold, i det omfang  

 fortrinsretten rækker videre end til personer, der lever på  

 stiftelsestidspunktet, og til en i forhold til disse ufødt generation.
Stk. 2.  Bestemmelsen i stk. 1 gælder tilsvarende for  

 bestemmelser i en vedtægt, der tillægger medlemmer af en bestemt familie  

 eller visse familier fortrinsret til at indtage en bestemt stilling eller til  

 på anden måde, herunder i form af arbejdsvederlag, at oppebære økonomiske  

 ydelser fra fonden eller fra en virksomhed, hvorover fonden har en  

 bestemmende indflydelse.
Dette gælder dog ikke hverv som medlem af  

 bestyrelsen.
Kapital § 9.  En erhvervsdrivende fond skal have en  

 grundkapital på mindst 300.000 kr.
Fonden kan ikke registreres, før den i  

 vedtægten fastsatte grundkapital er fuldt indbetalt.
Stk. 2.  Skal indbetaling af en fonds grundkapital helt  

 eller delvis ske i andre værdier end i kontanter (apportindskud), eller skal  

 en fond overtage sådanne værdier i forbindelse med oprettelsen, skal der  

 redegøres for de omstændigheder, der er af betydning for bedømmelsen af  

 indskuddet eller overtagelsen.
Redegørelsen skal indeholde en beskrivelse af  

 de enkelte indskudte eller overtagne aktiver og skal angive navn og bopæl på  

 de personer, der er omfattet af aftale om indskud eller overtagelse.
I  

 forbindelse hermed skal der afgives erklæring af en statsautoriseret eller  

 registreret revisor om den værdi, hvortil de indskudte eller overtagne  

 aktiver kan optages i balancen, herunder oplysning om den anvendte  

 fremgangsmåde ved vurderingen.
 Stk. 3.  Apportindskud skal kunne gøres til genstand for  

 økonomisk vurdering og kan ikke foretages ved påtagelse af forpligtelse til  

 at udføre arbejde eller erlægge tjenesteydelse.
Stk. 4.  For aktier og obligationer, der er optaget til  

 notering på Københavns Fondsbørs, kan den senest noterede køberkurs lægges  

 til grund.
For andre aktier, for andre obligationer, for anparter i  

 anpartsselskaber samt for kapitalandele i dattervirksomheder kan skattekursen  

 lægges til grund.
 Stk. 5.  Såfremt erklæring ikke er afgivet inden for de  

 sidste fire måneder før anmeldelse i henhold til § 53, stk. 2, skal der  

 afgives en supplerende erklæring fra den revisor, der har afgivet  

 erklæringen, om apportindskuddets værdi i mellemtiden er ændret væsentligt.
 § 10.  En erhvervsdrivende fonds grundkapital kan  

 forhøjes ved bestyrelsens beslutning:
 Stk. 2.  Bestyrelsen foretager de ændringer af  

 vedtægten, der er en nødvendig følge af en forhøjelse i henhold til stk. 1.
 Stk. 3.  Ved kapitalforhøjelse, der sker på grundlag af  

 arv, gave eller lignende bidrag i andre værdier end kontanter, gælder  

 reglerne i § 9, stk. 2-5, idet erklæring efter stk. 2, sidste pkt., dog  

 afgives af fondens revisor.
 Stk. 4.  Ved kapitalforhøjelse, der sker i form af  

 overførelse af reserver eller overskud, skal fondens revisor afgive erklæring  

 om, at fondens økonomiske stilling ikke er forringet på en sådan måde, at de  

 reserver eller overskud, der overføres, ikke længere er til stede.
 Stk. 5.  Kapitalforhøjelse efter stk. 1 skal anmeldes  

 til aktieselskabs-registeret inden en måned efter beslutning om overførelse  

 fra reserver eller overskud, henholdsvis efter indbetaling af  

 forhøjelsesbeløbet.
§ 11.  Nedsættelse af grundkapitalen kræver  

 fondsmyndighedens samtykke.
Industriministeren kan fastsætte regler om  

 meddelelse af samtykke, herunder om underretning af kreditorer, og om  

 indgivelse af anmeldelse til aktieselskabs-registeret.
Stk. 2.  Vedtægten kan bestemme, at grundkapitalen  

 gennem et nærmere fastsat tidsrum skal nedsættes med bestemte beløb eller  

 bestemte andele med henblik på uddeling til formålet.
De nødvendige  

 vedtægtsændringer som følge af en nedsættelse besluttes af bestyrelsen og  

 skal anmeldes til aktieselskabs-registeret inden en måned efter beslutningen.  

 Uddeling i henhold til 1. pkt. og nedsættelse af grundkapitalen kan kun ske,  

 såfremt fondens revisor erklærer, at fonden efter uddelingen vil have  

 utvivlsomt tilstrækkelige midler til at dække sine kreditorer.
 Stk. 3.  Grundkapitalen kan ikke nedsættes til et beløb  

 under det i § 9, stk. 1, 1. pkt., fastsatte mindstebeløb.
Ledelse § 12.  En erhvervsdrivende fond ledes af en  

 bestyrelse, der ud over de bestyrelsesmedlemmer, der vælges efter § 22, stk.  

 1, 1. pkt., består af mindst 3 medlemmer.
I fonde, som i forudgående  

 regnskabsår havde en egenkapital på 1 mill. kr. eller derover, skal mindst et  

 medlem af fondens bestyrelse godkendes af fondsmyndigheden.
En fortegnelse  

 over medlemmerne af bestyrelsen skal indsendes til aktieselskabs-registeret  

 ved registreringen.
 Stk. 2.  Bestyrelsen kan ansætte en eller flere  

 direktører.
Stk. 3.  Flertallet af bestyrelsens medlemmer må ikke  

 være ansat som direktører i fonden.
En direktør må ikke uden  

 fondsmyndighedens samtykke vælges til formand.
§ 13.  Bestyrelsesmedlemmer og direktører skal være  

 myndige.
Direktører og mindst halvdelen af bestyrelsesmedlemmerne skal være  

 bosat her i landet, medmindre fondsmyndigheden undtager fra dette krav eller  

 kravet strider mod internationale forpligtelser.
 § 14.  Et bestyrelsesmedlem kan til enhver tid udtræde  

 af bestyrelsen.
 Stk. 2.  Et bestyrelsesmedlem skal udtræde, såfremt  

 denne er under konkurs.
 Stk. 3.  Et bestyrelsesmedlem, der gør sig skyldig i en  

 handling, som gør den pågældende uværdig til fortsat at være medlem af  

 bestyrelsen, skal udtræde af bestyrelsen.
 Stk. 4.  Et bestyrelsesmedlem, som på grund af  

 længerevarende sygdom eller anden svækkelse har vist sig ude af stand til at  

 beklæde hvervet som medlem af bestyrelsen, eller som har vist sig klart  

 uegnet, skal udtræde af bestyrelsen.
 § 15.  Fondsmyndigheden kan afsætte et  

 bestyrelsesmedlem eller en direktør, der ikke opfylder betingelserne i § 13.  

 Fondsmyndigheden kan endvidere afsætte et bestyrelsesmedlem, der ikke  

 opfylder kravene i oprettelsesdokumentet for fonden eller vedtægten, eller  

 som skal udtræde af bestyrelsen efter reglerne i § 14, stk. 2-4.
 § 16.  Ved et bestyrelsesmedlems afgang udpeges det  

 nye medlem i overensstemmelse med vedtægten.
 Stk. 2.  Sker udpegning ikke i overensstemmels med  

 vedtægten, foretages den af fondsmyndigheden.
 § 17.  Stifteren, dennes ægtefælle eller personer, der  

 er knyttet til de nævnte personer ved slægts- eller svogerskab i ret op-  

 eller nedstigende linje eller sidelinjen så nært som søskende, kan ikke uden  

 fondsmyndighedens samtykke udgøre bestyrelsens flertal.
 Stk. 2.  Stiftes en fond af et selskab, kan en person,  

 der direkte eller indirekte ejer mere end halvdelen af den stemmeberettigede  

 kapital i selskabet, ikke uden fondsmyndighedens samtykke udgøre bestyrelsens  

 flertal sammen med de personer, der er knyttet så nært til den pågældende som  

 angivet i stk. 1, ligesom de sidstnævnte personer heller ikke uden  

 fondsmyndighedens samtykke kan udgøre bestyrelsens flertal.
 § 18.  Lovens bestemmelser om bestyrelsesmedlemmer  

 finder tilsvarende anvendelse på suppleanter for disse.
 § 19.  Vederlag til bestyrelsesmedlemmer må ikke  

 overstige, hvad der anses for sædvanligt efter hvervets art og arbejdets  

 omfang.
Stk. 2.  Industriministeren kan fastsætte regler om  

 størrelsen af vederlaget til bestyrelsesmedlemmer.
Et vederlag, der ikke er  

 fastsat i overensstemmelse med disse regler, skal godkendes af  

 fondsmyndigheden.
 Stk. 3.  Fondsmyndigheden kan nedsætte et vederlag, der  

 findes for højt.
 § 20.  Et bestyrelsesmedlem eller en direktør må ikke  

 deltage i behandlingen af spørgsmål om aftaler mellem fonden og den  

 pågældende selv eller søgsmål mod den pågældende selv eller om aftaler mellem  

 fonden og tredjemand eller søgsmål mod tredjemand, hvis den pågældende deri  

 har en væsentlig interesse, der kan være stridende mod fondens.
 § 21.  Formanden skal sørge for, at bestyrelsen holder  

 møde, når dette er nødvendigt, og skal påse, at samtlige medlemmer indkaldes.
Stk. 2.  Bestyrelsen er beslutningsdygtig, når halvdelen  

 af medlemmerne eller det højere antal, som foreskrives i vedtægten, er til  

 stede.
Medmindre vedtægten bestemmer andet, træffer bestyrelsen beslutning  

 ved simpelt stemmeflertal, og formandens stemme er i tilfælde af stemmelighed  

 afgørende.
 Stk. 3.  Fondens bestyrelse må kun med fondsmyndighedens  

 samtykke foretage eller medvirke til ekstraordinære dispositioner, som kan  

 medføre risiko for, at vedtægten ikke kan overholdes.
Stk. 4.  Over forhandlingerne i bestyrelsen skal der  

 føres en protokol, der underskrives at samtlige tilstedeværende medlemmer.
Et  

 bestyrelsesmedlem eller en direktør, der ikke er enig i bestyrelsens  

 beslutning, har ret til at få sin mening indført i protokollen.
§ 22.  De i aktieselskabsloven og i henhold til denne  

 fastsatte regler om arbejdstageres valg af bestyrelsesmedlemmer finder  

 tilsvarende anvendelse på en erhvervsdrivende fond og dens  

 dattervirksomheder.
De bestyrelsesmedlemmer, der vælges af arbejdstagerne,  

 deltager kun i behandlingen af spørgsmål, som ikke vedrører  

 erhvervsvirksomheden, såfremt dette er bestemt i vedtægten.
I det omfang nye  

 bestyrelsesmedlemmer skal udpeges af bestyrelsen, deltager de  

 bestyrelsesmedlemmer, der er valgt af arbejdstagerne, ikke i udpegelsen,  

 medmindre andet er bestemt i vedtægten.
 Stk. 2.  Hvor de af arbejdstagerne valgte  

 bestyrelsesmedlemmer efter stk. 1, 2. eller 3. pkt., ikke deltager i  

 behandlingen, medregnes de pågældende bestyrelsesmedlemmer ikke, når det til  

 en beslutning kræves, at et bestemt antal af medlemmerne eller en bestemt del  

 af bestyrelsen er til stede.
§ 23.  I en moderfond skal de enkelte medlemmer af  

 fondens bestyrelse og direktion ved deres indtræden i bestyrelsen eller  

 direktionen give bestyrelsen meddelelse om deres kapitalandele i  

 dattervirksomheder samt meddelelse om senere erhvervelse og afhændelse af  

 sådanne andele.
Disse meddelelser skal indføres i en særlig protokol.
Fondens  

 bestyrelse kan vælge at føre en fælles protokol for samtlige virksomheder i  

 koncernen.
 Stk. 2.  Bestyrelsesmedlemmer og direktører i en  

 moderfond må ikke udføre eller deltage i spekulationsforretninger vedrørende  

 kapitalandele i dattervirksomheder.
§ 24.  Bestyrelsen i en moderfond skal underrette en  

 dattervirksomhed, så snart et koncernforhold er etableret.
En  

 dattervirksomhed skal give moderfonden de oplysninger, som er nødvendige for  

 vurderingen af koncernens stilling og resultatet af koncernens virksomhed.
Stk. 2.  En moderfond skal løbende underrette  

 dattervirksomheder om forhold, der har interesse for koncernens  

 erhvervsvirksomhed som helhed.
En dattervirksomhed skal endvidere underrettes  

 om påtænkte beslutninger af væsentlig betydning for dattervirksomheden.
§ 25.  Bestyrelsen forestår ledelsen og organisationen  

 af en erhvervsdrivende fonds virksomhed.
Findes der en direktion, forestås  

 ledelsen af bestyrelsen og direktionen.
 Stk. 2.  Direktionen varetager den daglige ledelse af  

 fonden og skal derved følge de retningslinier og anvisninger, som bestyrelsen  

 har givet.
Stk. 3.  Bestyrelsen skal påse, at bogføringen og  

 formueforvaltningen kontrolleres på en efter fondens forhold  

 tilfredsstillende måde.
Er der ansat en direktion, skal denne sørge for, at  

 fondens bogføring sker under iagttagelse af lovgivningens regler herom, og at  

 formueforvaltningen foregår på betryggende måde.
 Stk. 4.  Prokura kan kun meddeles af bestyrelsen.
 § 26.  Et medlem af bestyrelsen, en direktør,  

 fondsmyndigheden eller overregistrator kan forlange, at bestyrelsen  

 indkaldes.
 § 27.  En erhvervsdrivende fond forpligtes ved  

 retshandler, der på fondens vegne indgås af den samlede bestyrelse eller af  

 et medlem af bestyrelsen eller af en direktør.
Stk. 2.  Den tegningsret, som efter stk. 1 tilkommer det  

 enkelte medlem af bestyrelsen og af direktionen, kan i vedtægten begrænses  

 således, at tegningsretten kun kan udøves af flere medlemmer i forening eller  

 af et eller flere bestemte medlemmer hver for sig eller i forening.
Anden  

 begrænsning i tegningsretten kan ikke registreres.
Årsregnskab og revision Årsregnskab m.v.
§ 28.  For hvert regnskabsår udarbejdes et årsregnskab  

 bestående af balance (status), resultatopgørelse og noter.
Der udarbejdes  

 endvidere årsberetning og i moderfonde et koncernregnskab.
Disse dele udgør  

 en helhed.
 Stk. 2.  Bestemmelserne i § 1, stk. 2, § 2, stk. 2, §§  

 3-10, kapitlerne 2-8 samt § 63 i lov om visse selskabers aflæggelse af  

 årsregnskab m.v. (årsregnskabsloven) finder tilsvarende anvendelse på  

 erhvervsdrivende fonde med de fravigelser og tilpasninger, der følger af  

 fondes særlige forhold.
Stk. 3.  Udøver en fond aktiviteter, der efter deres  

 karakter eller formål adskiller sig væsentligt fra fondens erhvervsmæssige  

 virksomhed, Stk. 4.  Moderfonde, der ikke omfattes af § 1, stk. 2,  

 nr. 1 og 2, og som ej heller, bortset fra konvertible gældsbreve, yder lån  

 til eller stiller sikkerhed for dattervirksomheder, kan, når forholdene taler  

 derfor, udarbejde koncernregnskabet som et sammendrag af  

 dattervirksomhedernes regnskaber.
I så fald skal der i årsberetningen gives  

 oplysning om anvendelse af denne fremgangsmåde med angivelse af moderfondens  

 og dattervirksomhedernes samlede årsresultat og af deres samlede egenkapital  

 eller samlede tab opgjort efter reglerne i kapitel 8 i årsregnskabsloven.
De  

 nævnte angivelser kan udelades, hvis kapitalinteresserne værdiansættes i  

 moderfondens årsregnskab i medfør af nævnte lovs § 40.
 Stk. 5.  Er en fond ved en vedtægtsbestemmelse  

 tilknyttet en erhvervsdrivende virksomhed eller en anden fond, skal der  

 redegøres herfor i fondens årsregnskab eller i årsberetningen.
 Stk. 6.  Industriministeren kan foreskrive særlige  

 skemaer, som fonde skal benytte ved opstilling af årsregnskabet.  

 Industriministeren kan endvidere fastsætte regler om, hvorledes de af stk. 3  

 omfattede undtagelser skal specificeres og indgå i årsregnskabet.
Revision § 29.  En erhvervsdrivende fonds årsregnskab og  

 koncernregnskab skal undergives revision af en eller flere revisorer udpeget  

 af bestyrelsen eller i henhold til vedtægten.
 Stk. 2.  Er der ingen revisor i fonden, udpeger  

 fondsmyndigheden en revisor.
Stk. 3.  Revisor skal være myndig.
Revisor skal have  

 bopæl her i landet, medmindre fondsmyndigheden undtager fra dette krav eller  

 kravet strider mod internationale forpligtelser eller mod bestemmelser  

 fastsat af industriministeren.
 Stk. 4.  Mindst en af revisorerne skal være  

 statsautoriseret eller registreret revisor.
 Stk. 5.  Vælges et revisionsselskab til revisor, skal  

 den, hvem revisionen overdrages, opfylde de i §§ 29 og 31 foreskrevne  

 betingelser.
Stk. 6.  Vælges flere revisorer, kan en valgt revisors  

 personale eller medinteressenter ikke vælges som medrevisor.
Vælges et  

 revisionsselskab til revisor, kan ingen i revisionsselskabet ansat person  

 vælges som medrevisor.
 Stk. 7.  Lovens bestemmelser om revisorer finder  

 tilsvarende anvendelse på revisorsuppleanter.
§ 30.  Efter at revisionen er afsluttet, skal revisor  

 ved påtegning på regnskabet bekræfte, at revisor har revideret årsregnskabet  

 og det eventuelle koncernregnskab.
Revisor skal endvidere i  

 revisionspåtegningen udtale sig om, hvorvidt årsregnskabet og det eventuelle  

 koncernregnskab er udarbejdet i overensstemmelse med lovgivningens og  

 vedtægternes krav til regnskabsaflæggelsen.
 Stk. 2.  Årsregnskabet og det eventuelle koncernregnskab  

 skal, forsynet med revisionspåtegning, være bestyrelsen i hænde senest to  

 uger, før årsregnskabet tilsendes overregistrator.
 § 31.  Til revisor må ikke udpeges eller vælges:
 § 32.  En revisor kan afsættes af den, der har valgt  

 revisoren, eller af fondsmyndigheden.
§ 33.  Bestyrelse og direktion skal give revisor  

 adgang til at foretage de undersøgelser, denne finder nødvendige, og skal  

 sørge for, at revisor får de oplysninger og den bistand, der er nødvendig for  

 udførelse af hvervet.
En dattervirksomheds bestyrelse og direktion har  

 tilsvarende forpligtelse over for fondens revisor.
§ 34.  Revisor skal revidere årsregnskabet i  

 overensstemmelse med god revisionsskik og herunder foretage en kritisk  

 gennemgang af fondens regnskabsmateriale og dens forhold i øvrigt.
Revisor  

 skal herunder efterkomme de krav vedrørende revisionen, som måtte blive  

 stillet af overregistrator eller fondsmyndigheden.
 Stk. 2.  Revisor skal tillige revidere koncernregnskabet  

 og koncernvirksomhedernes indbyrdes regnskabsmæssige forhold.
 § 35.  Revisor skal gøre anmærkning i  

 revisionspåtegningen og give nødvendige supplerende oplysninger, hvis  

 årsregnskabet, årsberetningen eller koncernregnskabet ikke indeholder de  

 oplysninger om fondens, henholdsvis koncernens, aktiver og passiver,  

 økonomiske stilling og resultat eller andre oplysninger, som skal gives,  

 eller hvis årsberetningen er i strid med årsregnskabet eller  

 koncernregnskabet.
 Stk. 2.  Har revisor ved sin revision fundet, at der  

 foreligger forhold, som kan medføre ansvar for bestyrelsesmedlemmer eller  

 direktører, eller savner revisor fornødne oplysninger om en dattervirksomheds  

 forhold, skal dette oplyses i revisionspåtegningen.
 Stk. 3.  Revisor kan i øvrigt i påtegningen meddele  

 oplysninger, som revisor anser det for rigtigt at lade komme til  

 overregistrators eller fondsmyndighedens kundskab.
§ 36.  Revisor skal til brug for bestyrelsen føre en  

 revisionsprotokol, hvori revisor skal anføre, hvilke revisionsarbejder der er  

 udført, samt eventuelle mangler vedrørende fondens bogholderi og  

 regnskabsforhold.
Protokollen forelægges ved alle bestyrelsesmøder, og enhver  

 protokoltilførsel underskrives af samtlige bestyrelsesmedlemmer.
 § 37.  Overregistrator og fondsmyndigheden kan pålægge  

 revisor at give oplysninger om fondens forhold.
 § 38.  En revisor, der fratræder sit hverv, er  

 berettiget til at meddele den revisor, der træder i stedet, grunden til sin  

 fratræden.
 § 39.  For fonde, der er undergivet statslig eller  

 kommunal revision, finder reglerne om revision i kapitel 6 ikke anvendelse.
Uddeling og overskudsanvendelse § 40.  Det påhviler bestyrelsen at foretage uddeling i  

 overensstemmelse med § 41 til de formål, der er fastsat i vedtægten.  

 Bestyrelsen kan foretage rimelige henlæggelser til konsolidering af fonden.
 § 41.  Uddeling kan kun ske af følgende midler:
 § 42.  Såfremt uddelingen til formålet står i klart  

 misforhold til fondens midler, kan fondsmyndigheden henstille til bestyrelsen  

 at overveje at søge uddelingen forøget eller nedsat.
 Stk. 2.  Må uddelingens størrelse anses for at indebære  

 fare for en krænkelse af fondens vedtægt, kan fondsmyndigheden efter  

 forhandling med bestyrelsen pålægge bestyrelsen at foretage de fornødne  

 dispositioner med henblik på en forøgelse eller nedsættelse af uddelingen.
 Stk. 3.  Overregistrator kan efter udtalelse fra  

 fondsmyndigheden pålægge bestyrelsen at foretage henlæggelser.
§ 43.  Bestyrelsen kan ikke tillægge stiftere,  

 bestyrelsesmedlemmer, revisorer, direktører eller personer, der indtager en  

 ledende stilling i fonden, andre ydelser end et vederlag, som ikke må  

 overstige, hvad der anses for sædvanligt efter hvervets art og arbejdets  

 omfang.
Tilsvarende gælder for den, der er knyttet til en af de nævnte  

 personer ved ægteskab eller fast samlivsforhold.
 Stk. 2.  Ydelse af lån og sikkerhedsstillelse for lån  

 til den i stk. 1 nævnte kreds er ikke tilladt.
Erstatning § 44.  Bestyrelsesmedlemmer, direktører og  

 granskningsmænd, som under udførelsen af deres hverv forsætligt eller  

 uagtsomt har tilføjet fonden skade, er pligtige at erstatte denne.
Stk. 2.  Bestemmelsen i stk. 1 finder tilsvarende  

 anvendelse med hensyn til revisorer.
Er et revisionsselskab valgt til  

 revisor, er både revisionsselskabet og den revisor, hvem revisionen er  

 overdraget, erstatningsansvarlige.
 Stk. 3.  Erstatningen kan nedsættes, når dette findes  

 rimeligt under hensyn til skyldgraden, skadens størrelse og omstændighederne  

 i øvrigt.
 § 45.  Beslutning om anlæggelse af søgsmål mod  

 bestyrelsesmedlemmer, direktører, granskningsmænd, revisorer eller tredjemand  

 kan træffes af bestyrelsen eller fondsmyndigheden.
 § 46.  De i § 44, stk. 1 og 2, nævnte personer er  

 tillige erstatningsansvarlige for skade, de under udførelsen af deres hverv  

 forsætligt eller uagtsomt har tilføjet kreditorer eller tredjemand.
 Stk. 2.  § 44, stk. 3, finder tilsvarende anvendelse.
 § 47.  Søgsmål mod bestyrelsesmedlemmer, direktører,  

 granskningsmænd eller revisorer kan anlægges ved retten på det sted, hvor  

 fonden har sit hjemsted.
 Ændring af vedtægten m.v.
§ 48.  Efter indstilling fra bestyrelsen og med  

 justitsministerens samtykke kan fondsmyndigheden tillade, at en bestemmelse i  

 en vedtægt ændres.
Det kan herunder tillades, at fonden sammenlægges med  

 andre erhvervsdrivende fonde eller opløses.
 Stk. 2.  Bestemmelserne i stk. 1 finder anvendelse,  

 uanset om der i vedtægten er tillagt bestyrelsen eller andre ret til at ændre  

 vedtægten.
 Stk. 3.  Justitsministeren kan fastsætte regler om, at  

 visse vedtægtsbestemmelser kan ændres af bestyrelsen alene eller af  

 bestyrelsen med fondsmyndighedens tilladelse.
 § 49.  Justitsministeren kan efter forhandling med  

 fondsmyndigheden og bestyrelsen beslutte, at en vedtægtsbestemmelse skal  

 ændres, når bestemmelsen er uigennemførlig eller har vist sig klart  

 uhensigtsmæssig.
 Stk. 2.  Justitsministeren kan beslutte, at en  

 vedtægtsbestemmelse skal ændres, når den strider mod lovgivningen eller  

 oprettelsesdokumentet for fonden.
 § 50.  Industriministeren kan fastsætte regler om  

 opløsning af erhvervsdrivende fonde.
 Stk. 2.  Industriministeren kan fastsætte regler,  

 hvorefter aktieselskabslovens kapitel 15 med de fornødne tilpasninger finder  

 anvendelse på:
§ 51.  Bliver en fond omfattet af denne lov, skal den  

 inden fire måneder anmeldes som erhvervsdrivende fond til  

 aktieselskabs-registeret.
Som bilag til anmeldelsen skal vedlægges en  

 redegørelse fra bestyrelsen om virksomheden.
Reglerne i § 7, stk. 1, nr. 5,  

 samt § 9 skal iagttages ved registreringen.
§ 52.  Hvis en fond ophører med at drive  

 erhvervsvirksomhed, skal bestyrelsen anmelde dette til  

 aktieselskabs-registeret.
Som bilag til anmeldelsen skal vedlægges en  

 redegørelse for virksomhedens ophør.
Fonden slettes af  

 aktieselskabs-registeret med virkning fra det kommende regnskabsårs  

 begyndelse, og overregistrator underretter fondsmyndigheden og fondsregistret  

 herom.
Anmeldelse og registrering Fondsmyndighedens og overregistrators opgaver Granskning Anmeldelse § 53.  I aktieselskabs-registeret føres et register  

 over fonde, der er omfattet af denne lov.
Stk. 2.  Anmeldelse til aktieselskabs-registeret i  

 henhold til § 5 skal ske senest tre måneder efter, at vedtægten er  

 underskrevet.
Er en fond stiftet ved testamente, skal den anmeldes  

 umiddelbart efter boets slutning.
 Stk. 3.  Ændring i en fonds vedtægt eller ændring i et  

 forhold, hvorom anmeldelse er sket, skal anmeldes inden en måned til  

 aktieselskabs-registeret.
 Stk. 4.  Senest seks måneder efter regnskabsårets udgang  

 skal til aktieselskabs-registeret indsendes bekræftet kopi af det reviderede  

 årsregnskab, herunder koncernregnskab, samt af årsberetningen.
 Stk. 5.  Overregistrator sender genpart af anmeldelser,  

 årsregnskaber m.v. til fondsmyndigheden og fondsregistret og giver meddelelse  

 om registreringer til fondsmyndigheden.
 § 54.  Ved stiftelse, forhøjelse eller nedsættelse af  

 grundkapitalen skal anmeldelsen vedlægges oplysning om de dermed forbundne  

 omkostninger.
Registrering § 55.  Registrering skal nægtes, såfremt det anmeldte  

 ikke er i overensstemmelse med denne lov, med bestemmelser, som er fastsat i  

 medfør af § 11, stk. 1, § 50 og § 60, stk. 1, eller med vedtægten.
Stk. 2.  Kan en anmeldelse ikke registreres på grund af  

 en fejl eller mangel, kan overregistrator fastsætte en frist til  

 berigtigelse.
Sker berigtigelse ikke inden den fastsatte frist, nægtes  

 registrering.
 Stk. 3.  Anmelderen skal have skriftlig meddelelse om  

 nægtelse af registrering og grunden hertil.
 § 56.  Registreringer i aktieselskabs-registeret efter  

 denne lov eller efter regler udstedt i henhold til loven og modtagelse af  

 årsregnskab m.v. efter § 53, stk. 4, skal straks bekendtgøres i Statstidende.
 Stk. 2.  Indholdet af bekendtgørelser i Statstidende  

 anses for at være kommet til tredjemands kundskab.
Fondsmyndighedens og overregistrators opgaver § 57.  Fondsmyndigheden efter denne lov er den  

 minister, under hvis forretningsområde fondens hovedformål hører.  

 Fondsmyndigheden kan efter aftale med aktieselskabs-registeret henlægge  

 opgaver, der efter denne lov tilkommer fondsmyndigheden, til  

 aktieselskabs-registeret.
Fonde med flere ligestillede formål, der ikke hører  

 under samme minister, hører under justitsministeren.
 Stk. 2.  Ved overtrædelse af bestemmelserne i denne lov  

 kan fondsmyndigheden eller overregistrator give bestyrelsen, direktør eller  

 revisor pålæg om at bringe forholdet i overensstemmelse med lovens regler.
 Stk. 3.  Fondsmyndigheden og overregistrator kan  

 forlange de oplysninger, der er nødvendige til varetagelse af deres opgaver.
 Stk. 4.  Overregistrator kan meddele forlængelse af de  

 frister, der er fastsat i denne lov.
 § 58.  Til dækning af udgifterne ved administrationen  

 af denne lov skal de enkelte fonde betale en afgift, jfr. § 60, stk. 2.  

 Afgiften betales henholdsvis ved registreringen og ved indsendelsen af  

 årsregnskab.
Granskning § 59.  Overregistrator kan bestemme, at der skal  

 foretages granskning af nærmere angivne forhold vedrørende en  

 erhvervsdrivende fond, dens forvaltning eller regnskaber.
Overregistrator  

 udpeger en eller flere granskningsmænd.
Udgifterne til granskning udredes  

 foreløbig af overregistrator, men afholdes af fonden.
 Stk. 2.  Reglen i § 33 finder anvendelse.
Stk. 3.  Granskningsmændene skal afgive en skriftlig  

 beretning til overregistrator.
Overregistrator fastsætter deres vederlag.
 Stk. 4.  Overregistrator sender genpart af beretningen  

 til fondsmyndigheden, industriministeren og justitsministeren.
Særlige bestemmelser § 60.  Industriministeren fastsætter regler om  

 anmeldelse, indsendelse af årsregnskaber m.v., registrering og om udgivelse  

 af en fortegnelse over registrerede fonde.
Stk. 2.  Industriministeren kan fastsætte nærmere regler  

 om afgifter i henhold til § 58 og regler om afgifter for anmeldelse,  

 udskrifter m.v. og bekendtgørelse.
Overregistrator har udpantningsret for  

 afgifterne.
§ 61.  Dokumenter, der beror i  

 aktieselskabs-registeret, er offentligt tilgængelige.
Oplysninger, der  

 meddeles overregistrator efter § 38 og § 57, stk. 3, samt beretninger efter §  

 59 er dog kun offentligt tilgængelige i det omfang, overregistrator bestemmer  

 det.
 Stk. 2.  Industriministeren kan fastsætte bestemmelser  

 om, at oplysninger, der beror i aktieselskabs-registeret, og som ikke angår  

 fondens erhvervsvirksomhed, ikke er offentligt tilgængelige.
 Stk. 3.  Justitsministeren kan fastsætte bestemmelser  

 om, at oplysninger, der beror i fondsregistret, og som ikke angår fondens  

 erhvervsvirksomhed, ikke er offentligt tilgængelige.
§ 62.  Krænker en registrering nogens ret, hører  

 spørgsmålet om registreringens udslettelse under domstolene.
Sag herom skal  

 anlægges mod fonden senest seks måneder efter registreringens bekendtgørelse  

 i Statstidende.
Retten tilsender overregistrator udskrift af dommen.
Om  

 sagens udfald skal der uden betaling optages bemærkning i registeret og ske  

 bekendtgørelse i Statstidende.
Stk. 2.  Andre afgørelser, der træffes af  

 overregistrator, kan inden en måned indbringes for industriministeren.
Sag  

 til omgørelse af overregistrators eller industriministerens afgørelse skal  

 anlægges inden seks måneder.
 Straffebestemmelser m.v.
§ 63.  Er strengere straf ikke forskyldt efter anden  

 lovgivning, straffes overtrædelse af lovens forskrifter om indsendelse af  

 anmeldelser og årsregnskaber m.v. til aktieselskabs-registeret med bøde.
På  

 samme måde straffes bestyrelsesmedlemmer, direktører, revisorer og  

 granskningsmænd eller suppleanter for disse, dersom de ubeføjet røber, hvad  

 de under udøvelsen af deres hverv har fået kundskab om.
 Stk. 2.  Med bøde straffes forsætlig eller groft uagtsom  

 overtrædelse af:
 Stk. 3.  Med bøde straffes grov eller gentagen  

 overtrædelse af § 19, stk. 1, § 21, stk. 3, og § 43.
 Stk. 4.  I forskrifter, der udfærdiges i henhold til  

 loven, kan der fastsættes straf af bøde for overtrædelse af bestemmelser i  

 forskrifterne.
 § 64.  Undlader en fonds bestyrelse, direktion eller  

 revisor i rette tid at efterkomme de pligter, der påhviler dem i forhold til  

 aktieselskabs-registeret eller fondsmyndigheden, eller som påhviler dem  

 ifølge regler, der udstedes i medfør af loven, kan overregistrator eller  

 fondsmyndigheden som tvangsmiddel pålægge de pågældende daglige eller  

 ugentlige bøder.
 Ikrafttrædelsesbestemmelser m.v.
 § 65.  Loven træder i kraft den 1. januar 1985. § 48,  

 jfr. § 57, finder anvendelse fra dagen efter lovens bekendtgørelse i  

 Lovtidende.
 Stk. 2.  Samtidig ophæves § 1, stk. 5, i lov nr. 370 af  

 13. juni 1973 om aktieselskaber, som senest ændret ved lov nr. 282 af 9. juni  

 1982. Endvidere udgår »og 5,» i § 1, stk. 4, i lov nr. 371 af 13.  

 juni 1973 om anpartsselskaber, som senest ændret ved lov nr. 283 af 9. juni  

 1982.
 Stk. 3.  Loven gælder ikke for Færøerne og Grønland, men  

 kan ved kgl. anordning sættes i kraft for disse landsdele med de afvigelser,  

 landsdelenes særlige forhold tilsiger.
§ 66.  Tidspunktet for ikrafttrædelsen af § 28, stk.  

 2, for fonde, der var oprettet inden den 29. januar 1981, og som har til  

 hovedformål at udøve rederivirksomhed eller har den i § 1, stk. 2, nr. 3,  

 nævnte forbindelse med et aktie- eller anpartsselskab eller anden virksomhed,  

 der har sådant hovedformål, bestemmes af industriministeren.
Disse fonde skal  

 i stedet udarbejde årsregnskab og eventuelt koncernregnskab efter reglerne i  

 aktieselskabslovens kapitel 12, bortset fra § 108, med de fravigelser og  

 tilpasninger, der følger af fondes særlige forhold.
Bestemmelserne i § 28,  

 stk. 3 og 4, anvendes med de fornødne tilpasninger.
 § 67.  Inden seks måneder efter lovens ikrafttræden  

 skal bestående erhvervsdrivende fonde anmeldes til aktieselskabs-registeret.
Stk. 2.  Inden et år efter lovens ikrafttræden skal  

 bestående erhvervsdrivende fonde opfylde bestemmelserne i denne lov,  

 medmindre industriministeren efter forhandling med justitsministeren helt  

 eller delvis undtager fra dette krav.
Dette gælder dog ikke § 4, stk. 1 og 2,  

 § 6, § 8 og § 17. For fonde oprettet før lovens ikrafttræden gælder § 12,  

 stk. 1, 2. pkt., først, når der skal udpeges et medlem af bestyrelsen.
Stk. 3.  Inden tre år efter lovens ikrafttræden skal  

 bestående fonde tilvejebringe en grundkapital på mindst 300.000 kr.
Dette  

 gælder dog ikke, hvis overregistrator på grundlag af en erklæring derom fra  

 bestyrelsen finder, at det under hensyn til fondens forhold må anses for  

 udelukket at tilvejebringe en grundkapital af den nævnte størrelse.  

 Bestyrelsens erklæring skal være ledsaget af en udtalelse fra revisor.
 Stk. 4.  Bestemmelsen i stk. 3, 1. pkt., gælder ikke for  

 fonde, der omfattes af § 11, stk. 2.
 § 68.  Bestemmelserne i lov nr. 23 af 1. marts 1889 om  

 handelsregistre, firma og prokura om anmeldelse til handelsregistrene af  

 selskaber med begrænset ansvar finder ikke anvendelse på erhvervsdrivende  

 fonde, der har hjemsted her i landet.
Stk. 2.  Bliver en fond, der er optaget i  

 handelsregisteret eller i foreningsregisteret, optaget i  

 aktieselskabs-registeret, og bekendtgøres dette i Statstidende, slettes  

 fonden af handelsregisteret eller foreningsregisteret.
Dokumenter vedrørende  

 en sådan fond overføres til aktieselskabs-registeret.
Givet på Amalienborg, den 6. juni 1984 Under Vor Kongelige Hånd og Segl MARGRETHE R.
