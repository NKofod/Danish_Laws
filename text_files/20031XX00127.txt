Skriftlig fremsættelse (3. december 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om Lønmodtagernes Dyrtidsfond, lov om Arbejdsmarkedets  

 Tillægspension, pensionsbeskatningloven og pensionsafkastbeskatningsloven  

 (Ændrede udbetalingsregler og etablering af flytteret) (Lovforslag nr.
L 103).
Med lovforslaget gøres det muligt for den enkelte kontohaver  

 at flytte sine LD-midler over i et andet pensionsinstitut.
Der kræves ikke en  

 særlig konto, og pengene vil derfor kunne indgå i en allerede etableret  

 pensionsordning.
 For at bevare LD's ekspertise om investering i unoterede  

 aktier mv. foreslås det endvidere, at LD udnytter den allerede eksisterende  

 mulighed for at oprette et fondsmæglerselskab, der kan tilbyde sig som  

 kapitalforvalter såvel af egne som andres investeringer.
Endelig indeholder lovforslaget en revision af  

 udbetalingsbestemmelserne.
Herefter kan LD-midlerne hæves ved det fyldte 60.  

 år, uden at andre kapitalpensioner hæves samtidig.
Fleksydelse og efterløn  

 vil  

 med forslaget blive behandlet ens.
Herudover foreslås, at reglerne om  

 udbetaling ved tilkendelse af erstatning ved mindst 50 % erhvervsevnetab  

 harmoniseres.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
