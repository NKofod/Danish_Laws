 Tilsynet udtalte, at tegning af investeringsbeviser til underkurs ved  

 etablering af en forening/afdeling ikke kan finde sted.
 Udbudsmaterialet må endvidere ikke give indtryk af, at der er tale om  

 underkurs, og det indbetalte beløb skal derfor mindst svare til den nominelle  

 værdi.
 Tilsynets skrivelse af 10. januar 1987 om tegning af investeringsbeviser  

 til underkurs:
 Tegning af investeringsbeviser til underkurs ved etablering af en  

 investeringsforening/-afdeling kan ikke finde sted, jfr. lov om  

 investeringsforeninger, § 26, og aktieselskabslovens § 13, stk. 1, analogt.
Udbudsmaterialet må endvidere ikke give indtryk af, at der er tale om  

 underkurs.
Det indbetalte beløb skal derfor mindst svare til den nominelle  

 (pålydende) værdi af investeringsbeviset.
 Tilsynet fandt på baggrund af en investeringsforenings tolkning af  

 ovennævnte skrivelse anledning til at præcisere, at tegningskursen ved  

 etablering af en investeringsforening eller en ny afdeling skal være parikurs  

 (kurs 100) tillagt et beløb til dækning af emissionsomkostninger, jfr. § 26,  

 stk. 2, i lov om investeringsforeninger.
