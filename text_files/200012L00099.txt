Fremsat den 10. november 2000 af  

 skatteministeren (Ole Stavad) Forslag til Lov om ændring af selskabsskatteloven (Udbytte til selskaber i ikke EU-lande uden  

 dobbeltbeskatningsoverenskomst med Danmark) § 1 I lov om indkomstbeskatning af aktieselskaber m.v.,  

 jf. lovbekendtgørelse nr. 299 af 27. april 2000, som ændret  

 senest ved § 1 i lov nr. 452 af 31. maj 2000, foretages følgende  

 ændring:
 1. I § 2, stk. 1, litra c, affattes 3 pkt.  

 således:
 »Det er en betingelse, at moderselskabet er  

 hjemmehørende i en stat, som er medlem af EU, i en stat, som Danmark  

 har en dobbeltbeskatningsoverenskomst med, på Færøerne  

 eller i Grønland, samt at datterselskabet er omfattet af begrebet  

 selskab i en medlemsstat i artikel 2 i direktiv 90/435/EØF,«.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning for udbytter, der vedtages udloddet  

 eller udbetalt den 1. januar 2001 eller senere.
Bemærkninger Almindelig bemærkninger Lovforslaget genindfører 25 pct. kildeskat på  

 udbytte, som et dansk datterselskab betaler til dets udenlandske  

 moderselskab.
Dette sker dog kun i de tilfælde, hvor moderselskabet er  

 hjemmehørende i et land, som ikke er medlem af EU, eller i et land,  

 som Danmark ikke har en dobbeltbeskatningsoverenskomst med.
Efter de gældende regler er der ingen dansk skat  

 på udbytte, som et dansk selskab udlodder til dets udenlandske  

 moderselskab, uanset hvor moderselskabet er hjemmehørende.
Uden for  

 moder/datterselskabsforhold opkræves der 25 pct. skat på udbytte,  

 der udloddes af et dansk selskab til dets udenlandske aktionærer.
De nuværende holdingregler blev indført ved  

 lov nr. 1026 af 23. december 1998 om ændring af forskellige skattelove  

 (international beskatning af udbytter og aktieavancer m.v.). Ved denne lov  

 blev alle udbytter fra udenlandske datterselskaber gjort skattefri uanset  

 beskatningen i udlandet, og kildeskatten på udgående udbytter til  

 udenlandske moderselskaber blev ophævet uden hensyn til, hvor det  

 udenlandske moderselskab er beliggende.
Samtidig blev CFC-beskatningen  

 udvidet, således at ejerbetingelserne for CFC-beskatningen kom til at  

 svare til ejerbetingelsen for skattefrihed for skattefri udbytter, nemlig 25%  

 af aktiekapitalen.
CFC-beskatning medfører, at et dansk moderselskab  

 beskattes efter danske regler af dets udenlandske datterselskabs finansielle  

 indtægter, såfremt den udenlandske beskatning er væsentlig  

 lavere end her i landet.
 Baggrunden for 1998-forslaget var, at de tidligere  

 holdingregler var vanskelige at administrere og gav et lille provenu.
Når et dansk datterselskab udloddede udbytte til et  

 udenlandsk moderselskab, skulle moderselskabet efter de tidligere  

 gældende regler i teorien betale 25 pct. dansk skat af udbyttet, men  

 skatten skulle næsten altid ophæves eller nedsættes.
Hvis  

 moderselskabet var hjemmehørende i et andet EU-land, må Danmark  

 efter moder/datterselskabsdirektivet ikke beskatte udbyttet.
Hvis  

 moderselskabet var hjemmehørende i et andet land, som har en  

 dobbeltbeskatningsoverenskomst med Danmark, skulle Danmark nedsætte  

 skatten fra 25 pct. til den sats, der var aftalt i den pågældende  

 overenskomst, typisk 5 - 10 pct.
 Lov nr. 1026 af 23. december 1998 ophævede derfor  

 beskatningen af udbytte, som et udenlandsk moderselskab modtog fra dets  

 danske datterselskab, uanset hvor moderselskabet er hjemmehørende.  

 Herefter sker der ikke dansk beskatning af udbytte fra et dansk datterselskab  

 til dets udenlandske moderselskab udover den skat, som datterselskabet har  

 betalt af dets overskud.
Erfaringen har imidlertid vist, at de ny regler  

 åbnede op for etablering af danske holdingselskaber, som alene har til  

 formål at omgå andre landes beskatning, og at denne mulighed er  

 blevet markedsført af danske skatterådgivere i udlandet.
I  

 tilfælde, hvor et datterselskab i f.eks et EU-land er ejet af et  

 moderselskab i et skattely uden dobbeltbeskatningsoverenskomster, kan  

 koncernen ofte undgå den beskatning, som det førstnævnte  

 land ville gennemføre ved direkte udlodning af udbytter fra  

 datterselskabet i dette land til dets udenlandske moderselskab ved at  

 indskyde et dansk holdingselskab.
 Lovforslaget om at genindføre udbytteskatten for  

 moderselskaber i ikke-EU-lande uden en dobbeltbeskatningsoverenskomst med  

 Danmark er også et bidrag til de internationale bestræbelser  

 på at modvirke skadelig skattekonkurrence eller skadelig skattepraksis,  

 som foregår både i EU-regi og i OECD-regi.
EU-landene vedtog på ECOFIN-Rådet den 1.  

 december 1997 en adfærdskodeks for erhvervsbeskatning.
Kodeksen er en  

 politisk aftale om, at et EU-land ikke må have særregler om  

 skattebegunstigelse, der skal tiltrække investeringer fra udlandet og  

 derfor er isoleret fra landets indenlandske økonomi.
Kodeksen  

 opstiller kriterier for, hvornår en skattemæssig ordning anses  

 som skadelig.
En særlig adfærdskodeks-gruppe har  

 undersøgt 271 nuværende skatteordninger i EU-landene (samt i  

 afhængige eller tilknyttede områder), der kan være omfattet  

 af kodeksen.
Gruppens flertal har peget på 66 ordninger, som flertallet  

 anser for at stride mod kodeksen, og som derfor hurtigst muligt skal  

 ophæves eller ændres, så de skadelige virkninger af  

 ordningerne fjernes (rollback).
 ECOFIN-Rådet skal den 27. november 2000 tage  

 stilling til rollback for de 66 ordninger.
 De danske holdingregler er blandt de ordninger, som  

 adfærdskodeksgruppens flertal nævner.
 Danmark har erklæret sig uenig i denne vurdering,  

 idet Danmark ikke er af den opfattelse, at helt generelle regler er i strid  

 med kodeksens kriterier.
Men Danmark støtter en hurtig gennemførelse  

 af adfærdskodeksen.
Desuden må det erkendes, at kodeksen er en  

 politisk aftale, der også skal fortolkes ud fra dens intentioner.
De danske holdingregler adskiller sig fra andre landes  

 tilsvarende regler derved, at de danske regler medfører  

 skattefritagelse både for udbyttebetalinger fra et udenlandsk  

 datterselskab og for udbyttebetalinger til et udenlandsk moderselskab.
Det  

 medfører som nævnt, at de danske regler kan anvendes til at  

 udhule andre landes beskatning.
Andre lande, som beskatter udbytter fra  

 selskaber i disse lande til moderselskaber i skattely-lande, er derfor  

 utilfreds med, at deres beskatning kan omgås ved hjælp af de  

 danske holdingregler.
 Det foreslås derfor som et bidrag fra dansk side til  

 at modvirke brugen af skattely og for at imødekomme udenlandsk kritik  

 at genindføre skatten på 25 pct. af udbyttebetalinger fra et  

 dansk datterselskab til dets udenlandsk moderselskab, men kun i  

 tilfælde, hvor moderselskabet er hjemmehørende i et land uden  

 for EU eller i et land, som ikke har en dobbeltbeskatningsoverenskomst med  

 Danmark.
Lovforslagets økonomiske og erhvervsmæssige  

 konsekvenser Langt størstedelen af udenlandsk  

 kapital placeret her i landet vil være ejet af selskaber eller personer  

 hjemmehørende i et EU-land eller i et land, hvormed Danmark har en  

 dobbeltbeskatningsoverenskomst.
Det skal i den forbindelse nævnes, at  

 Danmark har dobbeltbeskatningsoverenskomster med 58 lande uden for EU.
Et udenlandsk moderselskab, der berøres  af  

 forslaget, vil formentlig opgive dets danske datterselskab, hvis det danske  

 selskab alene er etableret som led i en international skattekonstruktion.
Der  

 vil således være få tilfælde, der bliver omfattet af  

 den foreslåede udbyttebeskatning.
På denne baggrund  

 skønnes merprovenuet ved forslaget at være begrænset.
 Formålet med forslaget er da heller ikke at  

 opnå en provenugevinst, men som nævnt at modvirke, at Danmark  

 bruges som led i omgåelse af andre landes beskatning eller at Danmark  

 understøtter brugen af skattely-lande til skattefri akkumulering af  

 kapital.
Administrative konsekvenser for stat, amt og kommune Lovforslaget skønnes ikke at have  

 væsentlige administrative konsekvenser.
Administrative konsekvenser for borgerne Lovforslaget har ingen administrative  

 konsekvenser for borgerne.
Miljømæssige konsekvenser Lovforslaget har ingen  

 miljømæssige konsekvenser.
Forholdet til EU-retten Lovforslaget har ikke EU-retlige  

 aspekter.
Høring Lovforslaget har ikke været sendt til  

 høring.
Sammenfatning af økonomiske og  

 administrative konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Det skønnes kun at være få tilfælde,  

 der bliver omfattet af den foreslåede udbyttebeskatning, således  

 at merprovenuet ved forslaget vil være begrænset.
Formålet med forslaget er da heller ikke at opnå en  

 provenugevinst, men at modvirke at Danmark bruges som led i omgåelse af  

 andre landes beskatning Ingen Administrative konsekvenser for stat, amter og  

 kommuner Ingen Forslaget skønnes ikke at have væsentlige  

 administrative konsekvenser Økonomiske konsekvenser for  

 erhvervslivet Ingen Forslaget vil formentlig medføre, at udenlandske  

 moderselskaber hjemmehørende i lande udenfor EU, som Danmark ikke har  

 dobbeltbeskatningsoverenskomst med, vil opgive danske datterselskaber, der  

 alene er etableret som led i en international skattekonstruktion Administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1 Hovedreglen i selskabsskattelovens § 2,  

 stk. 1, litra c, er, at et udenlandsk selskab er (begrænset)  

 skattepligtig til Danmark af udbytte fra et dansk selskab.
Skattepligten er  

 efter § 2, stk. 2, endeligt opfyldt ved den indeholdelse af skat  

 på 25 pct., som det danske udbyttebetalende selskab skal indeholde  

 efter kildeskattelovens § 65, eller ved den skat på 25 pct., der  

 skal betales efter kildeskattelovens § 65 A, stk. 1.
Som undtagelse medfører § 2, stk. 1,  

 litra c, 2. pkt., at skattepligten ikke omfatter udbytte, som oppebæres  

 af et selskab (moderselskabet), der ejer mindst 25 pct. af aktiekapitalen i  

 det udbyttebetalende selskab (datterselskabet) i en sammenhængende  

 periode på mindst 12 fortløbende måneder.
Skattefriheden  

 gælder også for udbytter, der udloddes på et tidspunkt,  

 inden der er forløbet 12 måneder efter aktieerhvervelsen, under  

 forudsætning af at moderselskabet beholder aktierne i mindst 12  

 måneder.
 Lovforslaget medfører den indskrænkning i  

 undtagelsen, at skattefriheden ikke gælder, hvis det udenlandske  

 moderselskab ikke er hjemmehørende i et andet EU-land,  

 Færøerne, Grønland eller et land, som har en  

 dobbeltbeskatningsoverenskomst med Danmark.
Til § 2 Den ny skattepligt har virkning for udbytter,  

 som et dansk datterselskab vedtager udbetalt eller godskrevet den 1. januar  

 2001 eller senere.
Bilag Lovforslaget sammenholdt med gældende lov Gældende formulering Lovforslaget I lov om indkomstbeskatning af aktieselskaber m.v., jf.  

 lovbekendtgørelse nr. 299 af 27. april 2000, som ændret senest  

 ved § 1 i lov nr. 452 af 31. maj 2000, foretages følgende  

 ændring:
§ 2. Skattepligt i henhold til denne lov påhviler  

 endvidere selskaber og foreninger m.v. som nævnt i § 1,  

 stk. 1, der har hjemsted i udlandet, for så vidt de 1. I § 2, stk. 1, litra c, affattes 3 pkt.  

 således:
- - c)	oppebærer udbytte omfatter af ligningslovens § 16 A,  

 stk. 1, bortset fra udlodninger fra obligationsbaserede  

 investeringsforeninger som nævnt i aktieavancebeskatningslovens  

 § 2 d, stk. 2, eller oppebærer afståelsessummer  

 omfattet af ligningslovens § 16 B.
Skattepligten omfatter ikke udbytte,  

 som oppebæres af et selskab m.v. (moderselskabet), der ejer mindst 25  

 pct. af aktiekapitalen i det udbyttegivende selskab (datterselskabet) i en  

 sammenhængende periode på mindst et år, inden for hvilken  

 periode udbytteudlodningstidspunktet skal ligge.
Det er en betingelse, at  

 datterselskabet er omfattet af begrebet selskab i en medlemsstat i artikel 2  

 i direktiv 90/435/EØF, »Det er en betingelse, at moderselskabet er  

 hjemmehørende i en stat, som er medlem af EU, i en stat, som Danmark  

 har en dobbeltbeskatningsoverenskomst med, på Færøerne  

 eller i Grønland, samt at datterselskabet er omfattet af begrebet  

 selskab i en medlemsstat i artikel 2 i direktiv 90/435/EØF,«.
