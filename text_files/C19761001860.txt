 I skibe, hvor der installeres centralanlæg for svejsning med acetylen og  

 oxygen, skal svejsearrangementet udføres i henhold til følgende forskrifter:
1. ALMINDELIGE BESTEMMELSER 1.1. Acetylen (C2H2) skal opbevares i specialbeholder (15-18 kp/kvcm ved  

 15 grader C).
 1.2. Oxygen (O2) skal opbevares i gasformig tilstand på specialbeholdere  

 (150-200 kp/kvcm ved 15 grader C).
 1.3. Centralanlægget skal indrettes i et separat beholderrum eller i et  

 separat beholderskab, jfr. 3.2 og 3.3, med fast installeret central for hver  

 gasart - herunder højtrykssamlerør med afspærrelig højtryks-kontraventil for  

 hver tilsluttet beholder, eventuelle højtryksslanger, centralregulator med  

 manometre for høj- og lavtrykskammer, sikkerhedsventiler,  

 fastgørelsesarrangement for beholdere samt betjeningsvejledning.
 1.4. En udtagspost skal bestå af en opstilling, hvor der forefindes  

 afspærringsventiler med tilslutninger til lavtryksledningerne,  

 acetylentilbageslagssikring afsluttet med 3/8 tommer venstre gevind,  

 oxygenreduktionsventil med manometer, oxygentilbageslagssikring afsluttet med  

 3/8 tommer højre gevind samt for hver gasart en med omløber monteret  

 slangestuds.
1.5. Brændere, afspærringsventiler, regulatorer og reguleringsventiler,  

 tilbageslagssikringer, slanger samt betjeninsvejledning skal være  

 typegodkendt af statens skibstilsyn.
Brændere skal være af ligetrykstypen.
 Såfremt der foreligger en produktion af svejsecentralanlæg, som har  

 karakter af serieproduktion, kan anlægstypen evt. typegodkendes af statens  

 skibstilsyn.
Anmodning om typegodkendelse skal fremsendes til direktoreatet.
Det for  

 behandling af anmodningen nødvendige materiale skal fremsendes i 2  

 eksemplarer.
 1.6. Anlægsbeskrivelsen med tilhørende tegningsmateriale i 2 eksemplarer  

 skal fremsendes til direktoratet for orientering i betimelig tid inden et nyt  

 anlæg synes af statens skibstilsyn.
2. BEHOLDERE 2.1. Beholdere skal være godkendt af en offentlig myndighed/institution  

 eller af et anerkendt klassifikationsselskab.
 2.2. Der må kun anvendes beholdere med rumfang på 50 liter eller derunder.
 2.3. Beholdere skal være påstemplet tara- og bruttovægt, måned og år for  

 seneste trykprøvning samt prøvetryk.
 2.4. Beholderne - herunder reservebeholderne - skal være anbragt i  

 opretstående stilling, og de skal være fastgjort på forsvarlig måde.  

 Fastgørelsesarrangementet skal være udført således, at hurtig afmontering af  

 beholderne kan foretages.
3. PLACERING AF BEHOLDERNE 3.1. Beholderne skal uanset antal være placeret over skoddæk uden for  

 maskinrum og eksplosionsfarlige områder, d.v.s. uden for områder, hvor andre  

 letantændelige og/eller eksplosive gasarter eller dampe vil kunne forventes  

 at ville være til stede.
3.2. Et beholderrum skal være et særskilt rum, som mod skibets indre skal  

 være omgivet af gastætte stålskodder, ståldæk m.v.
Der må kun være adgang til  

 rummet fra frit dæk, og døren til rummet skal åbne udad.
3.2.1. Rummet skal isoleres, ventileres og arrangeres således, at  

 rumtemperaturen normalt ikke overstiger 40 grader C.
Hvor  

 temperaturforholdene tillader det, kan naturlig ventilation anvendes.
 Ventilationsarrangementet må ikke være tilsluttet andre ventilationsanlæg.
3.3. Et beholderskab skal være udført af stål, og det skal være solidt  

 anbragt på frit dæk.
Skabsdøre skal åbne udad.
 3.3.1. Skabet skal ventileres og arrangeres således, at skabstemperaturen  

 normalt ikke overstiger 40 grader C.
 3.4. Elektriske installationer og komponenter - herunder afbrydere,  

 lysarmaturer, ventilationsmotorer m.v. - i beholderrum/beholderskabe skal  

 være i eksplosionssikker udførelse.
 3.5. Døre til beholderrum/beholderskabe skal udvendigt være forsynet med  

 følgende tekster:
TRYKFLASKER FJERNES VED BRAND BRUG AF ÅBEN ILD FORBUDT Det henstilles, at dørene påføres teksterne ved opsætning af skilte udført  

 i henhold til dansk standard.
 3.6. Der skal være mulighed for hurtig og let adgang til  

 beholderrum/beholderskab, uanset at dørene er låst, og der skal forefindes  

 fast placeret værktøj til lukning af beholderventiler samt til afmontering af  

 beholdere og armatur.
 3.7. I beholderrum/beholderskab skal der forefindes en holdbart udført  

 vejledning for omgang med acetylen og oxygen samt anlæggets betjening.
 Vejledningens indhold skal være således udformet, at der ikke foreligger  

 mulighed for ulykkestilfælde, når anlægget betjenes i henhold til denne.
 3.7.1. Af vejledningen skal bl.a. fremgå, at olieprodukter og fedtstoffer  

 under ingen omstændigheder må indføres i beholderrum/beholderskab, og at  

 rummet/skabet ikke må betrædes af personer, hvis hud (hænder) eller  

 beklædning er væsentligt forurenet af olie eller fedtstof, samt at  

 transportabelt elektrisk udstyr ikke må medbringes i beholderrum eller  

 indføres i beholderskab.
4. RØRINSTALLATIONER 4.1. Højtrykssiden for acetylen 4.1.1. Samlerør skal være udført af sømløse stålrør.
Rør og armatur skal  

 være dimensioneret for 300 kp/kvadratcentimeter og inden montering være  

 hydraulisk trykprøvet med nævnte tryk.
Der må ikke anvendes kobber og  

 kobberlegeringer med vægt procent af kobber på 65 eller derover.
 4.1.2. Såfremt der er tilsluttet flere beholdere til samlerøret, skal der  

 være anbragt en afspærringsventil for hver beholder direkte på samlerøret.
4.2. Højtrykssiden for oxygen 4.2.1. Samlerør skal være udført af sømløse kobberrør, dimensioneret og  

 trykprøvet som anført under 4.1.1.
 4.2.2. Der skal forefindes afspærringsventiler som anført under 4.1.2.
4.3. Lavtrykssiden for acetylen og oxygen 4.3.1. Lavtryksrør for acetylen skal være udført af sømløse stålrør af en  

 kvalitet, som mindst svarer til DS 520. Den indvendige diameter må ikke være  

 over 30 mm.
 4.3.2. Lavtryksrør for oxygen skal være udført af sømløse kobberrør af  

 tilsvarende kvalitet som angivet i 4.3.1.
4.3.3. Lavtrykssiden for acetylen skal tilsluttes højtrykssiden gennem en  

 reduktionsventil, der reducerer acetylentrykket til maksimalt 0,9  

 kp/kvadratcentimeter.
Umiddelbart efter reduktionsventilen skal der  

 forefindes en sikkerhedsventil, der åbner mellem 1,5 og 1,7  

 kp/kvadratcentimeter.
Afgangsrøret skal føre til fri luft.
4.3.4. Lavtrykssiden for oxygen skal tilsluttes højtrykssiden gennem en  

 reduktionsventil, der reducerer oxygentrykket til maksimalt 15 kp/kvcm.  

 Umiddelbart efter reduktionsventilen skal der forefindes en sikkerhedsventil,  

 som skal forhindre, at trykket overstiger 22,5 kp/kvcm.
Afgangsrøret fra  

 sikkerhedsventilen skal føre til fri luft.
4.3.5. Lavtryksledningerne skal føres uden om mandskabs- og  

 passageraptering, og de skal være tilgængelige for inspektion.
Endvidere skal  

 rørledningerne føres uden om ikke-ventilerede rum og skabe.
 4.3.6. Rørledningerne skal være fast oplagt med fornødne  

 ekspansionsmuligheder og således, at de ikke let kan blive udsat for mekanisk  

 overlast.
4.3.7. Antallet af rørsamlinger skal være så få som muligt.
Samlinger skal  

 fortrinsvis være udført ved svejsning eller slaglodning.
Sølvlodning må ikke  

 anvendes i forbindelse med armatur og rørledninger for acetylen.
4.3.8. Hvor rørledningerne føres gennem ikke-vandtætte skodder og dæk,  

 skal ledningerne være beskyttet af beskyttelsesrør udført af hård plastfiber  

 eller lignende.
Ved gennemføring i vandtætte skodder og dæk skal vandtæt  

 pakdåse monteres.
 4.3.9. Pakningsmaterialer skal være egnede for henholdsvis acetylen  

 (aluminium eller fiber) og oxygen (kobber, aluminium eller fiber).
4.4 Udtagsposter 4.4.1. Udtagsposter må normalt kun være placeret i maskinrum og/eller  

 værkstedsrum.
 4.4.2. Ved hver udtagspost skal der forefindes et solidt anbragt skilt,  

 hvoraf bl.a. skal fremgå, at udtagsventiler og afspærringsventiler i  

 beholderrum/beholderskab skal være lukkede, når svejseanlægget ikke er i  

 brug.
 5. KONTROL FOR MONTAGE brug.
5. KONTROL FOR MONTAGE 5.1. Udover de under 4.1.1 og 4.1.2 anførte trykprøver skal følgende  

 udføres inden monteringen påbegyndes om bord:
Rørledninger, samlinger og armaturer m.v. for oxygen skal være omhyggeligt  

 rengjorte for fedtstoffer.
Til rensningen skal anvendes triklorethylen eller  

 et tilsvarende rensemiddel - benzin må ikke anvendes.
 Efter rensningen skal rør, samlinger og armatur m.v. skylles med en 10  

 pct. trinatriumsfosfatopløsning for fjernelse af rensevæskerester, hvorefter  

 rør skal gennemblæses med nitrogen.
 5.2. Skriftlig bekræftelse af, at den under 5.1 nævnte kontrol er udført,  

 skal afleveres til skibstilsynet i forbindelse med syn på et nyt anlæg, jfr.  

 7.
6. GENNEMBLÆSNINGS- OG TÆTHEDSKONTROL EFTER MONTAGE 6.1. Til gennemblæsning af rørledninger for acetylen skal der anvendes  

 nitrogen, medens der til rørledninger for oxygen skal anvendes enten nitrogen  

 eller fedtfri, renset trykluft.
Beholderen med gennemblæsningsmediet skal  

 tilsluttes lavtrykssiden: regulatorer, tilbageslagssikringer og manometre  

 m.v. skal være afmonterede under gennemblæsningen, som skal vedvare indtil  

 rørene er blæst rene.
 6.1.1. Ved gennemblæsning af rørledninger for acetylen skal trykket  

 gradvis øges til ca. 8 kp/kvcm.
 6.1.2. Under gennemblæsning af rørledninger for oxygen skal trykket  

 gradvis øges til ca. 15 kp/kvcm.
6.2. Tæthedsprøve med rørledninger for acetylen skal foretages med  

 nitrogen.
Under prøven skal ventiler og samlinger m.v. pensles med sæbvand og  

 kontrolleres for eventuelle utætheder.
 6.2.1. Højtrykssiden skal tæthedsprøves med 60 kp/kvcm og lavtrykssiden  

 med 8-10 kp/kvcm.
 6.2.2. Efter 8 timer må trykfaldet på lavtrykssiden ikke overstige 0,4  

 kp/kvcm.
 6.3. Tæthedsprøve med rørledninger for oxygen skal foretages med enten  

 nitrogen eller fedtfri, renset luft, og ledningerne skal pensles og  

 kontrolleres som anført under 6.2 og 6.2.2.
 6.3.1. Højtrykssiden skal tæthedsprøves med 200 kp/kvcm og lavtrykssiden  

 med 22,5 kp/kvcm.
 6.4. Skriftlig bekræftelse af, at den under 6.1, 6.2 og 6.3 nævnte kontrol  

 er udført, skal afleveres til skibstilsynet i forbindelse med syn på et nyt  

 anlæg, jfr. 7.
7. BEMYNDIGELSE 7.1. Såfremt statens skibstilsyn, jfr. 5.2 og 6.4 har bemyndiget en person  

 til på skibstilsynets vegne at udføre den under 5 og/eller 6 anførte kontrol  

 af et anlæg, skal vedkommende med angivelse af resultatet skriftligt  

 bekræfte, at kontrollen er udført i henhold til de enkelte underpunkter til 5  

 og 6.
 7.1.1. Eventuel anmodning om bemyndigelse skal fremsendes til direktoratet  

 sammen med det under 1.6 nævnte materiale.
