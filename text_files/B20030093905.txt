Bekendtgørelse  

  

 om  

  

 arbejdsskadesikring under befordring til og fra arbejde I medfør af § 4, stk. 3, i lov nr. 422 af 10.  

 juni 2003 om arbejdsskadesikring fastsættes:
§ 1.  

  

 Befordring til og fra fast eller midlertidig arbejdsplads er sikret under  

 loven, og skade, der opstår under sådan befordring, kan anerkendes som  

 arbejdsskade, hvis tjenesteforholdet til arbejdsgiveren eller hensynet til  

 virksomhedens interesser har indflydelse på befordringen.
I denne vurdering  

 indgår tidspunktet eller måden, befordringen foregår på, og nødvendige  

 forberedelser forud for befordringen.
I vurderingen indgår ligeledes, om  

 arbejdet efter sin art udelukker en klar sondring mellem fritid og arbejde,  

 såsom rednings- eller forsvarsberedskab og deltagelse i fredsskabende eller  

 fredsbevarende  

 arbejde.
Stk. 2.  

  

 Ved fast  

 arbejdsplads forstås et eller flere geografisk afgrænsede steder, distrikter  

 eller områder, hvor arbejdet skal udføres.
Til arbejdspladsen medregnes  

 parkeringsarealer, gårdspladser, havneområder og andre udenomsarealer, når  

 disse er forbundet med arbejdspladsen ved veje, stier eller lignende, der  

 hører  

 til virksomheden.
Stk. 3.  

  

 Ved  

 midlertidig arbejdsplads forstås en arbejdsplads, som træder i stedet for den  

 faste arbejdsplads i en tidsmæssigt afgrænset periode.
Som midlertidig  

 arbejdsplads regnes stedet for et eksternt kursus eller andet arrangement i  

 forbindelse med arbejdet eller driften af virksomheden.
 § 2.  

  

 § 1 gælder også for befordring til og fra arbejdsplads under  

 udstationering i udlandet.
 § 3.  

  

 Befordring til og fra fast eller midlertidig arbejdsplads betragtes i medfør  

 af  

 § 1 som sikret arbejde blandt andet når:
 1)  

 	  

    

 Pågældende udfører  

 ærinder for arbejdsgiveren eller virksomheden undervejs til eller fra  

 arbejdet.  

 Sikringen omfatter selve ærindet og den afvigelse fra sædvanlig rute til  

 eller  

 fra arbejdet, som ærindet medfører, og ophører når ærindet er udført eller  

 sædvanlig rute er genoptaget.
2)  

 	  

    

 Pågældende medbringer  

 arbejdsredskaber, arbejdsmaterialer eller andet udstyr.
Sikringen omfatter  

 skader, som forårsages af redskaberne m.v., herunder skader, som på grund af  

 redskaberne m.v. får et større omfang end tilfældet ellers ville have været.
 3)  

 	  

    

 Pågældende tilkaldes  

 af arbejdsgiveren eller nødsages til i virksomhedens interesse at møde på  

 arbejdet i sin fritid eller forlader arbejdspladsen med rådighedsvagt.  

 Sikringen omfatter også de nødvendige forberedelser i hjemmet umiddelbart  

 forud  

 for befordringen.
4)  

 	  

    

 Pågældende som led i  

 arbejdet eller virksomhedens drift skal på kursus, på tjenesterejse eller  

 udstationeres.
Sikringen under tjenesterejse omfatter tillige befordring  

 mellem  

 logi og midlertidig arbejdsplads.
 5)  

 	  

    

 Pågældende udfører  

 arbejde, der udgår fra dennes hjem, og som indebærer befordring mellem  

 kunder,  

 klienter eller forretningsforbindelser m.v. efter en plan, som denne selv  

 lægger.
 6)  

 	  

    

 Virksomheden  

 arrangerer befordringen til eller fra arbejdspladsen, herunder når  

 befordringen  

 foregår i firmabil eller andet transportmiddel, som virksomheden råder over,  

 med henblik på kundebesøg uden forudgående fremmøde i virksomheden eller med  

 henblik på parkering udenfor virksomhedens område.
 7)  

 	  

    

 Pågældende udfører  

 arbejde på flere arbejdspladser for samme arbejdsgiver, herunder ærinde på  

 den  

 faste arbejdsplads i forbindelse med igangværende hjemme- eller  

 distancearbejde.
 § 4.  

  

 Bekendtgørelsen  

 træder i kraft den 1. januar 2004  

  

 og har virkning for ulykker, der indtræder og sygdomme, der  

 anmeldes på ikraftrædelsesdagen og senere.
