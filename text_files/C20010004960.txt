Vejledning om ændrede rådigheds- og sanktionsregler m.v. for  

 kontanthjælpsmodtagere Kapitel 1 Indledning Ved lov nr. 1310 af 20. december 2000 om ændring af lov om aktiv  

 socialpolitik blev aktivlovens bestemmelser om rådighed og sanktioner m.v.  

 ændret.
Kommunerne har modtaget orienteringsskrivelse af 18. december 2000 om  

 ændringen, der trådte i kraft den 1. januar 2001.
 Ændringen indeholder følgende elementer:
 1)  

 	  

    

 En pligt for  

 kontanthjælpsmodtagere til aktivt at søge arbejde.
 2)  

 	  

    

 En præcisering af de  

 gyldige grunde for en kontanthjælpsmodtager til ikke at opfylde sin  

 rådighedsforpligtelse.
 3)  

 	  

    

 Skærpede  

 sanktionsregler ved gentagne og omfattende udeblivelser fra et  

 aktiveringstilbud.
 4)  

 	  

    

 Ufravigelige  

 sanktionsregler i tilfælde af udeblivelser fra aktivering.
 5)  

 	  

    

 Forhøjet maksimalt  

 fradrag i kontanthjælpen ved udeblivelser fra aktivering.
 Punkt 1, 2 og 4 gælder for kontanthjælpsmodtagere, der alene har  

 ledighed som problem, mens punkt 3 og 5 gælder for alle  

 kontanthjælpsmodtagere.
 Lovændringen er en opfølgning på aftalen mellem regeringen og  

 Kommunernes Landsforening om kommunernes økonomi for 2001.
Kapitel 2 Kontanthjælpsmodtagere med eller uden andre  

 problemer end ledighed Der er stor variation med hensyn til, hvor stor en andel af  

 kontanthjælpsmodtagerne der efter kommunernes vurdering alene har ledighed  

 som  

 problem og dermed skal tilmeldes AF.
Vejledningen til aktivloven indeholder  

 ikke klare retningslinier for visitationen.
 Nærværende vejledning har  selv om det ikke er muligt at  

 opstille udtømmende objektive kriterier - til hensigt at hjælpe med til at  

 gøre  

 visitationskriterierne mere klare.
Ansøgerne opdeles i 2 hovedgrupper - personer med ledighed som  

 problem og personer med problemer ud over ledighed.
Det vil kunne ske ved at  

 afdække den enkelte persons arbejdsmæssige, uddannelsesmæssige og sociale  

 forhold og egenskaber i forbindelse med visitationen, sådan at disse  

 karakteristika også kan danne basis for den målrettede tilgang til  

 aktiveringen.
 Opdelingens primære formål er at sikre grundlaget for en mere  

 effektiv formidling til ordinær beskæftigelse og skabe et bedre overblik over  

 udbuddet af relevant arbejdskraft.
Udgangspunktet for opdelingen i det følgende er, at når  

 ledigheden er den sociale begivenhed, vil pågældende være at betegne som  

 arbejdsmarkedsparat.
For udlændinge, der henhører under aktivloven, er  

 ledigheden i reglen opstået ved udvandringen, og det er således ledigheden -  

 og  

 ikke indvandringen  der er den sociale begivenhed.
 Ud fra en beskrivelse af kontanthjælpsmodtagerens forhold kan  

 følgende opdeling i 5 undergrupperinger være vejledende for visitationen:
 1.  

  

 De arbejdsmarkedsparate personer,  

  

 dvs. de personer, der kun har  

 kortvarig ledighed som problem, og som ud fra deres  

 arbejdsmarkedstilknytning,  

 uddannelsesbaggrund og ressourcer i øvrigt er motiverede for at komme i gang  

 med arbejde eller uddannelse.
 Denne gruppe vil være personer uden andre problemer end  

 ledighed, og vil umiddelbart kunne bringes i kontakt med arbejdsmarkedet,  

 eventuelt  

    

 ved anvendelse af  

 erhvervsrettet aktivering suppleret med målrettede kurser.
 Denne gruppe tilmeldes AF.
 2.  

  

 De uafklarede personer,  

  

 dvs. de personer, der trods tidligere erhvervserfaring er uafklarede omkring  

 deres personlige udvikling og i forhold til valg af arbejde eller uddannelse,  

 men som gennem en afklarende og erhvervsforberedende indsats kan blive  

 kvalificeret til at genindtræde på arbejdsmarkedet.
 Også denne gruppe vil være personer uden andre problemer end  

 ledighed og vil kunne bringes i kontakt med arbejdsmarkedet gennem  

 erhvervsrettet eller erhvervsforberedende aktivering.
 Denne gruppe tilmeldes AF.
 3.  

  

 De  

 arbejdsmarkedsmæssigt marginaliserede personer,  

  

 dvs. de personer, der ikke  

 nødvendigvis har sociale problemer af betydning ud over ledigheden, men  

 »blot  

 «  

 har været uden arbejde i længere tid, og som er karakteriseret ved kort  

 skolegang og ingen eller ringe erhvervsuddannelse kombineret med en beskeden  

 erhvervserfaring.
For denne gruppe er udgangspunktet, at der i reglen er tale om  

 personer uden andre problemer end ledighed, hvoraf hovedparten vil kunne  

 bringes i kontakt med arbejdsmarkedet gennem erhvervsrettet eller  

 erhvervsforberedende aktivering.
For denne gruppe kan et arbejde være  

 løsningen  

 på problemet, om end enkelte først kan have brug for en vis opkvalificering.
Denne gruppe tilmeldes som hovedregel AF 4.  

  

 De socialt belastede personer,  

  

 dvs. de personer, der ud over selve  

 ledigheden har betydelige problemer af personlig og/eller familiemæssig art,  

 er  

 kriminelle, står uden socialt netværk eller mangler grundlæggende sociale  

 færdigheder og kompetencer.
For denne gruppe er udgangspunktet, at der er tale om personer  

 med andre problemer end ledighed, hvor vejen til arbejdsmarkedet går gennem  

 erhvervsforberedende eller socialt betonet aktivering.
For denne gruppe vil  

 det  

 at få et arbejde have et længere perspektiv.
Denne gruppe tilmeldes ikke AF 5.  

  

 De helbredsmæssigt belastede personer,  

  

 dvs. de personer, der ud  

 over selve ledigheden har sociale problemer kombineret med ressourcemæssige  

 vanskeligheder i form af fysiske eller psykiske helbredsproblemer, herunder  

 også alvorlige misbrugsproblemer med hensyn til alkohol eller narkotika.
For denne gruppe vil der være tale om personer med andre  

 problemer end ledighed, hvor midlet hovedsagelig vil være den socialt  

 betonede  

 aktivering eventuelt kombineret med behandlingstilbud.
For denne gruppe vil  

 det  

 at få et arbejde også gå gennem erhvervsforberedende aktivering.
 Denne gruppe tilmeldes ikke AF.
Med henblik på aktiveringsindsatsens erhvervsrettede sigte er  

 det i forbindelse med visitationen generelt meget vigtigt, at gruppen af  

 kontanthjælpsmodtagere med problemer ud over ledighed ikke kommer til at  

 omfatte personer, hvis eventuelle vanskeligheder ikke gør dem ude af stand  

 til  

 at arbejde.
Eksempelvis er det vigtigt, at indvandrere eller andre personer,  

 hvis væsentligste problem ud over ledighed er mangelfulde danskkundskaber,  

 indgår i gruppen af ledige kontanthjælpsmodtagere og således tilmeldes AF.
En  

 undervurdering af arbejdsaspektet kan fastholde sådanne i  

 forsørgelsessystemet  

 og således låse dem fast i det sociale system.
 Opdelingen i de 5 kategorier har som nævnt ud over  

 formidlingsmålet mod ordinært arbejde betydning for den aktiveringsindsats,  

 der  

 kan tilbydes, idet den vil være forskellig, alt efter om  

 kontanthjælpsmodtagerne har ledighed som problem eller har problemer ud over  

 ledighed.
Kapitel 3 De enkelte elementer i lovændringen 3.1. Pligt for kontanthjælpsmodtagere til  

 aktivt at søge arbejde Det er efter lov om aktiv socialpolitik en grundlæggende  

 betingelse for at modtage hjælp i form af kontanthjælp eller aktivering, at  

 ansøgeren opfylder sin pligt til at forsørge sig selv og sin familie.
Efter  

 lovens rådighedsregler er det derfor et krav, at den, der søger hjælpen, i  

 tilstrækkelig grad har udnyttet sine arbejdsmuligheder - dvs. står til  

 rådighed  

 for arbejdsmarkedet.
Har ansøgeren et arbejde, eller kan ansøgeren få et  

 arbejde, kan der ikke ydes hjælp.
 For i højere grad at synliggøre princippet om, at  

 kontanthjælpsmodtagere har pligt til at stå til rådighed for arbejdsmarkedet  

 er  

 det nu sådan, at kontanthjælpsmodtagere skal være aktiv arbejdssøgende.  

 Kravet  

 gælder for den gruppe af kontanthjælpsmodtagere, der får hjælp alene på grund  

 af ledighed.
Der stilles ikke specifikke krav til jobsøgningsintensiteten,  

 dvs. at modtageren inden for en given periode har pligt til at søge et  

 bestemt  

 antal stillinger.
Tilsvarende må der med hensyn til jobsøgningsmåden tages  

 hensyn til, om det inden for det pågældende område er det normale at søge  

 arbejde enten skriftligt eller personligt.
 For aktiverede bør kommunen tilrettelægge aktiveringen med en  

 sådan fleksibilitet, at det giver den aktiverede reelle muligheder for aktivt  

 at søge arbejde.
3.2. Præcisering af de gyldige grunde for en  

 kontanthjælpsmodtager til ikke at opfylde sin rådighedsforpligtelse Kontanthjælpsmodtageren og dennes ægtefælle har ikke pligt til  

 at tage imod tilbud om arbejde eller aktivering, hvis der ikke er tale om et  

 rimeligt tilbud.
Det er kommunen, der skal vurdere, om et tilbud om arbejde eller  

 aktivering er et rimeligt tilbud.
Denne vurdering skal i det enkelte tilfælde  

 ske med udgangspunkt i, hvad personen skønnes at kunne klare.
Hvis kommunen  

 derfor skønner, at kontanthjælpsmodtageren ud fra omfanget af sine ressourcer  

 og forudsætninger kan magte det konkrete tilbud, skal den pågældende tage  

 imod  

 dette - uanset karakteren af et eventuelt hidtidigt arbejde.
 Konkrete forhold med hensyn til indholdet af det tilbudte  

 arbejde kan bevirke, at rimelighedskravet ikke er opfyldt, fx hvis arbejdet  

 forudsætter kræfter, som personen ikke besidder.
Det følgende er en udtømmende opregning af de enkelte gyldige  

 grunde til ikke at opfylde rådighedsforpligtelsen.
Den omfatter følgende  

 forhold for kontanthjælpsmodtagere, der modtager hjælp alene på grund af  

 ledighed:
1.  

 	  

    

 Tilbudet er ikke et  

 rimeligt tilbud på grund af forhold vedrørende tilbudets indhold 2.  

 	  

    

 Personen har  

 helbredsmæssige problemer 3.  

 	  

    

 Personen har  

 transportmæssige problemer 4.  

 	  

    

 Personen har ikke  

 pasningsmulighed for sine børn 5.  

 	  

    

 Personen har ret til  

 frihed i forbindelse med fødsel eller adoption 6.  

 	  

    

 Personen modtager  

 støtte efter lov om social service til pasning af handicappet barn eller  

 døende  

 nærstående og efter lov om dagpenge ved sygdom eller fødsel til pasning af  

 alvorligt sygt barn 7.  

 	  

    

 Personen aftjener  

 værnepligt 8.  

 	  

    

 Tilbudet vedrører  

 produktion af krigsmateriel 9.  

 	  

    

 Tilbudet er omfattet  

 af en overenskomstmæssig konflikt.
 Herudover skal ægtefællen til en kontanthjælpsmodtager ikke  

 opfylde sin rådighedsforpligtelse, hvis ægtefællen er under uddannelse eller  

 hvis ægtefællen modtager en offentlig forsørgelsesydelse uden rådighedspligt.
Kommunen skal vurdere, om der foreligger andre forhold end de  

 ovennævnte, som kan begrunde, at modtageren eller ægtefællen ikke har pligt  

 til  

 at udnytte deres arbejdsmuligheder, men kun når modtageren tilhører den  

 gruppe  

 af kontanthjælpsmodtagere, der modtager hjælp på grund af problemer udover  

 ledighed.
Rådighedsvurderingen indeholder for denne gruppe således fortsat et  

 individuelt skøn, hvor den udtømmende liste vil være vejledende for kommunen.
3.3. Skærpede sanktionsregler ved gentagne og  

 omfattende udeblivelser fra et aktiveringstilbud De nye regler ved gentagne og omfattende udeblivelser fra et  

 aktiveringstilbud er, jf. aktivlovens § 41, ændret således, at der  

 sættes  

 ind med den samme sanktion som ved en formel afvisning, dvs. at udbetalingen  

 af  

 kontanthjælpen ophører.
Baggrunden er, at nogle  

 kontanthjælpsmodtageres fravær fra aktivering eller anden  

 beskæftigelsesfremmende foranstaltning - herunder tilbud om danskundervisning  

 -  

 har et så stort og systematisk omfang, at der er behov for at skærpe  

 sanktionsreglerne, så sanktionen i tilfælde af udeblivelser og sanktionen i  

 tilfælde af afvisning bliver ligestillet.
Hvis udeblivelserne således ikke  

 kun  

 kan betegnes som et sporadisk ustabilt fremmøde, men der derimod er tale om  

 et  

 mere omfattende og fast fraværsmønster, der giver begrundet tvivl om  

 modtagerens vilje til at deltage i aktiveringen, må udeblivelserne  

 sanktioneres  

 på samme måde som ved en afvisning af tilbudet.
3.4. Ufravigelige sanktionsregler i tilfælde af  

 udeblivelser fra aktivering De nye regler medfører en skærpelse af sanktionsreglerne og er  

 rettet imod udeblivelser fra alle former for aktivering uanset indholdet af  

 det  

 konkrete tilbud.
Kommunerne har nu pligt til at foretage fradrag i hjælpen.
De ufravigelige sanktionsregler omfatter den gruppe af  

 kontanthjælpsmodtagere, der modtager hjælp alene på grund af ledighed.
I  

 modsætning hertil er det fortsat op til kommunen at afgøre, om der i tilfælde  

 af udeblivelser skal sættes ind med sanktioner over for de  

 kontanthjælpsmodtagere,  

 der modtager hjælp på grund af problemer udover ledighed.
 Som hidtil gælder reglerne såvel den situation, hvor en person  

 udebliver i nogle timer eller hele dage, som hvor den pågældende møder op,  

 men  

 forsømmer aktiv medvirken i aktiveringen i et sådant omfang, at det må  

 sidestilles med udeblivelse.
3.5. Forhøjelse af det maksimale fradrag i  

 kontanthjælpen fra 20 til 30 procent ved udeblivelser fra aktivering Fradraget beregnes forholdsmæssigt ud fra antallet af timer, som  

 den pågældende er udeblevet fra, og sat i forhold til det samlede antal  

 timer,  

 hvori den pågældende i løbet af måneden skulle have deltaget i aktiveringen.  

 Fradraget kan højst udgøre 30 pct. af den månedlige hjælp.
 Der er ikke et konkret mål for, hvornår modtagerens udeblivelser  

 har et sådant omfang, at der reelt må siges at være tale om en afvisning af  

 tilbudet, men som retningsgivende vil et fravær på over 50 pct. i en periode  

 kunne begrunde, at sanktionen i form af standsning af kontanthjælpen tages i  

 brug.
Generelt gælder det i punkterne 3.3., 3.4., og ligeledes i dette  

 punkt, at standsning af kontanthjælpen kun kan ske, så længe muligheden for  

 at  

 benytte et tilbud består.
Det skal præciseres, at det ikke er det konkrete  

 tilbud, som den pågældende har afvist, der skal bestå.
Det er tilstrækkeligt,  

 at kommunen har et generelt aktiveringstilbud/projekt at tilbyde, i det  

 tilfælde pågældende igen ønsker at stå til rådighed.
Det bemærkes, at  

 hjælpen  

    

 - som hidtil - kan udbetales med  

 tilbagebetalingspligt, hvis pågældende afviser et tilbud og kommunen ikke har  

 et åbent tilbud til pågældende.
Kapitel 4 Klage De almindelige regler om klage over en kommunes afgørelser, som  

 er fastsat i kapitel 10 i retssikkerhedsloven, gælder også for afgørelser  

 efter  

 denne vejledning.
 Det vil sige, at de afgørelser, som kommunen træffer, kan  

 indbringes for det sociale nævn.
 Man kan også klage over rimeligheden af et tilbud om aktivering  

 eller anden beskæftigelsesfremmende foranstaltning til det sociale nævn.
Klage over en afgørelse, herunder om et aktiveringstilbud er  

 rimeligt, har ikke opsættende virkning, jf. § 72, stk. 1, i  

 retssikkerhedsloven.
Det betyder, at modtageren på trods af klagen skal tage  

 imod tilbudet for at undgå, at kommunen standser udbetalingen af hjælp.
 Formanden for det sociale nævn kan imidlertid i sådanne  

 situationer træffe en foreløbig afgørelse efter § 71, stk. 4, i  

 retssikkerhedsloven.
Det er præciseret i § 18, stk. 2, i bekendtgørelse om  

 retssikkerhed og administration på det sociale område, at sådanne klager kan  

 behandles som foreløbige formandsafgørelser.
En sådan foreløbig afgørelse  

 skal  

 snarest muligt behandles i et møde i nævnet, og det bør tilstræbes, at dette  

 sker inden for 14 dage.
