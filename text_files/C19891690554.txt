 På given foranledning og under henvisning til Amtsrådsforeningen i  

 Danmarks brev af 22. juni 1988 til samtlige forvaltningschefer ved amternes  

 undervisnings- og kulturforvaltninger skal man herved meddele, at reglerne om  

 selvstuderende (privatister over 18 år) blev ændret i forbindelse med ny  

 bekendtgørelse om folkeskolens afsluttende prøver.
 De ændrede regler indebærer - som meddelt af amtsrådsforeningen -, at  

 administrationen af betalingsordningerne nu er overgået til amterne, og at  

 henvendelse til Undervisningsministeriet, FOLKESKOLENS AFSLUTTENDE PRØVER om  

 honorarer ikke længere skal finde sted.
 Betalingsordningen for medvirken ved gennemførelse af folkeskolens  

 afsluttende prøver for forstandere, lærere og censorer fremgår af  

 Undervisningsministeriets cirkulære af juli 1988 om honorar i forbindelse med  

 afholdelse af folkeskolens afsluttende prøver for elever, der aflægger prøve  

 som privatist.
 Honoraret til eksaminator og censor udgør pr. 1. april 1989 kr. 136,75  

 pr. timer.
 P.d.v.
