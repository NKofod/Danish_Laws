Nr LSF 4 Forslag til Lov om ændring af lov om fremme af byggeriets udvikling  

 (Ændring af formålsbestemmelse, rådets størrelse og sammensætning, ophævelse  

 af repræsentantskabet) Fremsat af boligministeren (Ole Løvig Simonsen) den 27. november 1997 Vedtaget ved tredjebehandling den 27. november 1997 Lov nr. 883 af 03/12/1997 § 1 I lov nr. 229 af 19. maj 1971 om fremme af byggeriets udvikling, som  

 ændret ved lov nr. 82 af 17. februar 1988 og § 12, stk. 3, i lov nr. 1076 af  

 20. december 1995, foretages følgende ændringer:
 1. § 1 affattes således:
 » § 1. Byggeriets Udviklingsråd har til opgave at kortlægge og  

 forbedre rammebetingelserne for byggeriet og bygningsmassen.
Stk. 2. Rådet skal tilvejebringe forslag og igangsætte  

 foranstaltninger, der bl.a. fremmer 1) bygningers kvalitet, 2) byggesektorens forhold, herunder produktivitet og konkurrenceevne på  

 det nationale og internationale marked, 3) byggeprocessens organisering, 4) en effektiv bygningsdrift, 5) bæredygtighed, herunder begrænsning af byggesektorens samlede  

 ressourceforbrug, og 6) byområders kvalitet.« 2. § 2 ophæves.
 3. § 3 affattes således:
» § 3. Boligministeren udpeger rådets medlemmer, herunder  

 formanden, og træffer bestemmelse om antallet af medlemmer samt  

 udpegningsperioden.« 4. Kapitel III ophæves.
 5. § 7 affattes således:
» § 7. Rådets forretningsorden fastsættes af  

 boligministeren.« § 2 Stk. 1. Loven træder i kraft den 1. januar 1998.
 Stk. 2. Den gældende udpegningsperiode for rådets medlemmer  

 ophører den 31. december 1997. Formandens udpegningsperiode ophører dog først  

 den 31. maj 1998.
 Stk. 3. Den gældende udpegningsperiode for medlemmerne af  

 repræsentantskabet ophører den 31. december 1997.
Oprindeligt fremsat forslag § 1 I lov nr. 229 af 19. maj 1971 om fremme af byggeriets udvikling, som  

 ændret ved lov nr. 82 af 17. februar 1988 og § 12, stk. 3, i lov nr. 1076 af  

 20. december 1995, foretages følgende ændringer:
 1. § 1 affattes således:
 » § 1. Byggeriets Udviklingsråd har til opgave at kortlægge og  

 forbedre rammebetingelserne for byggeriet og bygningsmassen.
 Stk. 2. Rådet skal tilvejebringe forslag og igangsætte  

 foranstaltninger, der bl.a. fremmer:
1) bygningers kvalitet, 2) byggesektorens forhold, herunder produktivitet og konkurrenceevne på  

 det nationale og internationale marked, 3) byggeprocessens organisering, 4) en effektiv bygningsdrift, 5) bæredygtighed, herunder begrænsning af byggesektorens samlede  

 resurseforbrug, og 6) byområders kvalitet.«.
 2. § 2 ophæves.
 3. § 3 affattes således:
 » § 3. Boligministeren udpeger rådets medlemmer, herunder  

 formanden, og træffer bestemmelse om antallet af medlemmer samt  

 udpegningsperioden.«.
4. Kap.
III ophæves.
 5. § 7 affattes således:
 » § 7. Rådets forretningsorden fastsættes af  

 boligministeren.«.
§ 2 Stk. 1. Loven træder i kraft den 1. januar 1998.
 Stk. 2. Den gældende udpegningsperiode for rådets medlemmer  

 ophører den 31. december 1997. Formandens udpegningsperiode ophører dog først  

 den 31. maj 1998.
 Stk. 3. Den gældende udpegningsperiode for medlemmerne af  

 repræsentantskabet ophører den 31. december 1997.
Bemærkninger til lovforslaget Almindelige bemærkninger Byggeriets Udviklingsråd (BUR) blev etableret i 1971 ved lov nr. 229 af  

 19. maj 1971 om fremme af byggeriets udvikling.
 Baggrunden herfor var, at byggeriet havde brug for et mere  

 udviklingsfremmende klima samt en koordinering af den hidtil spredte  

 forsknings- og udviklingsindsats, hvis byggeriet skulle leve op til kravene  

 til kvalitet, produktivitet og konkurrencedygtighed.
 Rådets opgaver blev fastlagt med henblik på især at fremme den  

 teknologiske og organisatoriske udvikling i byggeriet i form af en bred  

 indsats over for struktur, produktivitet, standardisering, funktionskrav og  

 dertil hørende forskning, formidling og forsøg.
Op igennem 1980'erne var BUR's virke orienteret mod igangsættelse af  

 undersøgelser og redegørelser samt egentlige forsøgsbyggerier muliggjort  

 gennem en forsøgsbevilling.
Denne forsøgsbevilling blev ophævet den 1. januar  

 1990.
I forbindelse med ophævelsen af forsøgsbevillingen blev BURs virksomhed  

 omlagt, således at BUR i højere grad skulle foretage analyser og  

 undersøgelser m.v. på en bredere basis end den hidtidige direkte støtte til  

 enkeltprojekter.
Dette afspejlede en tendens i den offentlige  

 erhvervspolitik, der i disse år i højere grad blev drejet hen mod den brede  

 erhvervspolitik omkring rammebetingelser modsat den tidligere fokusering på  

 enkeltprojekter.
Fra begyndelsen af 1990'erne har BUR udarbejdet strategiplaner vedrørende  

 byggeriets forhold med et 2-årigt perspektiv.
Af hovedområder fra den seneste  

 strategiplan (1996-1998) kan nævnes øget produktivitet, forbedret økologisk  

 balance og forbedret kvalitet.
 Med boligministerens etablering af »Byggepolitisk Forum« i  

 foråret 1995 er der etableret et samarbejds- og kontaktorgan mellem  

 Boligministeriet og byggebranchens organisationer, hvor byggeriets  

 konjunktursituation og dennes sammenhæng med regeringens aktuelle og kommende  

 bygge- og boligpolitik diskuteres.
Det er regeringens vurdering, at der samtidig hermed skal igangsættes  

 udviklingsinitiativer i byggesektoren, som ikke er konjunkturafhængige.
Som  

 led i denne opprioritering af den erhvervsmæssige profil inden for  

 Boligministeriets ressort foreslås det, at BUR skal være et egentligt  

 rådgivende organ for boligministeren og Boligministeriet på basis af to  

 aktiviteter:
- Aktiviteter som »tænketank« omkring generelle byggepolitiske  

 emner og disses omsætning i praksis (økologi, bæredygtighed, arkitektur,  

 kvalitet, effektivitet, konkurrenceevne m.v.), og - aktiviteter i form af »værtsskab« for diverse analyse- og  

 udviklingsopgaver, som ministeriet og byggesektoren kunne ønske gennemført,  

 d.v.s. en indsats i forbindelse med at formulere, styre og evaluere  

 forskningsprojekter og formidlingsopgaver.
Rådets fremtidige funktion vil indebære et behov for tilførsel af  

 resurser.
Det påtænkes derfor at udvide antallet af rådets medlemmer fra de  

 nuværende 7 til 8-10 inkl. formanden.
En sådan udvidelse og dermed styrkelse  

 af rådet indebærer samtidig, at der ikke længere i samme omfang som hidtil  

 vil være behov for det formelle høringsorgan, som rådets repræsentantskab  

 udgør.
Dette foreslås derfor nedlagt.
 For at sikre rådets uafhængighed er det besluttet, at  

 sekretariatsfunktionen administrativt flyttes fra Boligministeriets  

 departementet til Statens Byggeforskningsinstitut (SBI). Dette indebærer  

 samtidig, at sekretariatet får en tættere tilknytning til et forskningsmiljø.
 Lovforslaget indeholder følgende hovedelementer: Ændring af lovens  

 formålsbestemmelse, rådets størrelse samt afskaffelse af repræsentantskabet.
Økonomiske konsekvenser Forslaget skønnes ikke at have økonomiske konsekvenser for det offentlige.
Administrative konsekvenser Forslaget skønnes ikke at have administrative konsekvenser.
Erhvervsøkonomiske konsekvenser Forslaget tager som nævnt sigte på at styrke den offentlige indsats for  

 skabelse af gode rammebetingelser for byggesektoren.
Det er således tanken,  

 at rådet som rådgiver for boligministeren og Boligministeriet skal stille  

 forslag til en forbedret organisering af byggeprocessen samt effektiv  

 anvendelse af de teknologiske muligheder på området.
 Det forventes, at forslaget herved vil skabe grundlag for en øget indsats  

 på en række væsentlige områder, herunder f.eks. entreprise- og udbudsformer,  

 samarbejde mellem byggeriets parter, styrkelse af bygherrerollen m.v.  

 Forslaget vil hermed kunne bidrage til en øget produktivitet i byggesektoren  

 og dermed til en fastholdelse og styrkelse af sektorens internationale  

 konkurrencedygtighed.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Det foreslås at ændre rådets formålsbestemmelse.
Rådets virksomhed har hidtil været koncentreret om nybyggeri.
Det  

 foreslås, at den udvides til ligeledes at omfatte den eksisterende  

 bygningsmasse, d.v.s. bygningsdrift, boligforbedring og bygningsrenovering  

 m.v.
 Forslaget om, at rådet skal beskæftige sig med byggeriets rammebetingelser  

 er en følge af, at den offentlige indsats - som BUR skal rådgive om - i disse  

 år ændres fra direkte indgreb og reguleringer til at skabe rammer, som  

 byggesektoren selv kan udvikle sig inden for.
 Et væsentligt indsatsområde skal fortsat være byggesektorens forhold og  

 byggeriets produktivitet og kvalitet.
Det foreslås, at rådet generelt skal beskæftige sig med byggeriets  

 stilling på det internationale marked.
Forslaget skal ses på baggrund af, at  

 den danske byggesektor har vundet indpas på en række udenlandske markeder.  

 Det er nødvendigt at bevare og styrke sektorens produktivitet og  

 konkurrencedygtighed.
Heri ligger, at der ikke alene er tale om byggeeksport,  

 men også om dansk byggeris muligheder og hele stilling på et hjemmemarked,  

 der bliver mere fælleseuropæisk og bl.a. præget af EU's udbudsdirektiver.
Under indsatsområderne hører også brugen og udviklingen af den  

 teknologiske service, erfaringsformidling og informationsteknologien i alle  

 dens former, f.eks.
EDI (elektronisk dokumentudveksling) og CIS-CAD  

 (koordineret informationssystem og computer aided design). Herved bliver  

 informationsteknologien et aktivt instrument i byggeprocessen som led i  

 byggeriets udvikling.
Det foreslås, at BUR's virksomhed også skal omfatte organiseringen af  

 byggeprocessen.
Begrebet dækker over en lang række forhold som f.eks.  

 entreprise- og udbudsformer, samarbejde mellem byggeriets parter, modvirkning  

 af uoverensstemmelser og styrkelse af bygherrerollen og dermed af byggeriets  

 efterspørgselsside.
Det foreslås, at bygningers kvalitet som hidtil hører med til rådets  

 opgaver.
Bygningers kvalitet udgør et meget bredt område, eksempelvis  

 arkitektur, funktionskvalitet, økologi, bæredygtighed med henblik på at  

 begrænse byggesektorens samlede resurseforbrug, bygningsdeles levetider,  

 kvalitetssikring, herunder af projektmaterialet.
Det bemærkes, at økologisk  

 bæredygtige løsninger i denne sammenhæng skal have særlig opmærksomhed.
Rådets virkefelt foreslås udvidet til også at omfatte byområder.
Dette  

 ligger i forlængelse af det helhedsorienterede arbejde med byernes  

 problemstillinger, som foregår i Boligministeriets regi.
Eksempler herpå er -  

 foruden byfornyelsen - arbejdet i Regeringens Byudvalg, kvarterløftarbejdet  

 og det boligsociale arbejde.
 Endelig bemærkes, at forsøgsvirksomhed som hidtil vil være blandt de  

 forslag og foranstaltninger, som rådet kan sætte ind med.
Til nr. 2 Efter den gældende lovs § 2 indhenter boligministeren indstilling fra  

 rådet om fordelingen af statslige tilskud, herunder tilskud fra statslige  

 fonds til formål som nævnt i den gældende lovs § 1.
 I forbindelse med den offentlige forskningsindsats er der bl.a. etableret  

 et forskningsudvalg for byer og byggeri, der som en af sine opgaver skal  

 bidrage ved behandling af ansøgninger om støtte.
 Hertil kommer, at den erhvervspolitiske udvikling har medført, at hvor de  

 statslige tilskudsaktiviteter tidligere var fokuseret på enkeltprojekter, er  

 de nu i langt højere grad fokuseret på mere helhedsorienterede  

 rammeprojekter.
 Endelig har der i Boligministeriets regi siden midten af 1980'erne været  

 nedsat et rådgivende udvalg, som bl.a. udarbejder forslag til overordnede  

 prioriteringer af ministeriets bevillinger til forsknings-, udviklings- og  

 forsøgsprojekter.
 På denne baggrund foreslås bestemmelsen ophævet.
Til nr. 3 Det foreslås, at boligministeren udpeger og træffer bestemmelse om  

 antallet af rådets medlemmer samt udpegningsperioden.
Det påtænkes at udvide det nuværende medlemstal på 7 medlemmer (inkl.  

 formanden) til 8-10 medlemmer (inkl. formanden). Denne udvidelse skal dels  

 ses i lyset af behovet for at øge rådets resurser som følge af rådets  

 fremtidige funktion dels ud fra et ønske om at tilføre rådet flere  

 synsvinkler.
Boligministeren bemyndiges til at fastsætte antallet af  

 medlemmer af rådet.
Derved opnås en fleksibilitet, der gør, at rådet alt  

 afhængig af aktivitetsbehovet - set i lyset af den aktuelle udvikling i  

 byggeriet og konjunktursituationen - kan udvides eller indskrænkes.
 Udpegningsperioden påtænkes fortsat at være 4-årig.
 Ved udpegning af medlemmerne vil der som hidtil blive tilstræbt en  

 repræsentation af bygherreinteresser, udviklings- og analyseinstitutioner  

 samt byggeriets virksomheder, uden at der dog er tale om partsrepræsentanter.  

 Samtidig vil BUR's fremtidige rolle som »tænketank« og som  

 »vært« for diverse analyse- og udviklingsopgaver som nævnt  

 forudsætte tilførsel af øget analysekraft samt øgede muligheder for  

 sammenspil mellem virksomheder og bygherrer.
Til nr. 4 Det foreslås at ophæve det fælles repræsentantskab for rådet og SBI med  

 virkning fra den 1. januar 1998.
Forslaget skal, for så vidt angår BUR, ses i sammenhæng med forslaget om  

 udvidelsen - og dermed styrkelsen - af rådet.
Der skønnes derfor ikke længere  

 i samme omfang som hidtil at være behov for et formelt høringsforum for  

 rådets virksomhed.
Hertil kommer, at rådet fortsat vil anvende de mere  

 uformelle høringsmuligheder via debatmøder m.v.
Med hensyn til SBI bemærkes, at i 1988 udvidede og styrkede man  

 bestyrelsen fra 5 medlemmer (inkl. formanden) til 9 medlemmer (inkl.  

 formanden). I forbindelse med, at SBI pr. 1. januar 1996 blev omfattet af lov  

 nr. 1076 af 20. december 1995 om sektorforskningsinstitutioner, blev  

 bestyrelsen endeligt udvidet til i alt 10 medlemmer (inkl. formanden). På  

 denne baggrund skønnes der heller ikke længere at være behov for et  

 repræsentantskab for SBI.
SBI vil fortsat have mulighed for mere uformelle  

 høringsmuligheder via etablering af »netværk« m.v.
Til nr. 5 Forslaget er en konsekvens af forslaget om ophævelse af  

 repræsentantskabet, jf. forslagets § 1, nr. 4.
Til § 2 Det foreslås, at loven træder i kraft den 1. januar 1998.
 På baggrund af forslaget om at udvide antallet af rådets medlemmer findes  

 det samtidig hensigtsmæssigt at give boligministeren mulighed for at lade  

 sammensætningen af et nyt udviklingsråd afspejle rådets fremtidige rolle.
 Det foreslås derfor, at udpegningsperioden for medlemmerne udløber ved  

 lovens ikrafttræden.
 Den gældende udpegningsperiode for 4 medlemmer af rådets medlemmer udløber  

 den 31. juli 1998. De øvrige 2 medlemmers udpegningsperiode udløber den 15.  

 november 1999.
 Af hensyn til kontinuiteten i rådets arbejde og overgangen til en ny  

 sammensætning af rådet foreslås det, at formanden fortsætter indtil udløbet  

 af den nuværende udpegningsperiode, som udløber den 31. maj 1998.
 Som konsekvens af lovforslagets § 1, nr. 4, om ophævelse af det fælles  

 repræsentantskab for SBI og BUR med virkning fra den 31. december 1997  

 foreslås det, at udpegningsperioden for repræsentantskabets medlemmer ophører  

 ved lovens ikrafttræden.
 Den gældende udpegningsperiode for medlemmerne af repræsentantskabet  

 udløber den 31. januar 2001.
Skriftlig fremsættelse (8. oktober 1997) Boligministeren (Ole Løvig Simonsen):
 Jeg tillader mig herved for Folketinget at fremsætte:
 Forslag til lov om ændring af lov om fremme af byggeriets udvikling.  

 (Ændring af formålsbestemmelse, rådets størrelse og sammensætning, ophævelse  

 af repræsentantskabet).
(Lovforslag nr.
L 4).
Byggeriets Udviklingsråd (BUR) blev oprettet i 1971 ved lov nr. 229 af 19.  

 maj om fremme af byggeriets udvikling.
Baggrunden herfor var, at byggeriet  

 havde brug for et mere udviklingsfremmende klima samt en koordinering af den  

 hidtil spredte forsknings og udviklingsindsats, hvis byggeriet skulle leve op  

 til kravene til kvalitet, produktivitet og konkurrencedygtighed.
Rådets  

 opgaver blev fastlagt med henblik på især at fremme den teknologiske og  

 organisatoriske udvikling i byggeriet i form af en bred indsats over for  

 struktur, produktivitet, standardisering, funktionskrav og dertil hørende  

 forskning, formidling og forsøg.
Som led i opprioriteringen af den erhvervsmæssige profil inden for  

 Boligministeriets ressort foreslås det, at BUR skal være et egentligt  

 rådgivende organ for boligministeren og Boligministeriet på basis af to  

 aktiviteter.
Det foreslås dels, at BUR skal fungere som »tænketank«  

 omkring generelle byggepolitiske emner og omsætning heraf i praksis (økologi,  

 bæredygtighed, arkitektur, kvalitet, effektivitet, konkurrenceevne m.v.).  

 Endvidere foreslås det, at BUR skal være vært for diverse analyse og  

 udviklingsopgaver, som ministeriet og byggesektoren ønsker gennemført.
Da BUR's fremtidige funktion vil indebære et behov for tilførsel af  

 resurser, påtænkes det at udvide antallet af rådets medlemmer fra de  

 nuværende 7 til 810 inkl. formanden, alt afhængig af aktivitetsbehovet set i  

 lyset af den aktuelle udvikling i byggeriet.
Som følge af den foreslåede  

 udvidelse og dermed styrkelse af rådet vil der ikke længere i samme omfang  

 som hidtil være behov for rådets repræsentantskab, der udgør det formelle  

 høringsorgan, hvorfor dette foreslås nedlagt.
For at sikre rådets  

 uafhængighed er det samtidig besluttet, at sekretariatsfunktionen  

 administrativt flyttes fra Boligministeriets departement til Statens  

 Byggeforskningsinstitut.
 Forslaget skønnes ikke at have økonomiske og administrative konsekvenser  

 og har ingen miljømæssige konsekvenser, ligesom det ikke indeholder EUretlige  

 aspekter.
 For så vidt angår de erhvervsøkonomiske konsekvenser, forventes forslaget  

 at kunne bidrage til en øget produktivitet i byggesektoren og dermed til en  

 fastholdelse og styrkelse af sektorens internationale konkurrencedygtighed.
 Idet jeg i øvrigt henviser til lovforslaget og de bemærkninger, der  

 ledsager det, skal jeg anbefale forslaget til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 229 af 19. maj 1971 om fremme af byggeriets udvikling, som  

 ændret ved lov nr. 82 af 17. februar 1988 og § 12, stk. 3, i lov nr. 1076 af  

 20. december 1995, foretages følgende ændringer:
 1. § 1 affattes således:
 » § 1. Byggeriets Udviklingsråd har til opgave at kortlægge og  

 forbedre rammebetingelserne for byggeriet og bygningsmassen.
 Stk. 2. Rådet skal tilvejebringe forslag og igangsætte  

 foranstaltninger, der bl.a. fremmer:
1) bygningers kvalitet, 2) byggesektorens forhold, herunder produktivitet og konkurrenceevne på  

 det nationale og internationale marked, 3) byggeprocessens organisering, 4) en effektiv bygningsdrift, 5) bæredygtighed, herunder begrænsning af byggesektorens samlede  

 resurseforbrug, og 6) byområders kvalitet.«.
 § 1. Der oprettes et byggeriets udviklingsråd med den opgave at  

 fremme foranstaltninger, der kan øge byggeriets kvalitet og produktivitet  

 samt dets konkurrencedygtighed på et internationalt marked.
Stk. 2. Som et led i sit arbejde skal rådet virke for, at forudsætningerne for byggeriets fremtidige udvikling og  

 struktur og for eksport af byggeri klarlægges, at produktiviteten i alle byggeprocessens led øges, at der gennemføres teknisk, økonomisk og andet forsknings- og  

 udviklingsarbejde samt norm-, standardiserings-, typiserings-, prøvnings- og  

 godkendelsesarbejde vedrørende byggeriet, at det opstilles funktionskrav og gennemføres forsøgs- og  

 prototypebyggeri af betydning for byggeriets udvikling, og at forsknings- og udviklingsresultater vedrørende byggeri udbredes  

 og udnyttes.
 Stk. 3. Rådet kan etablere særlige bistands-organer til hjælp ved  

 udførelsen af sit arbejde.
 2. § 2 ophæves.
 § 2. Boligministeren indhenter indstilling fra rådet om  

 fordelingen af statslige tilskud, herunder tilskud fra statslige fonds, til  

 formål som nævnt i § 1.
 3. § 3 affattes således:
 » § 3. Boligministeren udpeger rådets medlemmer, herunder  

 formanden, og træffer bestemmelse om antallet af medlemmer,  

 udpegningsperioden samt rådets sammensætning.«.
§ 3. Rådet består af 6 medlemmer foruden formanden.
Formanden og  

 de øvrige med-lemmer udpeges af boligministeren for 4 år ad gangen.
Formanden  

 for repræsentantskabet, jfr. § 6, og i hans forfald næstformanden deltager i  

 rådets møder uden stemmeret.
4. Kap.
III ophæves.
Kap.
III.
Repræsentantskab § 6. Til at følge arbejdet i byggeriets udviklingsråd og statens  

 byggeforskningsinstitut oprettes et repræsentantskab på 60 medlemmer, der  

 udpeges af boligministeren for 4 år ad gangen.
 Stk. 2. Ved sammensætningen af repræsentantskabet skal tilstræbes  

 passende reræsentation for kredse, som aktivt kan deltage i byggeriets  

 udvikling, og som kan drage nytte af denne.
 Stk. 3. Repræsentantskabet vælger selv sin formand og næstformand.
 Stk. 4. Formanden indkalder repræsentantskabet til møde to gange  

 årligt, og i øvrigt når han finder anledning dertil, eller 1/3 af  

 repræsentantskabets medlemmer skriftligt fremsætter anmodning herom til  

 drøftelse af et eller flere angivne emner.
 Stk. 5. Repræsentantskabet kan fremkom-me med henstillinger  

 vedrørende rådets og instituttets virksomhed og foreslå opgaver for rådet  

 eller instituttet. Årsregnskaber for rådet og instituttet forelægges  

 repræsentantskabet.
 5. § 7 affattes således:
 » § 7. Rådets forretningsorden fastsættes af  

 boligministeren.«.
 § 7. Forretningsordener for rådet og repræsentantskabet samt  

 nærmere regler om rådets og repræsentantskabets virksomhed fastsættes af  

 boligministeren.
§ 2 Stk. 1. Loven træder i kraft den 1. januar 1998.
 Stk. 2. Den gældende udpegningsperiode for rådets medlemmer  

 ophører den 31. december 1997. Formandens udpegningsperiode ophører dog først  

 den 31. maj 1998.
 Stk. 3. Den gældende udpegningsperiode for medlemmerne af  

 repræsentantskabet ophører den 31. december 1997.
