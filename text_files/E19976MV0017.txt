Q.1 Registrering § 66 Q.2 Regnskab § 67 Q.3 Angivelse Q.4 Betaling m.v.
Betalingsfrist § 68, stk.3 Q.5 Kreditbegrænsning/Sikkerhedsstillelse/Nægtelse af  

 registrering Q.6 Andre særlige bestemmelser Generelt §§ 66-68 Loven fastsætter nogle særlige regler for virksomheder inden for landbrug  

 og fiskeri m.v.
Disse virksomheder registreres i et særligt register -  

 landbrugsregistret - med henblik på at yde virksomheden en længere frist til  

 at angive momstilsvaret og en længere frist til betaling.
Virksomheder i landbrugsregistret er principielt omfattet af lovens  

 almindelige bestemmelser.
Der er dog i nogle tilfælde fastsat særlige  

 bestemmelser, der må betragtes som forenklingsbestemmelser.
Q.1 Registrering § 66 Hvis der udelukkende drives virksomhed med jordbrug, husdyrbrug, gartneri,  

 frugtavl, skovbrug, fiskeri eller pelsdyravl registreres virksomheden i et  

 særligt register for landbrug og fiskeri m.v.
Virksomheden kan registreres i landbrugsregistret selv om virksomheden  

 også sælger andre varer og momspligtige ydelser, der ikke hidrører fra den  

 registrerede landbrugs- eller fiskerivirksomhed mv., når dette andet salg  

 ikke overstiger 20.000 kr. årligt.
Det samme gælder, selv om virksomheden i  

 øvrigt i mindre omfang leverer naturprodukter fra ejendommens område (f.eks.  

 grus og tørv) eller leverer momspligtige ydelser, hvortil virksomhedens  

 driftmidler mv. benyttes.
Som vejledende regel er det fastsat, at den årlige  

 omsætning ved salg af naturprodukterne samt de nævnte ydelser kan udgøre  

 indtil 1/3 af virksomhedens samlede omsætning, dog højst 150.000 kr., uden at  

 det får konsekvenser for virksomhedens registrering i landbrugsregistret.
 Virksomhed med "bondegårdsferie" og salg af el fra egen  

 vindmølle sidestilles med leverancer af momspligtige ydelser, hvortil  

 virksomhedens driftmidler m.v. benyttes.
 Hvis ejeren af en virksomhed i landbrugsregistret tillige driver  

 virksomhed inden for byerhverv og salget overstiger kr. 20.000 årligt  

 registreres den pågældende virksomhed under et i registret for byerhverv.  

 Føres der et særskilt regnskab for virksomheden med landbrug og fiskeri m.v.,  

 kan denne del af virksomheden registreres for sig i det særlige  

 landbrugsregister, uanset omfanget af den del af virksomheden, der optages i  

 byregistret jf. reglerne om delregistrering, se M.1.4.
Bortforpagtere og udlejere af landbrugsvirksomheder (ejendomme og  

 eventuelle driftmidler), der er frivillig registreret, vil kunne optages i  

 landbrugsregistret.
Ved frivillig registrering for udlejning af  

 landbrugsejendomme til anden anvendelse end landbrug (f.eks.. udstillings-  

 eller lagerlokaler) kan virksomheden forblive i landbrugsregistret, såfremt  

 den årlige omsætning ved udlejning sammen med anden omsætning, der  

 principielt medfører registrering i byregistret, ikke overstiger 1/3 af  

 virksomhedens samlede omsætning, dog højst 150.000 kr. årligt.
Q.1.1 Landbrugsregistret Alle landbrugsvirksomheder (jordbrug og husdyrbrug) optages i  

 landbrugsregistret, herunder bl.a.:
- hønserier, - ornecentraler, - tyrestationer, - gartnerier, planteskoler og frugtplantager, dvs. virksomheder, der avler  

 frugt, grøntsager og blomster, eller som fremdriver planter, - pelsdyravl, herunder slagtning (pelsning) af dyr fra egen bedrift, - biavl, - stutterier, - drift af vandingssystemer for landbrugsjord, herunder landvindings  

 pumpe- og digelag, - salg af vildt i tilknytning til udlejning af jagtrettigheder.
 Virksomheder inden for skovbrug, herunder bl.a.:
- plantagedrift, - småskovsskovridere, for så vidt angår de ydelser (salgsformidling,  

 arbejdsledelse m.v.), de afsætter til skovejere, - småskovsforeninger for så vidt angår de ydelser (konsulentbistand),  

 foreningen afsætter til skovejere.
 Virksomheder inden for fiskeri, herunder bl.a. dambrug.
Q.1.2 Byregistret Følgende virksomheder skal optages i byregistret, medmindre virksomheden  

 udøves i tilknytning til landbrug m.v., og omsætningen kun er af mindre  

 omfang:
- anlægsgartnerier (anlæg, tilplantning og vedligeholdelse af haver m.v.), - "bondegårdsferie" (ophold med pension på landbrugsejendom), - dyrlæger, - fiskeauktioner, - hestepensioner (herunder virksomhed med fodring, pasning og træning af  

 heste), - hjemmeslagtere, - hundekenneler, - landbrugsforeninger, herunder kvæg- og svinekontrolforeninger samt  

 regnskabs- og konsulentvirksomhed, - landbrugsmaskinstationer m.v., - pelsberedning m.v., herunder slagtning (pelsning), - rideskoler, - råstofudvinding, f.eks. gravning af ler, grus og sten m.v.
- vindmøller Virksomheder, der er omfattet af ordlyden i lovens § 66, stk. 1, kan  

 undlade at lade sig registrere i henhold til bestemmelsen, og i stedet lade  

 sig registrere efter lovens almindelige regler.
Q.2 Regnskab § 67 Virksomheder, der er registreret som landbrug og fiskeri m.v., kan føre  

 momsregnskabet på grundlag af periodiske opgørelser fra leverandører og  

 aftagere.
Opgørelsen skal indeholde de oplysninger, der er fastlagt i § 52,  

 stk. 1, se N.2.2, og må kun omfatte indkøb eller afsætning, der vedrører en  

 enkelt af virksomhedens momsperioder.
Det er endvidere en forudsætning, at de  

 periodiske opgørelser indeholder de samme oplysninger som fakturaer, se  

 N.2.3.
 Bestemmelsen er en lempelse fra de almindelige regler om regnskabsførelse,  

 idet virksomheden kan føre regnskab på grundlag af periodiske opgørelser  

 (uge, måned eller halvårlig) fra leverandører og aftagere i stedet for at  

 anvende de enkelte fakturakopier og afregningsbilag.
Q.3 Angivelse Angivelsesfrist § 68, stk. 1 Virksomheder, der er registreret i landbrugsregistret, skal senest den 20.  

 i den tredje kalendermåned efter udløbet af en momsperiode indsende  

 momsangivelse.
 Angivelsen skal indeholde de samme oplysninger som øvrige virksomheder jf.  

 § 56, stk. 1, se P.1.1.
 Angivelsen skal dog afgives på en særlig blanket, der udsendes fra Told  

 Skat til virksomhederne ved udgangen af momsperioden.
Angivelsen skal være underskrevet af den, der tegner virksomheden eller en  

 af virksomheden dertil befuldmægtiget.
Fuldmagtsforholdet skal kunne  

 dokumenteres over for Told Skat ved forevisning af en fuldmagtserklæring  

 el.lign.
 Virksomheder, der ved momsperiodens udløb ikke har modtaget blanketten,  

 skal selv rette henvendelse til Told Skat.
Momsperioden § 68, stk. 2 Momsperioden er første og anden halvdel af kalenderåret.
For virksomheder,  

 der fører driftsregnskab og benytter et andet regnskabsår end kalenderåret,  

 er momsperioden dog første og anden halvdel af regnskabsåret.
 Hvis virksomheden ønsker at ændre regnskabsår eller at påbegynde førelse  

 af driftsregnskab med andet regnskabsår end kalenderåret, skal meddelelse  

 herom indsendes til Told Skat senest 1 måned før ændringen iværksættes.
Virksomheden skal indsende angivelse for hver momsperiode, selv om der  

 ikke skal indbetales moms, fordi afgiftstilsvaret er 0, eller fordi den  

 indgående moms overstiger den udgående moms.
I sidstnævnte tilfælde skal  

 momstilsvaret tydeligt markeres med et minus.
 Ved for sen angivelse forhøjes virksomhedens momstilsvar, se P.1.3.
Q.4 Betaling m.v.
Betalingsfrist § 68, stk.3 Indbetaling og bagatelgrænse § 68, stk. 4 Momstilsvaret opkræves i 2 lige store rater. 1. rate forfalder den 1. i  

 den 6. måned og 2. rate den 1. i den 9. måned efter momsperiodens udløb.
 Beløbet skal indbetales senest 10 dage efter det er forfaldet til  

 betaling.
Momsen indbetales ved anvendelse af de af Told Skat udsendte  

 rateindbetalingskort, der udskrives med hele kroner.
Er momsen for en periode  

 mindre end 50 kr. opkræves beløbet ikke.
Betales der med check direkte til en told- og skatteregion, skal den  

 øverste del af indbetalingskortet sendes med.
Hvis der ønskes kvittering,  

 skal hele indbetalingsskortet sendes med.
 For afmeldte virksomheder er forfaldstidspunktet og betalingsfristen den,  

 der er gældende for den momsperiode, i hvilken virksomheden er afmeldt.
Hvornår betalingen er rettidig er nærmere beskrevet under P.2.1 Renter § 68, stk. 5 Betales momsen ikke rettidigt, skal der betales renter, se P.2.2.
Bestemmelserne i § 57, og § 59, stk. 1 (angivelses - og  

 betalingsbestemmelserne), skal ikke anvendes for virksomheder i landbrugsregistret.
 Tilbagebetaling af negativt afgiftstilsvar m.v.
 Reglerne er nærmere beskrevet under P.7.
 Efter § 63, stk. 3 kan modregning af et negativt afgiftstilsvar også ske,  

 selvom et skyldigt beløb ikke er forfaldent til betaling.
 For virksomheder inden for landbrug og fiskeri m.v, betyder dette  

 følgende:
 Eksempel:
Da 2. rate for 2. halvår 1996 først skal betales den 10. september 1997  

 kan Told Skat modregne de 25.000 kr. i det negative afgiftstilsvar for 1.  

 halvår 1997 før udbetalingen.
Q.5 Kreditbegrænsning/Sikkerhedsstillelse/Nægtelse af registrering Ordningen går ud på, at Told Skat efter nærmere fastsatte objektive  

 kriterier og for nye virksomheder tillige skønsmæssige skal sanktionere efter  

 en gradueret skala overfor virksomheder, der misbruger pligten til at opkræve  

 A-skat, AM-bidrag og moms for det offentlige.
Ordningen gælder tillige nye  

 virksomheder, hvor personerne bag virksomheden tidligere har misbrugt  

 førnævnte pligt.
 Ordningen gælder således i varierende omfang for såvel igangværende  

 virksomheder, dvs. registrerede virksomheder, som for virksomheder, der  

 anmelder sig til registrering.
 Ordningen er nærmere beskrevet under P.5.
Q.6 Andre særlige bestemmelser I momsbekendtgørelsens § 14 er fastsat de nærmere regler for beregning af  

 moms af eget forbrug.
Standardbeløb for produkter, der udtages fra bedriften til eget forbrug,  

 herunder kost til folkehold, offentliggøres hvert år i et cirkulære fra Told-  

 og Skattestyrelsen.
Beløbene svarer til de satser Ligningsrådet har fastsat  

 for de pågældende år, se nærmere G.4.
Halmfyringsanlæg Der skal heller ikke beregnes moms af værdien af den halm, en bedrift selv  

 har produceret, og som anvendes i eget halmfyringsanlæg.
 Opgørelse af fradragsret for købsmoms vedrørende drift af de omhandlede  

 anlæg foretages på grundlag af forholdet mellem erhvervsmæssig og privat  

 anvendelse, efter reglerne i § 38, om delvis fradragsret, se J.2.
For så vidt angår momsfradrag for installation af halmfyringsanlæg m.v.,  

 se J.2.2.3 Indkøb af hønsefoder Moms af hønsefoder, der indkøbes af en landbrugsvirksomhed, der ikke har  

 salg af fjerkræ og æg, kan medregnes til købsmomsen, hvis bedriften afregner  

 moms af eget forbrug af fjerkræ (herunder æg) efter standardsatserne i  

 momsbekendtgørelsens § 14.
Bondegårdsferie Den hidtidige særregel om opgørelse af moms i virksomheder med  

 "bondegårdsferie" er ophævet med virkning fra 1. januar 1996, se  

 D.11.8.
Tilkørselsveje Moms af vedligeholdelse af veje, der anvendes til kørsel både til  

 driftsbygninger og beboelsesbygninger, kan medregnes til købsmomsen med 2/3,  

 jf. § 40.
 Bestemmelsen skal ses på baggrund af, at der efter de almindelige regler  

 er fuld fradragsret for en vej, der udelukkende benyttes til kørsel til  

 driftsbygninger, og ingen fradragsret for en vej, der udelukkende benyttes  

 til kørsel til beboelsesbygninger.
