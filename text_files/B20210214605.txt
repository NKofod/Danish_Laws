Bekendtgørelse om ændring af bekendtgørelse om tilskud til praktikplads i skibe § 1 I bekendtgørelse nr. 794 af 18. juni 2018 om tilskud til praktikplads i skibe, som ændret ved bekendtgørelse nr. 1561 af 3. november 2020, foretages følgende ændringer:
 1. Indledningen affattes således:
»I medfør af § 17 og § 23 a i lov om maritime uddannelser, jf. lovbekendtgørelse nr. 781 af 8. august 2019, fastsættes efter bemyndigelse i henhold til § 1, nr. 59, 68 og 69, i bekendtgørelse nr. 1229 af 9. juni 2021 om delegation af uddannelses- og forskningsministerens beføjelser til Uddannelses- og Forskningsstyrelsen:« 2. I § 1 indsættes som stk. 4:
»Stk. 4. Tilskud til praktikpladser i skibe udgør statsstøtte i medfør af artikel 107, stk. 1, i Traktaten om Den Europæiske Unions funktionsmåde.
Støtteordningen er anmeldt til Europa-Kommissionen i henhold til Kommissionens forordning nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108 (den generelle gruppefritagelsesforordning), EU-Tidende 2014, nr.
L 187, s. 1, og administreres i overensstemmelse hermed.« 3. Overskriften før § 8 ophæves.
 4. § 8 affattes således:
 »§ 8. Uddannelses- og Forskningsstyrelsen kan yde tilskud til praktik, der afvikles på danske rederiers skibe under udenlandsk flag.
Stk. 2. Hvis skibet er registret i et land uden for EU, kan styrelsen kun yde støtte med op til 50 pct. af de støtteberettigede omkostninger angivet i § 1, stk. 2.« § 2 Bekendtgørelsen træder i kraft den 1. januar 2022.
