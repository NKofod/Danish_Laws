 I medfør af § 10, stk., 2, 3, 4, 5, 6 og 7, § 12, § 13 samt § 16, stk.4, i  

 lov om erhvervsfremme, jf. lovbekendtgørelse nr. 323 af 25. april 1996,  

 fastsættes:
Afgrænsning og definitioner § 1.  Denne bekendtgørelse finder anvendelse på  

 virksomheder, d.v.s. private og offentlige selskaber, institutioner,  

 institutter, organisationer mv., der ansøger om akkreditering, eller som er  

 akkrediteret af Dansk Akkreditering, DANAK, Erhvervsfremme Styrelsen,  

 herefter DANAK, til at foretage certificering og inspektion, med undtagelse  

 af certificering af miljøstyringssystemer.
 Stk. 2.  Bekendtgørelsen finder endvidere anvendelse på  

 personer, der ansøger en akkrediteret certificeringsvirksomhed som nævnt i  

 stk. 1 om certificering, eller som er certificeret af en sådan virksomhed,  

 såfremt de pågældende personer har en betydelig forfalden gæld til det  

 offentlige, jf. § 12.
 § 2.  Ved certificering forstås konstatering og  

 attestering af, om et nærmere identificeret produkt, en service- eller  

 tjenesteydelse, et system eller en persons kvalifikationer opfylder angivne  

 standarder eller andre specificerede krav.
 § 3.  Ved inspektion forstås uvildig undersøgelse af  

 et produkts udvikling og konstruktion, et produkt, en serviceydelse, en  

 proces incl. personale, faciliteter, teknologi og metodik eller et anlæg og  

 bestemmelse af disses overensstemmelse med specifikke eller generelle krav.
 § 4.  Ved akkrediteret certificering og akkrediteret  

 inspektion forstås i denne bekendtgørelse certificering henholdsvis  

 inspektion, foretaget af en af DANAK akkrediteret virksomhed.
Akkreditering af virksomheder § 5.  Akkreditering af virksomheder til at certificere  

 eller til at foretage inspektion foretages af DANAK og meddeles for en  

 periode på indtil 5 år.
 Stk. 2.  I forskrifter, som udstedes af DANAK i  

 tilslutning til denne bekendtgørelse, fastsættes de nærmere vilkår for  

 akkreditering.
 Stk. 3.  For at blive akkrediteret og opretholde  

 akkrediteringen skal ansøgere såvel som akkrediterede virksomheder, jf. § 1,  

 stk. 1, foruden bestemmelserne i denne bekendtgørelse opfylde vilkårene i de  

 forskrifter, som udstedes i medfør af stk. 2.
 Stk. 4.  Endvidere skal akkrediterede virksomheder  

 opfylde vilkår, givet ved akkrediteringen, jf. § 10, stk 3.
 Stk. 5.  I særlige tilfælde kan akkreditering meddeles  

 på vilkår, der afviger fra reglen i stk. 3, når det er påkrævet for at  

 opfylde formålet med akkrediteringen.
 Stk. 6.  Forskrifterne, som er nævnt i stk. 2, kan  

 erhverves hos DANAK.
 § 6.  På områder, hvor der efter anden lovgivning er  

 givet forskrifter om akkrediteret certificering eller inspektion, kan DANAK  

 alene fastsætte bestemmelser om akkreditering efter aftale med vedkommende  

 myndighed.
 § 7.  Ansøgning om akkreditering indsendes til DANAK.  

 Den skal angive de områder, inden for hvilke der søges om akkreditering, samt  

 vedlægges dokumentation for opfyldelse af vilkår for akkreditering, jf. § 5,  

 stk. 2 og 3.
 Stk. 2.  DANAK fastsætter i de forskrifter, som udstedes  

 i tilslutning til denne bekendtgørelse, jf. § 5, stk. 2 og 6, nærmere  

 bestemmelser om ansøgningens indhold.
 § 8.  DANAK meddeler skriftligt ansøgeren, hvilke  

 sagkyndige, der sammen med DANAK vil foretage bedømmelsen af ansøgningen.
Stk. 2.  Ønsker ansøgeren af konkurrencemæssige eller  

 lignende årsager ikke, at en udpeget sagkyndig deltager i sagsbehandlingen,  

 kan der rejses indsigelse mod udpegningen til DANAK.
Indsigelsen skal være  

 skriftlig og begrundet.
DANAK afgør herefter, om der skal udpeges en anden  

 sagkyndig.
 § 9.  DANAK og de efter § 8 udpegede sagkyndige  

 udfærdiger en bedømmelsesrapport på grundlag af en gennemgang af  

 ansøgningsmaterialet samt besøg hos ansøgeren, herunder overvågning af dennes  

 udførelse af certificeringsaktiviteter henholdsvis inspektionsaktiviteter hos  

 virksomheder m.v. i henhold til forskrifter, som udstedes i tilslutning til  

 denne bekendtgørelse, jf. § 5, stk. 2 og 6.
 Stk. 2.  Bedømmelsesrapporten sendes til ansøgeren med  

 anmodning om dennes bemærkninger inden for en fastsat tidsfrist.
§ 10.  DANAK afgør, om virksomheden opfylder  

 betingelserne for akkreditering på grundlag af bedømmelsesrapporten samt  

 eventuelle bemærkninger fra ansøgeren.
Afgørelsen sendes til den ansøgende  

 virksomhed med angivelse af vilkårene for akkreditering.
 Stk. 2.  Ansøgeren skal senest 4 uger efter modtagelsen  

 af DANAK's afgørelse i henhold til stk. 1 meddele DANAK, om der ønskes  

 akkreditering på de angivne vilkår .
 Stk. 3.  Såfremt ansøgeren accepterer de angivne vilkår,  

 udsteder DANAK et akkrediteringsdokument, der angiver den pågældende  

 virksomheds navn, registreringsnummer, akkrediteringsområde samt de for  

 akkrediteringen gældende vilkår eller henvisninger til sådanne.
 Stk. 4.  DANAK offentliggør en fortegnelse over  

 akkrediteringer, der er i kraft.
 § 11.  Ønskes en akkreditering udvidet til at omfatte  

 dattervirksomhed i ind- eller udland, rettes der særskilt henvendelse til  

 DANAK herom.
Certificering af personer § 12.  Certificering af en person skal på begæring af  

 Erhvervsfremme Styrelsen nægtes, såfremt den pågældende har betydelig  

 forfalden gæld til det offentlige, hvorved forstås beløb i størrelsesordenen  

 50.000 kr. og derover.
 Stk. 2.  Erhvervsfremme Styrelsen kan pålægge en af  

 DANAK akkrediteret certificeringsvirksomhed at tilbagekalde en certificering  

 af en person, såfremt den pågældende har betydelig forfalden gæld til det  

 offentlige, hvorved forstås beløb i størrelsesordenen 100.000 kr. og derover.
Pligt til at foretage certificering og  

 inspektion § 13.  En akkrediteret virksomhed har pligt til efter  

 anmodning at foretage certificering henholdsvis inspektion inden for  

 akkrediteringsområdet.
Stk. 2.  Pligten kan begrænses, når særlige  

 omstændigheder taler herfor.
Begrænsningen vil fremgå af  

 akkrediteringsvilkårene.
 Stk. 3.  Den akkrediterede virksomhed kan afslå at  

 certificere en person eller virksomhed henholdsvis afslå at udføre  

 inspektion, hvis personen eller virksomheden har misbrugt den akkrediterede  

 virksomheds eller DANAK's logo og mærke, eller uberettiget eller på  

 vildledende måde har henvist til akkrediteret certificering eller  

 akkrediteret inspektion.
 Stk. 4.  For virksomheder, der certificerer  

 kvalitetsstyringssystemer, er pligten begrænset til certificering inden for  

 den del af akkrediteringsområdet, hvor certificeringsvirksomheden råder over  

 faglig ekspertise til den konkrete opgave.
 Stk. 5.  En certificering eller inspektion skal udføres  

 inden for en rimelig tidsfrist, som rekvirenten efter anmodning skal  

 underrettes om.
Tilsyn, fornyelse, ændring og ophør af  

 akkreditering Tilsyn § 14.  DANAK fører tilsyn med, at de akkrediterede  

 virksomheder overholder de for akkrediteringen gældende bestemmelser og  

 vilkår, jf. § 5 og § 10, stk. 3.
 Stk. 2.  Det periodiske tilsyn med akkrediterede  

 virksomheder foretages med ca. 12 måneders interval, medmindre andet er  

 fastsat i særlige vilkår for akkrediteringen.
 Stk. 3.  Det første tilsynsbesøg foretages 6 - 9 måneder  

 efter akkrediteringens ikrafttræden.
 Stk. 4.  Det periodiske tilsynsbesøg i akkrediteringens  

 sidste løbeår kan erstattes af det bedømmelsesbesøg, der udføres i  

 forbindelse med en ansøgning om fornyelse af akkrediteringen.
 § 15.  Den akkrediterede virksomhed får en rapport  

 over tilsynsbesøg med anmodning om eventuelle bemærkninger inden for en  

 fastsat frist.
 Stk. 2.  Giver rapporten fra et tilsynsbesøg anledning  

 til en skærpelse af vilkårene for akkrediteringen, sendes de skærpede vilkår  

 til den akkrediterede virksomhed med en frist for opfyldelse.
Fornyelse og ændring af akkrediteringer § 16.  Ansøgning om fornyelse sendes til DANAK.
 Stk. 2.  DANAK fastsætter i de forskrifter, som udstedes  

 i tilslutning til denne bekendtgørelse, jf. § 5, stk. 2 og 6, nærmere  

 bestemmelser om ansøgningens indhold.
 Stk. 3.  Bedømmelse af ansøgningen foretages efter samme  

 regler som for nye ansøgninger, dog således at der tages hensyn til, at den  

 akkrediterede virksomheds akkrediterede aktiviteter har været løbende  

 overvåget i tiden forud for fornyelsesbehandlingen.
 § 17.  Ved ansøgning om ændring af  

 akkrediteringsområde eller vilkår for akkrediteringen indsendes det fornødne  

 materiale til brug for bedømmelsen til DANAK.
 Stk. 2.  Bedømmelse af ansøgningen foretages efter samme  

 regler som for nye ansøgninger, dog således at der tages hensyn til den  

 konkrete sags særlige forhold.
 Stk. 3.  Hvis der som led i behandling af ansøgningen er  

 behov for et besøg hos den akkrediterede virksomhed, giver DANAK meddelelse  

 herom tillige med oplysning om eventuel udpegning af nye sagkyndige.
Ophør § 18.  En akkreditering kan tilbagekaldes, hvis  

 forudsætningerne herfor ikke længere er opfyldt, eller i tilfælde af grov  

 eller oftere gentagen overtrædelse af vilkårene.
 Stk. 2.  Hvor omstændighederne tilsiger det, kan DANAK  

 suspendere akkrediteringen til hele eller dele af akkrediteringsområdet med  

 tidsfrist for afhjælpning af de konstaterede overtrædelser eller konstaterede  

 manglende forudsætninger.
 Stk. 3.  DANAK fastsætter betingelserne for den  

 akkrediterede virksomheds aktiviteter inden for akkrediteringsområdet under  

 suspenderingen.
 Stk. 4.  Er de forhold, der har foranlediget  

 suspenderingen, ikke bragt i orden inden for fastsat frist, vil  

 akkrediteringen blive tilbagekaldt.
 § 19.  Ved en akkrediterings ophør som følge af, at  

 den akkrediterede virksomhed frasiger sig akkrediteringen, eller fordi  

 akkrediteringen udløber eller tilbagekaldes, skal den akkrediterede  

 virksomhed omgående returnere akkrediteringsdokumentet til DANAK.
 Stk. 2.  DANAK offentliggør meddelelse om, at en  

 akkreditering er ophørt.
§ 20.  Afslag på eller begrænsning af en ansøgt  

 akkreditering samt begrænsning eller suspendering af en allerede givet  

 akkreditering kan af den, afgørelsen vedrører, indbringes for Klagenævnet for  

 Udbud.
Afgørelsen skal indeholde oplysning om adgangen til  

 klagenævnsbehandling.
 Stk. 2.  Alle øvrige afgørelser, DANAK træffer  

 vedrørende akkreditering, bortset fra fastsættelse af gebyrer, jf. § 24, kan  

 ikke indbringes for anden administrativ myndighed.
 § 21.  Tilbagekaldelse af en akkreditering i henhold  

 til § 18, stk. 1 eller 4, og af en certificering i henhold til § 12, stk. 2,  

 kan af den, afgørelsen vedrører, forlanges indbragt for domstolene.  

 Afgørelsen skal indeholde oplysninger om adgangen til at begære  

 domstolsprøvelse og om fristen herfor, jf. stk. 2.
Stk. 2.  Begæring om domstolsprøvelse i henhold til  

 stk.1 skal fremsættes over for DANAK inden 4 uger efter, at afgørelsen er  

 meddelt virksomheden eller den pågældende.
DANAK anlægger sag mod  

 virksomheden eller den pågældende i den borgerlige retsplejes former.
Stk. 3.  Anmodning om sagsanlæg har ikke opsættende  

 virkning, men retten kan for så vidt angår tilbagekaldelse af en  

 certificering, jf. § 12, stk. 2, ved kendelse bestemme, at den pågældende  

 under sagens behandling skal have adgang til at udøve den virksomhed, hvortil  

 certificering kræves.
Ankes en dom, hvorved en tilbagekaldelse efter § 12,  

 stk. 2, ikke findes lovlig, kan den ret, der har afsagt dommen, eller den  

 ret, hvortil sagen er indbragt, bestemme, at virksomheden, hvortil  

 certificeringen kræves, ikke må drives af den pågældende under ankesagen.
Betegnelse og logo § 22.  DANAK akkrediterede virksomheder skal i medfør  

 af forskrifter, udstedt af DANAK, anvende betegnelsen »Dansk  

 Akkreditering - registreringsnummer...«, eller det i § 23 anførte  

 DANAK-logo, ved henvisning til, at de er akkrediteret.
 Stk. 2.  En akkrediteret virksomhed må ikke benytte  

 betegnelser som anført i stk. 1 uden for sit akkrediteringsområde.
 Stk. 3.  Virksomheder m.v., der ikke er akkrediteret af  

 DANAK, må ikke benytte betegnelser som anført i stk. 1 eller i øvrigt danske  

 eller udenlandske betegnelser, der er egnet til forveksling hermed.
 § 23.  Akkrediterede virksomheder skal anvende DANAK's  

 logo med tilknyttet registreringsnummer som anført i DANAK's forskrifter, jf.  

 § 5, stk. 2 og 6.
 Stk. 2.  DANAK skal godkende den akkrediterede  

 virksomheds regler for, hvorledes DANAK-logo må anvendes af certificerede  

 virksomheder og virksomheder underlagt en regelmæssig inspektionsordning.
Gebyrer § 24.  DANAK beregner sig gebyrer for sine ydelser i  

 forbindelse med akkreditering.
 Stk. 2.  Gebyrernes størrelse og beregningsgrundlag  

 fremgår af den til enhver tid gældende bekendtgørelse om gebyrer for  

 akkreditering m.v.
 Stk. 3.  Forfaldent gebyr for ansøgning, herunder  

 ansøgning om fornyelse eller ændring af akkrediteringen, tilbagebetales ikke  

 ved afslag på ansøgningen.
Forsikring § 25.  En akkrediteret virksomhed skal tegne en  

 professionel ansvarsforsikring.
 Stk. 2.  Den akkrediterede virksomhed skal på DANAK's  

 anmodning dokumentere, at der er tegnet en professionel ansvarsforsikring,  

 samt at der er forsikret mod produktansvar.
 Stk. 3.  Virksomheden skal på DANAK's anmodning kunne  

 redegøre for de overvejelser, der ligger til grund for ansvarsforsikringens  

 dækningsstørrelse.
 Stk. 4.  Undtaget fra bestemmelsen i stk. 1 er de  

 statslige, amtskommunale og kommunale myndigheders akkrediterede  

 virksomheder, der er selvforsikrede.
 Stk. 5.  En akkrediteret virksomhed skal over for DANAK  

 kunne dokumentere, at der foreligger fornøden sikkerhed for opfyldelse af  

 indgåede aftaler med virksomheder om akkrediterede ydelser.
Tavshedspligt § 26 .  Alle, der medvirker ved eller er knyttet til  

 behandlingen af akkrediteringssager, er forpligtet i henhold til borgerlig  

 straffelovs § 152 a til over for uvedkommende at hemmeligholde, hvad de  

 igennem deltagelsen i sagsbehandlingen bliver vidende om.
 Ikrafttræden m.v.
 § 27.  Bekendtgørelsen træder i kraft den 17. juni  

 1997.
 Stk. 2.  Samtidig ophæves bekendtgørelserne nr. 255 af  

 11.april 1994 om akkreditering af selskaber m.v. til inspektion og nr. 256 af  

 11. april 1994 om akkreditering af selskaber m.v. til certificering af  

 personer, produkter og systemer.
 Stk. 3.  Akkrediteringer, udstedt i medfør af  

 bekendtgørelserne nævnt i stk. 2, forbliver med de undtagelser, der fremgår  

 af § 24, stk. 2, og denne bestemmelses stk. 4, i kraft på givne vilkår,  

 indtil de ophører, ændres eller tilbagekaldes af DANAK.
 Stk. 4.  For de i stk. 3 nævnte akkrediteringer ændres  

 intervallet for tilsyn for den enkelte akkreditering fra 15 måneder til 12  

 måneder, jf. § 14, stk. 2, når førstkommende periodiske tilsyn er foretaget.
