Nr LSF 107 Forslag til Lov om forebyggende hjemmebesøg til ældre m.v.
Fremsat af socialministeren (Karen Jespersen) den 6. december 1995 Vedtaget ved tredjebehandling den 15. december 1995 Lov nr. 1117 af 20/12/1995 § 1. Kommunalbestyrelsen skal tilbyde forebyggende hjemmebesøg til alle, der er fyldt 75 år, og som bor i kommunen.
Kommunalbestyrelsen tilrettelægger besøgene efter behov, dog skal forebyggende hjemmebesøg tilbydes mindst 2 gange om året.
 § 2. Socialministeren kan i samarbejde med sundhedsministeren  

 fastsætte regler om de kommunale forpligtelser efter denne lov, herunder om  

 samordning med andre generelle kommunale forebyggende og aktiverende  

 foranstaltninger.
 § 3. Loven træder i kraft den 1. juli 1996.
 Stk. 2. I perioden indtil den 1. juli 1998 har kommunalbestyrelsen  

 dog kun pligt til at tilbyde hjemmebesøg til alle på 80 år og derover.
 § 4. Loven gælder ikke for Færøerne og Grønland.
Oprindeligt fremsat forslag § 1. Kommunalbestyrelsen skal tilbyde forebyggende hjemmebesøg til  

 alle, der er fyldt 75 år, og som bor i kommunen.
Kommunalbestyrelsen  

 tilrettelægger besøgene efter behov, dog skal forebyggende hjemmebesøg  

 tilbydes mindst 2 gange om året.
 § 2. Socialministeren kan i samarbejde med sundhedsministeren  

 fastsætte regler om de kommunale forpligtelser efter denne lov, herunder om  

 samordning med andre generelle kommunale forebyggende og aktiverende  

 foranstaltninger.
 § 3. Loven træder i kraft den 1. juli 1996.
 Stk. 2. I perioden indtil 1. juli 1998 har kommunalbestyrelsen dog  

 kun pligt til at tilbyde hjemmebesøg til alle på 80 år og derover.
 § 4. Loven gælder ikke for Færøerne og Grønland.
Bemærkninger til lovforslaget Almindelige bemærkninger I overensstemmelse med aftalen om anvendelsen af satspuljen for 1996  

 foreslås det, at kommunerne får pligt til at tilbyde forebyggende hjemmebesøg  

 til alle, der er fyldt 75 år.
 Med lovforslaget opprioriters den forebyggende og sundhedsfremmende  

 indsats over for ældre.
Formålet med tilbud om hjemmebesøg er at skabe tryghed og trivsel, yde råd  

 og vejledning om aktiviteter og støttemuligheder.
Hjemmebesøgene kan dermed  

 hjælpe de ældre til bedre at udnytte egne ressourcer samt bevare  

 funktionsniveauet længst muligt.
Under besøget kan problemer opfanges og det  

 kan observeres, om der måtte være behov for bistand, som vil kunne afværge  

 eller udskyde senere behov for offentlig hjælp.
 Det er vigtigt at fremhæve, at de forestående forebyggende hjemmebesøg er  

 tilbud, som de ældre kan afslå at tage imod.
I Danmark gjorde man de første mere systematiske erfaringre med  

 forebyggende hjemmebesøg blandt ældre i forbindelse med det såkaldte  

 Rødovre-projekt i begyndelsen af firserne.
Projektet, hvor en gruppe ældre på  

 75 år og derover i en tre-årig periode modtog besøg 4 gange årligt af en læge  

 eller sygeplejerske, har dannet forbillede for en række senere forsøg og  

 initiativer i andre kommuner.
Rødovre-projektet, der i modsætning til tilbud,  

 som kommunerne senere har iværksat, var anlagt systematisk videnskabeligt,  

 viste, at hjemmebesøg medførte markante reduktioner i antallet af  

 sygehusindlæggelser, plejehjemsindflytninger, vagtlægebesøg, sengedage og  

 dødsfald.
Det er vurderingen, at udviklingen siden begyndelsen af firserne inden for  

 såvel social- som sundhedsvæsen, indebærer, at hjemmebesøg ikke vil medføre  

 samme markante resultater med heraf følgende besparelser, som blev påvist ved  

 Rødovre-projektet.
Erfaringer fra flere senere projekter og forsøg med  

 forebyggende hjemmebesøg hos ældre har imidlertid vist, at de ældre har været  

 meget glade for ordningen bl.a. fordi de får større livskvalitet i form af  

 bedre humør, bedre trivsel, mindre overflødigheds- og ensomhedsfølelse.  

 Personale, der har medvirket i forsøg med opsøgende virksomhed har bl.a.  

 peget på, at der er klare psykologiske effekter hos de ældre.
Hjemmebesøgene  

 giver tryghed.
Samtalen under besøgene støtter evnen til at sørge for sig  

 selv og mulighederne for at øge sit sociale netværk.
 Forebyggende hjemmebesøg udføres i dag flere steder i landet med  

 Rødovre-projektet som forbillede, dog ofte begrænset til besøg hos udvalgte  

 ældre i forskellige livs- og risikosituationer.
 Hjemmebesøgene vil give kommunalbestyrelsen et bedre grundlag for på  

 baggrund af lokale forhold at tilrettelægge kommunens generelle omsorgstilbud  

 med aktiverende og forebyggende sigte.
 Administrative og økonomiske konsekvenser m.v.
Økonomiske konsekvenser Driftsudgifterne til forebyggende hjemmebesøg forventes at beløbe sig til  

 90 mio. kr. årligt, når tilbuddet er fuldt udbygget.
Heri er indeholdt  

 udgifter til lønninger, overhead og efteruddannelse.
I indkøringsperioden,  

 hvor tilbuddet alene skal omfatter 80 årige og derover, forventes  

 driftsudgifterne at beløbe sig til 50 mio. kr.
Heri er også indeholdt et  

 mindre beløb til etablering af tilbuddet.
 Indkøringsperioden går fra 1. juli 1996 til 1. juli 1998. Der ventes  

 derfor udgifter i 1996 på 25 mio. kr., i 1997 på 50 mio. kr., i 1998 på 70  

 mio. kr. og i 1999 på 90 mio. kr.
 Forslaget forventes at indebære, at kommunerne får behov for 365 ekstra  

 årsværk, dog kun ca. 200 i indkøringsperioden.
 De økonomiske konsekvenser skal forhandles med de kommunale parter.
Administrative konsekvenser Ud over, hvad der er nævnt under økonomiske konsekvenser, er der ingen  

 administrative konsekvenser.
Erhvervsøkonomiske konsekvenser Lovforslaget forventes ikke at medføre erhvervsøkonomiske konsekvenser.
Miljømæssige konsekvenser Lovforslaget forventes ikke at få miljømæssige konsekvenser.
EU-retlige aspekter Lovforslaget har ikke EU-retlige aspekter.
Bemærkninger til de enkelte bestemmelser i lovforslaget Til § 1 Kommunerne bliver efter lovforslaget forpligtet til at tilbyde mindst 2  

 forebyggende hjemmebesøg hos ældre om året.
De forebyggende besøg  

 tilrettelægges efter behov således, at de kan tilbydes i særlige  

 risikosituationer.
Det er kommunalbestyrelsen, som fastlægger de generelle  

 principper for, i hvilke risikosituationer der skal tilbydes hjemmebesøg.
Det  

 kunne fx være ved ægtefælles/samlevers dødsfald, efter udskrivning fra  

 hospital m.m.
Det er frivilligt om den ældre ønsker at gøre brug af tilbuddet  

 om besøg i eget hjem.
Ved forebyggende hjemmebesøg forstås uopfordrede, men ikke uanmeldte,  

 besøg i eget hjem med det generelle formål gennem samtale at vurdere den  

 pågældendes aktuelle livssituation uden at fokusere på et bestemt  

 symptom/problem eller en bestemt sygdom.
Under besøget vurderes sammen med  

 den ældre bl.a. ud fra samtalen, om der er behov for at iværksætte sociale  

 eller sundhedsmæssige foranstaltninger.
Formålet er at opfange eventuelle problemer og at indgå i en dialog om  

 behov for støtte.
Formålet er også at henlede opmærksomheden på eksisterende  

 hjælpeforanstaltninger, som vil kunne løse eventuelle problemer, inden de  

 bliver rigtig tunge.
Der henvises desuden til lovforslagets almindelige  

 bemærkninger om formålet med tilbuddet.
Samtalen med den ældre kan omhandle dagligdag, trivsel, socialt netværk,  

 bolig, økonomi, helbredsspørgsmål m.m.
På baggrund af samtalen kan der  

 vejledes om social- eller sundhedsområdets tilbud.
Der kan også henvises til  

 forskellige forebyggende og aktiverende tilbud, som tilrettelægges af  

 kommunen, organisationer m.fl.
En mulighed er ligeledes at pege på tilbud om  

 senere besøg/aktiveteter i frivilligt regi knyttet til f.eks.  

 Ældremobiliseringens projekt »Ældre hjælper Ældre«.
 Samtalerne bør varetages af en person, der har et grundigt kendskab til  

 såvel sociale som sundhedsmæssige forhold i bred forstand.
 I de økonomiske beregninger er det forudsat, at det bliver den kommunale  

 hjemmepleje, der forestår hjemmebesøgene, således at hjemmeplejen selv  

 bestemmer, hvilken medarbejder, der skal aflægge besøgene.
De forebyggende hjemmebesøg, der allerede findes i dag i enkelte kommuner,  

 udføres fortrinvis af læger og hjemmesygeplejersker.
I dette lovforslag er  

 hovedvægten imidlertid ikke lagt på ældres sygdomssymtomer og lignende, men  

 på trivsel, tryghed og sundhed i meget bred forstand.
Hovedvægten kommer  

 derfor til at ligge på sociale tilbud.
 Tilbuddene i fuldt udbygget omfang, skal være 2 årlige besøg til alle på  

 75 år og derover samt flere besøg, hvis der skønnes at være behov herfor fx i  

 særlige risikosituationer såsom efter udskrivning fra hospital, ægtefælles  

 dødsfald m.m.
Til § 2 Med hjemmel i § 2 kan socialministeren sammen med sundhedsministeren  

 fastsætte nærmere regler om de kommunale forpligtelser i forbindelse med  

 hjemmebesøgene, herunder om kommunalbestyrelsens forpligtelse til at  

 iværksætte eller yde støtte til generelle omsorgstilbud, jf. bistandslovens §  

 60.
Det er som udgangspunkt forudsat, at det er kommunalbestyrelsen, der  

 træffer beslutning om tilrettelæggelsen og administrationen af ordningen,  

 herunder hvordan tilbuddene udformes og gennemføres.
Socialministeriet og  

 Sundhedsministeriet vil følge kommunernes administration af ordningen og  

 socialministeren vil kun i fornødent omfang anvende bemyndigelsen i denne  

 bestemmelse til at fastsætte nærmere regler for de kommunale forpligtelser  

 til at iværksætte generelle forebyggende foranstaltninger.
Til § 3 Efter forslaget skal kommunerne først etablere tilbuddet fuldt ud i løbet  

 af en to-årig indkøringsperiode med start fra 1. juli 1996. Baggrunden for  

 dette er blandt andet, at man først efter denne indkøringsperiode kan  

 forvente, at de nødvendige personalemæssige ressourcer er til stede.
