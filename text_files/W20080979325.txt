Løntimer i forbindelse med fratrædelsesordning til opfyldelse af beskæftigelseskrav/arbejdskrav i forbindelse med ret til efterløn 7. april 2008 Til medlemmet XX Ankenævnet har behandlet Deres klage på møde den 3. april 2008.
Nævnet traf denne A F G Ø R E L S E Ankenævnet finder, at Deres løntimer i 2005 og 2006 skal medregnes ved opfyldelse af beskæftigelseskravet.
 Ankenævnet ændrer således Arbejdsdirektoratets afgørelse af den 8. juni 2007.
B E G R U N D E L S E Ankenævnet har lagt til grund, at  De fik udstedt efterlønsbevis med virkning fra 5. december 2004, hvor De fyldte 60 år,  De overgik til efterløn 1. januar 2007,  der den 16. september 2004 var indgået en skriftlig fratrædelsesaftale mellem Dem og Deres arbejdsgiver, hvorefter De skulle fratræde ved udgangen af december 2006,  efter fratrædelsesaftalen var De fritaget for at møde på arbejdet fra 1. januar 2005 og frem til Deres fratrædelse,  det var endvidere aftalt, at De i 2005 fik et vederlag på 34.900 kr. pr. måned og i 2006 25.000 kr. pr. måned og således, at Deres arbejdsgiver uændret betalte 12% til Deres pensionsordning,  De ifølge fratrædelsesordningen skulle underrette Deres arbejdsgiver såfremt De mod forventning fik lønnet arbejde i fratrædelsesperioden, således at Deres løn kunne modregnes i Deres vederlag efter funktionærlovens regler,  Deres arbejdsgiver ved mundtlig aftale med Dem havde forbeholdt sig retten til, at kunne bruge Deres arbejdskraft i fratrædelsesperioden,  Arbejdsdirektoratet ved sin afgørelse af 8. juni 2007 fandt at arbejdskravet på 3.120 timer ikke er opfyldt, da direktoratet finder at aflønningstimerne i fratrædelsesperioden ikke kan medregnes til opfyldelse af beskæftigelseskravet.
 Efter reglerne er det muligt at optjene timer til skattefri præmie hvis medlemmet udskyder sin overgang til efterløn i mindst 2 år fra bevisdatoen og i denne periode har arbejdet i mindst 3.120 timer.
 Ovennævnte arbejdskrav skal opgøres og dokumenteres efter reglerne om optjening af beskæftigelseskravet i bekendtgørelsen om beskæftigelseskrav og dagpengeperiode hvorefter beskæftigelseskravet skal opgøres på baggrund af opgjorte løntimer i sædvanligt arbejdsforhold, der er i overensstemmelse med gældende overenskomster og på almindelige løn- og arbejdsvilkår.
 Ankenævnet har ved afgørelsen om at løntimer i årene 2005 og 2006 skal medregnes ved ved beregningen af beskæftigelseskravet efter § 2, stk.1, i bekendtgørelsen om beskæftigelseskrav og dagpengeperiode lagt vægt på, at der ifølge arbejdsgiver var indgået en aftale om fortsat løn for at kunne stå til rådighed.
R E G L E R Ankenævnet henviser til  § 74 m, stk. 1, i lov om arbejdsløshedsforsikring m.v., jf. lovbekendtgørelse nr. 874 af af 11. december med de ændringer, der følger af lov nr. 1540 af 20. december 2006,  § 10, stk. 1 og 2, i bekendtgørelse nr. 1621 af 13. december 2006 om fleksibel efterløn,  § 2, stk. 1, i Arbejdsdirektoratets bekendtgørelse nr. 504 af 16. juni 2003 og nr. 1616 af 13. december 2006 om beskæftigelseskrav og dagpengeperiode.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet samt telefoniske oplysninger som Sekretariatet for Arbejdsmarkedets Ankenævn har indhentet fra arbejdsgiver 31. marts 2008.
På ankenævnets vegne Sign.
 De kan læse om afgørelsens retlige grundlag på de følgende sider.
 Kopi til:
Arbejdsløshedskassen Y Arbejdsdirektoratet Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer der følger af lov nr. 1540 af 20. december 2006 § 74 m.
Et medlem, som tidligst overgår til efterløn mindst 2 år efter, at efterlønsbeviset har virkning, og som i denne periode har haft lønarbejde i mindst 3.120 timer, et deltidsforsikret medlem dog mindst 2.496 timer, eller har drevet selvstændig virksomhed i væsentligt omfang, optjener ved arbejde herudover i mindst 481 timer ret til en skattefri præmie, når medlemmets ret til efterløn ophører, jf. § 75 a.
Det er en betingelse, at medlemmet ikke har fået udbetalt delpension efter lov om delpension.
Det er endvidere en betingelse, at der ikke er sket tilbagebetaling af efterlønsbidraget efter § 77 a.
 ........
Bekendtgørelse nr. 1621 af 13. december 2006 om fleksibel efterløn § 10. Et medlem, som tidligst overgår til efterløn mindst 2 år efter bevistidspunktet, og som i den periode har haft lønarbejde eller selvstændig virksomhed og lønarbejde som kombinationsforsikret i mindst 3.120 timer, et deltidsforsikret medlem dog mindst 2.496 timer, eller drevet selvstændig virksomhed i væsentligt omfang, har ret til:
1) at få efterløn med den dagpengesats, medlemmet ville være berettiget til i tilfælde af ledighed, dog mindst satsen beregnet efter § 3, stk. 2, 2) at få fradrag for pension mv. i efterlønnen udelukkende efter § 21, og 3) at optjene en skattefri præmie efter § 11.
 Stk. 2. Arbejde til at opfylde kravet i stk. 1 gøres op og dokumenteres efter reglerne om optjening af beskæftigelseskravet i bekendtgørelse om beskæftigelseskrav og dagpengeperiode, bekendtgørelse om drift af selvstændig virksomhed samt i bekendtgørelse om kombinationsforsikring.
 Bekendtgørelse nr. 504 og 16. juni 2003 og 1616 af 13. december 2006 om beskæftigelseskrav og dagpengeperiode:
 § 2. Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår.
