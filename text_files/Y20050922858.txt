Udtalelse afgivet af Undervisningsministeriet om forståelsen  

 af reglerne i erhvervsuddannelseslovens § 46 I forbindelse med en forespørgsel fra en erhvervsskole  

 om forståelse af reglerne i erhvervsuddannelseslovens § 46, har  

 Undervisningsministeriet  

 i brev af 26.  

 april 2005, j. nr. 2005-2524-2, udtalt følgende:
 Skolen har i en mail af 21. april 2005 anmodet om  

 ministeriets vejledning af, om skolens lovumiddelbare kompetence efter  

 reglerne  

 i lovgivningen er bundet af regler, fastsat af et fagligt udvalg.
 Reglerne om godkendelse af virksomheder som praktikplads  

 findes i erhvervsuddannelseslovens § 46 for skolernes vedkommende tillige §  

 31,  

 stk. 3.
 Der er udstedt en bekendtgørelse om de faglige udvalgs  

 behandling af sager om godkendelse, jf. bekendtgørelse nr. 26 af 15. januar  

 1991, som ændret ved bekendtgørelse nr. 1256 af 29. december 2003.
 Regler om skolers behandling af godkendelsessager findes  

 i bekendtgørelse nr. 50 af 21. januar 2001 om erhvervsskolers godkendelse af  

 praktikvirksomheder.
 Efter bekendtgørelsens,  

 § 1, stk. 2, forudsættes, at skolens afgørelse om godkendelse af en  

 virksomhed for den enkelte elev træffes på grundlag af principper for  

 godkendelse, som skolen har fastsat efter samråd med det lokale  

 uddannelsesudvalg.
 Bekendtgørelse nr. 50 af 21. januar 1997 henviser til  

 reglerne i § 1, stk. 2, § 2 og § 4 i bekendtgørelse nr. 26 af 15. januar  

 1991.
 Som udgangspunkt er det den samme vurdering, der skal  

 lægges til grund i forbindelse med godkendelsen af virksomheder, idet en  

 godkendelse af en virksomhed foretaget af en skole, dog er knyttet til en  

 bestemt elev.
 Som det fremgår af bekendtgørelsen fra 1991, § 1, stk.  

 2, nr. 1 og 2, træffes afgørelsen på grundlag af en konkret vurdering.
Der er således tale om et pligtmæssigt skøn, der ikke må  

 afskæres af regler, der ikke har udtrykkelig hjemmel i loven.
Lovens  

 formulering er en vurdering.
Der henvises til § 46, stk. 1.
 Dette gælder også for de principper, som skolen har  

 fastsat efter § 1, stk. 2, i bekendtgørelse nr. 50 af 21. januar 1997.
 Ankenævnet vedrørende Praktikvirksomheder har i flere  

 tilfælde udtalt, at et fagligt udvalgs eventuelle retningslinjer vedr.  

 godkendelse af praktikvirksomheder ikke kan binde et konkret skøn vedrørende  

 godkendelse.
 Eller sagt på en anden måde, at der kan ikke gives et  

 afslag på godkendelse af en virksomhed, blot under henvisning til at det  

 følger  

 af regler som udvalget har fastsat.
 Det er ministeriets opfattelse, at et regelsæt fastsat  

 af de faglige udvalg heller ikke kan binde en skoles afgørelser efter § 31,  

 stk. 3, i erhvervsuddannelsesloven og at dette også gælder med hensyn til  

 skolens retningslinjer efter ovennævnte bekendtgørelse.
