 Ministeriet er blevet bekendt med, at visse menighedsråd i forbindelse med  

 besættelse af stillinger som kirke- og kirkegårdsfunktionær i nogle tilfælde  

 benytter ekstern sagkyndig bistand ved vurdering af ansøgeres faglige  

 kvalifikationer m.v.
 I denne anledning skal man efter indstilling fra ministeriets udvalg af  

 14. januar 1971 vedrørende kirkefunktionærers lønforhold meddele, at såfremt  

 sådan ekstern faglig bistand benyttes ved stillingsbesættelse, er  

 menighedsrådet forpligtet til at give ansøgere oplysning herom, samt  

 oplysning om hvem der yder denne bistand.
 Endvidere skal ansøgere efter begæring have lejlighed til skriftligt at  

 blive orienteret om, hvad den sagkyndige har udtalt om den pågældende  

 ansøger.
 Nærværende skrivelse bedes bekendtgjort for provstiudvalgene og  

 menighedsrådene.
 P.M.V.
 E.B.
