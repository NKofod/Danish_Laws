Betænkning afgivet af Forsvarsudvalget den 8. december 2016 Betænkning over Forslag til lov om ændring af beredskabsloven (Sikringsmæssige foranstaltninger for nukleart materiale og nukleare anlæg) [af forsvarsministeren (Peter Christensen)]:
1. Ændringsforslag Forsvarsministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 16. november 2016 og var til 1. behandling den 23. november 2016. Lovforslaget blev efter 1. behandling henvist til behandling i Forsvarsudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring, og forsvarsministeren sendte den 11. oktober 2016 dette udkast til udvalget, jf.
FOU alm. del  bilag 8. Den 17. november 2016 sendte forsvarsministeren de indkomne høringssvar og et notat herom til udvalget.
Spørgsmål Udvalget har stillet 1 spørgsmål til forsvarsministeren til skriftlig besvarelse, som denne har besvaret.
3. Indstilling Udvalget indstiller lovforslaget til vedtagelse med det stillede ændringsforslag.
 Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af forsvarsministeren, tiltrådt af udvalget:
 1) Før nr. 1 indsættes som nyt nummer:
»01. I § 33 a, stk. 1, 2 og 3, ændres »§ 70, stk. 4 og 5« til: »§ 70, stk. 4 og 6«.« [Konsekvens af lovforslagets § 1, nr. 2] Bemærkninger Til nr. 1 Med lovforslaget foreslås det bl.a. at ændre beredskabslovens § 70, jf. lovforslagets § 1, nr. 2. Den foreslåede ændring af bestemmelsen indebærer, at der indsættes et nyt stk. 5, og at det eksisterende stk. 5 dermed bliver stk. 6.
 Som en konsekvens heraf ændres beredskabslovens § 33 a, stk. 1, 2 og 3, som alle indeholder en henvisning til beredskabslovens § 70, stk. 5.
 Der er alene tale om en lovteknisk ændring.
Marie Krarup (DF) Søren Espersen (DF) Jan Erik Messmann (DF) Jeppe Jakobsen (DF) Henrik Brodersen (DF) Ib Poulsen (DF) Peter Juel Jensen (V) Jakob Ellemann-Jensen (V) Marcus Knuth (V) Kristian Pihl Lorentzen (V) Torsten Schack Pedersen (V) Michael Aastrup Jensen (V) Villum Christensen (LA) Carsten Bach (LA) Rasmus Jarlov (KF) fmd.
Annette Lind (S) Bjarne Laustsen (S) Henrik Dam Kristensen (S) Jan Johansen (S) nfmd.
Jesper Petersen (S) Simon Kollerup (S) Trine Bramsen (S) Nick Hækkerup (S) Eva Flyvholm (EL) Nikolaj Villumsen (EL) René Gade (ALT) Martin Lidegaard (RV) Holger K.
Nielsen (SF) Aaja Chemnitz Larsen (IA) Tjóðveldi og Javnaðarflokkurin havde ikke medlemmer i udvalget.
