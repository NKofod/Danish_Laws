Bekendtgørelse om folkeskolens  

 afsluttende prøver mv. og om karaktergivning i folkeskolen I medfør af § 14, stk. 8, og § 18, stk. 3, i  

 lov om folkeskolen, jf. lovbekendtgørelse nr. 714 af 6. september  

 1999, fastsættes:
Kapitel 1 Almindelige bestemmelser § 1. Folkeskolens afsluttende prøver har  

 til formål at give eleverne mulighed for at opnå en kontrolleret  

 bedømmelse af, i hvilket omfang de har tilegnet sig de kundskaber og  

 færdigheder, der er angivet i bekendtgørelse om formålet  

 med undervisningen i folkeskolens fag og obligatoriske emner med angivelse af  

 centrale kundskabs- og færdighedsområder.
Stk. 2. Prøverne skal i videst muligt omfang afspejle  

 det daglige arbejde i undervisningen.
Skolerne sørger for, at de  

 tilladte hjælpemidler, som har været anvendt i den daglige  

 undervisning, er til rådighed ved prøveafholdelsen.
 § 2. Folkeskolens afsluttende prøver  

 afholdes i maj-juni prøvetermin og i december-januar  

 prøvetermin, jf. dog §§ 35-36.
 § 3. Undervisningsministeriet fastsætter  

 datoer og tidspunkter for de skriftlige prøvers afholdelse og  

 tidsrammen for de mundtlige og praktiske prøvers afvikling.
 § 4. Skolens leder er ansvarlig for, at  

 prøverne afholdes efter gældende bestemmelser.
Kapitel 2 Indstilling og anmeldelse § 5. Ved afslutningen af 9. klassetrin kan en elev  

 indstille sig til folkeskolens afgangsprøve i maj-juni  

 prøvetermin i hvert af fagene dansk, matematik, engelsk, tysk, fransk  

 og fysik/kemi, jf. dog § 6. Hvis prøven i et fag består af  

 både en mundtlig del og en eller flere skriftlige dele, er folkeskolens  

 afgangsprøve først aflagt, når eleven har  

 gennemført alle dele af prøven.
Stk. 2. En elev kan kun indstille sig til prøve i et  

 fag, når eleven har fulgt undervisningen i faget i det  

 pågældende skoleår.
Undervisningens indhold skal opfylde  

 kravene til prøven.
Skolens leder afgør, om eleven opfylder  

 betingelserne.
 Stk. 3. Ved afslutningen af 8. klassetrin eller senere kan en  

 elev i hvert af fagene håndarbejde, sløjd og hjemkundskab  

 indstille sig til folkeskolens afgangsprøve i maj-juni  

 prøvetermin, jf. dog § 6. Det er en betingelse, at eleven efter  

 7. klassetrin har fulgt undervisningen i et omfang, så undervisningens  

 indhold opfylder kravene til prøven.
Stk. 4. Ved afslutningen af 10. klasse kan en elev, der har  

 modtaget undervisning i henhold til folkeskolelovens § 8, stk. 1-3  

 og stk. 4, indstille sig til 10.-klasse-prøven i hvert af fagene  

 dansk, matematik, engelsk, tysk, fransk og fysik/kemi eller i de fag, som  

 eleven herudover ønsker at aflægge prøve i.
En elev kan  

 dog kun indstille sig til prøve i et fag, når eleven har fulgt  

 undervisningen i faget i det pågældende år.
Skolens leder  

 afgør, om eleven opfylder betingelserne.
Hvis prøven i et fag  

 består af både en mundtlig del og en eller flere skriftlige dele,  

 kan de enkelte dele af prøven afsluttes hver for sig.
Stk. 5. Indstilling til 10.-klasse-prøven er ikke  

 betinget af, at eleven har aflagt folkeskolens afgangsprøve.
Ved  

 afslutningen af 10. klasse kan en elev indstille sig til folkeskolens  

 afgangsprøve, jf. stk. 1-3, og afgangsprøven i faget latin  

 i maj-juni prøvetermin, jf. dog § 6.
Stk. 6. Afgørelse om, hvorvidt en elev ønsker at  

 indstille sig til prøve eller ej træffes af eleven efter  

 samråd med forældrene, jf. folkeskolelovens § 54, og skolen.  

 Skolens leder afgør, om betingelserne er opfyldt.
Elevens indstilling  

 sker senest 7 kalenderdage før første skriftlige  

 prøvedag.
§ 6. Elever, der deltager i undervisningen i et  

 fag, hvor skolens undervisning i faget afsluttes i december-januar,  

 indstiller sig til prøve i denne prøvetermin.
En elev kan kun  

 indstille sig til prøve i et fag en gang i et skoleår, jf. dog  

 § 7.
 § 7. En elev, der har indstillet sig til  

 prøve, men som på grund af sygdom er blevet forhindret i at  

 gennemføre prøven helt eller delvist, kan på ny indstille  

 sig til prøve i nærmest følgende prøvetermin.
 Stk. 2. Når der foreligger særlige forhold, kan  

 skolens leder tillade, at en elev, der har indstillet sig til prøve,  

 men som af anden grund end sygdom ikke eller kun delvis har gennemført  

 prøven, igen indstiller sig til prøve i nærmest  

 efterfølgende prøvetermin.
 Stk. 3. Hvor prøven i et fag består af både  

 en mundtlig del og en eller flere skriftlige dele, aflægger eleven kun  

 prøve i det, som ikke er gennemført.
§ 8. Unge, der ikke er fyldt 18 år ved  

 skoleårets begyndelse, og som ønsker at aflægge  

 prøve i et eller flere fag til folkeskolens afgangsprøve eller  

 i et eller flere fag til 10.-klasse-prøven, og som ikke har anden  

 mulighed for at indstille sig til prøve, kan indstille sig til  

 prøven ved at anmode kommunalbestyrelsen i bopæls- eller  

 opholdskommunen herom.
Indstilling til prøveaflæggelse skal ske  

 inden den 1. februar forud for maj-juni prøvetermin og inden den 1.  

 september forud for december-januar prøvetermin.
 Stk. 2. Kommunalbestyrelsen skal imødekomme  

 ansøgningerne og foranstalte afholdelse af disse prøver.
 Stk. 3. Karakteren påføres et enkeltfagsbevis,  

 jf. § 52.
§ 9. Anmeldelse om afholdelse af folkeskolens  

 afsluttende prøver skal indsendes til Undervisningsministeriet inden  

 den 1. december for prøverne i maj-juni prøvetermin og inden  

 den 1. oktober for prøverne i december-januar prøvetermin.
Der  

 anvendes blanketter, som er godkendt af Undervisningsministeriet.
Kapitel 3 De skriftlige prøver § 10. Undervisningsministeriet stiller opgaverne  

 til de skriftlige prøver.
Forslag til opgaverne udarbejdes af en  

 opgavekommission, der nedsættes af Undervisningsministeriet.
Stk. 2. Opgavebesvarelsen bedømmes af en censor og  

 læreren i faget.
Undervisningsministeriet beskikker censorerne.
 § 11. Lederen af skolen eller dennes  

 stedfortræder skal ved modtagelsen af opgaverne sikre sig, at det  

 nødvendige antal opgavekonvolutter er til stede og skal desuden  

 kontrollere, om påskriften om prøvetermin, prøven og  

 opgavens art, om antal prøveopgaver svarer til det af skolen bestilte  

 antal, om ugedag for prøven samt om dato og klokkeslæt er  

 korrekt.
 Stk. 2. De enkelte opgavekonvolutter må ikke åbnes  

 før det tidspunkt, der er fastsat for prøvens afholdelse, jf.  

 dog § 28, stk. 5.
§ 12. En elev, der kommer for sent til en  

 prøve, kan ikke deltage i prøven.
Lederen kan dog tillade  

 eleven at deltage, hvis det anses for udelukket, at denne kan have modtaget  

 nogen oplysning om opgaven, og hvis forsinkelsen er rimeligt begrundet og af  

 kortere varighed.
Prøverne må ikke forlænges ud over det  

 fastsatte sluttidspunkt.
§ 13. Hvis en elev uretmæssigt  

 forsøger at skaffe sig eller give en anden elev hjælp til  

 besvarelsen, skal skolens leder bortvise eleven fra den  

 pågældende del af prøven.
Sagen indberettes straks til  

 Undervisningsministeriet, som afgør, om den eller de implicerede  

 elever skal have mulighed for på ny at indstille sig til prøve i  

 denne del af faget i nærmest følgende prøvetermin.
 Stk. 2. Opstår der under prøven eller ved  

 bedømmelsen formodning om, at en elev uretmæssigt har skaffet  

 sig hjælp eller ydet hjælp eller forsøgt herpå,  

 indberettes sagen straks skriftligt til Undervisningsministeriet, der  

 afgør, om prøven kan godkendes for den eller de implicerede  

 elever.
 § 14. Ved de skriftlige prøver må kun  

 de elever, der har indstillet sig til prøverne, de tilsynshavende og  

 skolens leder eller dennes stedfortræder få adgang til  

 prøvelokalet, jf. dog § 28, stk. 5.
 § 15. Skolens leder udpeger de tilsynshavende.  

 Ingen lærer må føre tilsyn med elever, som læreren  

 har undervist på det pågældende klassetrin i det fag, der  

 er skriftlig prøve i.
 Stk. 2. Ved de skriftlige prøver skal der i hvert  

 prøvelokale være mindst 2 tilsynshavende for de første 20  

 elever samt 1 tilsynshavende pr. yderligere påbegyndte 20 elever.
 Stk. 3. De tilsynshavende skal være fordelt i lokalet.  

 De må ikke meddele eleverne nogen oplysning vedrørende  

 opgaven.
Stk. 4. Lokalet åbnes 10 minutter før  

 prøvens begyndelse.
De tilsynshavende anviser eleverne deres pladser.  

 Hver plads skal være forsynet med elevens navn og nummer i henhold til  

 karakterlisten, jf. § 49, stk. 1.
 Stk. 5. Eleverne skal i prøvelokalet sidde i en  

 sådan indbyrdes afstand, at de ikke har mulighed for at nå  

 hinanden.
 Stk. 6. Der må ikke ryges i prøvelokalet.
§ 16. Før prøvens begyndelse uddeles  

 papir til kladde og indskrivning.
Papiret skal være format A 4. Eleven  

 medbringer selv skriveredskaber.
Eleven skal forsyne forsiden af hvert enkelt  

 stykke af det udleverede papir med sit navn og nummer ifølge  

 karakterlisten, skolens navn, prøvens og opgavens art og klasse eller  

 hold.
 Stk. 2. I prøvelokalet må eleverne bortset fra de  

 tilladte hjælpemidler ikke medbringe bøger, papir eller  

 optegnelser af nogen art, mapper, tasker, mekaniske eller elektroniske  

 hjælpemidler og lignende, der gør det muligt at udveksle  

 oplysninger med andre.
§ 17. Før prøvens begyndelse skal  

 skolens leder eller dennes stedfortræder læse højt for  

 eleverne, hvad der er anført på opgavekonvolutten om  

 prøvens og opgavens art, ugedag, dato og klokkeslæt.
På  

 det fastsatte tidspunkt åbnes opgavekonvolutten, jf. dog § 28,  

 stk. 5. De tilsynshavende sørger for, at hver elev får et  

 eksemplar af opgavesættet med eventuelle bilag.
§ 18. Opgavesættene må ikke bringes  

 uden for lokalet, så længe prøven varer.
Dog kan lederen  

 eller dennes stedfortræder bringe opgavesæt fra et lokale til et  

 andet, hvis der er behov for det.
 § 19. Under prøven må eleverne ikke  

 henvende sig til hinanden hverken ved ord eller tegn.
 Stk. 2. Det udleverede papir, jf. § 16, stk. 1, skal  

 ligge fladt på bordet.
Stk. 3. Opgavebesvarelsen skal udfærdiges med holdbar  

 håndskrift.
For faget matematik gælder, at ved besvarelser kan  

 tegninger, grafiske afbildninger og geometriske konstruktioner udføres  

 med blyant uanset om disse udføres på særskilte ark,  

 f.eks. millimeterpapir eller i forbindelse med besvarelsens tekst.
Hvis der i  

 et opgavesæt indgår svarark, kan besvarelsen herpå  

 ligeledes udføres med blyant.
Ligeledes kan færdighedsdelen af  

 folkeskolens afgangsprøve i matematik udfærdiges med blyant, jf.  

 § 29, stk. 2-5. Efter Undervisningsministeriets nærmere  

 bestemmelse kan opgavebesvarelsen dog udfærdiges ved hjælp af  

 computer.
Stk. 4. Eleven må normalt ikke forlade lokalet,  

 før besvarelsen er afleveret.
Er det imidlertid nødvendigt for  

 en elev at forlade lokalet under prøven, skal det ske under ledsagelse  

 af en af de tilsynshavende.
Bortset fra sygdomstilfælde må kun en  

 elev ad gangen forlade lokalet.
 Stk. 5. Ved prøver med en varighed på 3 eller 4  

 timer skal en af de tilsynshavende 1 time, 30 minutter og 10 minutter,  

 før prøven slutter, meddele eleverne, hvor lang tid der er  

 tilbage af prøvetiden.
§ 20. En elev må først forlade sin  

 plads, når besvarelse og kladde er afleveret.
Den tilsynshavende skal  

 sammen med eleven kontrollere, at alt relevant materiale er afleveret og  

 sorteret i besvarelse og kladde hver for sig.
Derefter skriver den  

 tilsynshavende sit navn på forsiden af besvarelsen og på  

 eventuelle bilag.
 Stk. 2. Opgavesættet kan beholdes af eleven, forudsat at  

 prøvetiden er udløbet.
 § 21. Umiddelbart efter prøvetidens  

 udløb afleverer de tilsynshavende alle besvarelser og kladder - hver  

 for sig og i nummerorden - til skolens leder eller dennes  

 stedfortræder.
Stk. 2. Besvarelserne lægges klassevis eller holdvis  

 sammen med en karakterliste med navn og nummer på eleverne i en kraftig  

 konvolut af passende størrelse.
Uden på konvolutten noteres  

 skolens navn, prøvens og opgavens art, klasse eller hold samt antallet  

 af besvarelser.
Derefter indpakkes konvolutten (konvolutterne) forsvarligt og  

 sendes straks som rekommanderet forsendelse til censor.
Ved  

 bedømmelsen tages der alene hensyn til den afleverede  

 opgavebesvarelse.
Kladden medsendes kun til censor i de tilfælde, hvor  

 skolen har fået Undervisningsministeriets tilladelse hertil for den  

 enkelte elev.
Stk. 3. Når censor har afsluttet bedømmelsen,  

 sendes besvarelserne tilbage til skolen som rekommanderet forsendelse.  

 Karakterlisten medsendes i lukket konvolut.
Der lægges kun en  

 karakterliste i hver konvolut, og konvolutten mærkes med prøvens  

 og opgavens art samt klasse eller hold.
Læreren i faget afleverer efter  

 sin bedømmelse af besvarelserne sin karakterliste til lederen af  

 skolen.
Denne åbner derefter konvolutten med censors karakterliste,  

 giver censors liste til læreren og sender lærerens liste til  

 censor.
Censor og lærer underskriver listerne og returnerer dem snarest  

 til lederen.
Er der karakterer, som den ene af parterne ønsker  

 forhandling om, anføres dette sammen med en kort begrundelse på  

 listen.
Forhandling - mundtlig eller skriftlig - skal finde sted, hvis en af  

 bedømmerne ønsker det.
Lederen af skolen forestår  

 forhandlingen.
Forhandlingsresultatet underskrives af både lærer  

 og censor.
 Stk. 4. Opgavebesvarelserne opbevares af skolen mindst et  

 år, efter at bedømmelsen af besvarelserne er afsluttet, men skal  

 dog på elevens anmodning udleveres, når bedømmelsen er  

 afsluttet.
Kapitel 4 Generelt om de mundtlige og praktiske prøver § 22. De mundtlige og praktiske prøver er  

 offentlige, jf. dog stk. 2.
 Stk. 2. Skolens leder kan fravige bestemmelsen i stk. 1,  

 hvor der foreligger særlige omstændigheder, herunder hvor  

 hensynet til eleven taler for det.
 Stk. 3. Lyd- eller billedoptagelse under prøverne er  

 ikke tilladt.
§ 23. Lederen af skolen skal indsende  

 oplysninger til Undervisningsministeriet om samtlige opgivelser til de  

 mundtlige og praktiske prøver.
Der anvendes blanketter, der er  

 godkendt af Undervisningsministeriet.
Kopi af opgivelserne udleveres til  

 eleverne.
Stk. 2. Hvor opgivelserne anføres i normalsider, er en  

 normalside 1300 bogstaver for prosa og 30 verslinier for poesi.
Andre  

 udtryksformer, herunder billede, lyd og video, opregnes ikke i  

 normalsider.
Stk. 3. Oplysningerne indsendes senest 14 kalenderdage, inden  

 de mundtlige og praktiske prøver begynder på skolen.
Foruden  

 tekstopgivelser til de mundtlige prøver og undervisningsbeskrivelser  

 til de praktiske fag anføres dato for prøveafvikling og  

 lærer- og censoroplysninger i det enkelte fag.
§ 24. Ved prøverne medvirker censorer, der  

 udpeges af lederen af censors skole.
Undervisningsministeriet kan dog  

 beslutte at beskikke censorer til prøverne.
En lærer kan ikke  

 være censor ved den skole, hvor vedkommende gør tjeneste.  

 Skolens leder er ansvarlig for, at en lærer har de tilstrækkelige  

 faglige kvalifikationer til at være censor på det  

 pågældende klassetrin.
Stk. 2. Prøven ledes af læreren.
Hvis to  

 lærere har undervist samme klasse eller hold i et fag, kan begge  

 lærere deltage i prøven.
Dog ledes prøveafholdelsen for  

 den enkelte elev af en lærer, og kun denne lærer deltager i  

 karakterfastsættelsen, jf. § 49, stk. 3.
Stk. 3. Læreren aftaler med censor, i hvilket omfang  

 denne kan deltage i prøveafviklingen.
Opstår der  

 uoverensstemmelser mellem lærer og censor, skal disse løses  

 mellem to prøveforløb, eventuelt med deltagelse af skolens  

 leder.
Finder censor herefter prøveafviklingen utilfredsstillende,  

 skal der umiddelbart efter prøven gennem lederen af censors skole  

 sendes indberetning om sagen til Undervisningsministeriet.
Kopi af  

 indberetningen sendes til læreren og lederen af lærerens  

 skole.
 § 25. Opgaverne til prøverne udarbejdes af  

 læreren i faget, således at flere af fagets områder kan  

 inddrages og under hensyntagen til en eventuel forberedelsestid.
Stk. 2. Opgaverne til de mundtlige prøver samt  

 prøven i faget hjemkundskab skal alsidigt dække det opgivne stof  

 uden hensyn til antallet af elever.
Materiale i forbindelse med  

 prøveoplægget skal forblive i prøvelokalet, indtil  

 prøven er afviklet for hele klassen eller holdet.
Stk. 3. Skolens leder sender opgaverne og opgivelserne i  

 faget, så de er censor i hænde senest 14 kalenderdage før  

 prøven i det pågældende fag, jf. dog stk. 4 og 5.  

 Skolen medsender bilag, så censor er fuldt informeret om prøvens  

 indhold.
På censors foranledning drøfter censor og lærer  

 prøveafviklingen og prøveopgaverne, således at eventuelle  

 tvivlsspørgsmål er afklaret inden prøvedagen.
Hvis det er  

 nødvendigt, inddrages skolernes ledere.
 Stk. 4. I fagene håndarbejde og sløjd skal  

 opgaven være censor i hænde senest 14 kalenderdage før de  

 sidste 4 timer af prøven, jf. §§ 35 og 36.
 Stk. 5. I faget hjemkundskab skal opgaverne være censor  

 i hænde senest 14 kalenderdage, inden eleven trækker  

 prøveopgaven, og planlægningen finder sted, jf. § 37.
§ 26. Opgaverne til de mundtlige prøver  

 fordeles ved lodtrækning blandt eleverne.
Den enkelte elev skal kunne  

 vælge mellem mindst fire muligheder.
Ved lodtrækningen skal  

 både lærer og censor være til stede.
Den første elev  

 kan dog i særlige tilfælde trække sin opgave i  

 overværelse af læreren og skolens leder eller dennes  

 stedfortræder.
Stk. 2. Opgaverne til den praktiske prøve i  

 hjemkundskab, jf. § 37, fordeles ved lodtrækning blandt eleverne.  

 Den enkelte elev skal kunne vælge mellem mindst fire muligheder.
Eleven  

 trækker sin opgave i overværelse af læreren og skolens  

 leder eller dennes stedfortræder.
 Stk. 3. Prøven er begyndt, når eleven er gjort  

 bekendt med opgaven.
§ 27. Hvor der gives forberedelsestid ved de  

 mundtlige prøver, skal der være tilsyn i forberedelsestiden,  

 hvis mere end en elev forbereder sig i samme lokale.
Bestemmelserne i  

 § 13, gælder også ved de mundtlige og praktiske  

 prøver.
Stk. 2. I forberedelsestiden må eleven tage notater  

 på det papir, som skolen har stillet til rådighed.
Notaterne  

 må benyttes under prøven.
 Stk. 3. I forberedelseslokalet må eleven bortset fra de  

 tilladte hjælpemidler ikke medbringe mapper, tasker, mekaniske eller  

 elektroniske hjælpemidler og lignende, der gør det muligt at  

 udveksle oplysninger med andre.
Kapitel 5 Folkeskolens afgangsprøve i de enkelte fag  

 Dansk § 28. Prøven er skriftlig og mundtlig.
 Stk. 2. Den skriftlige del af prøven omfatter en opgave  

 i retstavning og en opgave i skriftlig fremstilling.
 Stk. 3. Ved den skriftlige del af prøven må der  

 anvendes alle ordbøger, der er i overensstemmelse med gældende  

 retskrivning, som den er fastsat af Dansk Sprognævn.
Stk. 4. Til besvarelse af opgaven i retstavning gives der 1  

 time.
Der gives en karakter.
Besvarelsen anføres på opgavearket.  

 Der udleveres kladdepapir.
Stk. 5. Tidligst 15 minutter inden prøven åbnes  

 konvolutten med lærerark, således at den, der skal diktere, kan  

 gennemse instruktionen og teksten på lærerarket.
Lederen af  

 skolen bestemmer, hvem der skal diktere.
Det bør normalt være  

 læreren i faget.
Den, der dikterer, er ikke tilsynshavende og skal  

 forlade lokalet, når dikteringen er færdig.
En af de  

 tilsynshavende kontrollerer, at prøven afvikles i overensstemmelse med  

 lærerarket.
 Stk. 6. Til besvarelse af opgaven i skriftlig fremstilling  

 gives der 4 timer.
 Stk. 7. Umiddelbart efter at opgavesættene er udleveret  

 til eleverne, læses opgavernes overskrifter op for eleverne.
Stk. 8. Eleven skal kunne give en klar og forståelig  

 besvarelse af den valgte opgave.
Eleven skal kunne disponere stoffet og give  

 udtryk for fantasi, følelser, tanker, erfaringer og viden i en form,  

 der passer til situationen.
Der gives en karakter for besvarelsen og en  

 karakter for orden.
Stk. 9. Til den mundtlige del af prøven opgives et  

 alsidigt sammensat udvalg på 60-100 normalsider af kortere tekster,  

 bestående af ældre og nyere prosa og poesi (og evt. drama) samt  

 sagprosa.
Desuden opgives der to større fiktive værker, hvoraf  

 mindst et skal være en dansk roman.
Foruden teksterne opgives der inden  

 for andre udtryksformer mindst et eksempel på på anden fiktion og  

 mindst et eksempel på anden ikke-fiktion.
Opgivelserne skal fortrinsvis  

 være af dansk eller anden nordisk oprindelse.
Stk. 10. Opgaverne til den mundtlige prøve skal  

 alsidigt repræsentere samtlige områder inden for det opgivne  

 stof, både de kortere tekster, de større værker og de  

 andre udtryksformer.
Det enkelte prøveoplæg er en tekst eller et  

 eksempel på en anden udtryksform.
Det skal have sammenhæng med  

 opgivelserne og være ukendt for eleven.
Sproglige udtryk i  

 prøveoplæg skal være på dansk.
Eleven får 40  

 minutters forberedelsestid.
 Stk. 11. Eleven må i forberedelsestiden tage notater og  

 benytte optegnelser og ordbøger.
Stk. 12. Prøven består i elevens  

 redegørelse for oplægget med efterfølgende samtale.
Der  

 prøves i færdighed i mundtlig fremstilling og i arbejde med  

 tekster og andre udtryksformer, herunder fortolkning og vurdering af  

 oplægget.
Der gives en karakter.
Matematik § 29. Prøven er skriftlig og mundtlig.
Stk. 2. Den skriftlige del af prøven består af to  

 elementer på tilsammen 4 timers varighed.
Eleven skal inden for den  

 samlede prøvetid kunne behandle matematiske problemstillinger og  

 anvende matematik til løsning af problemer af rutinemæssig og af  

 åben karakter fra dagligliv, samfundsliv og naturforhold.
I  

 bedømmelsen vil der blive lagt vægt på elevens brug af  

 færdigheder og faglige redskaber.
Ligeledes vil de faglige  

 begrundelser, herunder anvendelse af matematiske modeller, indgå i  

 bedømmelsen samt elevens anvendelse af forklarende tekst, algebraiske  

 udtryk og tegninger mv.
I de mere åbne opgaver vurderes, hvorledes  

 eleven på grundlag af de foreliggende oplysninger og data kan formulere  

 problemer, beskrive løsningsstrategier og løsninger ved  

 hjælp af matematikken.
Stk. 3. Det ene element af prøven er en  

 færdighedsdel.
Til besvarelsen af denne del af prøven gives 1  

 time af den samlede prøvetid.
Eleven skal i færdighedsdelen  

 prøves i færdigheder og brugen af faglige redskaber, og der  

 må benyttes de nødvendige praktiske hjælpemidler, dog ikke  

 lommeregner eller andre datatekniske hjælpemidler.
Stk. 4. Det andet element af prøven er en  

 problemløsningsdel.
Til besvarelsen af denne del af prøven  

 gives 3 timer af den samlede prøvetid.
Eleven skal i  

 problemløsningsdelen kunne behandle og løse problemer ved brug  

 af matematikken.
Ved problemløsningsdelen må eleven medbringe en  

 godkendt formel- og tabelsamling, jf. stk. 10, og egne optegnelser samt  

 de nødvendige praktiske hjælpemidler, herunder lommeregner.
Hvis  

 der til et opgavesæt skal anvendes særlige hjælpemidler,  

 vil dette blive meddelt skolerne ved opgavernes udsendelse.
Stk. 5. Der gives en samlet karakter for de to elementer i  

 prøven og en for orden i problemløsningsdelen.
Ordenskarakteren  

 gives ud fra et helhedsindtryk, idet der lægges vægt på  

 besvarelsens kommunikationsværdi.
 Stk. 6. Til den mundtlige del af prøven opgives et  

 alsidigt sammensat stof inden for hvert af områderne:
 1)	Arbejde med tal og algebra.
 2)	Arbejde med geometri.
 3)	Matematik i anvendelse.
 4)	Kommunikation og problemløsning.
Stk. 7. Prøven kan foregå individuelt eller i  

 grupper bestående af 2-3 elever.
Prøven tilrettelægges,  

 så ca. 6 elever, der arbejder samtidig, gennemfører  

 prøven i løbet af 2 timer.
Karakterfastsættelsen finder  

 sted inden for samme tidsrum.
Stk. 8. Prøven tager udgangspunkt i et oplæg, der  

 bygger på praktiske problemstillinger.
Oplægget skal give  

 eleverne mulighed for gennem undersøgelser, systematiseringer og  

 ræsonnementer at benytte arbejdsmetoder og vise indsigt og  

 færdigheder, der vedrører matematik og matematikkens anvendelse.  

 I arbejdet skal eleverne kunne veksle mellem praksis og teori.
Ved  

 prøven må eleven anvende alle de hjælpemidler, som har  

 været benyttet i den daglige undervisning.
Der skal i  

 prøvelokalet være mulighed for at anvende computer.
Mens  

 eleverne arbejder, taler lærer og censor med grupperne og den enkelte  

 elev.
Der afsluttes med en uddybende samtale om såvel de praktiske  

 elementer som de teoretiske overvejelser, som oplægget har givet  

 anledning til.
Stk. 9. Der prøves i praktisk anvendelse af fagets  

 begreber og arbejdsmetoder, i argumentation for de fundne resultater og valg  

 af fremgangsmåde samt i viden om og indsigt i det matematiske stof.  

 Eleverne bedømmes individuelt.
Der gives en karakter.
Stk. 10. Undervisningsministeriet godkender en eller flere  

 formel- og tabelsamlinger.
En godkendelse kan gøres  

 tidsbegrænset, og den kan tilbagekaldes, hvis vilkår eller  

 forudsætninger for godkendelsen ændres eller ikke  

 efterkommes.
Engelsk § 30. Prøven er mundtlig.
Stk. 2. Der opgives et alsidigt sammensat tekstudvalg på  

 30-40 normalsider af passende sværhedsgrad, omfattende  

 skønlitteratur og sagprosa.
Herudover opgives ikke-skrevet materiale,  

 for eksempel billeder, lyd og video.
Stof om flere engelsktalende lande skal  

 være repræsenteret i opgivelserne.
Stk. 3. Prøveoplægget består af skrevet og  

 talt engelsk, eventuelt kombineret med billedmateriale.
Det skrevne  

 oplæg skal have en længde af ca. 1 normalside og det talte  

 oplæg en varighed af 2½-4 minutter.
Oplægget skal have  

 indholdsmæssig sammenhæng med det opgivne stof og afspejle sider  

 af kultur- og samfundsforhold i engelsktalende lande.
Oplægget skal  

 være ukendt for eleven.
 Stk. 4. Eleven får 20 minutters forberedelsestid og  

 må anvende ordbøger og tage notater.
Stk. 5. Prøven foregår på engelsk.
Den  

 består i elevens redegørelse for det ukendte oplæg samt en  

 samtale om indholdet, hvori også relevante dele af det opgivne stof  

 inddrages.
Der prøves i kommunikative færdigheder, herunder  

 lytte- og læseforståelse og mundtlig sprogfærdighed.
Der  

 lægges vægt på, at eleven kan udtrykke sig forholdsvis  

 præcist og nuanceret.
I vurderingen indgår desuden elevens  

 kendskab til kultur- og samfundsforhold i engelsktalende lande.
Der gives en  

 karakter.
Tysk § 31. Prøven er mundtlig.
Stk. 2. Der opgives et alsidigt sammensat tekstudvalg på  

 30-40 normalsider af passende sværhedsgrad, omfattende  

 skønlitteratur og sagprosa.
Herudover opgives ikke-skrevet materiale,  

 for eksempel billeder, lyd og video.
Stk. 3. Prøveoplægget består af skrevet og  

 talt tysk, eventuelt kombineret med billedmateriale.
Det skrevne oplæg  

 skal have en længde af ca. 1 normalside og det talte oplæg en  

 varighed af 2½-4 minutter.
Oplægget skal have indholdsmæssig  

 sammenhæng med det opgivne stof og være ukendt for eleven.
 Stk. 4. Eleven får 20 minutters forberedelsestid og  

 må anvende ordbøger og tage notater.
Stk. 5. Prøven foregår på tysk.
Den  

 består i elevens redegørelse for det ukendte oplæg samt en  

 samtale om indholdet, hvori også relevante dele af det opgivne stof  

 inddrages.
Der prøves i kommunikative færdigheder, herunder  

 lytte- og læseforståelse samt mundtlig sprogfærdighed.
Der  

 lægges vægt på, at eleven kan udtrykke sig forholdsvis  

 klart i et enkelt sprog.
Der gives en karakter.
Fransk § 32. Prøven er mundtlig.
Stk. 2. Der opgives et alsidigt sammensat tekstudvalg på  

 30-40 normalsider af passende sværhedsgrad, omfattende  

 skønlitteratur og sagprosa.
Herudover opgives ikke-skrevet materiale,  

 for eksempel billeder, lyd og video.
Stk. 3. Prøveoplægget består af skrevet og  

 talt fransk, eventuelt kombineret med billedmateriale.
Det skrevne  

 oplæg skal have en længde af ca. 1 normalside og det talte  

 oplæg en varighed af 2½-4 minutter.
Oplægget skal have  

 indholdsmæssig sammenhæng med det opgivne stof og være  

 ukendt for eleven.
 Stk. 4. Eleven får 20 minutters forberedelsestid og  

 må anvende ordbøger og tage notater.
Stk. 5. Prøven foregår på fransk.
Den  

 består i elevens redegørelse for det ukendte oplæg samt en  

 samtale om indholdet, hvori også relevante dele af det opgivne stof  

 inddrages.
Der prøves i kommunikative færdigheder, herunder  

 lytte- og læseforståelse samt mundtlig sprogfærdighed.
Der  

 lægges vægt på, at eleven kan udtrykke sig forholdsvis  

 klart i et enkelt sprog.
Der gives en karakter.
Fysik/kemi § 33. Prøven er praktisk og mundtlig.
 Stk. 2. Der opgives et alsidigt sammensat stofudvalg inden for  

 hvert af områderne:
 1)	Stoffer og fænomener omkring os.
 2)	Det naturvidenskabelige verdensbillede.
 3)	Liv og miljø.
 4)	Teknologi.
 Det opgivne stof skal være ligeligt fordelt mellem  

 fysik og kemi.
Stk. 3. Prøven kan foregå individuelt eller i  

 grupper bestående af 2-3 elever.
Prøven tilrettelægges,  

 så ca. 6 elever, der arbejder samtidig, gennemfører  

 prøven i løbet af 2 timer.
Karakterfastsættelsen finder  

 sted inden for samme tidsrum.
 Stk. 4. Ved prøven må eleven benytte alle  

 hjælpemidler, som har været anvendt i den daglige undervisning,  

 herunder også optegnelser.
Stk. 5. Der prøves i viden om og indsigt i fysiske og  

 kemiske forhold samt i at tilrettelægge, udføre og drage  

 konklusioner af et eller flere fysiske og/eller kemiske eksperimenter.  

 Prøven tager udgangspunkt i en opgave, der skal formuleres så  

 bredt, at flere dele af det opgivne stof indgår.
Mens eleverne  

 arbejder, taler lærer og censor med gruppen og den enkelte elev.
Der  

 afsluttes med en uddybende samtale om såvel den praktiske  

 udførelse af opgaven som relevant stof i tilknytning til den.
Eleverne  

 bedømmes individuelt.
Der gives en karakter.
Latin § 34. Prøven er mundtlig.
 Stk. 2. Der opgives et alsidigt sammensat tekstudvalg på  

 ca. 20 normalsider.
 Stk. 3. Prøveoplægget består af en ukendt  

 tekst på ca. 1/3 normalside, eventuelt med tilhørende  

 billeder.
 Stk. 4. Eleven får ca. 20 minutters forberedelsestid og  

 må anvende ordbøger og tage notater.
Stk. 5. Der prøves i oversættelse, i  

 sprogiagttagelse, herunder analyse af sætninger, sætningsled og  

 ord samt i en generel indholdsforståelse.
Der gives en karakter.
Håndarbejde § 35. Prøven er praktisk.
Stk. 2. Undervisningsbeskrivelsen omfatter oplysninger om  

 områder, teknikker, emner og organisationsform.
Desuden anføres,  

 hvor mange timer det i alt er besluttet at anvende til  

 prøveafviklingen.
Stk. 3. For hvert hold stilles der en opgave med individuelle  

 løsningsmuligheder.
Til udførelse af opgaven gives -  

 afhængigt af opgavens indhold - indtil 8 af de sidste  

 undervisningstimer, hvor eleven påbegynder opgaven, samt 4 timer i den  

 mundtlige prøvetermin, hvor censor er til stede.
 Stk. 4. Ved prøven må eleven benytte alle  

 hjælpemidler, som har været anvendt i den daglige undervisning,  

 herunder også optegnelser.
Stk. 5. Der prøves i løsning af en praktisk  

 opgave i den tekstile designproces med vægt på planlægning,  

 formgivning og fremstilling af ting, der har æstetisk og funktionel  

 værdi.
I bedømmelsen indgår elevens begrundede valg af  

 fremgangsmåde og produkt.
Der gives en karakter.
Sløjd § 36. Prøven er praktisk.
 Stk. 2. Undervisningsbeskrivelsen omfatter oplysninger om  

 undervisningen inden for hvert af de fire hovedområder:
 1)	Brugsting.
 2)	Traditionelle kulturteknikker.
 3)	Fri fantaserende virksomhed.
 4)	Materiale- og værktøjskendskab.
 Desuden anføres, hvor mange timer det i alt er  

 besluttet at anvende til prøveafviklingen.
Stk. 3. For hvert hold stilles der en opgave med individuelle  

 løsningsmuligheder.
Til udførelse af opgaven gives -  

 afhængig af opgavens indhold - indtil 8 timer af de sidste  

 undervisningstimer, hvor eleven påbegynder opgaven, samt 4 timer i den  

 mundtlige prøvetermin, hvor censor er til stede.
 Stk. 4. Ved prøven må eleven benytte alle  

 hjælpemidler, som har været anvendt i den daglige undervisning,  

 herunder også optegnelser.
Stk. 5. Der prøves i planlægning og i  

 fremstilling af et konkret produkt.
I bedømmelsen indgår elevens  

 begrundede valg af fremgangsmåde og produkt.
Der gives en karakter.
Hjemkundskab § 37. Prøven er praktisk.
 Stk. 2. Prøven består i planlægning og  

 udførelse af en praktisk opgave med en efterfølgende  

 fremlæggelse og en samtale om opgavens løsning.
 Stk. 3. Undervisningsbeskrivelsen omfatter oplysninger om  

 emner, teknikker, organisationsform, samt hvilke perspektiver der har  

 været anlagt på emnerne.
Stk. 4. Eleverne kan vælge enten at arbejde individuelt  

 eller i grupper bestående af 2-3 elever.
Til den praktiske  

 udførelse af opgaven gives ca. 2 timer.
Fremlæggelse og samtale  

 om opgavens løsning sker efterfølgende.
Stk. 5. Eleven eller gruppen trækker en opgave inden for  

 de sidste 5 hverdage før det praktiske arbejde skal udføres.  

 Der gives ca. 45 minutter til planlægning af det praktiske arbejde,  

 herunder udarbejdelse af indkøbsliste.
Herefter foretager  

 læreren indkøbene.
 Stk. 6. Ved prøven må eleven eller gruppen  

 benytte alle hjælpemidler, som har været anvendt i den daglige  

 undervisning, herunder også optegnelser.
 Stk. 7. Der prøves i planlægning og i praktiske  

 færdigheder inden for følgende områder:
 1)	Madlavning.
 2)	Måltider.
 3)	Kost.
 4)	Levnedsmidler.
 5)	Hygiejne.
 6)	Forbrug.
 Censor er til stede ved udførelsen af den praktiske  

 opgave og den efterfølgende fremlæggelse og samtale.
Stk. 8. Eleverne bedømmes individuelt.
Der gives en  

 karakter.
Kapitel 6 Folkeskolens 10.-klasse-prøve - de enkelte  

 fag Dansk § 38. Prøven er skriftlig og mundtlig, jf.  

 dog § 5, stk. 4.
 Stk. 2. Den skriftlige del af prøven omfatter en opgave  

 i skriftlig fremstilling.
 Stk. 3. Ved den skriftlige del af prøven må der  

 anvendes alle ordbøger, som er i overensstemmelse med gældende  

 retskrivning, som den er fastsat af Dansk Sprognævn.
 Stk. 4. Til besvarelse af opgaven gives 4 timer.
 Stk. 5. Umiddelbart efter at opgavesættene er udleveret  

 til eleverne, læses opgavernes overskrifter op for eleverne.
Stk. 6. Eleven skal kunne give en sikker og varieret  

 besvarelse af den valgte opgave.
Eleven skal kunne disponere stoffet og give  

 udtryk for fantasi, følelser, tanker, erfaringer og viden i en form,  

 der passer til situationen.
Der gives en karakter for besvarelsen og en  

 karakter for orden.
Stk. 7. Til den mundtlige del af prøven opgives et  

 alsidigt sammensat udvalg på 80-100 normalsider af kortere tekster,  

 bestående af ældre og nyere prosa og poesi (og evt. drama) samt  

 sagprosa.
Desuden opgives der tre større fiktive værker, hvoraf  

 mindst et skal være en dansk roman.
Foruden teksterne opgives der inden  

 for andre udtryksformer mindst et eksempel på på anden fiktion og  

 mindst et eksempel på anden ikke-fiktion Opgivelserne skal fortrinsvis  

 være af dansk eller anden nordisk oprindelse.
Stk. 8. Opgaverne til den mundtlige prøve skal alsidigt  

 repræsentere samtlige områder inden for det opgivne stof,  

 både de kortere tekster, de større værker og de andre  

 udtryksformer.
Det enkelte prøveoplæg er en tekst eller et  

 eksempel på en anden udtryksform.
Det skal have sammenhæng med  

 opgivelserne og være ukendt for eleven.
Sproglige udtryk i  

 prøveoplæg skal være på dansk.
Eleven får 40  

 minutters forberedelsestid.
 Stk. 9. Eleven må i forberedelsestiden tage notater og  

 benytte optegnelser og ordbøger.
Stk. 10. Prøven består i elevens  

 redegørelse for oplægget med efterfølgende samtale.
Der  

 prøves i færdighed i mundtlig fremstilling og i arbejde med  

 tekster og andre udtryksformer, herunder fortolkning, perspektivering og  

 vurdering af oplægget.
Der gives en karakter.
Matematik § 39. Prøven er skriftlig og mundtlig, jf.  

 dog § 5, stk. 4.
Stk. 2. Den skriftlige del af prøven består af et  

 opgavesæt.
Til besvarelsen gives 4 timer.
Eleven skal bredere og mere  

 dybtgående kunne behandle matematiske problemstillinger og anvende  

 matematik til løsning af problemer af rutinemæssig og af  

 åben karakter fra dagligliv, samfundsliv og naturforhold.
I  

 bedømmelsen vil der blive lagt vægt på elevens faglige  

 begrundelser for de fundne resultater herunder anvendelse af matematiske  

 modeller.
Ligeledes indgår i bedømmelsen, hvordan eleven har  

 anvendt forklarende tekst, benyttet algebraiske udtryk og tegninger m.v. ved  

 opgavebesvarelsen.
I de mere åbne opgaver vurderes, hvorledes eleven  

 på grundlag af de foreliggende oplysninger og data kan formulere  

 problemer, beskrive løsningsstrategier og løsninger ved  

 hjælp af matematikken.
Der gives en karakter for besvarelsen og en  

 karakter for orden.
Ordenskarakteren gives ud fra et helhedsindtryk, idet der  

 lægges vægt på besvarelsens kommunikationsværdi.
Stk. 3. Ved den skriftlige prøve må anvendes en  

 godkendt formel- og tabelsamling, jf. § 29, stk. 10, og egne  

 optegnelser samt de nødvendige praktiske hjælpemidler, herunder  

 lommeregner.
Hvis der til enkelte opgavesæt skal anvendes særlige  

 hjælpemidler, vil dette blive meddelt skolerne ved opgavernes  

 udsendelse.
Stk. 4. Til den mundtlige del af prøven opgives et  

 alsidigt sammensat stof, der viser fagets anvendelse knyttet til forhold  

 vedrørende natur, samfund og kultur.
Prøveoplæggene skal  

 omfatte områderne:
 1)	Matematik i anvendelse.
 2)	Faglige begreber og arbejdsmetoder.
Stk. 5. Prøven kan foregå individuelt eller i  

 grupper bestående af 2-3 elever.
Prøven tilrettelægges,  

 så ca. 6 elever, der arbejder samtidig, har gennemført  

 prøven i løbet af 2 timer.
Karakterfastsættelsen finder  

 sted inden for samme tidsrum.
Stk. 6. Prøven tager udgangspunkt i et oplæg, der  

 bygger på praktiske problemstillinger.
Oplægget skal give  

 eleverne mulighed for gennem undersøgelser, systematiseringer og  

 ræsonnementer at benytte arbejdsmetoder og vise indsigt og  

 færdigheder, der vedrører matematik og matematikkens anvendelse.  

 I arbejdet skal eleverne kunne veksle mellem praksis og teori.
Ved  

 prøven må eleverne anvende alle de hjælpemidler, som har  

 været benyttet i den daglige undervisning.
Der skal i  

 prøvelokalet være mulighed for at anvende computer.
Mens  

 eleverne arbejder, taler lærer og censor med grupperne og den enkelte  

 elev.
Der afsluttes med en uddybende samtale om både de praktiske  

 elementer og de teoretiske overvejelser, som oplægget har givet  

 anledning til.
Stk. 7. Der prøves i viden om og indsigt i det  

 matematiske stof samt i at systematisere og ræsonnere, dels i relation  

 til matematikkens anvendelse, dels i relation til teoretiske overvejelser.  

 Der lægges vægt på faglig fordybelse og forståelse af  

 større sammenhænge.
Eleverne bedømmes individuelt.
Der  

 gives en karakter.
Engelsk § 40. Prøven er skriftlig og mundtlig, jf.  

 dog § 5, stk. 4.
Stk. 2. Den skriftlige del af prøven omfatter en opgave  

 i skriftlig fremstilling.
Til besvarelsen gives der 3 timer.
Eleven skal  

 kunne disponere stoffet og udtrykke sig hensigtsmæssigt og  

 sammenhængende i overensstemmelse med opgaven.
Der stilles krav om  

 færdighed i at udtrykke sig forholdsvis præcist og nuanceret.
Der  

 gives en karakter.
 Stk. 3. Ved den skriftlige del af prøven må der  

 anvendes ordbøger og grammatiske oversigter.
Stk. 4. Til den mundtlige del af prøven opgives der et  

 alsidigt sammensat tekstudvalg på 50-60 normalsider af passende  

 sværhedsgrad, omfattende skønlitteratur og sagprosa.
Herudover  

 opgives ikke-skrevet materiale, for eksempel billeder, lyd og video.
Stof om  

 flere engelsktalende lande skal være repræsenteret i  

 opgivelserne.
Stk. 5. Prøveoplægget består af skrevet og  

 talt engelsk, eventuelt kombineret med billedmateriale.
Det skrevne  

 oplæg skal have en længde af ca. 1 normalside og det talte  

 oplæg en varighed af 2½-4 minutter.
Oplægget skal have  

 indholdsmæssig sammenhæng med det opgivne stof og afspejle sider  

 af kultur- og samfundsforhold i engelsktalende lande.
Oplægget skal  

 være ukendt for eleven.
 Stk. 6. Eleven får 20 minutters forberedelsestid og  

 må anvende ordbøger og tage notater.
Stk. 7. Prøven foregår på engelsk.
Den  

 består i elevens redegørelse for det ukendte oplæg samt en  

 samtale om indholdet, herunder de kultur- og samfundsforhold, som  

 oplægget berører.
Der prøves i kommunikative  

 færdigheder, herunder lytte- og læseforståelse samt  

 mundtlig sprogfærdighed.
Der lægges vægt på, at  

 eleven kan udtrykke sig præcist og nuanceret.
I vurderingen  

 indgår elevens kendskab til kultur- og samfundsforhold i engelsktalende  

 lande.
Der gives en karakter.
Tysk § 41. Prøven er skriftlig og  

 mundtlig, jf. dog § 5, stk. 4.
Stk. 2. Den skriftlige del af prøven omfatter en opgave  

 i skriftlig fremstilling.
Til besvarelsen gives der 3 timer.
Eleven skal i  

 overensstemmelse med opgaven kunne udtrykke sig forståeligt og  

 hensigtsmæssigt i en sammenhængende skriftlig fremstilling, der i  

 det væsentlige er sprogligt korrekt.
Der gives en karakter.
 Stk. 3. Ved den skriftlige del af prøven må der  

 anvendes ordbøger og grammatiske oversigter.
Stk. 4. Til den mundtlige del af prøven opgives der et  

 alsidigt sammensat tekstudvalg på 50-60 normalsider af passende  

 sværhedsgrad, omfattende skønlitteratur og sagprosa.
Herudover  

 opgives ikke-skrevet materiale, for eksempel billeder, lyd og video.
Stk. 5. Prøveoplægget består af skrevet og  

 talt tysk, eventuelt kombineret med billedmateriale.
Det skrevne oplæg  

 skal have en længde af ca. 1 normalside og det talte oplæg en  

 varighed af 2½-4 minutter.
Oplægget skal have indholdsmæssig  

 sammenhæng med det opgivne stof og være ukendt for eleven.
 Stk. 6. Eleven får 20 minutters forberedelsestid og  

 må anvende ordbøger og tage notater.
Stk. 7. Prøven foregår på tysk.
Den  

 består i elevens redegørelse for det ukendte oplæg samt en  

 samtale om indholdet, hvori også relevante dele af det opgivne stof  

 inddrages.
Der prøves i kommunikative færdigheder, herunder  

 lytte- og læseforståelse samt mundtlig sprogfærdighed.
Der  

 lægges vægt på, at eleven kan udtrykke sig klart, herunder  

 i det væsentlige sprogligt korrekt.
I vurderingen indgår elevens  

 kendskab til kultur- og samfundsforhold i tysktalende lande.
Der gives en  

 karakter.
Fransk § 42. Prøven er skriftlig og mundtlig, jf.  

 dog § 5, stk. 4.
Stk. 2. Den skriftlige del af prøven omfatter en opgave  

 i skriftlig fremstilling.
Til besvarelsen gives der 3 timer.
Eleven skal i  

 overensstemmelse med opgaven kunne udtrykke sig forståeligt og  

 hensigtsmæssigt i en sammenhængende skriftlig fremstilling, der i  

 det væsentlige er sprogligt korrekt.
Der gives en karakter.
 Stk. 3. Ved den skriftlige del af prøven må der  

 anvendes ordbøger og grammatiske oversigter.
Stk. 4. Til den mundtlige del af prøven opgives der et  

 alsidigt sammensat tekstudvalg på 50-60 normalsider af passende  

 sværhedsgrad, omfattende skønlitteratur og sagprosa.
Herudover  

 opgives ikke-skrevet materiale, for eksempel billeder, lyd og video.
Stk. 5. Prøveoplægget består af skrevet og  

 talt fransk, eventuelt kombineret med billedmateriale.
Det skrevne  

 oplæg skal have en længde af ca. 1 normalside og det talte  

 oplæg en varighed af 2½-4 minutter.
Oplægget skal have  

 indholdsmæssig sammenhæng med det opgivne stof og være  

 ukendt for eleven.
 Stk. 6. Eleven får 20 minutters forberedelsestid og  

 må anvende ordbøger og tage notater.
Stk. 7. Prøven foregår på fransk.
Den  

 består i elevens redegørelse for det ukendte oplæg samt en  

 samtale om indholdet, hvori også relevante dele af det opgivne stof  

 inddrages.
Der prøves i kommunikative færdigheder, herunder  

 lytte- og læseforståelse samt mundtlig sprogfærdighed.
Der  

 lægges vægt på, at eleven kan udtrykke sig klart, herunder  

 i det væsentlige sprogligt korrekt.
I vurderingen indgår elevens  

 kendskab til kultur- og samfundsforhold i fransktalende lande.
Der gives en  

 karakter.
Fysik/kemi § 43. Prøven er praktisk og mundtlig.
 Stk. 2. Der opgives et alsidigt sammensat stofudvalg inden for  

 hvert af områderne:
 1)	Stoffer og fænomener omkring os.
 2)	Det naturvidenskabelige verdensbillede.
 3)	Liv og miljø.
 4)	Teknologi.
 Det opgivne stof skal være ligeligt fordelt mellem  

 fysik og kemi.
Stk. 3. Prøven kan foregå individuelt eller i  

 grupper bestående af 2 - 3 elever.
Prøven tilrettelægges,  

 så ca. 6 elever, der arbejder samtidig, gennemfører  

 prøven i løbet af 2 timer.
Karakterfastsættelsen finder  

 sted inden for samme tidsrum.
 Stk. 4. Ved prøven må eleven benytte alle  

 hjælpemidler, som har været anvendt i den daglige undervisning,  

 herunder også optegnelser.
Stk. 5. Der prøves i viden om og indsigt i fysiske og  

 kemiske forhold samt i at tilrettelægge, udføre og drage  

 konklusioner af et eller flere fysiske og/eller kemiske eksperimenter.
Der  

 lægges vægt på faglig fordybelse og forståelse af  

 større sammenhænge.
Prøven tager udgangspunkt i en  

 opgave, der skal formuleres så bredt, at flere dele af det opgivne stof  

 indgår.
Mens eleverne arbejder, taler lærer og censor med gruppen  

 og den enkelte elev.
Der afsluttes med en uddybende samtale om såvel  

 den praktiske udførelse af opgaven som relevant stof i tilknytning til  

 den.
Eleverne bedømmes individuelt.
Der gives en karakter.
Kapitel 7 Karaktergivning § 44. Ved bedømmelsen af elevernes  

 standpunkt på 8.-10. klassetrin i de fag, der er nævnt i  

 folkeskolelovens § 14, stk. 1-4, anvendes den karakterskala, der er  

 fastsat i § 46 (13-skalaen). Det samme gælder for elever, der  

 forlader skolen efter 7. klassetrin eller senere, og ved folkeskolens  

 afsluttende prøver.
Endvidere anvendes 13-skalaen ved  

 bedømmelsen af orden i fagene dansk og matematik på de  

 nævnte klassetrin.
Stk. 2. Afgivelse af standpunktskarakterer og  

 prøvekarakterer skal ske på grundlag af de faglige krav, der er  

 opstillet i relation til de pågældende fag.
Karaktergivningen  

 gives således efter opstillede mål og ikke ved en sammenligning  

 mellem eleverne.
 § 45. Den i folkeskolelovens § 13,  

 stk. 5, nævnte obligatoriske projektopgave på 9. klassetrin  

 bedømmes med en skriftlig udtalelse og, hvis eleven vælger det,  

 en karakter efter 13-skalaen.
 Stk. 2. Den i folkeskolelovens § 13, stk. 6,  

 nævnte fri selvvalgte opgave på 9. klassetrin bedømmes  

 efter elevens valg med en skriftlig udtalelse og/eller en karakter efter  

 13-skalaen.
 Stk. 3. Den i folkeskolelovens § 8, stk. 2,  

 nævnte obligatoriske selvvalgte opgave i 10. klasse, bedømmes  

 med en skriftlig udtalelse og, hvis eleven ønsker det, med en  

 karakter.
 § 46. Karakterskalaen anvendes på  

 følgende måde:
 13: Gives for den usædvanlig selvstændige og  

 udmærkede præstation.
 11: Gives for den udmærkede og selvstændige  

 præstation.
 10: Gives for den udmærkede, men noget  

 rutineprægede præstation.
 9: Gives for den gode præstation, der ligger lidt  

 over middel.
 8: Gives for den middelgode præstation.
 7: Gives for den ret jævne præstation, der  

 ligger lidt under middel.
 6: Gives for den noget usikre, men nogenlunde  

 tilfredsstillende præstation.
 5: Gives for den usikre og ikke tilfredsstillende  

 præstation.
 3: Gives for den meget usikre, meget mangelfulde og  

 utilfredsstillende præstation.
 0: Gives for den helt uantagelige præstation.
 § 47. Der gives standpunktskarakterer mindst 2  

 gange om året på 8.-10. klassetrin.
Stk. 2. Standpunktskarakterer skal udtrykke lærerens  

 bedømmelse af elevens faglige standpunkt - kundskaber,  

 færdigheder, arbejdsmetoder og udtryksformer.
De skal indføres i  

 en standpunktsprotokol.
 Stk. 3. Standpunktskarakterer på 8. og 9. klassetrin  

 gives på grundlag af de faglige krav, der er opstillet i relation til  

 læseplanen for det pågældende fag.
Stk. 4. I 10. klasse orienteres elev og forældre om  

 elevens faglige standpunkt i de enkelte fag med udgangspunkt i elevens  

 uddannelsesplan og læseplanen for 10. klassetrin.
Elev og  

 forældre orienteres samtidig om, at første standpunktskarakter  

 gives på baggrund af læseplanen for 10. klasse.
For de elever,  

 der vælger at indstille sig til folkeskolens 10.-klasse-prøve,  

 gives sidste standpunktskarakterer på grundlag af læseplanen for  

 10. klassetrin.
For de elever, der vælger at indstille sig til  

 folkeskolens afgangsprøve, gives sidste standpunktskarakterer derimod  

 på grundlag af læseplanen for 9. klassetrin.
Elever, der ikke  

 ønsker at indstille sig til prøve i et fag, vælger, om  

 sidste standpunktskarakterer skal gives på grundlag af læseplanen  

 for 9. klassetrin eller på grundlag af læseplanen for 10.  

 klassetrin.
 Stk. 5. Det skal fremgå af meddelelserne til eleverne og  

 forældrene, om den enkelte karakter er givet på grundlag af  

 læseplanen for 9. klassetrin eller læseplanen for 10. klassetrin,  

 jf. stk. 4.
 Stk. 6. I henhold til stk. 1-4 gives således  

 følgende standpunktskarakterer:
1)	I dansk gives der på 8. og 9. klassetrin fire karakterer: En  

 for mundtlig dansk og tre for skriftlig dansk, nemlig en for retstavning, en  

 for skriftlig fremstilling og en for orden i forbindelse med skriftlig  

 fremstilling.
På 10. klassetrin gives der tre karakterer: En for  

 mundtlig dansk og to for skriftlig dansk, nemlig en for skriftlig  

 fremstilling og en for orden.
 2)	I matematik gives der på 8.-10. klassetrin tre karakterer,  

 nemlig en for mundtlig matematik, en for skriftlig matematik og en for  

 orden.
3)	I engelsk, tysk og fransk gives der på 8. og 9. klassetrin en  

 karakter.
På 10. klassetrin gives der to karakterer, en for mundtlig og  

 en for skriftlig.
 4)	I de øvrige fag, hvori der skal gives karakterer ved de  

 afsluttende prøver, gives der en karakter på det eller de  

 klassetrin, hvor eleven undervises i det pågældende fag, for  

 faget fysik/kemi, jf. dog stk. 4.
Stk. 7. De sidste standpunktskarakterer skal udtrykke  

 lærerens bedømmelse af elevens fag lige standpunkt på det  

 pågældende tidspunkt.
På 9. og 10. klassetrin skal de  

 indføres i prøveprotokollen umiddelbart før den  

 første skriftlige prøvedag.
På 8. klassetrin kan man dog  

 vente med at indføre standpunktskaraktererne i prøveprotokollen  

 til umiddelbart inden sommerferiens begyndelse i de fag, hvor eleverne  

 på dette klassetrin ikke kan indstille sig til prøve.
Der  

 anvendes prøveprotokoller eller edb-systemer, der opfylder de krav,  

 der er fastsat af Undervisningsministeriet.
 Stk. 8. For elever, der udskrives af skolen umiddelbart efter  

 7. klassetrin eller i løbet af 8. klassetrin, inden der er givet  

 standpunktskarakterer, skal der gives karakterer i de fag, der er nævnt  

 i stk. 6.
 § 48. Karakterer ved de afsluttende prøver  

 gives på grundlag af de krav, der er anført for de enkelte fag i  

 §§ 28-43, jf. dog stk. 4.
 Stk. 2. Kravene til folkeskolens afgangsprøve i dansk,  

 matematik, engelsk, fysik/kemi, tysk og fransk fastsættes på  

 grundlag af de vejledende læseplaner for 9. klassetrin.
 Stk. 3. Kravene til folkeskolens 10.-klasse-prøve i de  

 nævnte fag fastsættes på grundlag af de vejledende  

 læseplaner for 10. klassetrin.
 Stk. 4. For latin, håndarbejde, sløjd og  

 hjemkundskab, jf. §§ 34-37, fastsættes kravene ved folkeskolens  

 afgangsprøve på grundlag af de vejledende læseplaner.
§ 49. Karaktererne ved de afsluttende  

 prøver gives af censor og lærer og skal udtrykke  

 bedømmelsen af elevens præstation ved prøven.
Der  

 anvendes karakterlister, som er godkendt af Undervisningsministeriet.
Stk. 2. Censor og lærer giver hver en karakter.
Censor  

 afgiver sin bedømmelse først.
Hvis lærer og censor ved  

 forhandling ikke bliver enige om prøvekarakteren, fastsættes  

 denne som gennemsnitstallet mellem de to karakterer.
Svarer gennemsnitstallet  

 ikke til et af tallene i karakterskalaen, bliver karakteren det tal i  

 skalaen, der ligger nærmest ved gennemsnitstallet.
Ligger  

 gennemsnitstallet midt imellem to karakterer i skalaen, forhøjes til  

 det nærmeste højere tal i rækken, hvis censor har givet  

 den højeste karakter, medens det nærmeste lavere tal i  

 rækken bliver prøvekarakter, hvis censor har givet den laveste  

 karakter.
Karakteren 00 kan dog kun gives, hvis lærer og censor er  

 enige om det.
Stk. 3. Ved de mundtlige og praktiske prøver er censor  

 og lærer alene ved karakterfastsættelsen.
Der gives karakter  

 efter hver enkelt elevpræstation.
I de fag, hvor prøven  

 aflægges i grupper, gives der individuelle karakterer efter hver  

 gruppe.
 Stk. 4. Når bedømmelsen er afsluttet,  

 indføres de fastsatte karakterer i prøveprotokollen.
Stk. 5. Læreren meddeler kun den fastsatte karakter til  

 eleven.
Ved de mundtlige og praktiske prøver sker dette i  

 overværelse af censor.
 Stk. 6. Karakterlisterne skal opbevares af skolen mindst et  

 år.
Kapitel 8 Indberetning om prøvernes udfald § 50. Umiddelbart efter prøverne sender  

 lederen af skolen indberetning om sidste standpunktskarakterer og eventuelle  

 prøvekarakterer for samtlige elever på 9. og 10. klassetrin samt  

 sidste standpunktskarakterer og prøvekarakterer for de elever på  

 8. klassetrin, der har aflagt prøve i håndarbejde, sløjd  

 og/eller hjemkundskab.
Indberetningen sendes til Undervisningsministeriet  

 enten i form af kopi af prøveprotokoller eller ved overførsel  

 af data fra et edb-system, der opfylder de krav, der er fastsat af  

 Undervisningsministeriet.
Kapitel 9 Afgangsbevis § 51. Skolen udfærdiger afgangsbevis for de  

 elever, der udskrives af skolen efter 7. klassetrin eller senere.
 Stk. 2. Afgangsbeviset skal indeholde oplysninger om  

 følgende:
 1)	Elevens fulde navn og personnummer.
 2)	Dato for udskrivning.
 3)	Klassetrin og skolens navn.
 4)	I hvilke fag der er modtaget undervisning.
5)	Elevens seneste standpunktskarakterer i fagene dansk, matematik,  

 engelsk, tysk, fransk, latin, fysik/kemi, håndarbejde, sløjd og  

 hjemkundskab med angivelse af, på hvilke klassetrin karaktererne er  

 givet.
For elever, der udskrives af skolen i et skoleår,  

 påføres lærerens bedømmelse af elevens faglige  

 standpunkt ved udskrivningstidspunktet.
6)	Karakterer ved folkeskolens afgangsprøve og  

 10.-klasse-prøven.
For elever, der har aflagt folkeskolens  

 afgangsprøve igen i 10. klasse, anføres kun den højeste  

 prøvekarakter.
Er den højeste prøvekarakter opnået  

 ved en prøve, der er aflagt ved en anden skole, anføres denne  

 karakter.
Eleven fremlægger dokumentation for den opnåede  

 karakter i form af et originalt afgangsbevis fra den anden skole.
På et  

 afgangsbevis, hvor der er anført karakterer, som er opnået ved  

 en anden skole, mærkes disse med x), og nederst på beviset  

 påføres følgende: Prøvekarakterer mærket med  

 x) er overført fra afgangsbevis udstedt af (skolens navn og  

 adresse).
 7)	Eventuelle skriftlige udtalelser og/eller karakterer for den  

 obligatoriske projektopgave.
 8)	Eventuelle skriftlige udtalelser og/eller karakterer for den fri,  

 selvvalgte opgave i 9. klasse.
 9)	Eventuelle skriftlige vurderinger i andre fag end  

 prøvefagene.
 10)	Eventuelle skriftlige udtalelser og/eller karakter for den  

 obligatoriske selvvalgte opgave i 10. klasse.
 Stk. 3. Det skal af afgangsbeviset fremgå, om  

 standpunktskaraktererne er givet på grundlag af læseplanen for 9.  

 klassetrin eller på grundlag af læseplanen for 10.  

 klassetrin.
 Stk. 4. Afgangsbeviset og beviset for 10.-klasse-prøven  

 udfærdiges på blanket, der er godkendt af  

 Undervisningsministeriet.
 § 52. Skolen udfærdiger enkeltfagsbevis til  

 de personer, der har aflagt prøve i henhold til § 8.  

 Enkeltfagsbeviserne udfærdiges på blanketter, som er godkendt af  

 Undervisningsministeriet.
Kapitel 10 Dispensation / forsøg § 53. Undervisningsministeriet kan fravige  

 bekendtgørelsens regler, hvor det er begrundet i usædvanlige  

 forhold eller i pædagogisk udviklingsarbejde, herunder  

 forsøgsarbejde.
Kapitel 11 Ikrafttrædelses- og overgangsbestemmelser mv.
 § 54. Bekendtgørelsen træder i kraft  

 den 1. august 2000.
 Stk. 2. Bekendtgørelse nr. 639 af 21. juli 1995 om  

 folkeskolens afsluttende prøver m.v. og om karaktergivning i  

 folkeskolen ophæves.
 Stk. 3. Bekendtgørelse nr. 69 af 27. januar 1997 om  

 ændring af bekendtgørelse om folkeskolens afsluttende  

 prøver m.v. og om karaktergivning i folkeskolen (Opdeling af den  

 skriftlige prøve i matematik ved folkeskolens afgangsprøve)  

 ophæves.
