 En advokat har for en entreprenør klaget over toldvæsenets afgørelse,  

 hvorefter entreprenøren til den momspligtige værdi skal medregne et momsbeløb  

 vedrørende finansieringsomkostninger og tilslutningsafgifter, som  

 entreprenøren ifølge en underentreprisekontrakt er forpligtet til at betale.
 Advokaten har gjort gældende, at det af underentreprisekontrakten klart  

 fremgår, at en del af entreprisesummen skal anvendes til de omhandlede  

 udgifter, hvorfor et tilsvarende beløb af entreprisesummen skal holdes uden  

 for den momspligtige værdi.
 Det fremgår imidlertid også af nævnte kontrakt, at hele underentreprisen  

 (incl finansieringsomkostninger og tilslutningsafgifter) udføres for et fast  

 vederlag incl moms.
 Nævnet traf afgørelse om, at de omhandlede udgifter skal medregnes i den  

 momspligtige værdi, idet den momspligtige værdi for leverancer er vederlaget,  

 incl finansieringstillæg og tilslutningsafgifter, jf lovens § 7, stk 1 og 2.
