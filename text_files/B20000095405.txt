Bekendtgørelse om anvendelse af  

 åbne radioaktive kilder på sygehuse, laboratorier m.v.1) I medfør af §§ 1, 2 og 5 i lov nr. 94 af 31. marts 1953 om  

 brug m.v. af radioaktive stoffer, som ændret ved lov nr. 369 af 6. juni  

 1991, og efter bemyndigelse i henhold til §§ 2, 3, 4 og 8 i  

 bekendtgørelse nr. 574 af 20. november 1975 om  

 sikkerhedsforanstaltninger ved brug m.v. af radioaktive stoffer  

 fastsættes:
Kapitel 1 Definitioner § 1. I denne bekendtgørelse forstås  

 ved:
1)	Dosisbinding En begrænsning af de fremtidige doser, som personer kan modtage  

 fra en nærmere bestemt strålekilde, og som kan anvendes ved  

 optimering af strålebeskyttelsen i planlægningsfasen.
2)	Dosishastighed Dosisækvivalenthastighed.
For beregning, vurdering og  

 måling af dosisækvivalenthastighed henvises til  

 Sundhedsstyrelsens bekendtgørelse nr. 823 af 31. oktober 1997 om  

 dosisgrænser for ioniserende stråling.
3)	Isotoplaboratorium Laboratorium, der er godkendt af Sundhedsstyrelsen (Statens Institut  

 for Strålehygiejne) til håndtering m.v. af åbne radioaktive  

 kilder i nærmere specificerede aktivitetsmængder.
4)	Medicinsk anvendelse Anvendelse af en åben radioaktiv kilde i form af et radioaktivt  

 lægemiddel til en nuklearmedicinsk undersøgelse eller behandling  

 af patienter.
For definition af radioaktive lægemidler henvises til  

 Lægemiddelstyrelsens (Sundhedsstyrelsens) bekendtgørelse nr.  

 1134 af 15. december 1992 om radioaktive lægemidler.
5)	Middelaktivitet Middelværdien af den indgivne aktivitet for patienter af  

 standardstørrelse.
6)	Nuklearmedicinsk udstyr Nuklearmedicinsk udstyr til medicinsk anvendelse omfatter:
 a)	Ethvert apparat der anvendes til fremstilling af et billede af  

 fordelingen af åbne radioaktive kilder i en patient eller til at  

 foretage en måling af åbne radioaktive kilder i en patient.
 b)	Måleudstyr, f.eks. en dosiskalibrator, som bruges til  

 måling af aktiviteten af den indgivne aktivitet.
7)	Patient Person der gennemgår en nuklearmedicinsk undersøgelse  

 eller behandling i forbindelse med:
 a)	diagnosticering og behandling af en sygdom.
 b)	en arbejdsmedicinsk undersøgelse.
 c)	et screeningsprogram.
 d)	et biomedicinsk forskningsprojekt.
 e)	en retsmedicinsk undersøgelse.
 f)	en forsikringsmæssig undersøgelse.
8)	Patientdosis Stråledosis til en patient.
Ved nuklearmedicinske  

 undersøgelser angives patientdosis ved den effektive dosis og ved  

 nuklearmedicinske behandlinger ved den absorberede dosis til det behandlede  

 væv.
I begge tilfælde kan man bruge den indgivne aktivitet som  

 indikator for stråledosis.
For definition af effektiv dosis henvises  

 til Sundhedsstyrelsens bekendtgørelse nr. 823 af 31. oktober 1997 om  

 dosisgrænser for ioniserende stråling.
9)	Referenceniveau Referenceniveauet for en nuklearmedicinsk undersøgelse  

 udtrykkes ved den aktivitet der anvendes ved en vis type undersøgelse  

 og almindeligt udbredt udstyr.
Middelaktiviteten ved samme  

 undersøgelse forventes ikke at overskride referenceniveauet ved en  

 veludført undersøgelse med et velfungerende udstyr.
10)	Åben radioaktiv kilde Uindkapslet radioaktivt stof i form af gas, aerosol, væske eller  

 fast stof, hvor kontakt med og spredning af stoffet kan forekomme under brug  

 m.v.
Kapitel 2 Tilladelse til indkøb og brug m.v. af  

 åbne radioaktive kilder § 2. Tilladelse fra Sundhedsstyrelsen skal  

 indhentes på forhånd til indkøb, fremstilling, opbevaring,  

 lagerføring, brug, viderelevering og bortskaffelse af åbne  

 radioaktive kilder.
Stk. 2. Sundhedsstyrelsen fastsætter i tilladelsen  

 mængden af åbne radioaktive kilder, der må indkøbes,  

 opbevares og anvendes ad gangen, samt eventuelle særlige betingelser  

 for anvendelsen.
Tilladelsen gives normalt i form af en standardtilladelse,  

 jf. bilag 1.
 Stk. 3. Tilladelsen kan inddrages, såfremt de  

 betingelser, der er fastsat af Sundhedsstyrelsen, ikke overholdes.
Stk. 4. Såfremt tilladelsen ikke længere udnyttes  

 skal dette skriftligt meddeles til Sundhedsstyrelsen.
Afmeldelsespligten  

 påhviler den ansvarlige leder, ved medicinsk anvendelse den ansvarlige  

 læge.
 § 3. Ansøgning om tilladelse, der skal  

 være underskrevet af den ansvarlige leder, ved medicinsk anvendelse af  

 den ansvarlige læge, indsendes til Sundhedsstyrelsen (Statens Institut  

 for Strålehygiejne). Ansøgningen skal indeholde følgende  

 oplysninger (ansøgningsskema kan rekvireres fra  

 Sundhedsstyrelsen):
 1)	Navn og adresse på sygehus, institution eller lign.
 2)	Afdeling, hvor de åbne radioaktive kilder skal anvendes.
 3)	Navn på ansvarlig leder, ved medicinsk anvendelse ansvarlig  

 læge og ansvarlig fysiker.
 4)	Uddannelse, kvalifikationer og praktisk erfaring for de under 3)  

 nævnte personer.
 5)	Påtænkt anvendelse af de åbne radioaktive kilder  

 (f.eks. laboratorieforsøg, dyreforsøg, medicinsk  

 anvendelse).
 6)	Ønskede omfang af tilladelsen (standardtilladelse,  

 radionuklidspecifik tilladelse, jf. bilag 1).
 7)	Oplysninger om laboratorier og lokaler (evt. om tidligere  

 godkendelser af disse fra Sundhedsstyrelsen).
 8)	Opbevaringsforhold.
 9)	Andre lokalemæssige forhold (f.eks. lokaler til indgift,  

 opholds- og undersøgelsesrum ved medicinsk anvendelse af åbne  

 radioaktive kilder).
 10)	Ved anvendelse udenfor laboratorier, f.eks. ved  

 sporstofundersøgelser i naturen eller lækagesporing på  

 rørinstallationer, detaljeret beskrivelse af den påtænkte  

 anvendelse.
 11)	Kontrolmålinger.
 12)	Bortskaffelse af radioaktivt affald.
Kapitel 3 Ansvarsforhold Krav til virksomheder/institutioner (arbejdsgiveren,  

 sygehusledelsen) § 4. Den der er ansvarlig for  

 virksomheden/institutionen, skal sørge for at enhver anvendelse af  

 åbne radioaktive kilder sker i overensstemmelse med bestemmelserne i  

 denne bekendtgørelse, herunder sørge for vedligeholdelse af  

 lokaler og udstyr samt uddannelse og efteruddannelse af personalet.
 § 5. Den der er ansvarlig for  

 virksomheden/institutionen, skal sørge for at der ved enhver  

 ikke-medicinsk anvendelse af åbne radioaktive kilder er en ansvarlig  

 leder med kvalifikationer og ansvarsområde i henhold til §§ 8-21,  

 og at dennes navn og uddannelse meddeles Sundhedsstyrelsen.
 § 6. Den der er ansvarlig for  

 virksomheden/institutionen, skal sørge for at der ved enhver medicinsk  

 anvendelse af åbne radioaktive kilder er en ansvarlig læge med  

 kvalifikationer og ansvarsområde i henhold til §§ 22-37, og at  

 dennes navn og uddannelse meddeles Sundhedsstyrelsen.
 Stk. 2. Ligeledes skal der ved medicinsk anvendelse af  

 åbne radioaktive kilder være tilknyttet en ansvarlig fysiker med  

 kvalifikationer og ansvarsområde i henhold til §§ 38-47, og dennes  

 navn og uddannelse skal meddeles til Sundhedsstyrelsen.
 § 7. Den der er ansvarlig for  

 virksomheden/institutionen, skal sørge for at navnet på en ny  

 ansvarlige leder/læge meddeles Sundhedsstyrelsen inden den ansvarlige  

 leder/læge fratræder.
 Stk. 2. På samme måde skal navnet på en ny  

 ansvarlige fysiker meddeles Sundhedsstyrelsen.
Krav til ansvarlig leder ved ikke-medicinsk anvendelse  

 af åbne radioaktive kilder § 8. Den for brugen af åbne radioaktive  

 kilder ansvarlige leder skal normalt være bosiddende i Danmark og have  

 den fornødne uddannelse og praktiske erfaring i brug m.v. af  

 åbne radioaktive kilder, herunder kendskab til:
 1)	Radioaktivitet og stråling.
 2)	Måling af radioaktivitet og stråling.
 3)	Biologisk virkning af stråling.
 4)	Principper for strålebeskyttelse.
 5)	Praktisk strålebeskyttelse.
 6)	Lovgivning vedr. strålebeskyttelse.
 Stk. 2. Sundhedsstyrelsen kan fastsætte bestemmelser,  

 hvorefter personer der har gennemgået en af Sundhedsstyrelsen godkendt  

 uddannelse, kan anses for kvalificerede.
§ 9. Den ansvarlig leder skal sørge for at  

 der ved arbejde med åbne radioaktive kilder kun beskæftiges  

 personer, som er gjort bekendt med denne bekendtgørelse, navnlig  

 §§ 48-53 om krav til personalet og §§ 59-69 om  

 strålebeskyttelse af personalet.
Personalet skal endvidere være  

 nøje instrueret om arbejdet og om den fare, der er forbundet hermed,  

 og om de sikkerhedsforanstaltninger, der skal træffes til forebyggelse  

 af en sådan fare, og derved have opnået tilstrækkelig  

 kyndighed.
 Stk. 2. Den ansvarlige leder skal føre en fortegnelse  

 over de personer der er instrueret i henhold til stk. 1. Fortegnelsen  

 skal være tilgængelig for personalet .
 § 10. Den ansvarlige leder skal sørge for  

 at det foreskrevne udstyr til strålebeskyttelse forefindes og holdes i  

 god stand, samt at det anvendes som foreskrevet.
 § 11. Den ansvarlige leder skal sørge for  

 at der forefindes de nødvendige instrumenter (forureningsmonitorer,  

 dosishastighedsmålere) til måling af forurening og stråling  

 fra de anvendte radionuklider, samt at alle instrumenter kontrolleres  

 regelmæssigt.
 § 12. Den ansvarlige leder skal sørge for  

 at personalet forsynes med persondosimetre, hvis dette kræves i henhold  

 til Sundhedsstyrelsens bekendtgørelse nr. 823 af 31. oktober 1997 om  

 dosisgrænser for ioniserende stråling.
 § 13. Den ansvarlige leder skal sørge for  

 at isotoplaboratorier og opbevaringssteder er mærket  

 forskriftsmæssigt, jf. § 104 og § 108.
 § 14. Den ansvarlige leder skal sørge for  

 at isotoplaboratorier og andre lokaler holdes i god og ryddelig stand, jf.  

 kapitel 7.
 § 15. Den ansvarlige leder skal sørge for  

 at alle under brugen observerede fejl og mangler straks afhjælpes.
 § 16. Den ansvarlige leder skal sørge for  

 at der føres en fortegnelse over lagerbeholdningen, jf. bilag 1.
 § 17. Den ansvarlige leder skal sørge for  

 at der føres en fortegnelse over beholdningen af radioaktivt affald  

 samt at det registreres hvornår og hvordan radioaktivt affald  

 bortskaffes.
 § 18. Den ansvarlige leder skal sørge for  

 at der for hvert isotoplaboratorium føres en protokol over  

 udførte kontrolmålinger for radioaktiv forurening af personer og  

 overflader samt af genstande, der tages ud af laboratoriet, jf. § 65 og  

 §§ 68-69.
§ 19. Den ansvarlige leder skal sørge for,  

 at der er udarbejdet detaljerede skriftlige instrukser for håndteringen  

 af de åbne radioaktive kilder, der omfatter alle personalegrupper, som  

 kan komme i berøring med åbne radioaktive kilder.
Instrukserne  

 skal indeholde oplysning om hvilke hjælpemidler og personlige  

 beskyttelsesmidler, der skal anvendes ved arbejdet samt indeholde  

 forholdsregler ved forurening og rengøring.
Som minimum skal  

 følgende skriftlige instrukser og forholdsregler udarbejdes:
 1)	Instruks om håndtering af åbne radioaktive kilder.
 2)	Instruks om bortskaffelse af radioaktivt affald, herunder om  

 eventuel transport af radioaktivt affald.
 3)	Instruks til rengøringspersonale.
 4)	Forholdsregler ved uheld.
 Stk. 2. Den ansvarlige leder skal ligeledes sørge for  

 at der i dennes fravær er en klar ansvarsfordeling for hvorledes  

 arbejdet skal tilrettelægges og udføres.
 § 20. Videreleveres der åbne radioaktive  

 kilder i henhold til § 2, stk. 1, skal den ansvarlige leder  

 sørge for, at bestemmelserne i Sundhedsstyrelsens  

 bekendtgørelse nr. 546 af 23. juni 1993 om overførsel af  

 radioaktive stoffer følges.
 § 21. Den ansvarlige leder skal straks underrette  

 Sundhedsstyrelsen (Statens Institut for Strålehygiejne, telefon 44 94  

 37 73, døgnvagt) om indtrufne uheld som kan have medført  

 utilsigtet stråleudsættelse af personale eller andre personer, om  

 bortkomne radioaktive kilder og om større forurening af personer,  

 lokaler, udstyr eller miljøet.
Krav til ansvarlig læge ved medicinsk anvendelse  

 af åbne radioaktive kilder § 22. Den for den medicinske brug af åbne  

 radioaktive kilder ansvarlige læge skal være fast ansat på  

 den afdeling eller institution, hvor de åbne radioaktive kilder  

 anvendes.
Den ansvarlig læge skal være speciallæge i  

 klinisk fysiologi og nuklearmedicin eller i onkologi eller have tilsvarende  

 anden uddannelse med et tilstrækkeligt omfang på følgende  

 områder:
 1)	Ioniserende strålings egenskaber.
 2)	Ioniserende strålings vekselvirkning med stof.
 3)	Radioaktivitet og måling af aktivitet.
 4)	Medicinsk anvendelse af åbne radioaktive kilder.
 5)	Nuklearmedicinsk udstyr, herunder kontrol af udstyret.
 6)	Vurdering af stråledosis og risiko for patienten ved  

 nuklearmedicinske undersøgelser og behandlinger.
 7)	Strålehygiejne og strålebiologi, herunder  

 strålebeskyttelse ved undersøgelse og behandling af børn,  

 ved screening og ved teknikker der medfører store  

 patientdoser.
 Stk. 2. Den ansvarlige læge skal ligeledes være  

 tilstrækkelig uddannet og have nødvendig erfaring til at kunne  

 tage det kliniske ansvar for den medicinske anvendelse af åbne  

 radioaktive kilder, herunder vurdere berettigelsen og det kliniske resultat  

 af en undersøgelse eller en behandling.
 Stk. 3. Sundhedsstyrelsen kan fastsætte bestemmelser,  

 hvorefter personer der har gennemgået en af Sundhedsstyrelsen godkendt  

 uddannelse, kan anses for kvalificerede.
 § 23. Bestemmelserne i §§ 9-20 gælder  

 også for den ansvarlige læge ved den medicinske anvendelse af  

 åbne radioaktive kilder.
Stk. 2. Ligeledes vil §§ 9-21 gælde for den  

 ikke-medicinske anvendelse som eventuelt udføres i tilknytning til den  

 medicinske anvendelse.
Den ansvarlige læge betragtes i denne  

 sammenhæng som en ansvarlig leder § 24. Den ansvarlige læge skal sørge  

 for at alle personer der udfører medicinske undersøgelser eller  

 behandlinger med åbne radioaktive kilder er instrueret i procedurerne i  

 forbindelse hermed og derved har opnået tilstrækkelig  

 kyndighed.
 Stk. 2. Lægen skal ligeledes sørge for at  

 personalet er instrueret om passende forholdsregler i tilfælde af  

 misadministration og andre uheld under nuklearmedicinske undersøgelser  

 og behandlinger der kan føre til en forøgelse af  

 patientdosis.
 Stk. 3. Bioanalytikere, sygeplejersker og andre må kun  

 foretage intravenøs indgift af åbne radioaktive kilder efter at  

 den ansvarlige læge har vurderet, at pågældende er i stand  

 til at udføre opgaven forsvarligt, og såfremt  

 pågældende i øvrigt mener at kunne udføre  

 opgaven.
 § 25. Den ansvarlige læge skal sørge  

 for at de personer der udfører nuklearmedicinske undersøgelser  

 og behandlinger, har adgang til efteruddannelse, særligt i forbindelse  

 med indførelse af nye teknikker og nuklearmedicinsk udstyr.
 § 26. Den ansvarlige læge skal sørge  

 for at følgende bestemmelser overholdes:
 1)	Bestemmelserne for berettigelse og optimering, jf.  

 §§ 70-74.
 2)	Bestemmelserne for strålebeskyttelse af patienterne, jf.  

 §§ 75-82.
 3)	Bestemmelserne for retsmedicinske og forsikringsmæssige  

 undersøgelser m.v., jf. §§ 83-85.
 4)	Bestemmelserne for biomedicinske forskningsprojekter, jf.  

 §§ 86-89.
 § 27. Den ansvarlige læge skal  

 fastsætte retningslinier for henvisning til nuklearmedicinske  

 undersøgelser og skal sørge for, at de der henviser har adgang  

 til disse samt til oplysninger om patientdoser.
 § 28. Den ansvarlige læge skal  

 fastsætte retningslinier for henvisning til nuklearmedicinske  

 behandlinger og skal sørge for, at de der henviser er bekendt med  

 disse.
 § 29. Den ansvarlige læge skal sørge  

 for at henvisninger til nuklearmedicinske undersøgelser og  

 behandlinger suppleres med de oplysninger om tidligere relevante  

 undersøgelser og behandlinger, som afdelingen har eller kan få  

 adgang til, inden det besluttes om undersøgelsen/behandlingen skal  

 udføres.
§ 30. Den ansvarlige læge eller en af denne  

 særligt bemyndiget person afgør om en nuklearmedicinsk  

 undersøgelse eller behandling er berettiget og skal udføres.
I  

 vurdering af berettigelsen skal indgå mulighed for anvendelse af  

 alternative diagnostiske metoder der ikke er baseret på ioniserende  

 stråling.
 Stk. 2. I enkelttilfælde kan det tillades at der  

 udføres nuklearmedicinske undersøgelser, som normalt bliver  

 udført med andre metoder, hvis disse metoder midlertidigt ikke er til  

 rådighed.
 § 31. Den ansvarlige læge skal sørge  

 for at journalføring, opbevaring af undersøgelsesresultater  

 m.m. følger reglerne i Sundhedsstyrelsens cirkulære nr. 235 af  

 19. december 1996 om lægers pligt til at føre ordnede  

 optegnelser (journalføring) og vejledning nr. 236 af 19. december 1996  

 om lægers journalføring.
 § 32. Den ansvarlige læge skal sørge  

 for at patienterne i fyldestgørende omfang bliver informeret om  

 risikoen og eventuelle bivirkninger ved nuklearmedicinske  

 undersøgelser og behandlinger.
 Stk. 2. For information af patienter samt videregivelse af  

 helbredsoplysninger gælder lov nr. 482 af 1. juli 1998 om patienters  

 retsstilling og Sundhedsstyrelsens vejledning nr. 161 af 16. september 1998  

 om information og samtykke og om videregivelse af helbredsoplysninger mv.
 § 33. Den ansvarlige læge skal i  

 samråd med den ansvarlige fysiker sørge for at årsagen  

 findes til en eventuel konsekvent overskridelse af referenceniveauerne, jf.  

 §§ 90-92 , og at der i nødvendigt omfang træffes  

 korrigerende foranstaltninger.
 § 34. Den ansvarlige læge skal i  

 samråd med den ansvarlige fysiker sørge for at der etableres og  

 vedligeholdes et effektivt kvalitetsstyringssystem, jf. §§ 93-94 og  

 § 99.
 § 35. Den ansvarlige læge skal sørge  

 for at der ved nuklearmedicinske behandlinger er udarbejdet følgende  

 skriftlige instrukser og vejledninger for hver type behandling:
 1)	Intern instruks for behandlingen herunder procedure for valg af  

 radioaktivt lægemiddel, behandlingsaktivitet og individuel  

 dosisplan.
 2)	Instrukser om strålehygiejniske forholdsregler for alt  

 berørt personalet på den behandlende afdeling, på  

 sengeafdelingen og andre steder, hvor personale kan komme i kontakt med  

 patienten.
 3)	Vejledning til patienten om omfanget og varigheden af  

 strålehygiejniske forholdsregler ved ambulant behandling eller efter  

 hjemsendelse.
 4)	Vejledning til patienten om strålehygiejniske forholdsregler  

 ved behandling under indlæggelse.
 Stk. 2. De skriftlige instrukser og vejledninger skal  

 udarbejdes efter de principper der er beskrevet i bilag 3.
 Stk. 3. De strålehygiejniske forholdsregler i  

 forbindelse med nuklearmedicinske behandlinger skal tilrettelægges  

 således at de dosisbindinger der er givet i bilag 3 ikke  

 overskrides.
 § 36. Den ansvarlige læge skal sørge  

 for, at der hvert år senest med udgangen af marts måned indsendes  

 en opgørelse til Sundhedsstyrelsen (Statens Institut for  

 Strålehygiejne) over antal af og middelaktivitet for hver type  

 nuklearmedicinsk undersøgelse og behandling i det foregående  

 år.
 Stk. 2. Samtidig skal der indsendes en opgørelse over  

 det anvendte nuklearmedicinske udstyr med angivelse af fabrikat, type og  

 årgang.
 Stk. 3. For nyt nuklearmedicinsk udstyr skal opgørelsen  

 endvidere indeholde en redegørelse for anskaffelsen (f.eks. lange  

 ventetider for patienter, kompliceret eller uhensigtsmæssig  

 patienttransport, nye undersøgelsesprincipper, aktivitetsreduktion,  

 udskiftning af slidt udstyr).
 Stk. 4. Sundhedsstyrelsen kan forbyde anskaffelsen af nyt  

 nuklearmedicinsk udstyr der ikke er berettiget, med henblik på at  

 undgå unødvendig spredning af udstyr.
 § 37. Den ansvarlige læge skal straks  

 underrette Sundhedsstyrelsen (Statens Institut for Strålehygiejne,  

 telefon 44 94 37 73, døgnvagt) om indtrufne uheld som kan have  

 medført utilsigtet stråleudsættelse af patienter,  

 personale eller andre personer, om bortkomne radioaktive kilder og om  

 større forurening af personer, lokaler, udstyr eller  

 miljøet.
Krav til ansvarlig fysiker ved medicinsk anvendelse af  

 åbne radioaktive kilder § 38. Som ansvarlig fysiker kan fortrinsvis  

 godkendes personer der har uddannelse inden for det nuklearmedicinske  

 område i et omfang som anført i Sundhedsstyrelsens vejledning  

 nr. 122 af 20. juli 1995 om uddannelse af hospitalsfysikere.
 Stk. 2. Den ansvarlige fysiker skal ligeledes have  

 tilstrækkelig erfaring med hensyn til drift og vedligeholdelse af  

 nuklearmedicinsk udstyr.
 § 39. Den ansvarlige fysiker skal sørge for  

 at der udføres modtagekontrol, konstanskontrol og anden  

 nødvendig kontrol af relevant nuklearmedicinsk udstyr, at der findes  

 skriftlige instrukser herfor, og at alle resultater af disse kontroller  

 dokumenteres.
 Stk. 2. Bioanalytikere og andre personer der udfører  

 kontrollen skal være instrueret i procedurerne i forbindelse  

 hermed.
§ 40. Den ansvarlige fysiker skal sørge for  

 at nuklearmedicinsk udstyr er i god stand, herunder teknisk (mekanisk,  

 elektrisk) og strålehygiejnisk forsvarlig stand.
Således må  

 udstyrets sikkerhedsniveau, karakteristika og ydeevne ikke forringes i  

 væsentlig grad, og alle under driften observerede fejl og mangler skal  

 snarest muligt afhjælpes.
 § 41. Den ansvarlige fysiker skal sørge for  

 at nuklearmedicinsk udstyr der ikke opfylder de af Sundhedsstyrelsen  

 fastsatte driftsbetingelser, jf. bilag 4 , tages ud af drift.
 § 42. Den ansvarlige fysiker skal sørge for  

 at der foreligger oplysninger om patientdosis for hver type nuklearmedicinsk  

 undersøgelse og behandling.
§ 43. Den ansvarlige fysiker skal sørge for  

 at der findes egnede metoder til at bestemme aktiviteten ved indgift af  

 åbne radioaktive kilder.
Om muligt skal metoden være en direkte  

 måling med en dosiskalibrator, der opfylder kravene i bilag 4.
 § 44. Den ansvarlige fysiker skal i samråd  

 med den ansvarlige læge sørge for at forholdet mellem de  

 diagnostiske oplysninger og patientdosis optimeres.
 § 45. Den ansvarlige fysiker skal sørge for  

 at der til alt nuklearmedicinsk udstyr findes klare dansksprogede  

 brugsanvisninger og vejledninger.
 § 46. Den ansvarlige fysiker skal straks  

 underrette den ansvarlige læge hvis fysikeren bliver bekendt med en  

 mulig utilsigtet stråleudsættelse af patienter, personale eller  

 andre personer, om bortkomne radioaktive kilder og om større  

 forurening af personer, lokaler, udstyr eller miljøet.
 § 47. Den ansvarlige fysiker skal ved  

 udøvelsen af arbejdet udvise omhu og samvittighedsfuldhed.
Krav til personale ved anvendelse af  

 åbne radioaktive kilder § 48. Om instruktion, uddannelse m.v. af  

 personalet henvises til § 9 og §§ 24-25. Vedrørende  

 yderligere bestemmelser for personalets arbejde henvises til §§ 59-69 og  

 §§ 75-82.
 § 49. Personalet skal under arbejdet altid  

 bære udleverede persondosimetre.
§ 50. Personalet skal under det daglige arbejde  

 sørge for at arbejdsgangen i enhver henseende er  

 strålebeskyttelsesmæssig forsvarlig.
Det skal benytte det  

 foreskrevne udstyr til strålebeskyttelse, f.eks. automatpipetter,  

 beskyttelseshandsker, afskærmning af injektionssprøjter og  

 hætteglas og beholdere til radioaktivt affald, og underrette den  

 ansvarlige leder, ved medicinsk anvendelse den ansvarlige læge,  

 såfremt dette udstyr ikke er i forsvarlig stand.
 § 51. Hvis der indtræder en faresituation  

 som f.eks. forurening af personer, lokaler eller udstyr, der giver  

 strålehygiejniske problemer, skal personalet snarest muligt  

 træffe foranstaltninger til at afværge og begrænse faren  

 samt underrette den ansvarlige leder, ved medicinsk anvendelse den ansvarlige  

 læge.
 § 52. Personalet skal straks underrette den  

 ansvarlige leder, ved medicinsk anvendelse den ansvarlige læge, hvis  

 der opstår formodning om utilsigtet stråleudsættelse af  

 patienter, personale eller andre personer samt om bortkomne radioaktive  

 kilder.
 § 53. Ved medicinsk anvendelse skal personalet ved  

 udøvelsen af deres arbejde udvise omhu og samvittighedsfuldhed.
Krav til personer der henviser til  

 nuklearmedicinske undersøgelser  

 og behandlinger § 54. Den der henviser til en nuklearmedicinsk  

 undersøgelse eller behandling skal følge de retningslinier for  

 sådanne henvisninger som er fastsat af den ansvarlige læge, jf.  

 §§ 27-28.
§ 55. Den der henviser til en nuklearmedicinsk  

 undersøgelse eller behandling, skal sørge for at  

 undersøgelsen/behandlingen er berettiget, idet både tilstanden  

 hos den person der undersøges/behandles i forbindelse med  

 diagnosticering og behandling af en sygdom og det forventede resultat af  

 undersøgelsen/behandlingen skal indgå i vurderingen af  

 berettigelsen.
I vurdering af berettigelsen af undersøgelser skal  

 også indgå anvendelse af alternative diagnostiske metoder der  

 ikke er baseret på ioniserende stråling.
 § 56. Den der henviser til en nuklearmedicinsk  

 undersøgelse eller behandling, skal på henvisningen oplyse om  

 tidligere relevante undersøgelser/behandlinger som vedkommende har  

 kendskab til.
 § 57. Den der henviser til en nuklearmedicinsk  

 undersøgelse eller behandling, skal på henvisningen oplyse om  

 den kliniske problemstilling der berettiger undersøgelsen eller  

 behandlingen.
 Stk. 2. Ligeledes skal der på henvisningen oplyses om  

 graviditetsforhold når dette er relevant.
 Stk. 3. Det skal fremgå af henvisningen hvem der har  

 udfyldt den.
§ 58. På sygehusafdelinger hvorfra der  

 henvises til nuklearmedicinske undersøgelser eller behandlinger, skal  

 der findes en instruktion for hvem der må henvise.
Instruktionen skal  

 tilstilles den ansvarlige læge til accept.
Kapitel 4 Strålebeskyttelse af personalet § 59. Isotoplaboratorier og andre lokaler skal  

 holdes fri for uvedkommende genstande og altid holdes ryddeligt.
 Stk. 2. Isotoplaboratorierne må kun benyttes til arbejde  

 med åbne radioaktive kilder og de dertil knyttede arbejdsfunktioner.  

 Kun personer, der har tilknytning til arbejdet med åbne radioaktive  

 kilder må befinde sig i laboratorierne.
 § 60. Ved enhver håndtering af åbne  

 radioaktive kilder skal der træffes sikkerhedsforanstaltninger med  

 henblik på at begrænse bestrålingen af kroppen udefra  

 (ekstern bestråling) og forhindre, at radionuklider kommer ind i  

 kroppen (intern bestråling).
 § 61. Kvinder der ammer må ikke arbejde med  

 åbne radioaktive kilder i mængder, der overstiger de maksimale  

 aktivitetsmængder i en S1-standardtilladelse, jf. bilag 1.
 Stk. 2. Vedrørende gravides arbejde med åbne  

 radioaktive kilder henvises til Sundhedsstyrelsens bekendtgørelse nr.  

 823 af 31. oktober 1997 om dosisgrænser for ioniserende  

 stråling.
 § 62. Arbejdet skal tilrettelægges på  

 en sådan måde, at den eksterne bestråling bliver mindst  

 mulig, f.eks. ved anvendelse af afskærmning og ved at undgå  

 direkte håndtering af uafskærmede beholdere.
 § 63. Arbejdet skal tilrettelægges  

 således, at risikoen for forurening bliver mindst mulig.  

 Indånding af gasser, damp, støv og aerosoler indeholdende  

 radionuklider skal undgås, f.eks. ved at arbejdet udføres i  

 stinkskab eller i lukkede systemer.
 § 64. Ved anvendelse af åbne radioaktive  

 kilder til dyreforsøg skal der træffes særlige  

 foranstaltninger til begrænsning af risikoen for spredning af  

 åbne radioaktive kilder via dyrenes urin, afføring eller  

 udåndingsluft, jf. bilag 5.
 § 65. Før, under og efter arbejdet med  

 åbne radioaktive kilder skal der i fornødent omfang foretages  

 kontrolmålinger for radioaktiv forurening af arbejdsborde, kitler,  

 hænder, udstyr m.m.
Stk. 2. Konstaterede forureninger skal fjernes så  

 hurtigt som muligt.
Kan forureningerne ikke fjernes helt, må den  

 tilbageværende fastsiddende forurening ikke overstige de  

 grænseværdier, der er givet i bilag 6.
 Stk. 3. Hvis forureningen i laboratoriet eller andre steder  

 ikke kan bringes ned under grænseværdien, skal de forurenede  

 overflader eller genstande tildækkes (afskærmes) eller  

 udskiftes.
 Stk. 4. Vedrørende kontrolmåling af  

 isotoplaboratorier, der tages midlertidigt eller permanent ud af drift  

 henvises til § 110.
 § 66. Ingen uvedkommende må kunne komme i  

 besiddelse af åbne radioaktive kilder eller få adgang til  

 forurenede steder.
 § 67. Det er ikke tilladt at spise, drikke,  

 påføre kosmetik, ryge m.v. i isotoplaboratorier.
 Stk. 2. Madvarer, drikkevarer, tobaksvarer, kosmetik og  

 lignende må ikke medbringes i isotoplaboratorier.
 § 68. Når isotoplaboratorier forlades, skal  

 hænderne vaskes og kontrolmåles for radioaktiv forurening.  

 Desuden skal tøjet kontrolmåles.
 Stk. 2. Ved arbejde med åbne radioaktive kilder i  

 mængder, der overstiger de maksimale aktivitetsmængder i en  

 S1-standardtilladelse, jf. bilag 1, skal arbejdstøjet (f.eks. kitler  

 og fodtøj) skiftes i forrummet til laboratoriet.
 § 69. Alle genstande (f.eks. rulleborde,  

 arbejdsmapper m.m.) der tages ud af et isotoplaboratorium skal  

 kontrolmåles for radioaktiv forurening.
Kapitel 5 Særlige bestemmelser ved medicinsk anvendelse af  

 åbne radioaktive kilder Principper for berettigelse og optimering § 70. Enhver nuklearmedicinsk undersøgelse  

 eller behandling i forbindelse med diagnosticering og behandling af en sygdom  

 skal være berettiget, idet både tilstanden hos den person der  

 undersøges/behandles og det forventede resultat af  

 undersøgelsen/behandlingen skal indgå i vurdering af  

 berettigelsen.
 Stk. 2. Andre former for nuklearmedicinske  

 undersøgelser skal også være berettigede, idet det udbytte  

 der opnås ved undersøgelserne skal opveje den risiko som de  

 medfører.
 § 71. Ved nuklearmedicinske undersøgelser  

 skal alle patientdoser holdes så lave som det med rimelighed er muligt  

 under hensyntagen til de ønskede diagnostiske resultater.
 § 72. Ved enhver nuklearmedicinsk behandling skal  

 behandlingsdosis/indgivet aktivitet fastlægges individuelt for det  

 væv som skal behandles, og bestrålingen af andet væv skal  

 være så lav som det med rimelighed er muligt under hensyntagen  

 til det terapeutiske formål.
 § 73. Inden nye former for nuklearmedicinske  

 undersøgelser eller behandlinger eller nyt nuklearmedicinsk udstyr der  

 adskiller sig væsentligt fra det eksisterende anvendes generelt, skal  

 der foreligge en analyse der ud fra en MTV(Medicinsk  

 Teknologivurdering)-tilgang beskriver forudsætningerne for og  

 konsekvenserne af at anvende den nye undersøgelsesmetode, den nye  

 behandling eller det nye udstyr.
 Stk.2. Analysen bør omfatte en beskrivelse af:
 1)	Anvendelsesområde, effektivitet og risikovurdering i relation  

 til den nye form for undersøgelsesmetode, behandling eller udstyr.
 2)	Organisation, herunder struktur og personale.
 3)	Økonomi, herunder samfundsøkonomi og  

 driftsøkonomi.
 4)	Forhold i relation til patienten, herunder psykologiske, sociale og  

 etiske forhold.
 § 74. Bestående former for nuklearmedicinske  

 undersøgelser og behandlinger skal tages op til revurdering når  

 der fremkommer nye oplysninger om deres effektivitet eller den risiko de  

 medfører.
Strålebeskyttelse af patienter § 75. Overflødige nuklearmedicinske  

 undersøgelser skal undgås.
 § 76. Ved nuklearmedicinske undersøgelser  

 skal aktiviteten af den åbne radioaktive kilde bestemmes forud for hver  

 enkelt indgift til patienten.
 § 77. Ved nuklearmedicinske undersøgelser  

 af børn og unge skal den indgivne aktivitet reduceres under  

 hensyntagen til at billedkvaliteten ikke forringes.
 § 78. Ved nuklearmedicinske undersøgelser  

 af kvinder i den forplantningsdygtige alder skal følgende  

 retningslinier følges:
 1)	Kvinden udspørges om hun er gravid, med mindre der allerede  

 foreligger fyldestgørende information om graviditetsforhold.
 2)	Hvis kvinden er usikker på om hun er gravid, og man ikke  

 umiddelbart kan afvise graviditet, f.eks. ved oplysning om  

 menstruationsforhold eller eventuelt ved hjælp af graviditetstest,  

 bør hun betragtes som gravid.
3)	Hvis kvinden i henhold til 1) eller 2) må betragtes som gravid  

 bør undersøgelsen udsættes.
Kan undersøgelsen ikke  

 udsættes, skal den udføres under særlig hensyntagen til  

 forholdene.
Undersøgelsesmetoder der ikke er baseret på  

 ioniserende stråling, skal overvejes.
 § 79. Ved nuklearmedicinske behandlinger af  

 kvinder i den forplantningsdygtige alder skal det om nødvendigt ved en  

 graviditetstest sikres, at kvinden ikke er gravid før behandlingen  

 påbegyndes.
Stk. 2. Kvindelige patienter i den forplantningsdygtige alder  

 skal oplyses om at graviditet bør undgås i en passende tid efter  

 indgift af de åbne radioaktive kilder.
For behandling med I-131 skal  

 denne periode være mindst 4 måneder.
 § 80. For kvindelige patienter der ammer skal  

 permanent eller midlertidig ophør med amningen iværksættes  

 inden den nuklearmedicinske undersøgelse eller behandling, jf. bilag  

 7.
 § 81. Ved nuklearmedicinske undersøgelser  

 med jodmærkede radioaktive lægemidler som metaboliseres til jodid  

 eller indeholder radioaktivt jod som urenhed bør skjoldbruskkirtlen  

 blokeres.
 § 82. For radioaktive lægemidler som  

 udskilles gennem nyrerne bør stråledosis til blæren  

 reduceres ved at patienten får rigeligt at drikke og får mulighed  

 for hyppigt at tømme blæren.
 Retsmedicinske og forsikringsmæssige  

 undersøgelser m.v.
 § 83. For omfanget af retsmedicinske  

 nuklearmedicinske undersøgelser af anholdte m.v. gælder lov nr.  

 332 af 24. maj 1989 om ændring af retsplejeloven (legemsindgreb).
 Stk. 2. For andre retsmedicinske undersøgelser  

 gælder at de skal ske på frivillig basis, og de skal kunne  

 være til den undersøgtes fordel.
 § 84. For undersøgelser til  

 afgørelse af forsikringsspørgsmål gælder at de skal  

 ske på frivillig basis, og de skal kunne være til den  

 undersøgtes fordel.
 § 85. Ved alle undersøgelser der ikke  

 direkte kan gavne helbredstilstanden hos den person der undersøges,  

 skal der lægges særlig vægt på at de udføres  

 med den mindst mulige indgivet aktivitet.
Biomedicinske forskningsprojekter § 86. Nuklearmedicinsk behandling af sunde  

 forsøgspersoner må ikke finde sted i forbindelse med  

 biomedicinske forskningsprojekter.
 § 87. Nuklearmedicinske undersøgelser af  

 forsøgspersoner og nuklearmedicinsk behandling af  

 forsøgspatienter må først finde sted efter godkendelse af  

 projektet i en Videnskabsetisk Komité, jf. lov nr. 503 af 24. juni  

 1992 med ændringer om et videnskabsetisk komitésystem og  

 behandling af biomedicinske forskningsprojekter.
§ 88. Der skal for alle forsøgspersoner  

 på forhånd foretages en beregning af patientdosis og den risiko  

 for en stråleinduceret dødelig cancer som den beregnede dosis  

 medfører.
Både patientdosis og risiko skal fremgå af  

 forsøgsprotokollen.
 Stk. 2. For forsøgspersoner der ikke kan forvente nogen  

 direkte nytte af den nuklearmedicinske undersøgelse, gælder de  

 dosisbindinger der er fastsat i rekommandation fra den Centrale  

 Videnskabsetiske Komité.
 § 89. Forsøgspersoner og  

 forsøgspatienter må kun undersøges/behandles efter  

 afgivelse af deres frie og skriftlige samtykke, og de skal informeres om  

 strålerisikoen.
Referenceniveauer § 90. Middelaktiviteter for de af  

 Sundhedsstyrelsen fastsatte typer af nuklearmedicinske undersøgelser  

 skal beregnes hvert år.
 § 91. De i henhold til § 90 bestemte  

 middelaktiviteter skal sammenlignes med de fastsatte referenceniveauer i  

 Sundhedsstyrelsens vejledning om referenceniveauer.
 Stk. 2. Såfremt middelaktiviteterne til stadighed eller  

 i væsentlig grad overskrider referenceniveauerne, skal årsagen  

 hertil fastlægges og om muligt fjernes.
 § 92. Resultater og vurderinger i forbindelse med  

 referenceniveauer skal på forlangende forelægges  

 Sundhedsstyrelsen.
Kvalitetsstyring § 93. På afdelinger der udfører  

 nuklearmedicinske undersøgelser og behandlinger skal der etableres et  

 effektivt kvalitetsstyringssystem.
 Stk. 2. Kvalitetsstyringssystemet skal omfatte:
 1)	Hele processen fra henvisning af patienten, eventuel fremskaffelse  

 af resultater fra tidligere undersøgelser/behandlinger, forberedelse  

 af patienten, undersøgelse/behandling af patienten, til beskrivelse af  

 undersøgelsen og afgivelse af svar.
 2)	Analyse af afvigende resultater såvel billedmæssige som  

 diagnostiske og behandlingsmæssige.
 3)	Principperne for korrigerende handlinger.
 4)	Oplæring af personale i udførelse af nuklearmedicinske  

 undersøgelser og behandlinger.
 5)	Modtagekontrol og konstanskontrol af nuklearmedicinsk  

 udstyr.
 § 94. Der skal forefindes en  

 kvalitetshåndbog der standardmæssigt skal indeholde  

 følgende:
 1)	Titel, formål og anvendelsesområde.
 2)	Indholdsfortegnelse.
 3)	Indledning om afdelingens organisation og selve  

 kvalitetshåndbogen.
 4)	Kvalitetsmålene og afdelingens formål.
 5)	Beskrivelse af afdelingens struktur, ansvarsfordeling og  

 ledelse.
 6)	Beskrivelse af delelementerne i kvalitetsstyringssystemet og  

 henvisninger til dokumenterede procedurer i kvalitetsstyringssystemet.
 7)	Eventuelle definitioner.
 8)	Eventuelle vejledninger til håndbogen.
 9)	Eventuelle bilag.
 § 95. Der skal for alt nuklearmedicinsk udstyr  

 udføres en modtagekontrol der skal sikre, at udstyret er i  

 overensstemmelse med de specifikationer der er opstillet i forbindelse med  

 anskaffelsen.
 § 96. Efter reparationer eller ændringer der  

 kan have indflydelse på billedkvalitet, skal der for alt  

 nuklearmedicinsk udstyr udføres en fornyet modtagekontrol eller  

 relevante dele heraf med henblik på at sikre, at udstyret fortsat vil  

 kunne opfylde specifikationerne.
 § 97. Der skal for alt nuklearmedicinsk udstyr med  

 konstante mellemrum udføres konstanskontrol med henblik på at  

 sikre at udstyret til stadighed giver en diagnostisk tilfredsstillende  

 billedkvalitet ved den lavest mulige aktivitet.
 § 98. Der skal forefindes skriftlige instrukser  

 for udførelse af alle kontroller og eftersyn, og alle resultater heraf  

 skal dokumenteres på en ordnet og systematisk måde.
 § 99. Der skal med højst 15 måneders  

 mellemrum udføres en audit med henblik på at  

 konstatere:
 1)	Om de udførte kvalitetsstyringsaktiviteter har været i  

 overensstemmelse med afdelingens planlagte aktiviteter, og om aktiviteterne  

 har været udført på en effektiv måde.
 2)	Om de opnåede resultater er i overensstemmelse med de  

 planlagte mål, og om de udførte kvalitetsstyringsaktiviteter i  

 øvrigt er tilstrækkelige og hensigtsmæssige.
Stk. 2. Den i stk. 1 nævnte audit skal  

 udføres af personer med kendskab til medicinsk anvendelse af  

 åbne radioaktive kilder.
Dem der udfører auditten bør  

 ikke være ansvarlig for nogen del af kvalitetsstyringssystemet.
Kapitel 6 Opbevaring og bortskaffelse af  

 åbne radioaktive kilder § 100. Åbne radioaktive kilder og  

 radioaktivt affald skal opbevares sikret mod tyveri, brand og vandskade,  

 enten i et særligt opbevaringslokale eller på specielt indrettede  

 opbevaringssteder i de lokaler, hvor de åbne radioaktive kilder  

 anvendes.
 Stk. 2. Kilder, hvorfra radioaktive luftarter kan undvige,  

 skal opbevares i lufttætte beholdere eller i stinkskabe.
 § 101. Beholdere med åbne radioaktive  

 kilder, herunder beholdere med radioaktivt affald, skal mærkes med  

 symbolet for ioniserende stråling og teksten »Radioaktivitet« og  

 være forsynet med oplysning om radionuklid, aktivitet og dato.
 § 102. Opbevaringsstedet skal være  

 konstrueret således, at det kan bære og rumme den fornødne  

 afskærmning.
 Stk. 2. Opbevaringsstedet bør være opdelt  

 på passende vis, så de enkelte åbne radioaktive kilder let  

 kan identificeres.
 § 103. Dosishastigheden på ydersiden af  

 opbevaringsstedet må ikke overstige 7,5 m  

 Sv/h.
 Stk. 2. Dosishastigheden på arbejdspladser i  

 nærheden af opbevaringsstedet skal holdes så lav som rimeligt  

 opnåeligt og må ikke overstige 2,5 m  

 Sv/h.
 § 104. Alle steder, hvor åbne radioaktive  

 kilder opbevares, skal være forsynet med advarselsskilt for  

 radioaktivitet (Dansk Standard 734.2).
 Stk. 2. Advarselsskilte skal som minimum have R5 eller T5  

 format.
§ 105. Afdelinger, der udfører  

 nuklearmedicinske undersøgelser og anvender generatorer til  

 fremstilling af kortlivede radionuklider, skal være udstyret med  

 tilstrækkelige hjælpemidler til afskærmning af  

 generatorerne.
Afskærmningen skal være så effektiv, at  

 dosishastigheden intet sted uden for afdelingen overstiger 2,5 µSv/h.
 § 106. Bortskaffelse af åbne radioaktive  

 kilder skal ske i overensstemmelse med bilag 8.
Kapitel 7 Indretning, godkendelse og registrering af  

 isotoplaboratorier og andre lokaler til håndtering af åbne  

 radioaktive kilder § 107. Krav til indretning, godkendelse og  

 registrering af isotoplaboratorier og andre lokaler til håndtering og  

 opbevaring af åbne radioaktive kilder er givet i bilag 9.
 Stk. 2. Indretningen skal desuden foretages i overensstemmelse  

 med Arbejdstilsynets almindelige regler for indretning af laboratorier.
 Stk. 3. Ved fremstilling af radioaktive lægemidler skal  

 endvidere de af Lægemiddelstyrelsen givne retningslinier for indretning  

 af laboratorier til fremstilling af radioaktive lægemidler  

 følges.
 § 108. Indgangsdøre til isotoplaboratorier,  

 hvor der anvendes åbne radioaktive kilder i mængder, der  

 overstiger 1/100 af de maksimale aktivitetsmængder i en  

 S1-standardtilladelse, jf. bilag 1, skal være forsynet med  

 advarselsskilt for radioaktivitet (Dansk Standard 734.2).
 Stk. 2. Tages et isotoplaboratorium midlertidigt ud af drift,  

 skal advarselsskiltningen fjernes.
 Stk. 3. Advarselsskilte skal som minimum have R5 eller T5  

 format.
 § 109. Bygningsmæssige arbejder som f.eks.  

 indretning og ændring af isotoplaboratorier og andre lokaler vil kunne  

 forhåndsgodkendes af Sundhedsstyrelsen på grundlag af tegninger  

 indsendt til Sundhedsstyrelsen.
 Stk. 2. Foretages der under indretning af isotoplaboratorierne  

 eller lokalerne ændringer i forhold til de forhåndsgodkendte  

 tegninger, bør reviderede tegninger indsendes til Sundhedsstyrelsen  

 til ny forhåndsgodkendelse.
 § 110. Godkendelse af isotoplaboratorier gives,  

 efter at besigtigelse har fundet sted.
 Stk. 2. Godkendelsen kan inddrages, hvis laboratoriet eller  

 lokalet ikke længere opfylder de af Sundhedsstyrelsen fastsatte  

 bestemmelser.
 Stk. 3. Isotoplaboratorier der permanent tages ud af drift,  

 skal kontrolmåles for radioaktiv forurening (isotoplaboratorium med  

 tilhørende ventilations- og afløbssystemer) og om  

 nødvendigt rengøres, således at den tilbageværende  

 fastsiddende forurening ikke overstiger de grænseværdier, der er  

 givet i bilag 6. Isotoplaboratorierne skal herefter skriftlig afmeldes til  

 Sundhedsstyrelsen med henvisning til den udførte  

 kontrolmåling.
 Stk. 4. Isotoplaboratorier der midlertidigt tages ud af drift  

 skal kontrolmåles på samme måde.
 § 111. Særskilte lokaler, der kræver  

 registrering, skal anmeldes til Sundhedsstyrelsen før  

 ibrugtagning.
Kapitel 8 Besigtigelse ved Sundhedsstyrelsen § 112. Enhver brug m.v. af åbne radioaktive  

 kilder er underlagt tilsyn af Sundhedsstyrelsen, der til enhver tid skal have  

 adgang til åbne radioaktive kilder, isotoplaboratorier, lokaler, udstyr  

 og fortegnelser m.m. samt til kvalitetshåndbog, anden dokumentation i  

 forbindelse med kvalitetsstyring og resultater af nuklearmedicinske  

 undersøgelser og behandlingsdata.
 § 113. De ændringer af isotoplaboratorier,  

 lokaler, udstyr, arbejdsgange m.v. som Sundhedsstyrelsen måtte  

 kræve ved besigtigelsen, skal være udført inden  

 udløbet af den af Sundhedsstyrelsen satte frist.
 Stk. 2. Sundhedsstyrelsen kan forbyde brugen af de åbne  

 radioaktive kilder indtil disse ændringer er udført.
 § 114. Sundhedsstyrelsen kan forbyde  

 nuklearmedicinske undersøgelser og behandlinger der ikke er  

 berettigede.
Kapitel 9 Bidrag § 115. Sundhedsstyrelsen opkræver det i  

 § 1, stk. 1, 1. pkt., nævnte bidrag i bekendtgørelse  

 nr. 734 af 21. september 1999 om opkrævning af bidrag for tilsyn med  

 sikkerhedsforanstaltninger på radioaktivitetsområdet.
Kapitel 10 Klageadgang, straf og ikrafttræden § 116. Sundhedsstyrelsens påbud,  

 vilkår og andre afgørelser i medfør af denne  

 bekendtgørelse kan inden 4 uger påklages til  

 Indenrigsministeriet.
 § 117. Overtrædelse af bestemmelserne i  

 denne bekendtgørelse straffes med bøde.
 Stk. 2. På samme måde straffes den ansvarlige  

 fysiker og andet personale, jf. § 47 og § 53, der gør sig  

 skyldig i grovere eller gentagne forsømmelser eller  

 skødesløshed.
 § 118. Denne bekendtgørelse træder i  

 kraft den 1. januar 2001.
 Stk. 2. Samtidig ophæves bekendtgørelse nr. 485  

 af 18. november 1985 om anvendelse af åbne radioaktive kilder på  

 sygehuse, laboratorier m.v.
 Stk. 3. Godkendelser af isotoplaboratorier, som  

 Sundhedsstyrelsen har givet i henhold til den i stk. 2 nævnte  

 bekendtgørelse forbliver i kraft indtil tilladelsen til brug af  

 pågældende isotoplaboratorier fornys.
Sundhedsstyrelsen, den 23. oktober  

 2000 Gunnar Schiøler /Kaare Ulbak Bilag 1 Standardtilladelser til indkøb, opbevaring og brug  

 af åbne radioaktive kilder Ved velkendte og veldefinerede anvendelser af åbne radioaktive  

 kilder gives tilladelsen fra Sundhedsstyrelsen til indkøb, opbevaring  

 og brug normalt i form af en standardtilladelse.
Standardtilladelserne  

 angiver maksimale aktiviteter for opbevaring og for anvendelse for de  

 forskellige radionuklidgrupper i stedet for de enkelte radionuklider.  

 Såfremt en standardtilladelse ikke er dækkende for alle  

 radionuklider, kan den eventuelt suppleres med radionuklidspecifikke  

 tilladelser.
 Standardtilladelser benyttes f.eks. ved følgende  

 anvendelser:
Rent fysiske og kemiske laboratorieforsøg Dyreforsøg Nuklearmedicinske undersøgelser Radionuklidspecifikke tilladelser gives dog altid til følgende  

 anvendelser:
Nuklearmedicinske behandlinger Sporstofundersøgelser i naturen Lækagesporing på rørinstallationer Radionukliderne er inddelt i fire hovedgrupper (radiotoksicitetsgrupper).  

 Hovedgruppe 1 omfatter de mest radiotoksiske radionuklider, og  

 standardtilladelserne omfatter ikke denne gruppe.
I bilag 2 er vist  

 radionukliderne i gruppe 2, 3 og 4.
 De tre standardtilladelser er beskrevet ved den maksimale lagerbeholdning  

 og den maksimale mængde i anvendelse udtrykt i MBq (megabecquerel) for  

 hver af de tre hovedgrupper (gruppe 2, 3 og 4).
Lagerbeholdning Til lagerbeholdningen medregnes de aktivitetsmængder, der  

 aktuelt skal opbevares, f.eks.:
Radioaktive forsendelser, som endnu ikke er anvendt, eller kun delvis  

 anvendt Stamopløsninger og rester heraf Til lagerbeholdningen medregnes ikke:
Radioaktivt affald Radionuklider, der er i anvendelse i laboratorierne Radionuklider indgivet til patienter og forsøgsdyr Lagerbeholdningen beregnes som summen af alle aktiviteter af radionuklider  

 indenfor hver gruppe.
Anvendelse Arbejdet i laboratorier klassificeres på følgende  

 måde:
Simple våde operationer, f.eks. udtagning fra  

 stamopløsning, fortyndinger, indgift til patient Våde operationer, f.eks. normale kemiske operationer,  

 dyreforsøg Operationer med tørt materiale, f.eks. arbejde, der  

 medfører støvrisiko De tre standardtilladelser (S1, S2 og S3) er nærmere beskrevet i  

 følgende tabeller.
Tabellerne angiver maksimale aktiviteter.
Udtrykket  

 »i brug pr. gang« betyder, at tabellen angiver den maksimale aktivitet, der  

 må anvendes i laboratoriet ad gangen.
S1-standardtilladelse - maksimale aktiviteter Radionuklidgruppe 2 3 4 Lagerbeholdning (MBq) 500 5.000 50.000 I brug pr. gang (MBq) til:
Simple våde operationer 50 500 5.000 Våde operationer 5 50 500 Operationer med tørt materiale 0,5 5 50 S2-standardtilladelse - maksimale aktiviteter Radionuklidgruppe 2 3 4 Lagerbeholdning (MBq) 5.000 50.000 500.000 I brug pr. gang (MBq) til:
Simple våde operationer 500 5.000 50.000 Våde operationer 50 500 5.000 Operationer med tørt materiale 5 50 500 S3-standardtilladelse - maksimale aktiviteter Radionuklidgruppe 2 3 4 Lagerbeholdning (MBq) 50.000 500.000 5.000.000 I brug pr. gang (MBq) til:
Simple våde operationer 5.000 50.000 500.000 Våde operationer 500 5.000 50.000 Operationer med tørt materiale 50 500 5.000 Bilag 2 Klassifikation af radionuklider De vigtigste radionuklider (radioaktive stoffer) klassificeres efter deres  

 relative radiotoksicitet.
Radionuklider, der ikke er anført i  

 nedenstående tabel, vil om nødvendigt blive tilskrevet en af  

 radionuklidgrupperne af Sundhedsstyrelsen (Statens Institut for  

 Strålehygiejne). Tabellen omfatter ikke radionuklider fra gruppe 1  

 (meget høj radiotoksicitet) samt radionuklider hørende til  

 grundstoffer efter thallium (Tl). For radionuklider, der er mærket med  

 »+«, er der antaget sekulær ligevægt med de (kortlivede)  

 datternuklider.
Grundstof Radionuklid Gruppe 2 (høj radiotoksicitet) Gruppe 3 (middel radiotoksicitet) Gruppe 4 (lav radiotoksicitet) H H-3 Be Be-7 C C-14 C-11 N N-13 O O-15 F F-18 Na Na-22, Na-24 Si Si-31 P P-32, P-33 S S-35 Cl Cl-36 Cl-38 Ar Ar-41 Ar-37 K K-42, K-43 K-40 Ca Ca-45, Ca-47 Sc Sc-46, Sc-47, Sc-48 V V-48 Cr Cr-51 Mn Mn-52, Mn-54 Mn-51, Mn-52m, Mn-53, Mn-56 Fe Fe-52, Fe-55, Fe-59 Co Co-60 Co-55, Co-56, Co-57, Co-58 Co-58m, Co-60m, Co-61, Co-62m Ni Ni-63 Ni-59, Ni-65 Cu Cu-64 Zn Zn-65, Zn-69m Zn-69 Ga Ga-66, Ga-67 Ga-72 Ge Ge-68 Ge-71 As As-73, As-74, As-76, As-77 Se Se-75 Br Br-82 Kr Kr-74, Kr-77, Kr-87, Kr-88 Kr-76, Kr-79, Kr-81m, Kr-83m, Kr-85, Kr-85m Rb Rb-86 Sr Sr-90+ Sr-85, Sr-89, Sr-91, Sr-92 Sr-85m, Sr-87m Y Y-91 Y-90, Y-92, Y-93 Y-91m Zr Zr-93+ Zr-95, Zr-97+ Nb Nb-94 Nb-93m, Nb-95 Nb-97, Nb-98 Mo Mo-90, Mo-93, Mo-99 Mo-101 Tc Tc-96, Tc-97m Tc-96m, Tc-97, Tc-99, Tc-99m Ru Ru-106+ Ru-97, Ru-103, Ru-105 Rh Rh-105 Rh-103m Pd Pd-103, Pd-109 Ag Ag-108m+, Ag-110m Ag-105, Ag-111 Cd Cd-109, Cd-115m Cd-115 In In-114m In-111 In-113m, In-115m Sn Sn-113, Sn-125 Sb Sb-122, Sb-124, Sb-125 Te Te-123m, Te-125m Te-127m, Te-129m Te-131, Te-131m Te-132 Te-127, Te-129, Te-133 I I-125, I-126, I-131 I-123, I-130, I-132, I-133, I-135 I-129, I-134 Xe Xe-131m, Xe-133, Xe-135 Cs Cs-134, Cs-137+ Cs-132, Cs-136 Cs-129, Cs-131, Cs-134m, Cs-135, Cs-138 Ba Ba-131, Ba-140+ La La-140 Ce Ce-144+ Ce-139, Ce-141, Ce-143 Pr Pr-142, Pr-143 Nd Nd-147 Nd-149 Pm Pm-147, Pm-149 Sm Sm-151, Sm-153 Eu Eu-152, Eu-154, Eu-155 Eu-152m Gd Gd-153, Gd-159 Tb Tb-160 Dy Dy-166 Dy-165 Ho Ho-166 Er Er-169, Er-171 Tm Tm-170, Tm-171 Yb Yb-175 Lu Lu-177 Hf Hf-181 Ta Ta-182 W W-185, W-187 W-181 Re Re-186, Re-188 Os Os-185, Os-191, Os-193 Os-191m Ir Ir-190 Ir-192, Ir-194 Pt Pt-191, Pt-193m, Pt-197 Pt-197m Au Au-198, Au-199 Hg Hg-197, Hg-197m, Hg-203 Tl Tl-200, Tl-202, Tl-204 Tl-201 Bilag 3 Nuklearmedicinske behandlinger med I-131  

 (Radiojodterapi) I mange år har langt den overvejende del af de nuklearmedicinske  

 behandlinger været udført med I-131, især som jodid til  

 behandling af benigne og maligne sygdomme i skjoldbruskkirtlen.
I-131  

 udsender gammastråling med så høj intensitet, at det ved  

 de fleste behandlinger er nødvendigt at tage særlige  

 forholdsregler for at begrænse bestrålingen af de personer som  

 kommer i kontakt med patienten.
Derfor skal der på forhånd  

 udarbejdes skriftlige instrukser og vejledninger der tager hensyn til alle de  

 normale omstændigheder, hvor andre personer kan komme i kontakt med  

 patienten.
 De andre radionuklider som bruges eller kan komme på tale til  

 nuklearmedicinske behandlinger udsender hovedsageligt betastråling, og  

 forholdsreglerne er ofte enklere end beskrevet her for I-131, men  

 principperne for beskyttelse af patientens omgivelser er de samme.
Dette bilag giver principperne for udarbejdelsen af instrukser og  

 vejledninger og nævner de vigtigste problemer der skal være taget  

 hensyn til heri.
Yderligere information om udarbejdelsen af skriftlige  

 vejledninger vedrørende behandlinger med I-131 er givet i rapporten,  

Beskyttelse mod stråling som følge af jod-131-terapi,  

 Strålebeskyttelse 97, Europa-Kommissionen 2000. Denne rapport er  

 meget detaljeret, specielt om beskyttelsen af små børn.
1. Almindelige bestemmelser 1.1 For hver type nuklearmedicinsk behandling skal der foreligge en  

 radionuklidspecifik tilladelse fra Sundhedsstyrelsen, jf. bilag 1.
1.2 Gennemførelsen af nuklearmedicinske behandlinger  

 kræver speciel viden og erfaring.
I praksis vil det være  

 hensigtsmæssigt at behandlingerne udføres i et samarbejde mellem  

 en klinisk afdeling og en afdeling med strålehygiejnisk ekspertise,  

 f.eks. kan behandlingen af patienter med sygdomme i skjoldbruskkirtlen fra en  

 medicinsk endokrinologisk afdeling ske i samarbejde med en klinisk  

 fysiologisk-nuklearmedicinsk afdeling eller en onkologisk afdeling.
 1.3 Hvis aktiviteten til patienten udtages fra en opløsning,  

 skal der indrettes et isotoplaboratorium i overensstemmelse med  

 bestemmelserne i bilag 9. Hvis aktiviteten kan overskride den  

 aktivitetsgrænse der er fastsat for ambulant behandling i pkt. 5 skal  

 afdelingen råde over en speciel sengestue med eget toilet tilsluttet et  

 isotopafløb, jf. bilag 9. Ved mindre kortvarige overskridelser af  

 aktivitetsgrænsen kan der dog benyttes et passende venterum med toilet,  

 hvor patienten kan opholde sig indtil aktiviteten er fordelt og udskilt,  

 således at restaktiviteten er kommet under aktivitetsgrænsen for  

 hjemsendelse.
 1.4 Sengestuer og venterum skal indrettes så  

 bestrålingen af personale og andre patienter eller besøgende  

 bliver så lav som mulig og således at dosisgrænserne for  

 enkeltpersoner i befolkningen ikke overskrides uden for rummene, jf.  

 Sundhedsstyrelsens bekendtgørelse nr. 823 af 31. oktober 1997 om  

 dosisgrænser for ioniserende stråling.
 1.5 De strålehygiejniske forholdsreglerne i forbindelse med  

 nuklearmedicinske behandlinger skal tilrettelægges således at de  

 dosisbindinger der er givet i tabel 1 ikke overskrides.
Tabel 1. Dosisbindinger for planlægning af nuklearmedicinske  

 behandlinger Kategori Dosisbinding Effektiv dosis, mSv Familie og nære pårørende Børn 1 Voksne under 60 år 31) Voksne over 60 år 15 Enkeltpersoner i befolkningen 0,3 1) 2. Skriftlige instrukser og vejledninger 2.1 Før behandlingerne startes skal den ansvarlige læge,  

 evt. i samarbejde med den henvisende afdeling, udarbejde en skriftlig  

 instruks for behandlingerne, skriftlige instrukser til personalet på  

 den behandlende afdeling og evt. sengeafdelingen for det tilfælde at  

 patienten må indlægges samt skriftlige vejledninger til  

 patienten, jf. bekendtgørelsens § 35.
2.2 For indlagte patienter skal de skriftlige instrukser og  

 vejledninger til personalet og patienten fastsætte de nødvendige  

 forholdsregler i forbindelse med plejen af patienten, f.eks. om personalet  

 skal bruge særlig tøj, handsker osv. ved plejen.
Vejledningen  

 skal også indeholder bestemmelser om brug af særligt toilet, for  

 patientens færden på sygehuset og for besøg af voksne og  

 børn.
 2.3 Ved hjemsendelsen skal den behandlende læge give  

 patienten eller dennes pårørende et eksemplar af den skriftlige  

 vejledning om strålehygiejniske forholdsregler og i patientens  

 eksemplar skrive til hvilken dato eller hvor længe de forskellige  

 forholdsregler skal følges.
 2.4 Ved ambulant behandling og hjemsendelse bør vejledning  

 også gives til pårørende, chauffører ved transport,  

 hjemmehjælpere m.fl.
3. Individuel patientdosimetri 3.1 Patienten skal indgives den aktivitet og det radioaktive  

 lægemiddel, der efter den ansvarlige læges vurdering er  

 nødvendig for behandlingens gennemførelse.
Denne vurdering skal  

 ske for hver patient ved at der udarbejdes en individuel dosisplan.
Planen  

 skal også sikre at bestrålingen af andre væv end det syge  

 bliver så lav som det med rimelighed er muligt.
 3.2 Behandlingen må kun fraktioneres, hvis den samlede  

 restaktivitet på hjemsendelsestidspunkterne er under grænsen for  

 ambulant behandling/hjemsendelse, jf. 5.1, eller der er truffet særlige  

 forholdsregler, som beskrevet i pkt. 5.5.
4. Individuel vejledning af patienter 4.1 Bestrålingen af familie og pårørende  

 afhænger af den restaktivitet patienten indeholder og af  

 omgangsformerne i hjemmet.
For hver patient skal der derfor før  

 behandlingen påbegyndes fastlægges et behandlingsforløb  

 efter en samtale med patienten og eventuelt de pårørende.
Ved  

 fastlæggelsen af behandlingsforløbet skal der bl.a. tages  

 stilling til følgende spørgsmål:
 Ambulant behandling/behandling under indlæggelse.
 Patientens personlige hygiejne.
 Besøg under indlæggelse (hvem, hvor længe).
 Andre personer i husstanden.
 Besøg i husstanden.
 Genoptagelse af arbejde.
 Eventuel pasning af børn (hjemme/arbejde).
 Amning.
 Nuværende og eventuelt senere graviditetsforhold.
 4.2 Det fastlagte behandlingsforløb og de heri fastlagte  

 strålehygiejniske forholdsregler skal dokumenteres i patientens  

 journal.
4.3 Vejledningerne til patienten skal før  

 behandling/hjemsendelse forklares for patienten og eventuelt også for  

 dennes pårørende.
Det skal efter samtalen være  

 vurderingen, at patienten har forstået vejledningen og vil være i  

 stand til at følge denne efter hjemsendelse.
4.4 Det er vigtigt at samtalen med patienten og dennes  

 pårørende samt indholdet i den skriftlige vejledning  

 berører mange af de daglige ting der sker mens patienten indeholder  

 væsentlige aktivitetsmængder.
Vejledningen bør f.eks.  

 omfatte hygiejne efter brug af toilet, om vasketøj, om intim kontakt  

 med andre voksne m.m.
Patienten skal endvidere oplyses om at risikoen ved  

 bestråling er større for børn end for voksne, og at den  

 bedste måde at reducere bestrålingen på er at undgå  

 tæt kontakt mellem patient og små børn.
Har patienten selv  

 børn skal vejledningen berøre pasningen og ophør af  

 amning, hvis dette er aktuelt.
5. Aktivitetsgrænser og strålehygiejniske  

 forholdsregler ved behandling af sygdomme i skjoldbruskkirtlen med I-131 5.1 Den maksimale aktivitet, som en patient i nuklearmedicinsk  

 behandling med I-131 må indeholde i forskellige situationer,  

 fremgår af tabel 2.
 5.2 Strålehygiejniske forholdsregler ved hjemsendelse af  

 patienter i behandling med I-131 fremgår af tabel 3.
5.3 Aktivitetsgrænserne i tabel 2 og de  

 strålehygiejniske forholdsregler i tabel 3 er fastsat ud fra  

 målinger og beregninger for velfungerende patienter med god personlig  

 hygiejne og med begrænset omgang med små børn.
For  

 sådanne patienter vil de aktuelle stråledoser til  

 pårørende og andre personer med stor sandsynlighed blive mindre  

 end dosisbindingerne i tabel 1. For patienter, der ikke fuldt ud lever op til  

 disse forudsætninger, vil det være nødvendigt at benytte  

 lavere aktivitetsniveauer for at sikre overholdelse af dosisbindingerne.
 5.4 Restaktiviteten skal i den aktuelle situation, f.eks.  

 før hjemsendelse, bestemmes på en af følgende  

 måder:
 1)	På basis af indgivet aktivitet og korrektion for fysisk  

 henfald.
2)	Ved en måling af den eksterne stråling 1 meter fra  

 patienten, f.eks. med en dosishastighedsmåler, der er forsynet med et  

 afstandsmål på 1 meter som man kan lade patienten trække ud  

 og holde mod halsen.
For I-131 i skjoldbruskkirtlen vil en dosishastighed  

 på 10 µSv/h i 1 meters afstand fra kirtlen svare til et indhold  

 på ca. 200 MBq.
 3)	På basis af en tidligere måling og korrektion for fysisk  

 henfald.
 Den bestemte restaktivitet skal registreres i patientens journal.
 5.5 Hvis den samme patient behandles flere gange, således at  

 den samlede restaktivitet på hjemsendelsestidspunkterne overstiger  

 grænsen for ambulant behandling, skal der træffes særlige  

 forholdsregler for at sikre, at ingen pårørende eller andre  

 modtager en samlet stråledosis, der overstiger dosisbindingerne i tabel  

 1. Patienten og de pårørende skal have oplysningerne om de  

 særlige forholdsregler mundtlig og i den skriftlige vejledning.
 5.6 Ved overflytning til en anden afdeling, f.eks. til intensiv  

 behandling, bør restaktiviteten ikke være over 600 MBq I-131.  

 Hvis det er nødvendigt at flytte en indlagt patient med større  

 restaktivitet skal den ansvarlige læge, evt. sammen med den ansvarlige  

 fysiker sørge for at berørt personale instrueres og vejledes om  

 nødvendige strålehygiejniske forholdsregler.
5.7 I tilfælde af dødsfald gælder der ingen  

 restriktioner ved begravelsen og kremering hvis restaktiviteten er under 1200  

 MBq I-131. Hvis en patient med højere restaktivitet ønskes  

 kremeret/begravet må dette kun ske efter nærmere aftale og efter  

 vejledning af bedemand, personalet på kapel og krematorium m.fl.
Der er  

 den ansvarlige læge, eventuelt sammen med den ansvarlige fysiker, der  

 skal sørge for denne vejledning.
Tabel 2. Grænser for restaktivitet for nuklearmedicinske  

 behandlinger med I-131 Radioaktivt lægemiddel Ingen strålehygiejniske forholdsregler MBq Ambulant behandling/ hjemsendelse MBq Obduktion MBq Kremering/ begravelse MBq I-131 jodid 200 600 600 1200 I-131 MIBG (malign sygdom) 200 Ikke ambulant behandling 600 1200 Tabel 3.	Strålehygiejniske forholdsregler ved ambulant  

 behandling/hjemsendelse af patienter i behandling med I-131 Restaktivitet Forholdsregler 400   600 MBq (20 - 30 µSv/h i 1 meters afstand) Børn Patienten kan udskrives, hvis der ikke er spædbørn og gravide  

 i hjemmet.
Voksne For patientens ægtefælle og andre voksne over 60 år er  

 det ikke nødvendigt at fastsætte restriktioner i samlivet.  

 Nær kontakt med yngre voksne og store børn kan, afhængig  

 af alder og andre forhold, fastsættes fra »ingen restriktioner« til en  

 halv times tæt kontakt pr. dag og ellers ophold og søvn med 2  

 meter mellem patient og pårørende.
Transport Transporttiden med offentlige transportmidler (bus, taxi, sygetransport og  

 lign.) må ved 600 MBq højst være 1 time, ved 300 MBq 2  

 timer osv.
Arbejde Hvis patienten har arbejde skal vejledningen indeholde oplysninger om  

 hvornår dette må genoptages.
Perioden for evt. restriktioner vil  

 afhænge af hvor tæt kontakt patienten har med børn under  

 arbejdet.
Dette gælder også for ufødte børn.
200   400 MBq (10 - 20 µSv/h i 1 meters afstand) Børn Patienten kan udskrives, hvis der ikke er små børn i hjemmet,  

 som patienten selv skal passe.
Arbejde Patienten må ikke passe børn under 15 år i forbindelse  

 med sit arbejde.
< 200 MBq (< 10 µSv/h i 1 meters afstand) Ingen strålehygiejniske restriktioner.
Bilag 4 Driftsbetingelser for nuklearmedicinsk udstyr Nedenfor er angivet de betingelser som nuklearmedicinsk  

 udstyr skal opfylde for at kunne tillades anvendt.
I nogle tilfælde vil  

 udstyr, der lige netop opfylder disse krav, ikke være af  

 tilfredsstillende kvalitet.
Nuklearmedicinsk udstyr Driftsbetingelser Gammakamera for Tc-99m med kollimator med høj  

 opløsningsevne (LEHR) Uniformitet Variationen af den integrale uniformitet indenfor feltet UFOV skal  

 være mindre end 10%1). Kontrollen skal udføres med og  

 uden kollimator og ved et specificeret energivindue.
Energien skal angives ±  

 10%.
Følsomhed Følsomheden, udtrykt ved evnen til at tælle gammafotoner fra  

 en radioaktive kilde (cps/MBq), må ikke afvige mere end 20% fra  

 værdien ved modtagekontrollen.
SPECT-gammakamera Rotationscenter Ved måling af rotationscentret skal dette holde sig stabilt indenfor  

 en halv pixel.
Flerhovede gammakameraer Følsomhed Forskellen i følsomhed mellem hovederne skal være mindre end  

 10%.
Geometri For modsat rettede hoveder skal pixel til pixel korrespondancen være  

 inden for en halv pixel.
Dosiskalibrator Linearitet Lineariteten skal være bedre end 5% inden for hele det anvendte  

 måleområde.
Reproducerbarhed Reproducerbarheden (relativ standardafvigelse) skal være mindre end  

 5%.
Nøjagtighed Instrumentets nøjagtighed skal være bedre end 5% for  

 radionuklider som udsender fotonenergier over 100 keV og bedre end 10 % for  

 betaemittere og lav-energi gammaemittere.
 1)	Den integrale uniformitet defineres som:  

 100*(max-min)/(max+min), hvor max og min er det højeste og det mindste  

 antal tællinger pr. pixel.
Bilag 5 Dyreforsøg Ved anvendelse af åbne radioaktive kilder til dyreforsøg vil  

 en del af den indgivne radioaktivitet blive udskilt med dyrenes urin,  

 afføring eller udåndingsluft.
Dette indebærer en risiko  

 for, at personer der arbejder med dyrene kan få radionuklider ind i  

 kroppen på følgende måder:
 1)	Ved at indånde eller indtage åbne radioaktive kilder  

 bundet til støvpartikler fra strøelse.
 2)	Ved at indånde radioaktive luftarter udskilt fra dyrene.
 3)	Ved forurening af huden med dyreekskreter.
 4)	Ved forurening af sår forårsaget af bid, rifter eller  

 uheld med injektionssprøjter.
 Følgende strålehygiejniske retningslinier mindsker risikoen i  

 forbindelse med anvendelse af åbne radioaktive kilder til  

 dyreforsøg.
 1.1 Den ansvarlige leder skal sørge for, at alle personer,  

 der kommer i berøring med dyr indeholdende åbne radioaktive  

 kilder, instrueres om sikkerhedsreglerne.
1.2 Der skal anvendes arbejdstøj.
Foruden handsker skal  

 anvendes forklæde.
1.3 Der må ved planlægningen tages højde for at  

 forurening med åbne radioaktive kilder fra dyrenes urin kan forekomme  

 på såvel dyr som bure.
Overflader, som kan tænkes at blive  

 forurenede, f.eks. borde og vægtskåle anvendt ved kontrolvejning  

 af dyrene, skal afdækkes.
1.4 Dyrene bør bedøves før injektionen med  

 åbne radioaktive kilder.
Hvis dette ikke kan lade sig gøre, skal  

 de holdes fast for at undgå uheld med sprøjter.
 1.5 Man skal undgå at blive bidt eller kradset af dyrene.
1.6 Håndteringen skal planlægges således, at dyr  

 og åbne radioaktive kilder skal flyttes mindst muligt.
Dyrene må  

 kun forlade burene så kort tid som muligt.
1.7 Efter indgift af åbne radioaktive kilder til et dyr skal  

 dets bur eller bås mærkes.
Mærkesedlen skal indeholde  

 oplysninger om navn på indgivet radionuklid, hvilken kemisk forbindelse  

 det drejer sig om, aktivitet og dato samt navnet på den ansvarlige  

 person.
Særlige retningslinier for håndtering og bortskaffelse af  

 affald skal anbringes på buret eller båsen.
Oplysninger om  

 indgiften skal også findes i forsøgsprotokollen.
1.8 Støvende håndteringer bør undgås,  

 især under rengøring af burene.
Burene skal rengøres  

 regelmæssigt.
Forurenet strøelse, ekskreter og vand fra  

 afvaskning af bure og stalde skal behandles som radioaktivt affald.
1.9 Som strøelse skal anvendes ikke-støvende  

 materiale, f.eks. cellulosevat, absorberende papir eller grovkornet  

 vermiculite.
Grovkornet savsmuld eller høvlspåner kan anvendes  

 ved meget lave aktivitetsniveauer (< 1/100 af de maksimale  

 aktivitetsmængder i en S1-standardtilladelse, jf. bilag 1).
 1.10 Hvis der anvendes store mængder af H-3 og C-14  

 mærkede forbindelser, som vil udskilles med forsøgsdyrenes  

 udåndingsluft, skal burene anbringes i stinkskabe eller handskebokse.  

 Et alternativ er at anbringe dyrene i bure beregnet til metaboliske studier  

 og konstrueret med henblik på kontrol af udåndingsluften.
 1.11 Dyr, der har fået indgivet åbne radioaktive  

 kilder, må først frigives, når radioaktiviteten er  

 henfaldet til et tilstrækkeligt lavt niveau.
 1.12 Aflivede dyr skal behandles som radioaktivt affald.
 1.12 Burene skal rengøres omhyggeligt efter brug og derefter  

 kontrolmåles.
 1.14 Dyr, som ikke indgår i forsøg med åbne  

 radioaktive kilder, må ikke anbringes sammen med dyr, som har  

 fået indgivet åbne radioaktive kilder.
Bilag 6 Grænseværdier for radioaktiv forurening af hud  

 og overflader Radionuklid Grænseværdi for forurening af hud Bq/cm2 Grænseværdi for forurening af overflader Bq/cm2 H-3 500 5.000 C-14 50 500 Na-22 5 50 Na-24 5 50 P-32 5 50 P-33 50 500 S-35 50 500 K-42 5 50 Ca-45 5 50 Cr-51 500 5.000 Mn-54 50 500 Fe-55 500 5.000 Fe-59 5 50 Co-57 50 500 Ni-63 500 5.000 Zn-65 50 500 Br-82 5 50 Rb-86 5 50 Sr-89 5 50 Mo-99 5 50 Tc-99m 50 500 In-111 5 50 I-123 50 500 I-125 50 500 I-131 5 50 Cs-137 5 50 Tl-201 50 500 Bilag 7 Anbefalede tider for pause eller ophør med  

 amning Radioaktivt lægemiddel (maksimal aktivitet) Pause1)/ophør med amning efter  

 indgivelse af aktivitet Nuklearmedicinske undersøgelser Cr-51 EDTA Normalt ingen pause Tc-99m DMSA Tc-99m DTPA Tc-99m Difosfonat Tc-99m Glukoheptonat Tc-99m Glukonat Tc-99m HMPAO Tc-99m MAG3 (100 MBq) Tc-99m MIBI Tc-99m Tetrofosmin Tc-99m Koloider In-111 Leukocyter (20 MBq) Tl-201 Klorid Tc-99m MAA Pause i 12 timer Tc-99m Perteknetat (800 MBq) Pause i 48 timer Tc-99m Perteknetat (80 MBq) Pause i 24 timer Tc-99m Leukocyter (200 MBq) Pause i 48 timer Tc-99m RBC Pausens varighed kan bestemmes ved måling af koncentrationen i  

 modermælken og beregning af stråledosis til  

 barnet2).
Tc-99m Technegas Tc-99m MAG3 (>100 MBq) Tc-99m Mikrosfærer Tc-99m Pyrofosfat I-123 Jodid I-123 MIBG I-123 Hippuran Andre radionuklider Nuklearmedicinske behandlinger Ophør med amning 1)	Hvis amningen skal fortsættes, anbefales det at  

 malke mælk ud før undersøgelsen og opbevare mælken.  

 Ved det første måltid efter undersøgelsen kan barnet  

 mades med den gemte mælk mens kvinden kan malke ud og kassere den  

 radioaktive mælk.
I ammepausen bør nær kontakt med  

 spædbarnet begrænses.
2)	Forholdsregler skal træffes til at sikre at stråledosis  

 til spædbarnet er så lav som muligt og, som hovedregel, ikke over  

 1 mSv.
Beregning af stråledosis til barnet og ammepausens varighed kan  

 udføres af den ansvarlige fysiker.
Vejledning kan fås ved  

 henvendelse til Statens Institut for Strålehygiejne.
Bilag 8 Bortskaffelse af åbne radioaktive kilder (radioaktivt  

 affald) fra sygehuse, laboratorier m.v.
Affald fra brugen af åbne radioaktive kilder udgøres af mange  

 forskelligartede produkter i mange fysiske og kemiske former indeholdende  

 vidt forskellige koncentrationer.
Det er derfor nødvendigt med en  

 sortering af affaldet på stedet, hvor det opstår, for at lette  

 den efterfølgende behandling.
De klassiske metoder for behandling eller bortskaffelse af radioaktivt  

 affald har enten været »fortynding og spredning« eller »koncentrering  

 og indeslutning« efter eventuel »opbevaring til henfald«.
Fortyndings- og  

 spredningsmetoden er fristende, fordi den løser akutte lokale  

 problemer, mens koncentrering og indeslutning giver opbevarings- og  

 overvågningsproblemer.
 Behandling og bortskaffelse af radioaktivt affald skal udføres  

 på en sådan måde, at stråledosis til arbejdstagere,  

 til enkeltpersoner i befolkningen og til befolkningen som helhed holdes  

 på et acceptabelt niveau i overensstemmelse med de af Sundhedsstyrelsen  

 fastsatte dosisgrænser.
1. Almindelige bestemmelser 1.1 Alle personalegrupper, der kan komme i forbindelse med radioaktivt  

 affald skal være omhyggelig instrueret og vejledt i, hvorledes de skal  

 forholde sig, jf. bekendtgørelsens § 9. Dette betyder også,  

 at personer, der skal udskifte vandlåse eller foretage reparationer  

 på afløbssystemer eller skifte filtre i stinkskabe og lignende,  

 skal orienteres om muligheden for, at de udskiftede dele kan være  

 forurenede og skal behandles som radioaktivt affald.
 1.2 Der skal forefindes skriftlige instrukser til personalet om,  

 hvorledes det radioaktive affald skal bortskaffes.
1.3 For at lette håndteringen og behandlingen af affald, skal  

 der ske en sortering allerede i laboratoriet, hvor de åbne radioaktive  

 kilder anvendes.
En stor del af det affald, der fremkommer, vil være  

 inaktivt og kan derfor bortskaffes som ikke-radioaktivt affald.
Sorteringen  

 kan ske efter omstående figur, hvor de tre affaldstyper, »inaktivt  

 affald«, »affald, der kan bortskaffes direkte via forbrænding eller  

 afløb« og »affald, der kræver behandling« refererer til  

 beskrivelser og krav i pkt. 2, 3 og 4.
1.4 Bilaget gælder som hovedregel kun for radioaktivt affald  

 som ikke besidder andre farlige egenskaber.
For håndtering og  

 bortskaffelse af radioaktivt affald som også besidder andre farlige  

 egenskaber, f.eks. klinisk risikoaffald og andet farligt affald, kan  

 Sundhedsstyrelsen fastsætte regler for det enkelte tilfælde.
2. Fast affald, der kan klassificeres som »inaktivt  

 affald« 2.1 Denne type affald omfatter tom emballage, laboratorieudstyr og  

 andet materiale (handsker, papir m.m.), som har været brugt i et  

 isotoplaboratorium eller lignende i situationer, hvor risikoen for forurening  

 har været lille.
 2.2 Aktiviteten må ikke overstige 0,01 MBq pr. kg affald.
 2.3 Advarselsmærker m.v. for radioaktivitet skal fjernes  

 eller på anden måde annulleres på tømte beholdere og  

 tømt emballage inden affaldet bortskaffes som inaktivt affald.
Figur 1.	Skematisk oversigt over sortering og behandling af affald fra  

 brug af åbne radioaktive kilder, jf. pkt. 2, 3 og 4 3. Affald, der kan bortskaffes direkte via  

 forbrænding eller via afløbssystemet 3.1 Fast affald inkl. biologisk affald 3.1.1 Fast affald omfatter affald, der ikke kan klassificeres som  

 »inaktivt affald« samt lukkede radioaktive kilder med en maksimal aktivitet  

 på 0,1 MBq, som har været benyttet som kalibreringskilde eller  

 lignende i forbindelse med anvendelsen af åbne radioaktive kilder.
 3.1.2 Til fast radioaktivt affald skal der forefindes specielle  

 opsamlingsbeholdere eventuelt foret med en plastpose og forsynet med  

 låg.
 3.1.3 Alt affald emballeres i solide plastsække eller anden  

 form for tæt solid emballage, som lukkes forsvarligt.
 3.1.4 Dosishastigheden må på intet punkt af emballagens  

 overflade overstige 5 µSv/h.
 3.1.5 Aktivitetsmængden i hver sæk må ikke  

 overstige de i tabel 1 anførte grænser.
 3.1.6 Kan dosishastigheden i pkt. 3.1.4 eller  

 aktivitetsgrænserne i tabel 1 ikke overholdes, eller indeholder  

 affaldet radionuklider tilhørende radionuklidgruppe 1, skal affaldet  

 bortskaffes i henhold til pkt. 4.
3.1.7 Det emballerede affald kan sendes til forbrænding  

 på et forbrændingsanlæg, som der på forhånd er  

 indgået en aftale med om modtagelse af denne type affald.
Der skal  

 endvidere foreligge aftaler med eventuelle transportører m.v. som  

 sikrer, at affaldet transporteres til det pågældende  

 forbrændingsanlæg.
3.2 Flydende affald i form af vandige opløsninger 3.2.1 Bortskaffelse af vandige opløsninger af åbne  

 radioaktive kilder kan ske via et normalt afløb, hvis de i tabel 2  

 anførte grænser for aktivitetsmængderne overholdes.
 3.2.2 Før det radioaktive stof hældes i  

 afløbet, skal det fortyndes til en koncentration på under 0,1  

 MBq/l.
 3.2.3 Kan grænserne angivet i pkt. 3.2.1 eller 3.2.2 ikke  

 overholdes eller indeholder affaldet radionuklider tilhørende  

 radionuklidgruppe 1, skal affaldet bortskaffes i henhold til pkt. 4.
 3.2.4 Grænserne i tabel 2 gælder pr. tilladelse og ikke  

 pr. laboratorium.
3.2.5 Flydende radioaktivt affald kan eventuelt omdannes til fast  

 affald ved udfældning af det radioaktive stof eller ved at hælde  

 gipspulver i opløsningen.
Bundfald og gipsklods behandles da som fast  

 affald.
Tabel 1. Aktivitetsgrænser for fast affald Radionuklidgruppe (se bilag 2) Maksimal aktivitetsmængde pr. sæk MBq 2 5 3 50 4 500 Tabel 2. Aktivtetsgrænser for flydende affald Radionuklidgruppe (se bilag 2) Samlet maksimal aktivitetsmængde der må hældes i laboratorieafløbene pr. måned pr. tilladelse MBq 2 5 3 50 4 500 3.3 Flydende affald i form af biologisk affald fra patienter Urin, afføring og opkast fra patienter, som er  

 blevet undersøgt eller behandlet med åbne radioaktive kilder i  

 mængder mindre end 600 MBq I-131 og tilsvarende for andre radionuklider  

 kan bortskaffes direkte gennem det almindelige afløbssystem (toilet).  

 For biologisk affald fra andre patienter henvises til pkt. 4.
3.4 Flydende affald i form af organiske opløsningsmidler 3.4.1 Affald fra væskescintillationstælling  

 udgør et specielt problem, ikke på grund af indholdet af  

 radionuklider, men fordi scintillatorvæsken er en organisk  

 opløsning indeholdende toluen, dioxan og lignende.
Hvis  

 aktivitetskoncentrationen i tælleglassene er mindre end 0,1 MBq/l, og  

 opløsningens sammensætning, i henhold til  

 miljølovgivningen, ikke forhindrer dette, kan glassene med deres  

 indhold sendes til destruktion på forbrændingsanlæg.
Hvis  

 det for flydende farligt affald udelukkende drejer sig om radionukliderne  

 H-3, C-14 eller S-35 kan affaldet sendes til Kommunekemi i Nyborg.
 3.4.2 Tælleglassene skal emballeres, så der ikke kan  

 trænge væske ud fra eventuelt knuste tælleglas.
 3.4.3 Kan grænsen i pkt. 3.4.1 ikke overholdes, skal affaldet  

 bortskaffes i henhold til pkt. 4.
4. Affald, der kræver behandling 4.1 Forskningscenter Risø Forskningscenter Risø har påtaget sig at modtage og oplagre  

 radioaktivt affald, der fremkommer i danske sygehuse og laboratorier.
Aftale  

 herom træffes med Behandlingsstationen, Forskningscenter Risø,  

 tlf. 46 77 46 77.
4.2 Affald hørende til radionuklidgruppe 1 Affald indeholdende radionuklider hørende til radionuklidgruppe 1  

 må kun bortskaffes ved at sende det til Forskningscenter  

 Risø.
4.3 Fast affald Fast affald, der ikke kan sendes til forbrænding, fordi  

 dosishastigheden på overfladen af emballagen er for stor, eller fordi  

 aktivitetsindholdet er for højt, skal bortskaffes på en af  

 følgende måder:
 1)	Det opbevares midlertidigt, i overensstemmelse med pkt. 5, til de  

 åbne radioaktive kilder er henfaldet så meget, at bortskaffelsen  

 kan ske som beskrevet i pkt. 2 eller pkt. 3. Sådan opbevaring er  

 imidlertid kun praktisk anvendelig, når halveringstiden er mindre end  

 20 dage.
 2)	Det sendes til Forskningscenter Risø.
 3)	Det sendes til forbrænding på lokalt eller kommunalt  

 forbrændingsanlæg efter regler fastsat af Sundhedsstyrelsen i det  

 enkelte tilfælde.
4.4 Flydende affald Flydende affald, der ikke kan bortskaffes via et almindeligt  

 laboratorieafløb, eller for patienter et toilet, kan bortskaffes  

 på en af følgende måder:
 1)	Det opbevares midlertidigt, i overensstemmelse med pkt. 5, til de  

 åbne radioaktive kilder er henfaldet så meget, at bortskaffelsen  

 kan ske som beskrevet i pkt. 2 eller pkt. 3. Sådan opbevaring er  

 imidlertid kun praktisk anvendelig, når halveringstiden er mindre end  

 20 dage.
 2)	Det sendes til Forskningscenter Risø.
 3)	Det omdannes til fast affald.
4)	Det bortskaffes via et isotopafløb i et type B  

 isotoplaboratorium eller via et andet af Sundhedsstyrelsen godkendt  

 isotopafløb.
Koncentrationen af radionuklider i spildevandet ved  

 udledning til offentlig kloak må herved ikke overstige 0,1  

 MBq/l.
4.5 Radioaktive gasser Behandlingen af radioaktivt affald eller udslip i form af gas giver  

 normalt ikke problemer.
I forbindelse med godkendelse af specielle  

 laboratorier, hvor der håndteres større mængder åbne  

 radioaktive kilder som gas, vil Sundhedsstyrelsen give regler for  

 håndteringen og eventuelt stille krav om opsamling af gassen.
5. Opbevaring af radioaktivt affald 5.1 Alt radioaktivt affald skal opbevares sikret mod tyveri, brand og  

 vandskade.
 5.2 Radioaktivt affald, der stilles til midlertidig opbevaring  

 eller til henfald, skal mærkes med symbolet for ioniserende  

 stråling og teksten »Radioaktivitet« og være forsynet med  

 oplysning om radionuklider, aktiviteten på en bestemt dato samt  

 bortskaffelsestidspunkt.
 5.3 Flydende radioaktivt affald skal opbevares i glas- eller  

 plastflasker/beholdere, som tåler de påvirkninger, de forskellige  

 opløsningsmidler eller stråling kan have på materialet.  

 Flaskerne/beholderne skal placeres i et ydre opsamlingskar eller lignende,  

 der er stort nok til i tilfælde af uheld at kunne rumme hele indholdet  

 i flaskerne/beholderne.
5.4 Biologisk affald skal opbevares på en sådan  

 måde, at der ikke sker en nedbrydning (forrådnelse) under den  

 midlertidige opbevaring.
Dybfrysning er en egnet opbevaringsmetode.
6. Transport af radioaktivt affald 6.1 Ved forsendelse af radioaktivt affald til  

 forbrændingsanlæg, Forskningscenter Risø m.v. skal  

 transporten af det radioaktive affald skal ske i overensstemmelse med  

 Sundhedsstyrelsens bekendtgørelse nr. 731 af 27. november 1989 om  

 transport af radioaktive stoffer.
Bilag 9 Indretning, godkendelse og registrering af  

 isotoplaboratorier og andre lokaler til håndtering m.v. af åbne  

 radioaktive kilder 1. Sammenhæng mellem tilladelse og krav til isotoplaboratorier og  

 lokaler Krav til indretning og udførelse af isotoplaboratorier og  

 tilhørende lokaler afhænger af mængden af åbne  

 radioaktive kilder, der skal opbevares og håndteres i disse og dermed  

 af omfanget af den ønskede tilladelse fra Sundhedsstyrelsen.  

 Isotoplaboratorierne klassificeres i typerne A, B og C.
I omstående tabel er vist hvilke krav der stilles til  

 laboratorie-type samt til indretning/udførelse og  

 godkendelse/registrering af isotoplaboratorierne/lokalerne afhængig af  

 den givne tilladelse og de aktivitetsmængder, der er i brug i  

 laboratorierne.
Sundhedsstyrelsen kan i særlige tilfælde  

 afhængig af arbejdets karakter fastsætte andre krav til  

 laboratorietype og til indretning og udførelse end de i tabellen  

 anførte.
2. Forhåndsgodkendelse, godkendelse og  

 registrering 2.1 Forhåndsgodkendelse 2.1.1 Bygningsmæssige arbejder som f.eks. indretning og  

 ændring af isotoplaboratorier og andre lokaler vil kunne  

 forhåndsgodkendes af Sundhedsstyrelsen på grundlag af tegninger  

 indsendt til Sundhedsstyrelsen.
 2.1.2 Foretages der under indretning af isotoplaboratorierne eller  

 lokalerne ændringer i forhold til de forhåndsgodkendte tegninger,  

 bør reviderede tegninger indsendes til Sundhedsstyrelsen til ny  

 forhåndsgodkendelse.
 2.2 Godkendelse af isotoplaboratorier gives, efter at besigtigelse  

 har fundet sted.
 2.3 Lokaler, der kræver registrering, skal anmeldes til  

 Sundhedsstyrelsen før ibrugtagning.
3. Generelle retningslinier for indretning af  

 isotoplaboratorier og andre lokaler til håndtering m.v. af åbne  

 radioaktive kilder 3.1 Isotoplaboratorier og tilhørende lokaler skal omfatte plads  

 til:
 1)	Modtagelse og opbevaring af de åbne radioaktive kilder.
 2)	Fremstilling og fordeling af opløsninger.
 3)	Det videre arbejde med de åbne radioaktive kilder.
 4)	Udførelse af aktivitetsmålinger m.v.
 5)	Opbevaring og bortskaffelse af affald.
 6)	Rengøring af apparatur og udstyr.
 7)	Dyrestalde og tilhørende rum til rengøring af bure,  

 hvis der anvendes forsøgsdyr.
Tilladelse/særskilte  

 lokaler Maksimal aktivitets- mængde i brug i lab./lokale Laboratorium/ lokale Krav til indretning og udførelse1) Krav om godkendelse/ registrering Radionuklidspecifik tilladelse (< 1/100 af de maksimale aktiviteter i en  

 S1-standardtilladelse) Almindeligt laboratorium 3, 4, 8 Registrering S1-standardtilladelse 1/100 S1 Almindeligt laboratorium 3, 4 S1 Type C (mindst ét) 3, 4, 5, 8, 11 Godkendelse S2-standardtilladelse 1/100 S1 Almindeligt laboratorium 3, 4 S1 Type C 3, 4, 5, 8, 11 Godkendelse S2 Type B (mindst ét) 3, 4, 5, 6, 8, 11 Godkendelse S3-standardtilladelse 1/100 S1 Almindeligt laboratorium 3, 4 S1 Type C 3, 4, 5, 8, 11 Godkendelse S3 Type B (mindst ét) 3, 4, 5, 6, 8, 11 Godkendelse Radionuklidspecifik tilladelse (< de maksimale aktiviteter i en  

 S3-standardtilladelse) Type B eller type C 2) 3, 4, 5, 6, 8, 11 Godkendelse Radionuklidspecifik tilladelse (> de maksimale aktiviteter i en  

 S3-standardtilladelse) Type A eller type B2) 2) Godkendelse Særskilt lokale til opbevaring af åbne radioaktive kilder Opbevaringsrum 3, 8, 11 Registrering Særskilt lokale til opbevaring af radioaktivt affald Affaldsrum 3, 9, 11 Registrering 1)	Tallene refererer til punkterne i bilaget.
Ved  

 medicinsk anvendelse gælder også pkt. 7. Ved dyreforsøg  

 gælder også pkt. 10.
 2)	Fastsættes af Sundhedsstyrelsen i det enkelte  

 tilfælde.
 3.2 Ved medicinsk anvendelse af åbne radioaktive kilder skal  

 tilhørende lokaler desuden omfatte plads til:
 1)	Indgift af åbne radioaktive kilder til patienter.
 2)	Opholdsrum for patienter med indgivet aktivitet.
 3)	Undersøgelsesrum.
 4)	Særlige sygestuer m.m. for patienter i behandling.
3.3 Indretningen skal være således, at der er en  

 fortløbende reduktion i aktivitet fra opbevaringsrummet gennem  

 isotoplaboratorierne til målerummene, og at afstanden, over hvilken de  

 åbne radioaktive kilder transporteres, reduceres til et minimum.
Trin  

 eller trapper mellem rummene bør så vidt muligt  

 undgås.
 3.4 Isotoplaboratorier og lokaler skal indrettes således  

 at:
sandsynligheden for forurening bliver begrænset de områder, som kan blive forurenet ved et uheld, er  

 begrænsede en rengøring er let at udføre.
 3.5 Arbejdsplads til personalet skal tildeles i rigeligt omfang,  

 men de enkelte isotoplaboratorier skal have en begrænset  

 størrelse.
 3.6 Personalet skal have separat kontor/opholdsrum.
4. Materialer og overflader 4.1 Alle faste overflader skal være af et sådant materiale  

 og af en sådan udformning, at de ikke tilbageholder aktivitet og er  

 lette at rengøre.
Overflader skal derfor være:
glatte og ikke-porøse modstandsdygtige overfor korrosion fysisk og kemisk inaktive modstandsdygtige overfor varme ikke fugtsugende.
 4.2 Alle overflader, som kan blive forurenede, skal være af  

 et sådant materiale, at de kan modstå gentagne afvaskninger.
5. Specielle krav til type C isotoplaboratorier 5.1 Gulvet skal dækkes med et fugefrit ikke-absorberende  

 materiale.
Alle sammenføjninger skal forsegles, så de er  

 vandtætte.
Sammenføjninger skal placeres på steder, hvor  

 risikoen for forurening er ringe, dvs. ikke under vaske og bordkanter.
 5.2 Vægge og lofter skal være rimelig fri for  

 elektriske ledninger og rør.
5.3 Installationer 5.3.1 Der skal være mindst én vask i lokalet.
Der  

 må ikke være revner mellem vaskens overflade og  

 tilstødende overflader.
5.3.2 Ved mindst én vask skal hanerne kunne betjenes uden  

 brug af hænderne.
Haner bør så vidt muligt ikke være  

 monteret på selve vasken.
Rørføringen for alle vand- og  

 sanitetsinstallationer skal være så enkel som mulig.
 5.3.3 Radiatorerne skal være af en type, der er let at  

 rengøre.
5.4 Inventar 5.4.1 Der må ikke være svært rengørlige  

 fuger mellem fastmonteret inventar, f.eks. mellem borde og mellem borde og  

 vægge.
 5.4.2 Der må ikke være stofgardiner.
 5.4.3 Der skal være et tilstrækkeligt antal skabe til  

 opbevaring af arkivalier, mapper m.v., der ikke umiddelbart er i brug.
5.5 Stinkskabe og andre særlige ventilationsanlæg 5.5.1 Der skal forefindes mindst ét stinkskab eller andet  

 særligt ventilationsanlæg (f.eks.
Laminar Air Flow bænk)  

 med god belysning.
Laminar Air Flow bænke med horisontalt flow, hvor  

 luften blæses imod personalet, kan dog ikke accepteres.
Bunden skal  

 være opbygget således, at den kan bære og rumme den  

 fornødne afskærmning.
 5.5.2 Stinkskabe og andre særlige ventilationsanlæg  

 skal på hver enkelt udsugning være forsynet med en  

 kontrolanordning, der angiver utilstrækkelig funktion.
 5.5.3 I de tilfælde hvor den udsugede luft fra et stinkskab  

 eller andet særligt ventilationsanlæg ikke ledes ad en separat  

 kanal op til toppen af bygningen men ledes til en fælles  

 udsugningskanal, skal der træffes foranstaltninger til at forhindre  

 recirkulation til andre ventilationsanlæg i samme lokale eller til  

 andre lokaler.
5.5.4 Stinkskabe og andre særlige ventilationsanlæg  

 skal mindst én gang årligt eller ved væsentlige nye  

 omstillinger af anlægget kontrolleres af et prøvningsfirma eller  

 lignende.
Dokumentation herfor skal være tilgængelig for  

 Sundhedsstyrelsen.
5.5.5 Udsugningen på stinkskabe skal give en jævn  

 hvirvelløs luftstrøm.
Lufthastigheden i stinkskabets  

 åbning skal være ca. 0,5 m/s med fuld arbejdsåbning.
 5.5.6 Eventuelle luftfiltre på stinkskabe skal placeres  

 direkte over disse før ventilatoren og skal udskiftes, når  

 trykfaldsmåler indikerer behov herfor.
 5.5.7 Hvis et isotoplaboratorium indeholder mere end ét  

 stinkskab, må ventilatoren på de enkelte stinkskabe ikke kunne  

 afbrydes separat, da der kan trænge luft ud fra et stinkskab, der ikke  

 er i funktion.
 5.5.8 Stinkskabe skal før ibrugtagning kontrolleres efter  

 stinkskabsnormen DS 457.
 5.5.9 Laminar Air Flow bænke skal være tilsluttet  

 udsugning eller være udstyret med filtre der sikrer, at åbne  

 radioaktive kilder ikke bliver recirkuleret til laboratorieluften.
 5.5.10 I handskebokse skal opretholdes et ringe undertryk.  

 Luftfiltre skal kunne installeres afhængig af mængden og arten af  

 de anvendte åbne radioaktive kilder.
 5.5.11 Inkubatorer og andre specielle skabe til brug ved arbejde  

 med åbne radioaktive kilder på tør eller flygtig form skal  

 udføres som aftræksskabe, dvs. der skal være en til  

 forureningskilden tilpasset udsugning.
6. Specielle krav til type B isotoplaboratorier 6.1 De i pkt. 5 opstillede krav til type C isotoplaboratorier  

 gælder også for type B isotoplaboratorier.
6.2 Forrum 6.2.1 Der skal etableres et forrum med håndvask og  

 nødbruser samt garderobefaciliteter.
Forrummet skal tjene som  

 overgangszone mellem inaktivt og aktivt område.
Det skal bl.a. bruges  

 til opbevaring af de kitler, der anvendes under arbejdet i laboratoriet,  

 ligesom kontrol af radioaktiv forurening på hænder og  

 klæder foretages her, før laboratoriet forlades.
 6.2.2 Gulv, vægge, loft samt inventar i forrummet skal have  

 samme standard som i selve type B laboratoriet.
 6.2.3 Vasken skal kunne betjenes uden brug af hænderne.
6.3 Gulve Overgange til lodrette flader, f.eks. ved vægge,  

 sokler og rørgennemføringer, skal være afrundede.
6.4 Installationer Mængden af rørføringer på  

 væggene skal være minimal.
Hvor der er behov for afbrydere og  

 stikkontakter, skal installationerne til disse udføres skjult.
6.5 Inventar 6.5.1 Underskabe på laboratorieborde skal enten slutte  

 tæt til gulvet eller være hævet mindst 20 cm over  

 dette.
 6.5.2 Lysarmaturer skal være lette at renholde (f.eks.  

 lukkede armaturer).
6.6 Isotopafløb Mindst én vask i laboratoriet skal være  

 forbundet til separat faldstamme, der ikke frem til første  

 samlebrønd har andre tilløb.
6.7 Ventilation 6.7.1 Der skal være et svagt undertryk i laboratoriet inkl.  

 forrum i forhold til de øvrige rum.
 6.7.2 Laboratoriets luftskifte skal kunne øges til mindst 10  

 gange pr. time.
6.7.3 Recirkulation af laboratorieluft er ikke tilladt.
Derfor skal  

 indsugning af frisk luft til bygningen placeres så langt fra  

 udblæsningen som muligt 6.7.4 Det skal én gang årligt kontrolleres, at  

 ovennævnte krav til ventilation er opfyldt.
Dokumentation herfor skal  

 være tilgængelig for Sundhedsstyrelsen.
6.8 Stinkskabe og andre særlige ventilationsanlæg 6.8.1 Bunden af stinkskabe og andre særlige  

 ventilationsanlæg skal af hensyn til opbygning af afskærmninger  

 være i stand til at bære mindst 200 kg/m2.
6.8.2 Luftfiltre skal kunne installeres afhængig af  

 mængden og arten af de anvendte åbne radioaktive kilder.
Filtrene  

 skal være installeret i den del af udsugningskanalen, der befinder sig  

 i selve lokalet.
6.8.3 Der skal være separat udsugningskanal for hvert enkelt  

 anlæg.
Er der i samme type B laboratorium installeret flere  

 anlæg, kan udsug fra disse dog ske gennem samme udsugningskanal.
 6.8.4 Udsugningskanaler skal udmunde så langt fra  

 eksisterende indsugningskanaler, at recirkulation ikke kan finde sted.
6.8.5 Udsugningskanaler skal udmunde mindst 2 meter over  

 taghøjde af de omliggende bygninger for at sikre hurtig og effektiv  

 fortynding med den atmosfæriske luft.
Hvor dette ikke er muligt kan  

 anvendes en jet-hætte, der sikrer, at den udledte luft slynges  

 højt til vejrs.
 6.8.6 Til udsugningskanaler skal anvendes syrefaste, ikke brandbare  

 materialer.
 6.8.7 Ventilatoren skal sidde så tæt som muligt ved  

 afkastet over tag for at mindske længden af den del af kanalen, hvor  

 der er overtryk.
 6.8.8 Stinkskabe skal udføres med helsvejset indre  

 kabinet.
 6.8.9 Haner, ventilatorer og stikkontakter i stinkskabe skal kunne  

 betjenes på ydersiden af stinkskabet.
 6.8.10 I stinkskabe skal findes en udslagsvask, som bl.a. kan  

 anvendes til afskylning af forurenet udstyr.
7. Specielle krav til isotoplaboratorier og andre lokaler ved medicinsk  

 anvendelse af åbne radioaktive kilder 7.1 Ved medicinsk anvendelse af åbne radioaktive kilder, der  

 medfører fremstilling af radioaktive lægemidler stilles der fra  

 Lægemiddelstyrelsen krav om indretning af et specielt  

 fremstillingslaboratorium (præparationslaboratorium) udover det  

 egentlige isotoplaboratorium.
Hvis et af kravene er at der skal være  

 overtryk i fremstillingslaboratoriet, skal adgangen hertil ske gennem et  

 eller flere forrum eller lignende der kan sikre undertryk til omgivelserne,  

 jf. pkt. 6.7.1. Herudover skal fremstillingslaboratoriet indrettes som et  

 type C eller type B isotoplaboratorium.
 7.2 Hvis den indgivne aktivitet ved nuklearmedicinske behandlinger  

 kan overskride den aktivitetsgrænse der er fastsat for ambulant  

 behandling i bilag 3, skal afdelingen råde over en speciel sengestue  

 med eget toilet tilsluttet et af Sundhedsstyrelsen godkendt  

 isotopafløb.
 7.3 Radioaktive gasser og aerosoler må kun bruges i  

 laboratorier/lokaler med et luftskifte på mindst 4 gange pr. time.
8. Opbevaringssteder 8.1 Åbne radioaktive kilder skal opbevares sikret mod brand,  

 tyveri og vandskade, enten i et særligt opbevaringslokale eller  

 på specielt indrettede opbevaringssteder i de lokaler, hvor de  

 åbne radioaktive kilder anvendes.
 8.2 Opbevaringsstedet skal være konstrueret således, at  

 det kan bære og rumme den fornødne afskærmning.
 8.3 Opbevaringsstedet bør være opdelt på  

 passende vis, så de enkelte åbne radioaktive kilder kan  

 identificeres.
 8.4 Dosishastigheden på ydersiden af opbevaringsstedet  

 må ikke overstige 7,5 m  

 Sv/h.
 8.5 Dosishastigheden på arbejdspladser i nærheden af  

 opbevaringsstedet skal holdes så lav som rimeligt opnåeligt og  

 må ikke overstige 2,5 m  

 Sv/h.
9. Specielle krav til lokaler til opbevaring af radioaktivt affald 9.1 Lokaler til opbevaring af radioaktivt affald må ikke  

 benyttes til andet formål herunder opbevaring af andet affald.
 9.2 Lokaler til opbevaring af radioaktivt affald, der kan komme  

 på flygtig form, skal være forsynet med mekanisk ventilation.
10. Specielle krav til dyrestalde og bure 10.1 Store dyr skal holdes i dyrestalde, der kan rengøres ved  

 spuling.
Gulvet skal falde mod et afløb.
10.2 Små dyr, som har fået indgivet åbne  

 radioaktive kilder og som skal holdes i live mere end få timer, skal  

 anbringes i et lokale, der er placeret tæt ved, men adskilt fra selve  

 isotoplaboratoriet.
Lokalet bør have samme standard som et type C  

 isotoplaboratorium, det vil sige let afvaskelige overflader, gode  

 ventilationsforhold og håndvask.
Gulvet skal falde mod et afløb,  

 så det kan spules rent.
 10.3 Bure skal være fremstillet af materialer, der er lette  

 at rengøre, og de skal være konstrueret således, at de er  

 lette at demontere for rengøring.
 10.4 Mulighed for rengøring af bure skal være til  

 rådighed tæt ved dyrestalden.
11. Skiltning 11.1 Indgangsdøre til isotoplaboratorier, hvor der anvendes  

 åbne radioaktive kilder i mængder, der overstiger 1/100 af de  

 maksimale aktivitetsmængder i en S1-standardtilladelse, jf. bilag 1,  

 skal være forsynet med advarselsskilt for radioaktivitet (Dansk  

 Standard 734.2).
 11.2 Anvendes et lokale kun periodevis til arbejde med åbne  

 radioaktive kilder, skal advarselsskiltningen fjernes uden for sådanne  

 perioder.
 11.3 Alle steder, hvor åbne radioaktive kilder opbevares,  

 skal være forsynet med advarselsskilt for radioaktivitet (Dansk  

 Standard 734.2).
 11.4 Advarselskilte skal som minimum have R5 eller T5 format.
 11.5 Et isotopafløbs faldstamme m.m. skal være  

 mærket »isotopafløb«, hvor disse passerer igennem kældre,  

 ingeniørgange og lignende.
 1)   

  Bekendtgørelsen indeholder bestemmelser, der gennemfører  

 Rådets direktiver nr. 96/29, De Europæiske Fællesskabers  

 Tidende L. 159 s. 1 og nr.97/43, De Europæiske Fællesskabers  

 Tidende L. 180 s. 22.2.
