 I medfør af § 3, stk. 2, og § 44, stk. 2, i lov nr. 327 af 26. juni 1975  

 om lægemidler undtages radioaktive lægemidler m.m. fra lovens § 5, § 6, stk.  

 3, § 8, stk. 2, kap. 4 og 5, og følgende bestemmes:
 BEKENDTGØRELSENS OMRÅDE.
 § 1.  Bekendtgørelsen omfatter lægemidler, jfr. § 1,  

 stk. 1, i lov nr. 327 af 26. juni 1975 om lægemidler, for så vidt de  

 indeholder radioaktive stoffer eller er beregnet til at indgå i den endelige  

 præparation af radioaktive lægemidler.
 Stk. 2.  Undtaget fra bekendtgørelsens bestemmelser er  

 lukkede radioaktive kilder samt de i naturen forekommende radioaktive  

 stoffer, såfremt indholdet af radionuklider ikke er større end ved stoffets  

 naturlige forekomst.
 Stk. 3.  Sundhedsstyrelsen kan i særlige tilfælde  

 fastsætte undtagelser fra bekendtgørelsens bestemmelser.
 Stk. 4.  Sundhedsstyrelsen kan bestemme, at lægemidler,  

 der alene anvendes i forbindelse med radioaktive lægemidler, skal behandles  

 efter reglerne om radioaktive lægemidler.
 ALMINDELIGE REGLER OM RADIOAKTIVE  

 LÆGEMIDLER.
 § 2.  Radioaktive lægemidler må kun fremstilles,  

 såfremt tilladelse hertil er givet af sundhedsstyrelsen.
 Stk. 2.  Det påhviler den læge, der er ansvarlig for  

 anvendelsen af et radioaktivt lægemiddel, at påse, at det før anvendelsen  

 underkastes fornøden kontrol efter nærmere af sundhedsstyrelsen fastsatte  

 regler.
 KONTROL OG FORHANDLING.
§ 3.  Det påhviler sundhedsstyrelsen at føre kontrol  

 med de af bekendtgørelsen omfattede lægemidler.
Kontrollen udføres af  

 Sundhedsstyrelsens farmaceutiske Isotop-laboratorium, Isotop-Apoteket.
 § 4.  De af bekendtgørelsen omfattede lægemidler, der  

 ikke er optaget i sundhedsstyrelsens register over radioaktive lægemidler  

 m.m., skal forhandles og udleveres gennem Isotop-Apoteket.
 Stk. 2.  Prisen for radioaktive lægemidler m.m., der  

 forhandles og udleveres gennem Isotop-Apoteket, beregnes efter regler, der  

 godkendes af indenrigsministeren efter indstilling fra sundhedsstyrelsen.
 REGISTRERING.
 § 5.  Et af bekendtgørelsen omfattet lægemiddel kan  

 efter ansøgning optages i sundhedsstyrelsens register over radioaktive  

 lægemidler m.m., såfremt det opfylder de i henhold til § 8 stillede krav.
 § 6.  Sundhedsstyrelsen afgør, om et lægemiddel kan  

 optages i registret, og kan slette det af registret, såfremt det ikke længere  

 opfylder betingelserne for registrering.
 § 7.  Sundhedsstyrelsen fører fortegnelse over de i  

 registret optagne lægemidler og udsteder offentlig bekendtgørelse om  

 optagelse i og slettelse af registret.
 § 8.  For registrering af et af bekendtgørelsen  

 omfattet lægemiddel skal følgende betingelser være opfyldt:
 § 9.  Indenrigsministeren fastsætter regler om afgift  

 for behandling af ansøgning om optagelse i registret og om forlængelse i  

 medfør af § 10 samt om afgifter for kontrol med registrerede lægemidler.
§ 10.  Registreringen er gyldig i 5 år.
Den kan  

 forlænges med 5 år ad gangen, når registreringsindehaveren ansøger herom  

 senest 3 måneder før tilladelsen udløber.
 § 11.  Sundhedsstyrelsen skal underrettes om priser på  

 registrerede radioaktive lægemidler m.m. og ændringer heri, senest 14 dage  

 før de skal træde i kraft.
 Stk. 2.  Sundhedsstyrelsen fastsætter i hvilken form de  

 nævnte priser skal opgives.
 Stk. 3.  Sundhedsstyrelsens anvendelse af de i stk. 1  

 nævnte oplysninger indebærer ikke nogen godkendelse af priserne.
 FREMSTILLING AF RADIOAKTIVE LÆGEMIDLER PÅ  

 SYGEHUSE.
 § 12.  Sundhedsstyrelsen fastsætter nærmere regler  

 vedrørende fremstilling m.m. af radioaktive lægemidler på sygehuse.
 STRAFFE-, IKRAFTTRÆDELSES- OG  

 OVERGANGSBESTEMMELSER.
 § 13.  Overtrædelse af § 2, § 4, § 11, stk. 1, og  

 regler, udstedt i medfør af § 11, stk. 2, og § 12, straffes med bøde.
 § 14.  Bekendtgørelsen træder i kraft den 1. august  

 1978.
 Stk. 2.  Bekendtgørelse nr. 595 af 28. november 1975 om  

 radioaktive lægemidler m.m. ophæves.
 § 15.  For radioaktive lægemidler, der af  

 sundhedsstyrelsen før 1. januar 1976 er tilladt anvendt uden forudgående  

 anmeldelse, jfr. bilaget til bekendtgørelsen, kan registrering ske uden fuld  

 dokumentation for så vidt angår det farmakologiske, toksikologiske og  

 kliniske udviklingsarbejde.
INDENRIGSMINISTERIET, DEN 7. JULI 1978 EGON JENSEN /Ebba Lund BILAG.
 (* 1) Nord. angiver at præparatet er beskrevet i den nordiske farmakope.
