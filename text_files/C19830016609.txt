 1. Bekendtgørelse af 20. oktober 1983, som udsendes  

 samtidig hermed, udvider skifteretternes adgang til at nedsætte  

 afgiftsforhøjelsen i henhold til § 26, stk. 3 og 4, i lov om afgift af arv og  

 gave.
 Endvidere udvides skifteretters og eksekutorers adgang til at nedsætte  

 afgiften af arv til almenvelgørende og almennyttige institutioner m.v.
 Skifteretter og eksekutorer bemyndiges til at nedsætte arveafgiften for  

 plejebørn.
 De eksisterende regler, hvorefter skifteretterne træffer afgørelse om  

 udsættelse med betaling af afgift ved klage over værdiansættelser til  

 landsskatteretten, opretholdes uændrede.
 Skifteretterne bemyndiges til at give kortvarig udsættelse med betaling af  

 arveafgiften som et led i opkrævningen.
 De eksisterende regler om tilbagebetaling af for meget betalt arveafgift  

 ændres i begrænset omfang.
Nedsættelse af arveafgiftsforhøjelse 2. Ifølge bekendtgørelsens § 1 kan skifteretterne nu i  

 alle tilfælde træffe afgørelse om nedsættelse af arveafgiftsforhøjelser, der  

 er forskyldt i henhold til § 26, stk. 3 og 4, i lov om afgift af arv og gave.  

 De hidtidige beløbsmæssige begrænsninger er ophævet.
 3. Skifteretterne kan i almindelighed nedsætte  

 forhøjelsen efter § 26, stk. 3 og 4, i lov om afgift af arv og gave til et  

 beløb, der kan beregnes som 1 procent af den skyldige afgift pr. påbegyndt  

 måned af forsinkelsen med indsendelse af boopgørelsen eller anmeldelsen.
 4. Skifteretterne kan anvende reglerne om nedsættelse,  

 selvom der ikke foreligger udtrykkelig ansøgning.
 Nedsættelse af arveafgift ved arv til almenvelgørende og almennyttige  

 foreninger og institutioner m.v.
 5. Ifølge bekendtgørelsens § 2 kan skifteretter og  

 eksekutorer i et vist omfang nedsætte arveafgiften til 12 pct. ved arv til  

 almennyttige og almenvelgørende institutioner.
Skifteretter og eksekutorer kan nedsætte arveafgiften ved arv til  

 almenvelgørende og almennyttige foreninger og institutioner m.v., der i  

 henhold til det seneste inden arveudlægget udsendte cirkulære er godkendt til  

 at modtage gaver, der kan fradrages i den skattepligtige indkomst efter  

 reglerne i ligningslovens § 8A.
Cirkulæret udsendes af  

 statsskattedirektoratet 1 gang om året.
Efter de hidtidige regler gjaldt bemyndigelsen kun, hvis arven ikke  

 oversteg 150.000 kr.
Denne beløbsgrænse er nu bortfaldet.
 6. Bemyndigelsen gælder som hidtil kun, hvis arven  

 skal anvendes inden for institutionens eget almennyttige eller  

 almenvelgørende formål.
7. Som noget nyt bemyndiges skifteretter og  

 eksekutorer til også at nedsætte arveafgiften ved arv til en lokal afdeling  

 af en institution, der er godkendt i henhold til ligningslovens § 8A.  

 Godkendelsen for hovedinstitutionen skal som foran anført foreligge i det  

 seneste cirkulære, der er udsendt inden afgiftsberegningen.
Bemyndigelsen  

 gælder kun, hvis den lokale afdeling i henhold til sine vedtægter har samme  

 almennyttige eller almenvelgørende formål som hovedinstitutionen.
Endvidere  

 skal arven anvendes inden for dette formål.
Hovedinstitutionen skal erklære,  

 at den vil føre tilsyn med anvendelsen.
 8. Vedtægter både for hovedinstitutionen og afdelingen  

 må vedlægges som bilag til boopgørelsen.
 9. Betingelserne for nedsættelse er til stede selvom  

 det i testamentet er bestemt, at en institution (evt. en afdeling) skal  

 anvende arven til et bestemt formål, når blot dette formål ligger inden for  

 institutionens almennyttige eller almenvelgørende formål, således som dette  

 fremgår af vedtægterne.
10. Skifteretter og eksekutorers kompetence er  

 ligeledes udvidet ved arv til Ved arv af genstande, der ifølge erklæring fra modtageren skal indgå i  

 dennes samlinger, kan skifteretter og eksekutorer nedsætte afgiften til 0. I  

 andre tilfælde kan afgiften nedsættes til 12 pct.
 11. Dokumentation for de pågældende institutioners  

 status skal vedlægges boopgørelsen, med mindre den er så alment kendt, at det  

 må betragtes som overflødigt.
Nedsættelse af arveafgift ved arv til plejebørn 12. Skifteretter og eksekutorer er ligeledes som noget  

 nyt bemyndiget til at nedsætte arveafgiften efter arveafgiftslovens § 3, stk.  

 5, hvis en arving har indtaget et barns stilling i arveladers hjem, enten som  

 plejebarn, eller fordi arvingen har opholdt sig i hjemmet sammen med den ene  

 af sine forældre.
Hvis arvingen har opholdt sig i hjemmet sammen med begge  

 forældre, er der ikke hjemmel i lovgivningen til at nedsætte arveafgiften.  

 Der er heller ikke hjemmel til at nedsætte arveafgiften af arv til plejebørns  

 børn eller af arv til søskende til et plejebarn eller plejesøskende imellem.
13. Bemyndigelsen gælder, når arvingen har haft fælles  

 bopæl med arvelader i et sammenhængende tidsrum på mere end 5 år, og  

 forholdet er påbegyndt, inden arvingen er fyldt 15 år.
Højst den ene af  

 arvingens forældre må have haft fælles bopæl med arvelader i samme tidsrum.
14. I almindelighed vil der ikke herudover være  

 mulighed for at betragte en arving som plejebarn.
Der kan dog foreligge  

 tilfælde, der ikke er omfattet af bemyndigelsen til skifteretter og  

 eksekutorer, men hvor afgiften alligevel kan nedsættes.
Som eksempel kan  

 nævnes følgende: Et plejeforhold blev etableret på landet, da barnet var 12  

 år gammelt.
I overensstemmelse med dagældende sædvaner kom barnet ud at tjene  

 som 14 årig og flyttede derfor fra plejeforældrene.
Plejeforældrene  

 etablerede tjenesteforholdet og varetog barnets interesser overfor dets  

 arbejdsgivere.
Et sådant tilfælde er ikke omfattet af bemyndigelsen til  

 skifteretter og eksekutorer.
Nedsættelse vil dog eventuelt kunne foretages af  

 skattedepartementet.
Af andre grænsetilfælde kan nævnes, at forældrene har  

 bopæl i udlandet og sender barnet på kostskole her i landet.
Sommerferier  

 tilbringes hos plejeforældrene her i landet.
Tilfældet er ikke omfattet af  

 bemyndigelsen til skifteretter og eksekutorer, men må i givet fald forelægges  

 skattedepartementet.
 15. Skifteretterne er bemyndiget til at nedsætte  

 arveafgiften i offentligt skiftede og privat skiftede boer samt ved  

 anmeldelser efter arveafgiftslovens § 26, stk. 2. Eksekutor er bemyndiget til  

 at nedsætte arveafgiften i eksekutorboer.
16. Der er som udgangspunkt ikke forskel på  

 bemyndigelserne til de to instanser.
Dog foreskrives det udtrykkeligt i  

 bekendtgørelsen, at eksekutors bemyndigelse kun gælder, såfremt  

 bopælsforholdene kan dokumenteres ved hjælp af folkeregisterattest.
Hvis en  

 folkeregisterattest for arvelader og en folkeregisterattest for arvingen  

 intet oplyser om bopælsforholdene, kan eksekutor dog anvende attester fra to  

 med forholdene bekendte personer.
Folkeregisterattesten for arvelader skal angive, hvilke personer der er  

 tilmeldte arveladers bopæl af hensyn til kontrollen med, at højst den ene af  

 forældrene har haft fælles bopæl med arvelader.
Hvis denne attest intet  

 oplyser om plejebarnet, er det nødvendigt med en særskilt attest for denne af  

 hensyn til mulige uoverensstemmelser med attester fra to med forholdene  

 bekendte personer.
 Hvis folkeregisterattesten for arveladers bopæl registrerer plejebarnet,  

 men ikke dets forældre er det ikke nødvendigt at fremlægge yderligere  

 dokumentation for, at højst en af forældrene har boet sammen med plejebarnet.
Attest fra en med forholdene bekendt person skal oplyse Attest fra en med forholdene bekendt person må ikke anvendes fra personer,  

 der er gift eller lever sammen med arvingen.
Man må heller ikke anvende  

 attest fra en person, hvis arvelods størrelse påvirkes af  

 afgiftsnedsættelsen.
 Hvis eksekutor ikke finder det forsvarligt at nedsætte afgiften på det  

 tilvejebragte grundlag, kan han forelægge spørgsmålet for  

 skattedepartementet.
17. Skifteretterne kan med fordel søge sagen oplyst på  

 samme måde som foreskrevet for eksekutor.
Man vil dog ikke afskære  

 skifteretterne fra at anlægge en friere bevisbedømmelse.
Der vil efter  

 omstændighederne intet være i vejen for, at skifteretterne i tilfælde af  

 uoverensstemmelser mellem attesterne lægger mere vægt på attester fra to med  

 forholdene bekendte personer end på folkeregisterattester, når arvingens  

 forklaringer taler herfor.
Plejetilladelse og afdødes eventuelle redegørelse  

 i testamentet kan ligeledes efter omstændighederne tillægges vægt.
Udsættelse med betaling af arveafgift ved klage over værdiansættelsen 18. Skifteretterne kan som hidtil give udsættelse med  

 betaling af arveafgift, når ligningsmyndigheden har forhøjet værdiansættelsen  

 i en boopgørelse.
Forhøjelsen kan af boet indbringes en gang til for den  

 kommunale ligningsmyndighed.
Den enkelte arving er ikke klageberettiget.
Den  

 næste klageinstans er skatterådet.
Skatterådets afgørelser kan igen  

 indbringes for landsskatteretten.
Landsskatterettens afgørelser kan  

 indbringes for domstolene.
Herudover er der efter nærmere regler i  

 skattestyrelsesloven visse muligheder for at indbringe en forhøjelse for  

 domstolene, før hele det administrative klagesystem er udnyttet.
Således kan  

 en sag indbringes direkte for domstolene, hvis der er gået mere end 3  

 måneder, efter at den er indbragt for landsskatteretten, uden at denne  

 myndighed har truffet afgørelse i sagen.
Skifteretten kan give udsættelse med betaling af arveafgift ved klage.  

 Udsættelse kan kun gives for den del af afgiften, der skyldes forhøjelsen.  

 Udsættelse som følge af klage kan alene gives imod forrentning i henhold til  

 arve- og gaveafgiftslovens § 33, stk. 5, med for tiden 1 pct. pr. påbegyndt  

 måned af forsinkelsen.
Renten er ikke fradragsberettiget i den skattepligtige  

 indkomst.
Boet optages på fortegnelse A, og den originale boopgørelse med bilag  

 vedlægges skifterettens regnskab i det kvartal, hvor den del af afgiften, der  

 straks skal indbetales, er betalt.
I øvrigt fastholdes boet på fortegnelse B.
Udsættelse bør kun gives, indtil der er truffet afgørelse af den  

 myndighed, hvortil der er klaget, eller sagen forinden er trukket tilbage.  

 Hvis boet ikke får medhold i første instans og ønsker at klage videre, må der  

 påny søges om udsættelse med afgiftens betaling.
Skifteretten skal underrette  

 den myndighed, hvortil der klages, om udsættelse, med anmodning om, at den  

 pågældende myndighed giver skifteretten underretning, når sagen ikke længere  

 verserer for den pågældende myndighed, f.eks. fordi den er afgjort, eller  

 fordi klagen forinden er trukket tilbage.
I alle tilfælde kan udsættelse længst gives indtil sagen evt. indbringes  

 for domstolene.
Spørgsmålet om udsættelse herudover afgøres af  

 skattedepartementet.
 Skifterettens bemyndigelse gælder som hidtil ikke alene privatskiftede  

 boer, men også eksekutorboer, offentligt skiftede skifteretsboer og ved  

 anmeldelsen efter arveafgiftslovens § 26, stk. 2.
Medarvingernes solidariske hæftelse for afgiftens betaling i  

 privatskiftede boer vedvarer, trods udsættelsen med betaling.
Hvis  

 udsættelsen derfor søges af en enkelt arving, bør boet underrettes om, at den  

 solidariske hæftelse ikke bortfalder.
Hvis udsættelse er søgt, inden  

 afgiftsberegningen er udsendt, kan det ske ved en bemærkning på denne.
 Eksekutors og skifterettens ansvar for betaling af afgift i offentlig  

 skiftede boer vedvarer også trods udsættelsen.
Udsættelse med betalingen som et led i opkrævningen 19. Skifteretterne kan som et led i opkrævningen give  

 udsættelse med betaling af arveafgift i privatskiftede boer og ved anmeldelse  

 efter arveafgiftslovens § 26, stk. 2, i indtil et år fra afgiftens  

 forfaldsdag.
Udsættelse kan alene gives imod betaling af morarenter i henhold  

 til arveafgiftslovens § 33, for tiden 1 pct. af den skyldige afgift for hver  

 påbegyndt måned, indtil betaling sker.
Renten er ikke fradragsberettiget i  

 den skattepligtige indkomst.
 Udsættelse må ikke gives, når boet indeholder kontanter eller let  

 omsættelige aktiver, såsom obligationer og børsnoterede aktier.
I tilfælde, hvor arvingen er en mindrebemidlet person, og boets midler er  

 brugt, kan man dog godt aftale en afdragsordning, hvis man kan forudsige, at  

 en udlægsforretning vil ende med, at man alligevel i fogedretten vil indgå på  

 en aftale om en afdragsordning.
Hvis man imidlertid mener, at det er  

 tvivlsomt, om en afdragsordning kan overholdes, bør man afslå, hvis der  

 findes en solidarisk hæftende medarving, hos hvem man kan inddrive beløbet.
Pantebreve med god sikkerhed og på sædvanlige vilkår uden særlige  

 rykningsklausuler betragtes også som let omsættelige og vil i almindelighed  

 udelukke udsættelse.
Der er dog ikke noget i vejen for at give en meget  

 kortvarig udsættelse (en måned eller to) indtil førstkommende terminsydelse  

 på pantebrevet, hvis denne i det store og hele er tilstrækkelig til at dække  

 det skyldige beløb, og det i øvrigt synes at være en rimelig måde at klare  

 betalingsproblemet på.
I perioder og områder, hvor handel med fast ejendom  

 går langsomt, kan der endvidere være grund til at give udsættelse, indtil  

 ejendommen i et bo uden likvide midler er solgt.
Det vil dog som regel være  

 en forudsætning, at arvingen har udfoldet og udfolder rimelige  

 salgsbestræbelser, herunder udbyder ejendommen til salg på rimelige vilkår.
Det er ikke hensigten, at skifterretterne i alle tilfælde skal udnytte  

 hele det år, inden for hvilket bemyndigelsen gælder.
Det må afhænge af en  

 vurdering af de konkrete omstændigheder, hvor lang frist der gives.
Skifteretten kan selv afgøre, i hvilket omfang den finder det muligt og  

 rimeligt at kræve sikkerhed i form af en ubetinget bankgaranti.
Såfremt der  

 stilles krav om en bankgaranti bør denne løbe en vis kortere tid efter  

 udsættelsestidpunktet, således at der ved manglende betaling på  

 udsættelsestidspunktet vil være tid til at gøre bankgarantien gældende.
Hvis ansøgningen om udsættelse indsendes af en arving og ikke af boets  

 repræsentant, skal skifteretten underrette boets repræsentant, hvis den giver  

 udsættelse uden fornøden sikkerhed.
Underretningen skal indeholde oplysning  

 om, at medarvingerne hæfter solidarisk for afgiften med tillæg af morarenter.
 Skifteretterne kan begære udlæg og varetager statskassens interesser ved  

 fogedretten.
Man bør dog forinden også gøre den solidariske hæftelse gældende hos  

 eventuelle medarvinger.
Skifteretterne kan i fogedretten tiltræde  

 afdragsordninger ud over et år, hvis dette findes rimeligt.
Tilbagebetaling af for meget betalt arveafgift 20. De hidtidige regler om skifteretternes adgang til  

 at omberegne og tilbagebetale arveafgift i privatskiftede boer opretholdes  

 uændrede.
Dog ændres beløbsgrænsen for, hvornår skifteretten skal spørge  

 rigsrevisionen om eventuelle antegnelser til boets regnskab fra  

 tilbagebetalingsbeløb på 5.000 kr., til tilbagebetalingsbeløb på 10.000 kr.,  

 jfr. nedenfor.
Reglerne har herefter følgende indhold:
 21. Skifteretterne kan omberegne og tilbagebetale for  

 meget erlagt arveafgift, når de finder grundlag herfor.
Inden omberegningen skal skifteretten spørge rigsrevisionen, om der er  

 revisionsmæssige indsigelser imod en tilbagebetaling.
Det gælder dog ikke,  

 hvis boopgørelsen endnu ikke er indsendt med embedets regnskab til revision.  

 Det gælder heller ikke, når tilbagebetalingsbeløbet ikke overstiger 10.000  

 kr.
 Skifteretternes bemyndigelse gælder kun privatskiftede boer, offentligt  

 skiftede skifteretsboer og ved anmeldelse efter arveafgiftslovens § 26, stk.  

 2. For eksekutorboer gælder fortsat cirkulære nr. 77 af 5. april 1979.
22. I tilfælde, hvor en arveafgift omberegnes og  

 tilbagebetales, ydes den afgiftspligtige en rentegodtgørelse på 1 pct. pr.  

 påbegyndt måned fra forfaldsdag, indtil tilbagebetaling sker.
Det gælder  

 også, selvom tilbagebetalingen ikke skyldes en klage fra den afgiftspligtige.  

 Ved omberegning i tilfælde, hvor den oprindeligt beregnede arveafgift er  

 indbetalt for sent, eller endnu ikke er betalt, modregnes morarenten i  

 anledning af for sen indbetaling og rentegodtgørelsen i hinanden.
 23. Hvis tilbagebetaling sker, fordi boets  

 arvebeholdning ændres, skal ligningskommissionen have underretning om den  

 ændrede arvebeholdning.
24. Tilbagebetalingsbeløb føres til udgift på en  

 dertil oprettet konto i regnskabsoversigten.
Bilaget hertil må være behørigt  

 kvitteret og indeholde oplysning om boets navn og skiftesagslistens nr.,  

 datoen for den oprindelige arveafgiftsberigtigelse og en af skifteforvalteren  

 attesteret beregning af tilbagebetalingsbeløbet, herunder evt. renter, samt  

 oplysning om datoen for eventuel underretning til ligningskommissionen.
Kopi  

 af den oprindelige afgiftsberegning samt tilbagebetalingsfundament, såsom  

 landsskatteretskendelse eller resolution fra skattedepartementet må være  

 vedhæftet.
 25. Ved tilbagebetaling af for meget erlagt arveafgift  

 i eksekutorboer betales rentegodtgørelse som anført i pkt. 22.
Revision og klageadgang 26. Skifteretter og eksekutorers afgørelse om  

 nedsættelse af arveafgift til institutioner og plejebørn er underkastet  

 revision.
Dette bør oplyses overfor arvingerne.
Den reviderende myndighed er  

 rigsrevisionen.
Ved eksekutorboer er det skifteretter eller revisionen af  

 eksekutorboer i København samt rigsrevisionen.
 Det samme gælder skifteretternes afgørelse om tilbagebetaling af for meget  

 erlagt arveafgift.
 Når en boopgørelse indsendes skal den dokumentation, som en afgørelse om  

 nedsættelse er baseret på, følge med som bilag.
 27. Afgørelser fra skifteretter og eksekutorer kan  

 påklages til skattedepartementet.
Ikrafttrædelse 28. Bekendtgørelsen træder i kraft den 1. januar 1984,  

 dvs. den har virkning for afgørelser, der træffes efter denne dag.
Det er  

 uden betydning, hvornår dødsfaldet er sket.
Ophævelse af ældre cirkulærer 29. Skattedepartementets cirkulære af 25. september  

 1975 om frafald af forhøjelse af arve- og gaveafgift m. m. ophæves.
Pkt. 40 i  

 skattedepartementets cirkulære nr. 144 af 17. juni 1970 ophæves.
