Indholdsfortegnelse Indledning Afsnit I Delpension til lønmodtagere Kapitel 1 Almindelige betingelser Bilagsfortegnelse: Bilag 1: Lovbekendtgørelse nr. 226 af 5. april 1991.  

 Bilag 2: Socialministeriets bekg. nr. 192 af 20. marts 1990 om delpension til  

 personer ned indtægt ved selvstændig erhvervsvirksomhed m.fl.
Bilag 3:  

 Socialministeriets bekg. nr. 741 af 8. november 1990 om ændring af bekg. om  

 delpension til personer med indtægt ved selvstændig virksomhed m.fl.
Bilag 4:  

 Socialministeriets bekg. nr. 648 af 17. september 1991 om ændring af bekg. om  

 delpension til personer med indtægt ved selvstændig erhvervsvirksomhed m.fl.  

 Bilag 5: Socialstyrelsens bekg. nr. 193 af 20. marts 1990 om delpension. 101  

 Bilag 6: Socialstyrelsens cirkulære af 20. marts 1990 om delpension.
Stikordsregister Indledning 1. Lov om delpension jf. lov nr. 346 af 4. juni 1986  

 er ændret ved lov nr. 164 af 23. marts 1988, lov nr. 196 af 29. marts 1989,  

 lov nr. 389 af 7. juni 1989, lov nr. 854 af 20. december 1989, lov nr. 387 af  

 13. juni 1990 samt ved lov nr. 794 af 30. november 1990. Delpensionsloven er  

 senest bekendtgjort ved lovbekendtgørelse nr. 226 af 5. april 1991.
 Det øvrige delpensionsregelsæt er ajourført som følge af de nævnte  

 lovændringer, og endvidere justeret på baggrund af de erfaringer, man har  

 indhøstet siden delpensionsloven fik virkning den 1. januar 1987.
Udover at beskrive disse ændringer er vejledningen ajourført og justeret  

 på baggrund af den praksis og de fortolkningsbidrag, der er kommet til siden  

 udgivelsen af vejledningen af 22. juli 1986, især ved indarbejdelse af  

 Sikringsstyrelsens vejledende udtalelser om delpension.
Denne vejledning  

 erstatter vejledning af 22. juli 1986 samt Sikringsstyrelsens vejledende  

 udtalelser om delpension nr. 1 af 6. februar 1987, nr. 2 af 23. juli 1987 og  

 nr. 3 af 12. december 1988.
 Ved lov nr. 939 af 23. december 1986 blev 70 pct. satsen i  

 delpensionsordningen afskaffet med virkning fra den 1. januar 1987. Ændringen  

 var en konsekvens af, at 70 pct. satsen blev afskaffet i efterlønsordningen.
Ved lov nr. 164 af 23. marts 1988 blev beregningen af delpensionen ændret  

 som følge af den generelle arbejdstidsnedsættelse på arbejdsmarkedet.
Med  

 virkning fra 1. januar 1989 blev udgangspunktet for beregningen af delpension  

 en overenskomstmæssig arbejdstid på 38 timer om ugen, og delpensionen  

 udgjorde fra dette tidspunkt 1/38 af basisbeløbet for hver time, arbejdstiden  

 blev nedsat.
Fra 1. januar 1991 er udgangspunktet for beregningen en ugentlig  

 arbejdstid på 37 timer, og delpensionen udgør 1/37 af basisbeløbet for hver  

 time, arbejdstiden nedsættes.
Det blev endvidere ved ændringen præciseret, at man efter overgang til  

 delpension ikke kan være beskæftiget som både lønmodtager og selvstændig.
Ved  

 lov nr. 854 af 20. december 1989 blev reglerne om bortfald af delpension ved  

 sygdom ændret således, at delpensionen med virkning fra 1. april 1990 først  

 bortfalder med udgangen af den måned, hvori retten til dagpenge ved sygdom  

 ville være ophørt.
 Reglerne for de selvstændige blev ændret ved Socialministeriets  

 bekendtgørelse nr. 715 af 25. november 1988, ved Socialministeriets  

 bekendtgørelse nr. 192 af 20. marts 1990 og ved Socialstyrelsens  

 bekendtgørelse nr. 193 af 20. marts 1990.
 Ved bekendtgørelse af 25. november 1988, der trådte i kraft den 1. januar  

 1989, blev reglerne for de selvstændige ajourført som følge af lov nr. 164 af  

 23. marts 1988 om ændret beregning som følge af arbejdstidsnedsættelsen.
 Reglerne for de selvstændiges optagelse i delpensionsordningen blev  

 desuden lempet således, at selvstændige i lighed med, hvad der gælder for  

 lønmodtagere, kan være fuldt sygemeldt i indtil 3 måneder inden overgang til  

 delpension.
 Reglen om mindsteindtægt i det sidste år inden overgang til delpension  

 blev ændret således, at mindsteindtægten herefter skulle udgøre mindst 1/3 af  

 basisbeløbet.
Der blev desuden indføjet en regel om, at lønmodtagere kan modtage  

 delpension, selv om de har selvstændig erhvervsindtægt fra bl.a. borgerligt  

 ombud o.l.
Ved bekendtgørelse nr. 192 af 20. marts 1990, der trådte i kraft  

 den 2. april 1990, blev indtægtsbegreberne ændret som følge af de ændringer,  

 der skete i sygedagpengereglerne.
 Reguleringsreglen til brug for fastsættelsen af delpensionen hver 1.  

 oktober blev ændret således, at den fastsatte indtægt efter overgang til  

 delpension blev reguleret med en procent, der blev fastsat på finansloven  

 hvert år.
Ved Socialministeriets bekendtgørelse nr. 741 af 8. november 1990 er denne  

 reguleringsregel desuden med virkning fra 1. januar 1991 ændret som følge af  

 lov om en satsreguleringsprocent.
Den fastsatte årlige indtægt reguleres  

 herefter med satsreguleringsprocenten.
 Ved Socialministeriets bekendtgørelse nr. 648 af 17. september 1991 er der  

 som følge af ændringer i dagpengeloven indført en fravigelse fra  

 dagpengelovens regler om opgørelse af indtægt ved selvstændig  

 erhvervsvirksomhed, således at det fortsat er en betingelse for at medregne  

 indtægt fra selvstændig erhvervsvirksomhed i delpensionssammenhæng, at  

 indtægten i væsentlig grad skyldes den selvstændiges egen arbejdsindsats.
Ved Socialstyrelsens bekendtgørelse nr. 193 af 20. marts 1990, der trådte  

 i kraft den 2. april 1990, blev der givet mulighed for, at selvstændige kan  

 genindtræde i ordningen, hvis delpensionen er bortfaldet p.g.a. varetagelse  

 af borgerligt ombud.
Genindtræden sker efter samme regler, som hvis  

 delpensionen var bortfaldet p.g.a. sygdom.
 Sikringsstyrelsens bekendtgørelse om delpension blev ændret ved  

 Sikringsstyrelsens bekendtgørelse nr. 710 af 25. november 1988, der trådte i  

 kraft den 1. januar 1989. Ved denne ændring blev der indføjet en regel om, at  

 indtægt som selvstændig før overgang til delpension medtages i opgørelse af  

 indtægten før overgang for lønmodtagere, der overgår til delpension.
 Ved lov nr. 196 af 29. marts 1989 om ændring af forskellige  

 lovbestemmelser som følge af omstrukturering/nedlæggelse af Sikringsstyrelsen  

 og Socialstyrelsen er der sket ændringer i den centrale organisation.  

 Socialstyrelsen varetog fra den 1. juli 1989 de opgaver på delpensionslovens  

 område, der tidligere hørte under Sikringsstyrelsen.
Ved lov nr. 198 af 29. marts 1989 om ændring af kildeskatteloven blev der  

 med virkning fra 1. juli 1989 indført mulighed for at indgå lønaftale mellem  

 ægtefæller, der begge deltager i driften af den ene ægtefælles eller begges  

 erhvervsvirksomhed.
Den ægtefælle, der betragtes som lønmodtager, er omfattet  

 af delpensionsreglerne for lønmodtagere.
 Ved lov nr. 389 af 7. juni 1989 om ændring af den sociale styrelseslov  

 samt forskellige lovbestemmelser om det sociale udvalg er de sociale udvalgs  

 selvstændige kompetence ophævet med virkning fra 1. januar 1990. Kompetencen  

 i sociale anliggender er herefter henlagt til kommunalbestyrelsen.  

 Socialministeriet har i tilslutning hertil udsendt vejledning af 11. december  

 1989 om tavshedspligt, videregivelse og indhentelse af fortrolige oplysninger  

 mv. indenfor den sociale lovgivning.
 Ved lov nr. 372 af 7. juni 1989 om registreret partnerskab er der med  

 virkning fra 1. oktober 1989 indført mulighed for, at to personer af samme  

 køn kan indgå registreret partnerskab.
 En part i et registreret partnerskab, der er omfattet af  

 skattelovgivningens regler om medarbejdende ægtefæller, er herefter omfattet  

 af de bestemmelser i delpensionsreglerne, der vedrører medarbejdende  

 ægtefæller.
 Ved lov nr. 387 af 13. juni 1990 om ændring af forskellige lovbestemmelser  

 om kontrol med udbetaling af offentlige ydelser mv. er § 15 i lov om  

 delpension ændret således, at kommunalbestyrelsen har fået mulighed for også  

 i elektronisk form at indhente oplysninger om ansøgerens økonomiske forhold.
 Ved lov nr. 794 af 30. november 1990 blev Socialstyrelsen med virkning fra  

 1. januar 1991 nedlagt og sammenlagt med Socialministeriets departement.
Ved § 5 i lov nr. 399 af 6. juni 1991 om ændring af den sociale  

 styrelseslov og lov om social pension mv. er der sket ændringer i  

 ankestrukturen.
Med virkning fra 1. januar 1992 kan kommunalbestyrelsens  

 afgørelser indbringes for det sociale ankenævn.
 Delpensionsloven og det øvrige gældende regelsæt er optrykt som bilag til  

 denne vejledning.
Kort beskrivelse af delpensionsordningen Delpension kan udbetales til lønmodtagere og personer med indtægt ved  

 selvstændig erhvervsvirksomhed i alderen 60-67 år.
Selvstændige  

 erhvervsdrivende, herunder medarbejdende ægtefæller, er således omfattet af  

 loven.
 Det er beskæftigelsen efter overgang til delpension, der er afgørende for,  

 om ansøgeren omfattes af delpensionsordningen som lønmodtager eller som  

 selvstændig.
 Delpension som lønmodtager udbetales, hvis ansøgeren efter overgang til  

 delpension har lønindtægt, således som dette begreb er fastlagt ved  

 Socialministeriets bekendtgørelse om dagpenge ved sygdom eller fødsel.
 Delpension som selvstændig udbetales, hvis ansøgeren efter overgang til  

 delpension har selvstændig erhvervsindtægt, som i væsentlig grad skyldes  

 pågældendes egen arbejdsindsats.
Delpension er ikke betinget af dansk statsborgerskab.
Udenlandske  

 statsborgere, der har bopæl og arbejde i Danmark, har principielt ret til  

 delpension.
Retten kan dog være begrænset af lovens krav om forudgående  

 arbejdsmæssig tilknytning til Danmark.
 Det er en betingelse, at ansøgeren har en forudgående tilknytning til  

 arbejdsmarkedet af nyere dato, og at pågældende nedsætter sin arbejdstid.
Delpensionen beregnes med et fast beløb for hver time, arbejdstiden  

 nedsættes.
Delpension udbetales således med samme beløb til alle uafhængig af  

 indkomsten.
Delpensionen kan dog højst udgøre 90 pct. af forskellen mellem  

 den hidtidige arbejdsindtægt og den forventede arbejdsindtægt efter  

 overgangen.
 Endvidere aftrappes delpensionen efter et lignende princip som  

 efterlønnen.
 Vejledningen består af tre hovedafsnit:
 I afsnit I beskrives reglerne om delpension til lønmodtagere.
 I afsnit II beskrives reglerne for selvstændige erhvervsdrivende, herunder  

 medarbejdende ægtefæller.
 Afsnit III indeholder en række fælles bestemmelser om ansøgning,  

 udbetaling, ophør, tilbagebetaling mv.
 I vejledningen er der henvisninger til lov om delpension,  

 Socialministeriets og Socialstyrelsens bekendtgørelser og til  

 Socialstyrelsens cirkulære.
For at lette læsningen af vejledningen anvendes der følgende forenklinger  

 ved henvisninger i teksten.
Ved henvisning til lov om delpension anvendes  

 »loven«, hvis der samtidig forekommer en §-henvisning.
Ved  

 henvisning til Socialministeriets bekendtgørelse af 20. marts 1990 og til  

 Socialstyrelsens bekendtgørelse af 20. marts 1990 anvendes henholdsvis bekg.  

 (SM) og bekg. (S0S). Ved henvisning til Socialstyrelsens cirkulære af 20.  

 marts 1990 anvendes »cirk«.
 Der henvises i øvrigt til lov nr. 852 af 20. december 1989 om dagpenge ved  

 sygdom eller fødsel med senere ændringer samt til Socialministeriets  

 bekendtgørelse nr. 153 af 5. marts 1990 om dagpenge ved sygdom eller fødsel  

 samt til Socialstyrelsens vejledning nr. 5 af 22. marts 1990 om lov om  

 dagpenge ved sygdom eller fødsel.
De paragraffer, der er beskrevet i de enkelte afsnit, er citeret fuldt  

 eller delvis.
I de tilfælde, hvor et enkelt eller flere stykker af en  

 paragraf ikke er omtalt i et vejledningafsnit, er disse stykker ikke citeret.
Delpension til lønmodtagere Almindelige betingelser Lovens § 1, stk. 1:
 § 1.  Delpension kan udbetales til lønmodtagere og  

 personer med anden erhvervsindtægt end lønindtægt i alderen fra 60 til 67 år,  

 der nedsætter deres arbejdstid.
Aldersbetingelser 2. Delpension kan udbetales til lønmodtagere i alderen  

 60 til 67 år.
Den nedre aldersgrænse svarer til det tidspunkt, hvorfra der tidligst kan  

 udbetales efterløn.
Den øvre aldersgrænse svarer til aldersgrænsen for  

 folkepension.
 Der henvises til pkt. 46 om kommunalbestyrelsens pligt til at rådgive og  

 vejlede ansøgeren om mulighederne for ydelser også efter anden lovgivning.
 Lovens § 1, stk. 2:
 Stk. 2.  Delpensionen kan enten udbetales sammen med  

 lønindtægt eller sammen med anden erhvervsindtægt end lønindtægt.
 § 1,  stk. 3, i bekg. (SM):
Stk. 3.  Personer, der sammen med lønindtægt kun har  

 selvstændig erhvervsindtægt i form af forfatterhonorarer, biblioteksafgifter  

 eller andre ophavsretlige ydelser, kan modtage delpension efter reglerne for  

 delpension til lønmodtagere.
Det samme gælder, når den selvstændige  

 erhvervsindtægt ydes for varetagelse af borgerligt ombud eller lignende.
Beskæftigelse efter overgang 3. Det er beskæftigelsen efter overgangen til  

 delpension, der er afgørende for, om ansøgeren omfattes af  

 delpensionsordningen for lønmodtagere eller for selvstændige.
Personer, som efter overgangen har indtægt, der efter dagpengelovens  

 regler henregnes til lønindtægt, er omfattet af delpensionsordningen for  

 lønmodtagere.
Personer med indtægt, der efter disse regler henregnes til  

 selvstændig erhvervsindtægt, er omfattet af delpensionsordningen for  

 selvstændige.
Personer, der er aktionærer eller anpartshavere i et selskab, og som har  

 A-indkomst ved arbejde for selskabet, er omfattet af reglerne for  

 lønmodtagere.
Indtægt ved arbejde for et interessentskab henregnes derimod  

 til selvstændig erhvervsindtægt.
Der henvises i øvrigt til Socialstyrelsens  

 vejledning af 22. marts 1990 om lov om dagpenge ved sygdom eller fødsel med  

 hensyn til spørgsmålet om hvilke indtægter, der henregnes til lønindtægt og  

 til selvstændig erhvervsindtægt.
 Delpension kan som udgangspunkt ikke udbetales til en lønmodtager, der  

 samtidig har beskæftigelse som selvstændig eller til en selvstændig, der  

 samtidig har beskæftigelse som lønmodtager.
 § 1,  stk. 3, i bekg. (SM) er der dog fastsat regler  

 om, at lønmodtagere i visse særlige situationer kan modtage delpension efter  

 reglerne om delpension til lønmodtagere, selv om de har indtægter, der efter  

 dagpengelovens regler henregnes til selvstændig erhvervsindtægt.
 Delpension som lønmodtager kan således modtages, selv om modtageren også  

 har selvstændig erhvervsindtægt i form af forfatterhonorarer,  

 biblioteksafgifter eller andre ophavsretlige ydelser, samt når den  

 selvstændige indtægt hidrører fra varetagelse af borgerligt ombud eller  

 lignende.
 Lovens § 2:
§ 2.  Retten til delpension er betinget af, Stk. 2.  For personer, der modtager efterløn efter lov  

 om arbejdsformidling og arbejdsløshedforsikring m.v., skal de betingelser,  

 der er nævnt i stk. 1, nr. 3 og 4, være opfyldt ved overgangen til efterløn.
Bopæl i Danmark 4. Det er en betingelse for ret til delpension, at  

 modtageren har fast bopæl her i landet.
Ved fast bopæl i Danmark forstås på samme måde som efter lov om social  

 pension, at modtageren har sit hjem her i landet.
Om en person ved flytning  

 til Danmark har taget bopæl her, må afgøres efter en samlet bedømmelse af  

 tilknytningen til landet.
 Det må bl.a. tillægges vægt, om der er sket tilmelding til folkeregistret.
 Bopælskravet kan ikke opfyldes ved hyre på dansk skib.
 Kravet om fast bopæl i Danmark er opfyldt under modtagerens midlertidige  

 ophold i udlandet fx ferieophold, hvis pågældende bevarer en reel faktisk  

 bopæl her i landet.
 Længden af ferieopholdet i udlandet begrænses dog af bestemmelsen i lovens  

 § 3, stk. 1, hvorefter arbejdstiden skal tilrettelægges således, at der  

 mindst er 20 arbejdsdage inden for hvert kvartal.
 Delpensionsloven gælder ikke for Færøerne og Grønland, jf. lovens § 23.
 Delpension kan således ikke udbetales i forbindelse med arbejde på  

 Færøerne og i Grønland.
Ved tilflytning fra Færøerne eller Grønland eller ved tilflytning fra  

 udlandet fx efter udenrigstjeneste kan delpension tidligst udbetales efter 9  

 måneders beskæftigelse her i landet eller på dansk skib.
Modtageren skal  

 derudover opfylde betingelsen om 10 års fuldt bidrag til ATP inden for de  

 sidste 20 år.
Ret til delpension er ikke betinget af dansk statsborgerskab.  

 Udenlandske statsborgere, der har bopæl og arbejde i Danmark, har således ret  

 til delpension, hvis betingelserne herfor i øvrigt er opfyldt.
Forudgående tilknytning til arbejdsmarkedet Arbejde i Danmark 5. Det er en forudsætning for deltagelse i  

 delpensionsordningen, at modtageren har en forudgående stabil tilknytning til  

 arbejdsmarkedet, og at tilknytningen er af nyere dato.
 Som dokumentation for lønmodtageres stabile tilknytning til  

 arbejdsmarkedet kræves efter lovens § 2, stk. 1, nr. 3, at der inden for de  

 seneste 20 år før overgangen til delpension er indbetalt bidrag til ATP, der  

 svarer til mindst 10 års fuldt bidrag for en fuldtidsbeskæftiget.
 Der henvises til pkt. 45 om indhentelse af oplysninger om indbetalte  

 ATP-bidrag.
 Hvis en ansøger har flere forskellige arbejdsgivere, og arbejdstiden hos  

 hver arbejdsgiver er under grænsen for arbejdsgiverens pligt til at indbetale  

 ATP-bidrag, vil disse arbejdsforhold ikke kunne medregnes ved afgørelse af,  

 om betingelsen efter lovens § 2, stk.1, nr. 3, er opfyldt.
 Oplysningerne om ATP-bidragene kan fås ved henvendelse til ATP, se pkt. 45  

 om indhentelse af oplysninger.
 Lovens § 21:
 § 21.  Uanset bestemmelsen i § 2, stk. 1, nr. 3, kan  

 delpension i perioden indtil den 1. januar 1992 tillægges en person, for hvem  

 der i de seneste 10 år før overgang til delpension hvert af årene er  

 indbetalt bidrag til ATP, der tilsammen udgør, hvad der mindst svarer til 2/3  

 af fuldt bidrag til en fuldtidsbeskæftiget.
Overgangsregel 6. I lovens § 21 er medtaget en overgangsbestemmelse  

 for personer, der fra ordningens ikrafttræden og de første år derefter, opnår  

 alderen for delpension.
Bestemmelsen giver adgang til delpension i perioden indtil den 1. januar  

 1992 for personer, som der er indbetalt ATP-bidrag for i de seneste 10 år før  

 overgangen til delpension, når bidragene for hvert af årene udgør, hvad der  

 mindst svarer til 2/3 af fuldt bidrag for en fuldtidsbeskæftiget.
Der kan  

 inden for de enkelte år være varierende arbejdstid, således at der i nogle  

 perioder arbejdes på fuld tid og i nogle perioder under halv tid.
Det  

 afgørende er, om der i de enkelte år er indbetalt bidrag svarende til 2/3 af  

 fuldt bidrag for en fuldtidsbeskæftiget.
 Overgangsreglen sikrer, at der for personer med over 20 timers ugentlig  

 arbejde gives adgang til delpension, hvis der over en 10 års periode har  

 været en så stabil erhvervstilknytning, at der hvert af årene er indbetalt  

 ATP-bidrag.
 § 3  i bekg. (SM):
 § 3.  Perioder med fuldtidsbeskæftigelse, der har  

 givet indtægter af den art, som er nævnt i § 1, stk. 2, ligestilles med  

 perioder som fuldtidsbeskæftiget lønmodtager ved afgørelse af, om  

 betingelserne for ret til delpension som lønmodtager efter lovens § 2, stk.  

 1, nr. 3 og 4 er opfyldt. 12 måneders beskæftigelse ved selvstændig  

 erhvervsvirksomhed ligestilles med et års anciennitet i ATP-ordningen.
Overgang fra selvstændig erhvervsvirksomhed til  

 lønmodtagerbeskæftigelse 7. Perioder med fuldtidsbeskæftigelse, der har givet  

 indtægt i form af selvstændig erhvervsindtægt, ligestilles med perioder som  

 fuldtidsbeskæftiget lønmodtager ved afgørelsen af, om betingelserne for ret  

 til delpension som lønmodtager efter lovens § 2, stk. 1, nr. 3 og 4, er  

 opfyldt. 12 måneders beskæftigelse som selvstændig erhvervsdrivende  

 ligestilles med 1 års anciennitet i ATP-ordningen, se § 3, i bekg. (SM).
 Personer, der driver selvstændig virksomhed, kan således overgå til  

 delpension som lønmodtagere, hvis de ophører med selvstændig virksomhed og  

 overgår til lønmodtagerarbejde.
En selvstændig, der er overgået til delpension som selvstændig, kan dog  

 som udgangspunkt ikke overgå til delpension som lønmodtager, idet kun  

 perioder med fuldtidsbeskæftigelse som selvstændig ligestilles med perioder  

 som fuldtidsbeskæftiget lønmodtager.
Overgang til delpension som lønmodtager  

 kan dog ske, hvis delpensionisten udtræder af delpensionsordningen som  

 selvstændig og overgår til lønmodtagerarbejde i 9 måneder, inden der søges om  

 delpension som lønmodtager.
 Hvis en selvstændig søger om delpension som lønmodtager, sker opgørelsen  

 af indtægten inden overgang på samme måde som for selvstændige, se herom i  

 pkt. 39.
Aktuel tilknytning til arbejdsmarkedet 8. Ved overgangen til delpension skal modtageren  

 fortsat være tilknyttet arbejdsmarkedet.
 Efter lovens § 2, stk. 1, nr. 4), er det en betingelse for delpension, at  

 modtageren inden for de sidste 12 måneder før overgangen til delpension har  

 arbejdet i mindst 9 måneder som lønmodtager her i landet eller på dansk skib.  

 Kravet skal sikre, at der reelt bliver tale om en gradvis overgang fra  

 arbejdslivet til pensionisttilværelsen, og at delpensionen gives som  

 kompensation for en bortfalden arbejdsindtægt.
 Kravets udformning betyder, at perioder på op til 3 måneder med fuldt  

 sygefravær eller arbejdsløshed inden for de seneste 12 måneder ikke afskærer  

 ret til delpension.
 Perioder med delvis sygefravær eller delvis arbejdsløshed ud over 3  

 måneder afskærer heller ikke ret til delpension, jf. pkt. 9 om syge- og  

 arbejdsløshedsperioders indflydelse på beregningen af den gennemsnitlige  

 ugentlige arbejdstid.
 Kravene til den forudgående og aktuelle tilknytning til arbejdsmarkedet  

 gælder også for en efterlønsmodtager, der ønsker at overgå til delpension.  

 Beskæftigelseskravene skal i disse tilfælde være opfyldt inden overgangen til  

 efterløn, jf. lovens § 2, stk. 2. Der henvises til pkt. 47 om vejledning om  

 overgang fra efterløn til delpension.
Lov om arbejdsformidling og arbejdsløshedsforsikring m.v. er med virkning  

 fra 1. januar 1989 ændret således, at et medlem af en arbejdsløshedskasse for  

 lønmodtagere, der overgår til delpension, har ret til at blive optaget som  

 deltidsforsikret, uanset om arbejdsløshedskassens vedtægt giver mulighed for  

 deltidsforsikring.
Hvis kassens vedtægt ikke giver mulighed for optagelse af  

 deltidsforsikrede inden for medlemmets faglige område, skal medlemmet dog  

 erklære sig villig til at arbejde uden for kassens område i tilfælde af  

 ledighed.
Der er således mulighed for at gå på efterløn som deltidsforsikret,  

 hvis et medlem af en arbejdsløshedskasse på et senere tidspunkt eventuelt  

 vælger helt at forlade arbejdsmarkedet, jf. pkt. 47 om overgang fra efterløn  

 til delpension og overgang fra delpension til efterløn.
 Lovens § 3, stk. 1:
§ 3.  Ved overgang til delpension skal den  

 gennemsnitlige ugentlige arbejdstid nedsættes med mindst 7 timer eller mindst  

 1/4 af den gennemsnitlige ugentlige arbejdstid under de sidste 9 måneders  

 arbejde før overgangen.
Den nedsatte arbejdstid skal i den første 6 måneders  

 periode efter overgangen og årligt svare til en gennemsnitlig arbejdstid på  

 mindst 15 og højst 30 timer om ugen.
Arbejdstiden skal tilrettelægges  

 således, at der er mindst 20 arbejdsdage inden for hvert kvartal.
Nedsættelse af arbejdstiden 9. Efter overgang til delpension skal lønmodtageren  

 fortsat have arbejde i Danmark eller på dansk skib, men arbejdstiden skal  

 være nedsat i forhold til den arbejdstid, som pågældende hidtil har haft.
 Det tidligere arbejde kan have været heltids- eller deltidsarbejde.
 Efter nedsættelsen af arbejdstiden skal deltidsarbejdet ligge inden for de  

 grænser, der er fastlagt i lovens § 3, stk. 1.
 Den gennemsnitlige ugentlige arbejdstidsnedsættelse skal være på mindst 7  

 timer eller mindst 1/4 af den gennemsnitlige ugentlige arbejdstid i de sidste  

 9 måneder før overgangen.
Den gennemsnitlige ugentlige arbejdstidsnedsættelse er den gennemsnitlige  

 ugentlige arbejdstid i de sidste 9 måneder før overgangen til delpension  

 fratrukket den gennemsnitlige forventede ugentlige arbejdstid for den første  

 6 måneders periode efter overgangen til delpension.
Det kræves således ikke,  

 at arbejdstidsnedsættelsen sker på det tidspunkt, hvor overgang til  

 delpension finder sted.
En nedsættelse af arbejdstiden inden for de sidste 9  

 måneder før overgangen vil også kunne opfylde kravet om nedsættelse af  

 arbejdstiden.
Delpensionens størrelse vil dog blive påvirket, afhængig af på  

 hvilket tidspunkt inden for 9 måneders perioden arbejdstiden nedsættes.
Hvis arbejdstiden eksempelvis nedsættes fra den 1. i en måned med henblik  

 på overgang til delpension, og ansøgning først indgives efter  

 arbejdstidsnedsættelsen har fundet sted, vil der først være ret til  

 delpension fra den første i måneden efter ansøgningens indgivelse.
Den 9  

 måneders periode, der danner udgangspunkt for beregningen af arbejdstiden før  

 overgang, regnes fra det tidspunkt, hvor retten til delpension indtræder.
Ved opgørelsen af den gennemsnitlige ugentlige arbejdstid inden for de  

 sidste 9 måneder før ansøgningen er udgangspunktet den faktiske arbejdstid.  

 Dog betragtes perioder, hvor ansøgeren har været syg eller har afholdt  

 lovmæssig ferie som døde perioder og medregnes således ikke ved opgørelsen af  

 den gennemsnitlige ugentlige arbejdstid.
En arbejdsfri periode efter overgang  

 til fx firmapension kan ikke betragtes som lovmæssig afholdt ferie.
Perioder,  

 hvor ansøgeren har deltaget i en overenskomstmæssig konflikt regnes i lighed  

 med sygeperioder og ferieperioder som døde perioder.
 Perioder med arbejdsløshed medregnes derimod og nedsætter således den  

 gennemsnitlige ugentlige arbejdstid.
 Hvis overgang til delpension sker under fuld eller delvis sygemelding er  

 udgangspunktet for beregningen af den gennemsnitlige ugentlige arbejdstid  

 derfor det antal timer, ansøgeren normalt arbejder.
Hvis overgang derimod sker i en periode, hvor ansøgeren er helt eller  

 delvis arbejdsløs, er udgangspunktet den faktiske arbejdstid i den pågældende  

 periode.
For en ansøger, der er opsagt og som ikke arbejder i  

 opsigelsesperioden, selv om der udbetales løn, nedsættes den gennemsnitlige  

 ugentlige arbejdstid ligeledes, idet opsigelsesperioden indgår på samme måde  

 som en periode med arbejdsløshed.
 Følgende eksempler illustrerer forskellen på beregningen af den  

 gennemsnitlige ugentlige arbejdstid ved sygdom og arbejdsløshed.
Hvis en ansøger, der har en arbejdsuge på 37 timer, eksempelvis har været  

 sygemeldt i 4 uger, inden for de sidste 9 måneder (= 39 uger), udregnes den  

 gennemsnitlige ugentlige arbejdstid på grundlag af arbejdstiden i de 35 af de  

 39 uger, hvor ansøgeren har arbejdet.
Gennemsnittet er således fortsat 37  

 timer ugentlig.
 Har ansøgeren derimod i stedet været arbejdsløs i 4 uger, udgør den  

 gennemsnitlige ugentlige arbejdstid: 35 uger a 37 timer = 1295 timer og 4  

 uger a 0 timer, ialt 1295: 39 = 33,2 timer.
 Tid, der anvendes på rejser i arbejdsmæssig sammenhæng, indgår i beregning  

 af arbejdstiden før og efter overgang til delpension i det omfang, rejsetiden  

 efter overenskomst mellem arbejdsgiver og den ansatte medregnes som  

 arbejdstid.
Arbejdstidsnedsættelsen skal ske i den samlede arbejdstid.
En person, der  

 har bibeskæftigelse som lønmodtager eller selvstændig, skal også medregne  

 denne beskæftigelse i sin arbejdstid.
Ved opgørelse af den gennemsnitlige ugentlige arbejdstid for en  

 bibeskæftigelse uden fast timetal medtages det faktisk anvendte antal timer  

 før overgangen.
Ved opgørelsen af arbejdstiden efter overgang må der  

 foretages et skøn over det forventede timeforbrug.
 Kan timetallet ikke opgøres eller forudsiges, anvendes den opgørelsesmåde,  

 som er angivet i § 2 i bekg. (SOS). Denne opgørelsesmåde kan anvendes analogt  

 på en bibeskæftigelse som selvstændig før overgang.
 Det kræves ikke, at arbejdstidsnedsættelsen sker hos samme arbejdsgiver  

 eller i samme arbejdsforhold.
 Ulønnet arbejde for velgørende institutioner o.lign. medregnes ikke i den  

 gennemsnitlige ugentlige arbejdstid før og efter overgang.
 10. Efter overgangen til delpension skal den  

 gennemsnitlige ugentlige arbejdstid være mindst 15 timer og højst 30 timer.
 Lønmodtagere, der efter arbejdstidsnedsættelsen har 14 timers  

 beskæftigelse og derunder, kan således ikke opnå delpension.
 Det samme gælder lønmodtagere, der arbejder mere end 30 timer pr. uge i  

 gennemsnit.
 Kravene skal være opfyldt i den første 6 måneders periode efter overgangen  

 og på årsbasis, se pkt. 49 om kontrol.
11. Arbejdstidens placering kan aftales mellem  

 lønmodtageren og arbejdsgiveren.
Dog skal der i hvert kalenderkvartal være  

 mindst 20 arbejdsdage, hvor der mindst arbejdes den andel af normal  

 arbejdstid, som er aftalt.
20-dages reglen sikrer, at de arbejdsfri perioder ikke bliver urimeligt  

 lange.
Samtidig åbner reglen mulighed for at tilgodese ønsker om  

 orlovsperioder m.v.
Ferie sidestilles i denne sammenhæng med arbejdsfri  

 perioder.
 § 3,  stk. 2 i loven:
 Stk. 2.  Socialministeren kan fastsætte nærmere regler  

 om opgørelse af arbejdstiden for personer, der ved overgang til delpension  

 modtager efterløn efter lov om arbejdsformidling og arbejdsløshedsforsikring  

 m.v., samt for lønmodtagere med ukendt arbejdstid.
 § 1  i bekg. (SOS):
 § 1.  For lønmodtagere, der ved overgangen til  

 delpension modtager efterløn efter lov om arbejdsformidling og  

 arbejdsløshedsforsikring mv., opgøres arbejdstiden på grundlag af den  

 gennemsnitlige ugentlige arbejdstid i de sidste 9 måneder før overgangen til  

 efterløn.
Arbejdskravet ved overgang fra efterløn 12. Efter loven § 3, stk. 2, kan socialministeren  

 fastsætte nærmere regler om opgørelse af arbejdstiden for personer, der ved  

 overgang til delpension modtager efterløn efter lov om arbejdsformidling og  

 arbejdsløshedsforsikring mv.
 Reglerne er fastsat i § 1 i bekg. (SOS), hvorefter arbejdstiden skal  

 opgøres på grundlag af den gennemsnitlige ugentlige arbejdstid i de sidste 9  

 måneder før overgangen til efterløn.Der henvises til pkt. 18.
 § 2  i bekg. (SOS):
 § 2.  For lønmodtagere, hvis arbejdstid ikke kendes,  

 opgøres den gennemsnitlige ugentlige arbejdstid ved at dividere den ugentlige  

 indtægt med den gennemsnitlige timeløn for ikke-faglærte mandlige henholdsvis  

 kvindelige arbejdere i hele landet (incl. dyrtidstillæg, men bortset fra alle  

 andre tillæg), som offentliggjort af Danmarks Statistik hvert år for  

 foregående års april kvartal.
Lønmodtagere med ukendt eller atypisk arbejdstid 13. Efter lovens § 3, stk. 2, kan socialministeren  

 fastsætte nærmere regler om opgørelse af arbejdstiden for personer med ukendt  

 arbejdstid.
Reglerne er fastsat i § 2 i bekg. (SOS).
 For lønmodtagere, hvis arbejdstid ikke kendes, opgøres den gennemsnitlige  

 ugentlige arbejdstid ved at dividere den ugentlige indtægt med den  

 gennemsnitlige timeløn for ikke-faglærte mandlige henholdsvis kvindelige  

 arbejdere i hele landet (incl. dyrtidstillæg, men bortset fra alle andre  

 tillæg), som offentliggjort af Danmarks Statistik hvert år for april kvartal  

 i det foregående år.
 Denne beregningsmåde anvendes eksempelvis ved beregning af den  

 gennemsnitlige ugentlige arbejdstid for en døgnplejemor.
For lønmodtagere med atypisk arbejdstid opgøres den gennemsnitlige  

 ugentlige arbejdstid således, at den er udtryk for lønmodtagerens fulde  

 sædvanlige arbejdstid.
For lønmodtagere beskæftiget i en fast arbejdsturnus  

 med skiftende arbejdstid pr. uge opgøres den gennemsnitlige ugentlige  

 arbejdstid eksempelvis på grundlag af hele turnusperioden.
Beregning af delpension Lovens § 4:
§ 4.  Delpensionen beregnes og reguleres  

 forholdsmæssigt efter er årligt basisbeløb.
Basisbeløbet svarer til  

 dagpengenes højeste beløb efter lov om dagpenge ved sygdom eller fødsel,  

 beregnet på årsbasis.
Stk. 2.  Den årlige delpension udgør 1/37 af  

 basisbeløbet for hver hele time den gennemsnitlige ugentlige arbejdstid  

 nedsættes.
Den del af den hidtidige arbejdstid, der overstiger 37 timer  

 ugentlig, tages ikke i betragtning ved beregningen.
 Stk. 3.  Når delpensionen har været udbetalt i 2 1/2 år,  

 kan den ikke overstige 80 pct. af beløbet efter stk. 2. Perioder med efterløn  

 efter lov om arbejdsformidling og arbejdsløshedsforsikring m.v. ligestilles  

 med perioder med delpension.
 Stk. 4.  Ved den første pensionsberegning kan den årlige  

 delpension ikke overstige 90 pct. af forskellen mellem den årlige lønindtægt  

 før overgang til delpension og den forventede lønindtægt efter overgangen.  

 Dette gælder dog ikke ved overgang fra efterløn efter lov om  

 arbejdsformidling og arbejdsløshedsforsikring m.v. til delpension.  

 Socialministeren kan fastsætte nærmere regler om opgørelse af lønindtægten  

 samt om grænsen for delpensionens størrelse ved omregning.
 Stk. 5.  Den beregnede delpension afrundes til nærmeste  

 kronebeløb, der kan deles med 12.
 § 3  i bekg. (SOS):
§ 3.  Den årlige lønindtægt, der anvendes ved den  

 første pensionsberegning efter lovens § 4, stk. 4, er de indtægter, der efter  

 Socialministeriets bekendtgørelse om dagpenge ved sygdom eller fødsel  

 henregnes til lønindtægt.
Har modtageren haft selvstændig erhvervsindtægt,  

 indgår den i opgørelsen af modtagerens indtægt inden overgang til delpension.
 Stk. 2.  Efter en udtræden af delpensionsordningen på  

 mindre end et helt kalenderår anvendes ved genindtræden den andel af  

 lønindtægten efter stk.1, der svarer til den arbejdstid, lønmodtageren har  

 haft efter sin udtræden.
Delpensionens størrelse 14. Delpensionen beregnes med et fast beløb for hver  

 time, arbejdstiden nedsættes.
Ved beregning af delpensionens størrelse er  

 udgangspunktet et årligt basisbeløb, der svarer til det højeste beløb, der  

 til enhver tid årligt kan opnås i sygedagpenge.
Reguleringen af basisbeløbet  

 følger reguleringen af sygedagpengene.
 Basisbeløbet udgør 52 x det ugentlige dagpengemaksimumbeløb, dvs. pr. 1.  

 juli 1991 130.312 kr.
 Hvis en delpensionist ved overgangen til delpension har fået nedsat sin  

 delpension på grund af 90 pct. kontrollen ved den første pensionsberegning,  

 reguleres dette nedsatte delpensionsbeløb på samme måde som basisbeløbet.
 Delpension udbetales med et fast beløb, der beregnes efter omfanget af  

 arbejdstidsnedsættelsen, og pensionens størrelse begrænses derfor af de krav,  

 der er stillet til denne og til den aktuelle arbejdstid, se pkt. 9-11.
15. Delpensionen beregnes på årsbasis med samme andel  

 af basisbeløbet, som nedsættelsen af arbejdstiden udgør af den fulde  

 arbejdstid på 37 timer.
Den årlige delpension udgør med andre ord 1/37 af  

 basisbeløbet for hver hele time, arbejdstiden nedsættes, se lovens § 4, stk.  

 2. Arbejdstidsnedsættelsen kan højst beregnes ud fra en gennemsnitlig  

 ugentlig arbejdstid på 37 timer.
Hvis den pågældende før overgang til  

 delpension har haft en arbejdstid på eksempelvis 50 timer ugentlig, tages den  

 del af arbejdstiden - her 13 timer - der overstiger 37 timer ugentlig, ikke i  

 betragtning.
Arbejdstidsnedsættelsen opgøres i hele timer.
Ved en  

 arbejdstidsnedsættelse på fx 10 1/2 time, får alene de 10 timer betydning for  

 delpensionens størrelse.
 For delpensionister, der er overgået til delpension før 1. januar 1989, og  

 som bevarer den gennemsnitlige ugentlige arbejdstid, de havde før 1. januar  

 1989, beregnes delpensionen med 1/39 af basisbeløbet. Ændres den  

 gennemsnitlige ugentlige arbejdstid med 2 timer og derover, beregnes  

 delpensionen med 1/37 af basisbeløbet.
Lovens § 3, der forudsætter en mindste ugentlig arbejdstid på 15 timer,  

 medfører, at den maksimale delpension, der kan udbetales, bliver på 22/37 af  

 basisbeløbet.
Den maksimale delpension vil således kunne udbetales i de  

 tilfælde, hvor arbejdstiden nedsættes med 22 timer ugentlig fra 37 til 15  

 timer.
Lovens § 3, der forudsætter en mindste ugentlig arbejdstid på 15 timer  

 samtidig med, at den ugentlige arbejdstid skal nedsættes med mindst 1/4,  

 medfører, at den mindste delpension vil udgøre 5/37 af basisbeløbet.
Den  

 gennemsnitlige ugentlige arbejdstid før overgangen skal således være på  

 mindst 20 timer, for at betingelsen i lovens § 3 er opfyldt.
 Med et basisbeløb på 130.312 kr. pr. 1.7.1991 bliver den højeste  

 delpension pr. 1.7.1991 således:
Aftrapning 16. I lovens § 4, stk. 3, er der fastsat en  

 aftrapningsordning for delpension.
 Aftrapningsreglen er udformet på lignende måde som for efterløn.
Delpensionen kan efter 2 1/2 år ikke overstige 80 pct. af det antal  

 syvogtredivtedele af basisbeløbet, som den pågældende er berettiget til.  

 Nedsættelsen sker i basisbeløbet.
Der henvises til eksempel 2 i pkt. 17, hvor  

 det beløb, der nedsættes til 80 pct. er de 42.264 kr.
Reglen medfører, at  

 delpensionen ikke skal aftrappes, hvis den allerede er lavere end 80 pct. af  

 den andel af basisbeløbet, der er ret til, for eksempel fordi delpensionen er  

 nedsat på grund af 90 pct. kontrollen ved den første pensionsberegning, eller  

 fordi delpensionisten er overgået fra efterlønsordningen.
 Til udbetalingsperioden medregnes udover den aktuelle periode med  

 delpension, tidligere perioder med delpension og en eventuel periode med  

 efterløn, men ikke perioder, hvor der alene er udbetalt  

 arbejdsløsheds/sygedagpenge.
 Hvis 2 1/2 års grænsen falder den 1. i en måned, omregnes fra denne dato,  

 ellers omregnes fra den 1. i den følgende måned, se pkt. 21.
90 pct. kontrol ved den første beregning af delpension 17. Den årlige lønindtægt, der anvendes ved den første  

 pensionsberegning efter lovens § 4, stk. 4, er de indtægter, der efter  

 Socialministeriets bekendtgørelse om dagpenge ved sygdom eller fødsel  

 henregnes til lønindtægt, se § 3, stk. 1 i bekg. (SOS).
Lovens § 4, stk. 4, sætter en øverste grænse for, hvad den enkelte  

 lønmodtager kan modtage i delpension.
Ved den første pensionsberegning kan  

 den beregnede delpension ikke overstige 90 pct. af forskellen mellem den  

 årlige lønindtægt før overgangen til delpension og den forventede årlige  

 lønindtægt efter overgangen.
 Ved opgørelsen af indtægten før overgang anvendes indtægten for det  

 kalenderår, som skattemyndighederne senest har udsendt årsopgørelse for, se  

 pkt. 29 om udbetaling af delpension på grundlag af indtægter, der udsendes  

 årsopgørelse for efter ansøgningstidspunktet.
Der er ikke i delpensionsloven fastsat krav til deltidsarbejdets aflønning  

 efter overgang til delpension.
En lønnedgang afskærer derfor ikke retten til  

 delpension.
Kommunen skal dog være opmærksom på eventuelle proformaaftaler,  

 se i øvrigt pkt. 49 om kontrol.
 Indtægter fra arbejde i beskyttet beskæftigelse o.l., der efter  

 Socialministeriets bekendtgørelse om dagpenge ved sygdom eller fødsel  

 henregnes til lønindtægt, indgår i lønindtægten før og efter overgang.
Pensioner og pensionslignende ydelser - eksempelvis tjenestemandspension -  

 henregnes ikke til lønindtægt efter dagpengereglerne og skal derfor ikke  

 medregnes ved opgørelse af lønindtægten før og efter overgang til delpension.  

 Se pkt. 52 om udbetaling af pension efter lov om social pension og pkt. 47 om  

 udbetaling af efterløn.
Der henvises i øvrigt til vejledning om dagpenge ved  

 sygdom eller fødsel med hensyn til opgørelse af lønindtægter.
 Hvis en person har været ude af delpensionsordningen i mindre end et helt  

 kalenderår, er den årlige lønindtægt, der anvendes ved pensionsberegningen  

 efter en genindtræden, den lønindtægt, der blev anvendt ved  

 førstegangsberegningen, se § 3, stk. 2, i bekg. (SOS). Lønindtægten ved  

 førstegangsberegningen ændres dog således, at den svarer til den arbejdstid,  

 lønmodtageren havde efter sin udtræden af ordningen, se i øvrigt pkt. 19,  

 eks. 4.
 Den beregnede delpension afrundes til nærmeste kronebeløb, der kan deles  

 med 12.
 For at lette læsningen af eksemplerne er de indtægtsbeløb, der anvendes,  

 angivet i afrundede lige tal.
Eksempel 1 Årlig lønindtægt før overgangen: 160.000 kr.
 Arbejdstiden nedsættes med 10 timer fra 37 til 27 timer.
 Forventet årlig indtægt efter overgangen: 115.000 kr.
Delpensionen udgør efter en arbejdstidsnedsættelse på 10 timer der afrundes til 35.220 kr.
 90 pct. af forskellen mellem den årlige lønindtægt før overgangen og den  

 forventede årlige indtægt efter overgangen (160.000 - 115.000) = 40.500 kr.
 I eksemplet skal delpensionen ikke nedsættes, da 90 pct. af forskellen  

 mellem lønindtægten før overgang og den forventede årlige indtægt efter  

 overgang overstiger delpensionen.
Eksempel 2 Årlig lønindtægt før overgangen: 127.000 kr.
 Arbejdstiden nedsættes med 12 timer fra 35 til 23 timer.
 Forventet årlig indtægt efter overgangen: 85.000 kr.
Delpensionen udgør efter en arbejdstidsnedsættelse på 12 timer der afrundes til 42.264 kr.
 90 pct. af forskellen mellem indtægten før og efter overgang (127.000 -  

 85.000) = 37.800 kr.
 Delpensionen nedsættes på grund af 90 pct. begrænsningen fra 42.264 kr.  

 til 37.800 kr.
Eksempel 3 Årlig lønindtægt før overgangen: 300.000 kr.
 Arbejdstid før overgang: 45 timer.
 Arbejdstiden nedsættes med 22 timer til 23 timer.
 Forventet årlig indtægt efter overgang: 170.000 kr.
 Delpensionen beregnes på grundlag af en arbejdstidsnedsættelse på 37 - 23  

 timer = 14 timer, idet arbejdstidsnedsættelsen højst kan beregnes fra en  

 ugentlig arbejdstid på 37 timer.
 der afrundes til 49.308 kr.
 90 pct. af forskellen mellem indtægten før og efter overgang (300.000 -  

 170.000) = 117.000 kr.
 Delpensionen skal således ikke nedsættes på grund af 90  

 pct.-begrænsningen.
 § 4  i bekg. (SOS):
 § 4.  For delpensionister, der overgår fra efterløn,  

 svarer basisbeløbet efter § 4, stk. 1, i lov om delpension til den beregnede  

 efterlønssats ved overgangen til delpension omregnet til årsbasis.
 § 1  i bekg. (SOS):
 § 1.  For lønmodtagere, der ved overgangen til  

 delpension modtager efterløn efter lov om arbejdsformidling og  

 arbejdsløshedsforsikring mv., opgøres arbejdstiden på grundlag af den  

 gennemsnitlige ugentlige arbejdstid i de sidste 9 måneder før overgangen til  

 efterløn.
 Der første beregning af delpension ved overgang fra efterløn.
18. Når en person overgår fra efterløn til delpension,  

 svarer basisbeløbet efter lovens § 4, stk. 1, til den beregnede efterlønssats  

 ved overgangen til delpension omregnet til årsbasis, se § 4 i bekg. (SOS).  

 Ved den første delpensionsberegning anvendes med andre ord efterlønnen med  

 den reduktion, modtageren fik ved overgangen til efterløn.
Delpensionen  

 reguleres i et sådant tilfælde på samme måde som basisbeløbet, se lovens § 4,  

 stk. 1.
Arbejdstiden fastsættes på grundlag af den gennemsnitlige ugentlige  

 arbejdstid i de sidste 9 måneder før overgangen til efterløn, se § 1 i bekg.  

 (SOS) og pkt. 12. Den gennemsnitlige ugentlige arbejdstidsnedsættelse er  

 herefter den gennemsnitlige ugentlige arbejdstid i de sidste 9 måneder før  

 overgangen til efterløn, fratrukket den gennemsnitlige forventede ugentlige  

 arbejdstid efter overgangen til delpension.
Delpensionen fastsættes herefter  

 på grundlag af denne arbejdstidsnedsættelse.
90 pct. kontrol ved genindtræden 19. Den 90 pct. kontrol, der foretages ved den første  

 pensionsberegning, se pkt. 17, foretages ligeledes i de tilfælde, hvor en  

 person genindtræder i delpensionsordningen, efter at delpensionen har været  

 bortfaldet efter § 9 i loven, jf. pkt. 24.
 Hvis delpensionen har været bortfaldet på grund af sygdom eller  

 arbejdsløshed, jf. lovens § 10, stk. 1 og 2, samt pkt. 25 skal der ikke, når  

 retten til delpension genindtræder, foretages en ny 90 pct. kontrol.
Eksempel 4 Årlig lønindtægt før overgangen 140.000 kr.
 Arbejdstiden nedsættes med 10 timer fra 37 til 27 timer.
 Forventet årlig indtægt efter overgangen 98.000 kr.
Delpensionen udgør efter en arbejdstidsnedsættelse på 10 timer der afrundes til 35.220 kr.
 90 pct. af forskellen mellem den årlige lønindtægt før overgangen og den  

 forventede årlige indtægt efter overgangen (140.000 - 98.000) = 37.800 kr.
 Delpensionen nedsættes ikke på grund af 90 pct.'s begrænsningen.
Den 1. juli 1991 øger delpensionisten sin gennemsnitlige ugentlige  

 arbejdstid til 32 timer og betingelserne i lovens § 3 er ikke længere  

 opfyldt.
Efter lovens § 9, stk. 1, 2. pkt., udbetales delpensionen sidste  

 gang for juli måned 1991.
Den 1. april 1992 nedsættes arbejdstiden fra 32 timer til 23 timer, og der  

 søges på ny om delpension.
Den gennemsnitlige ugentlige arbejdstid i de  

 seneste 9 måneder før anden overgang til delpension fra 1. juli 1991 til 1.  

 april 1992 udgør 32 timer om ugen.
 Den årlige delpension udgør nu efter en arbejdstidsnedsættelse på 9 timer:
 der afrundes til 31.692 kr.
Da den pågældende ikke har været ude af delpensionsordningen i et helt  

 kalenderår, skal den årlige lønindtægt ved førstegangsberegningen ændres, så  

 den svarer til den arbejdstid, lønmodtageren har haft efter sin udtræden, jf.  

 § 3, stk. 2. Denne indtægt udgør i eksemplet Den forventede årlige indtægt efter nedsættelsen til de 23 timer udgør  

 85.000 kr. 90 pct. af forskellen mellem lønindtægten ved den første overgang  

 til delpension nedsat efter § 3, stk. 2, i bekg. (SOS) og den forventede  

 årlige indtægt efter 2. overgang til delpension (121.081 - 85.000) = 32.473 kr.
 Delpensionen skal i eksemplet ikke nedsættes på grund af 90 pct.'s  

 begrænsningen ved genindtræden i ordningen.
Hvis arbejdstiden i eksemplet først nedsættes den 1. juni 1992 fra 32  

 timer til 23 timer, og der først på dette tidspunkt på ny søges om  

 delpension, har den pågældende været ude af delpensionsordningen i mere end  

 et helt kalenderår.
I dette tilfælde anvendes lønindtægten for det seneste  

 år, jf. § 3, stk. 1, i bekg. (SOS) ved den første pensionsberegning efter  

 genindtræden.
Ændring af delpension Lovens § 8:
 § 8.  Delpensionen fastsættes hver 1. april på  

 grundlag af arbejdstiden i det foregående kalenderår, jf. § 4, stk.2.
 Stk. 2.  Delpensionen omregnes, hvis den gennemsnitlige  

 ugentlige arbejdstid i det løbende kalenderår ændres med mere end 2 timer.  

 Omregningen sker med virkning fra den 1. i måneden efter  

 arbejdstidsændringen.
 Stk. 3.  For den første 6 måneders periode fastsættes  

 delpensionen på grundlag af den forventede arbejdstid i denne periode.
For tiden efter periodens udløb og indtil førstkommende 1. april, hvor der  

 har været ret til delpension hele det foregående kalenderår, fastsættes  

 delpensionen på grundlag af arbejdstiden i den første 6 måneders periode.
Ved  

 ændring af den gennemsnitlige arbejdstid finder bestemmelserne i stk. 2  

 tilsvarende anvendelse.
 Stk. 4.  Perioder, hvor modtageren har været fravæ-rende  

 fra arbejdet på grund af sygdom eller har været arbejdsløs, indgår ikke i  

 fastsættelsen af delpension efter stk. 1-3.
Årlig fastsættelse og fastsættelse i det første år 20. Delpension fastsættes hvert år den 1. april på  

 grundlag af arbejdstiden i det foregående kalenderår.
Indtægtsændringer er  

 således uden betydning for delpensionens størrelse.
 Arbejdstiden i det foregående kalenderår anvendes dog kun ved fastsættelse  

 af delpension for personer, der har haft ret til delpension hele det  

 foregående kalenderår.
 For den første 6 måneders periode efter overgang til delpension fastsættes  

 delpensionen på grundlag af den forventede arbejdstid i denne periode.
 For perioden efter den første 6 måneders periode og indtil den 1. april,  

 hvor der har været ret til delpension hele det foregående kalenderår,  

 fastsættes delpensionen på grundlag af arbejdstiden i den første 6 måneders  

 periode.
 Fastsættelse af delpension efter den første 6 måneders periode og hver 1.  

 april giver kommunalbestyrelsen lejlighed til at kontrollere, om  

 betingelserne om nedsættelse af arbejdstiden og omfanget og tilrettelæggelsen  

 af arbejdstiden har været og fortsat er opfyldt.
 Fastsættelsen af delpensionen hver 1. april og fastsættelsen af  

 delpensionen efter den første 6 måneders periode sikrer desuden, at  

 kommunalbestyrelsen i videst muligt omfang, har en faktisk arbejdstid som  

 grundlag for beregning af delpensionen.
 Der henvises til pkt. 49 om kontrol med delpensionen.
Omregning 21. Delpensionen omregnes, hvis den gennemsnitlige  

 ugentlige arbejdstid ændres med 2 timer eller derover.
Omregningen sker med  

 virkning fra den 1. i måneden efter arbejdstidsændringen, jf. lovens § 8,  

 stk. 2.
Ved omregningen lægges normalt arbejdstiden i det løbende kalenderår til  

 grund.
Der skal således foretages en sammenligning mellem på den ene side den  

 gennemsnitlige ugentlige arbejdstid regnet fra den 1. januar i det løbende  

 kalenderår frem til arbejdstidsændringen og på den anden side den  

 gennemsnitlige ugentlige arbejdstid regnet fra arbejdstidsændringen til den  

 31. december.
Omregning kan kun ske, hvis ændringen udgør 2 timer eller  

 derover.
 Omregning i den første 6 måneders periode sker efter tilsvarende princip,  

 men alene på grundlag af arbejdstiden i denne periode, jf. lovens § 8, stk.  

 3.
 Hvis der ikke har været ret til delpension hele året, sker omregningen på  

 grundlag af den del af arbejdstiden, der ligger efter overgangen til  

 delpension.
Eksempel 5 Lønmodtageren går på delpension den 1. januar 1990 og har efter overgangen  

 en arbejdstid på 25 timer.
Den 1. oktober 1990 ændres arbejdstiden til 20 timer.
Der skal omregnes  

 fra den 1. oktober 1990, da arbejdstiden er ændret mere end 2 timer pr. uge,  

 se lovens § 8, stk. 2.
Hvis arbejdstiden på de 20 timer fortsætter uændret, skal der ikke ske  

 fastsættelse den 1. april 1991, men i stedet fortsat udbetales delpension på  

 grundlag af nedsættelsen af arbejdstiden til de 20 timer.
Først ved den  

 årlige fastsættelse den 1. april 1992 fastsættes delpensionen efter  

 hovedreglen i § 8, stk. 1, på grundlag af arbejdstiden i det foregående  

 kalenderår.
 Lovens § 9, stk. 1:
 § 9.  Retten til delpension bortfalder fra den 1. i  

 den måned, hvor modtageren ikke længere opfylder betingelserne i § 2, stk. 1,  

 nr. 1 og nr. 2. Delpensionen bortfalder med udgangen af den måned, hvor  

 betingelserne i § 3 ikke længere er opfyldt.
Bortfald af delpension efter lovens § 9, stk. 1 22. Delpension bortfalder fra den 1. i den måned, hvor  

 modtageren ikke længere opfylder betingelsen om arbejde her i landet eller på  

 dansk skib eller betingelsen om fast bopæl her i landet, jf. lovens § 2, stk.  

 1, nr. 1 og 2. Hvis delpensionisten eksempelvis flytter til udlandet den 15.  

 marts, udbetales delpensionen sidste gang for februar måned.
 Hvis betingelserne om arbejdstidsnedsættelsens omfang efter lovens § 3  

 ikke længere er opfyldt, bortfalder retten til delpension med udgangen af den  

 måned, hvor disse betingelser ikke længere er opfyldt.
 En delpensionist, der den 1. april øger sin arbejdstid fra 30 til 32  

 timer, får således udbetalt delpension sidste gang for april måned, fordi  

 kravet i lovens § 3 om, at arbejdstiden højst må være på 30 timer om ugen,  

 ikke længere er opfyldt.
En delpensionist, der i forbindelse med overgangen nedsætter sin  

 arbejdstid fra 35 timer til 26 timer om ugen, øger den 1. april sin  

 arbejdstid til 29 timer om ugen.
Delpensionen udbetales sidste gang for april  

 måned, fordi betingelsen om, at arbejdstiden skal være nedsat med mindst 1/4  

 af den gennemsnitlige ugentlige arbejdstid før overgangen, ikke længere er  

 opfyldt.
 Hvis arbejdstiden i et kalenderkvartal ikke er tilrettelagt således, at  

 der er mindst 20 arbejdsdage inden for hvert kvartal, se lovens § 3, stk. 1,  

 3. pkt., bortfalder delpensionen fra den 1. i måneden efter, at betingelsen  

 ikke længere er opfyldt.
Hvis betingelsen om mindst 20 arbejdsdage inden for januar kvartal ikke  

 har været opfyldt, udbetales delpensionen således sidste gang for marts  

 måned.
Hvis det fx er aftalt, at delpensionisten arbejder de første 6 uger af  

 hvert kvartal, og pågældende bliver arbejdsløs efter 2 uger af den aftalte  

 arbejdsperiode, bortfalder delpensionen først med udgangen af den måned, hvor  

 delpensionisten har været fraværende fra arbejdet på grund af arbejdsløshed i  

 en sammenhængende periode på 13 uger, se lovens § 10, stk. 2. Perioder med  

 sygdom og arbejdsløshed medregnes ikke ved vurderingen af, om betingelsen i  

 lovens § 3, stk. 1, 3. pkt. er opfyldt.
 Lovens § 10, stk. 1 og 2:
 § 10.  Hvis modtageren er fraværende fra arbejdet på  

 grund af sygdom, bortfalder retten til delpension med udgangen af den måned,  

 hvori retten til dagpenge ved sygdom ville være ophørt efter reglerne i  

 sygedagpengeloven.
 Stk. 2.  Retten til delpension bortfalder med udgangen  

 af den måned, hvori modtageren har været arbejdsløs i en sammenhængende  

 periode på 13 uger.
Bortfald af delpension efter lovens § 10, stk. 1 og 2, (arbejdsløshed  

 og sygdom) 23. Delpensionen bortfalder med udgangen af den måned,  

 hvor modtageren i en sammenhængende periode på 13 uger har været arbejdsløs.
Delpensionen bortfalder desuden med udgangen af den måned, hvor modtageren  

 har været fuldt sygemeldt i en periode, der svarer til den periode, hvor  

 retten til dagpenge ved sygdom ville ophøre efter reglerne i  

 sygedagpengeloven.
Retten til dagpenge ophører normalt, når der er udbetalt  

 dagpenge eller løn under sygdom for mere end 52 uger i de 18 forudgående  

 kalendermåneder.
De første 2 uger af hver sygeperiode medregnes ikke i de 52  

 uger.
 Dagpengeperioden kan bl.a. forlænges, hvis den sygemeldte er under eller  

 venter på lægebehandling, som må antages inden for en kortere tid at kunne  

 genskabe arbejdsdygtigheden, eller særlige omstændigheder i øvrigt taler  

 derfor.
 Om varighedsbegrænsningen og forlængelse af dagpengeperioden henvises til  

 § 22 i lov om dagpenge ved sygdom eller fødsel samt pkt. 125 ff i vejledning  

 om lov om dagpenge ved sygdom eller fødsel.
Delpension forudsætter fortsat erhvervsaktivitet i form af indtægtsgivende  

 deltidsarbejde, men kan dog som nævnt udbetales for en vis periode, selv om  

 erhvervsaktiviteten ophører midlertidigt på grund af sygdom eller  

 arbejdsløshed.
Hvis betingelserne herfor i øvrigt er opfyldt, kan der  

 udbetales syge- eller arbejdsløshedsdagpenge samtidig med, at der udbetales  

 delpension, ligesom der kan udbetales kontanthjælp efter bistandsloven i  

 denne periode.
Sygefravær, der ikke overskrider varighedsbegrænsningen efter  

 dagpengereglerne og arbejdsløshed under 13 uger, betragtes som  

 »døde« perioder ved beregning af delpension.
Oplysning om  

 sygeperioder vil foreligge i kommunen, når der udbetales sygedagpenge.
Når  

 sygedagpenge til lønmodtagere udbetales af kommunen, skal sygdomstilfælde  

 således anmeldes til kommunen senest 1 uge efter 1. fraværsdag, eller hvis  

 arbejdsgiveren har udbetalt dagpenge senest 1 uge efter, at udbetalingen fra  

 arbejdsgiveren er ophørt.
For lønmodtagere, der modtager løn under sygdom,  

 skal arbejdsgiveren indberette sygdomstilfælde senest 2 måneder efter 1.  

 fraværsdag.
Der henvises til pkt. 42 om oplysning om sygeperioder for  

 selvstændige.
Oplysning om perioder med arbejdsløshedsdagpenge kan kontrolleres i  

 arbejdsløshedskasserne, se § 5 i cirk. i de tilfælde, hvor den pågældende har  

 ret til arbejdsløshedsdagpenge.
Hvis lønmodtageren i en sammenhængende  

 periode på 13 uger har været uden beskæftigelse uden at have ret til  

 arbejdsløshedsdagpenge, fx fordi den pågældende ikke er  

 arbejdsløshedsforsikret, har kommunen alene mulighed for at få denne  

 oplysning fra lønmodtageren selv.
Kommunen kan dog være bekendt med en  

 arbejdsløshedsperiode, fordi den pågældende har modtaget hjælp efter  

 bistandsloven.
Det fremgår af vejledningen på meddelelsen om udbetaling af delpension, at  

 modtageren af delpension snarest muligt skal give kommunalbestyrelsen  

 meddelelse om arbejdsløshed, der forventes at vare mere end 13 uger og om  

 sygefravær, når retten til dagpenge forventes at ophøre.
Om modtagerens  

 oplysningspligt, se i øvrigt pkt. 53.
 En delpensionist, der har været arbejdsløs i 8 uger og derefter genoptager  

 arbejdet og på ny bliver arbejdsløs i 12 uger, rammes således ikke af  

 bortfaldsreglen.
 Hvis modtageren af delpension har været syg i en periode på mere end 52  

 uger i de 18 forudgående kalendermåneder eller arbejdsløs i en sammenhængende  

 periode på 13 uger, og perioderne udløber i midten af en måned, udbetales  

 delpensionen sidste gang for den pågældende måned, se lovens § 10, stk.1 og  

 stk. 2.
 Hvis en delpensionist efter en sygeperiode eller arbejdsløshedsperiode med  

 fuldt fravær genoptager arbejdet delvis, vil den pågældende kunne være  

 berettiget til nedsatte dagpenge.
 Perioder med nedsatte syge- eller arbejdsløshedsdagpenge tæller ikke med i  

 de perioder, som er nævnt i delpensionslovens § 10, stk. 1 og stk. 2. Hvis  

 arbejdstiden i den periode, hvor der udbetales nedsatte dagpenge, er på under  

 15 timer om ugen, er lovens betingelse om en minimumsarbejdstid ikke længere  

 opfyldt, jf. lovens § 3. Delpensionen bortfalder i et sådant tilfælde først,  

 når den pågældende helt eller delvis har været fraværende fra arbejdet p.g.a.  

 sygdom i en periode på mere end 52 uger inden for de seneste 18  

 kalendermåneder eller i en sammenhængende periode på 13 uger p.g.a.  

 arbejdsløshed.
 En delpensionist, der genoptager arbejdet delvis efter en sygeperiode, har  

 således ret til mindst 52 ugers delpension ved sygefravær på samme måde som  

 delpensionisten, der har været fuldt fraværende på grund af sygdom.
 Lovens § 9, stk. 2:
 Stk. 2.  Hvis den pågældende på ny opnår ret til  

 delpension, fastsættes denne på grundlag af arbejdstiden i hele den periode,  

 der ville være lagt til grund for beregningen, hvis delpensionen ikke havde  

 været bortfaldet.
 Lovens § 10, stk. 3:
 Stk. 3.  Udbetalingen af delpension kan genoptages, når  

 deltidsarbejdet genoptages, jf. § 6, uanset om betingelserne i § 2, stk. 1,  

 nr. 3 og nr. 4, ikke længere er opfyldt.
Genindtræden i delpensionsordningen 24. Hvis delpensionen har været bortfaldet efter  

 lovens § 9, stk.1, se pkt. 22, skal alle betingelserne for at komme ind i  

 ordningen på ny være opfyldt ved genindtræden.
Med andre ord stilles der  

 samme krav som ved en førstegangsansøgning, og der foretages en ny beregning  

 af delpensionen, herunder en 90 pct. kontrol efter lovens § 4, stk. 4, se  

 pkt. 17.
 Kravet efter lovens § 3 om nedsættelse af arbejdstiden i forhold til den  

 foregående 9 måneders periode, skal således være opfyldt, uanset om der har  

 været udbetalt delpension i en del af perioden.
Eksempel 6 En delpensionist, der gik på delpension 1. januar 1992, opfylder den 1.  

 maj 1992 ikke længere betingelserne for at modtage delpension, idet  

 arbejdstiden pr. denne dato sættes op fra 30 til 35 timer om ugen.
Delpensionen udbetales sidste gang for maj måned, se lovens § 9, stk. 1.  

 Den 1. november 1992 ændres arbejdstiden fra 35 timer om ugen til 29 timer om  

 ugen, og der søges om delpension.
I de sidste 9 måneder (= 39 uger) før 1.  

 november 1992 har den ugentlige arbejdstid været på 30 timer om ugen i 13  

 uger og på 35 timer i 26 uger: samlet arbejdstid i alt på 39 uger = 1300  

 timer.
Den gennemsnitlige ugentlige arbejdstid i 9 måneders perioden udgør  

 således 1300 : 39 = 33, 33 timer.
Efter lovens § 3 skal arbejdstiden  

 nedsættes med mindst 7 timer eller 1/4 af den gennemsnitlige ugentlige  

 arbejdstid i de sidste 9 måneder før overgangen.
I eksemplet skal  

 arbejdstiden ved genindtræden nedsættes med mindst 1/4 af 33,33 timer = 8,33  

 timer.
En arbejdstidsnedsættelse fra 35 til 29 timer er således ikke  

 tilstrækkelig til at opfylde betingelsen i lovens § 3 om  

 arbejdstidsnedsættelsens omfang.
 25. Ved genindtræden i delpensionsordningen i de  

 tilfælde, hvor retten er bortfaldet på grund af arbejdsløshed eller sygdom  

 efter lovens § 10, stk. 1 og 2 , se pkt. 23, genoptages udbetalingen, uanset  

 om betingelserne om forudgående arbejde ikke er opfyldt, se lovens § 2, stk.  

 1, nr. 3 og 4.
 Hvis disse betingelser skulle være opfyldt i denne situation, ville det  

 udelukke personer, der een gang havde mistet retten til delpension på grund  

 af manglende beskæftigelse, fra umiddelbart at indtræde i ordningen.
Når retten til delpension genindtræder, vil modtageren få udbetalt en  

 delpension, der svarer til den sats, jf. lovens § 4, stk. 3, som den hidtil  

 udbetalte delpension gav ret til.
Hvis den pågældende, før retten til  

 delpension bortfaldt, fx fik udbetalt 80 pct. af det fulde beløb efter lovens  

 § 4, stk. 2, fortsættes på den sats efter, at der på ny er ret til  

 delpension.
 Om tidspunkt for genoptagelse af udbetalingen, se pkt. 48.
 Delpension til selvstændige  

 erhvervsdrivende m.fl.
Almindelige betingelser Lovens § 1:
 § 1.  Delpension kan udbetales til lønmodtagere og  

 personer med anden erhvervsindtægt end lønindtægt i alderen fra 60 til 67 år,  

 der nedsætter deres arbejdstid.
 Stk. 2.  Delpension kan enten udbetales sammen med  

 lønindtægt eller sammen med anden erhvervsindtægt end lønindtægt.
 Stk. 3.  Socialministeren kan fastsætte regler om  

 fravigelse fra stk. 2.
 Stk. 4.  For personer med anden erhvervsindtægt end  

 lønindtægt fastsætter socialministeren regler om arbejde før og efter  

 overgang til delpension, om opgørelse af arbejdstid, om opgørelse af indtægt  

 før og efter overgang til delpension og kan herunder fravige §§ 2-4.
 § 1  i bekg. (SM):
 § 1.  Delpension kan udbetales til personer, der har  

 anden erhvervsindtægt end lønindtægt.
Stk. 2.  Anden erhvervsindtægt end lønindtægt er de  

 indkomster, der i Socialministeriets bekendtgørelse om dagpenge ved sygdom  

 eller fødsel henregnes til selvstændig erhvervsindtægt.
Dog medregnes kun  

 indtægter fra selvstændig erhvervsvirksomhed, der i væsentlig grad skyldes  

 den selvstændige erhvervsdrivendes egen arbejdsindsats.
Stk. 3.  Personer, der sammen med lønindtægt kun har  

 selvstændig erhvervsindtægt i form af forfatterhonorarer, biblioteksafgifter  

 eller andre ophavsretslige ydelser, kan modtage delpension efter reglerne for  

 delpension til lønmodtagere.
Det samme gælder, når den selvstændige  

 erhvervsindtægt ydes for varetagelse af borgerligt ombud eller lignende.
 Lovens § 16:
 § 16.  Socialministeren kan fastsætte nærmere regler  

 om ansøgning, udbetaling, beregning, ændring og kontrol af delpension,  

 herunder nærmere regler om, i hvilket omfang bestemmelserne i §§ 7-10 kan  

 fraviges for personer med anden erhvervsindtægt end lønindtægt.
Regeloversigt 26. Som udgangspunkt gælder lovens bestemmelser også  

 for de selvstændige erhvervsdrivende.
Dog er reglerne om adgangsbetingelser  

 og indtægts- og arbejdsforhold, der for lønmodtagere er fastsat i lovens §§  

 2-4, fraveget for selvstændige erhvervsdrivende ved Socialministeriets  

 bekendtgørelse nr. 192 af 20. marts 1990 om delpension til personer med  

 indtægt ved selvstændig erhvervsvirksomhed m.fl., bekg. (SM).
 Ved bekendtgørelse nr. 193 af 20. marts 1990 om delpension, bekg. (SOS),  

 er der fastsat regler om årlig fastsættelse, kontrol og bortfald af  

 delpension til selvstændige erhvervsdrivende, der fraviger lovens §§ 7-10.
Personkreds (Indtægtsarter) og alder 27. Delpension kan udbetales til personer i alderen  

 60-67 år, der har anden erhvervsindtægt end lønindtægt (selvstændige  

 erhvervsdrivende), jf. lovens § 1, stk. 1. Det er beskæftigelsen efter  

 nedsættelsen af arbejdstiden, som er afgørende for, om ansøgeren omfattes af  

 ordningen for selvstændige eller ordningen for lønmodtagere.
Ansøgere kan kun  

 optages i ordningen for selvstændige, når de pågældende efter overgangen  

 udelukkende er beskæftiget som selvstændige, jf. lovens § 1, stk. 2.
 Er ejeren af en virksomhed gift, og er det den anden ægtefælle, der driver  

 virksomheden, er det skattemæssigt altid den ægtefælle, der driver  

 virksomheden, der betragtes som selvstændig erhvervsdrivende.
 Anden erhvervsindtægt end lønindtægt defineres i overensstemmelse med  

 indtægtsbegreberne i lov om dagpenge ved sygdom eller fødsel.
 Anden erhvervsindtægt end lønindtægt er de indkomster, der i  

 Socialministeriets bekendtgørelse om dagpenge ved sygdom eller fødsel  

 henregnes til selvstændig erhvervsindtægt.
Til indtægt som selvstændig erhvervsdrivende regnes erhvervsindtægter, som  

 i væsentlig grad skyldes den pågældendes egen arbejdsindsats ved selvstændig  

 erhvervsvirksomhed, og som ikke regnes som lønindtægt.
Dog medregnes kun  

 indtægter fra selvstændig erhvervsvirksomhed, der i væsentlig grad skyldes  

 den selvstændige erhvervsdrivendes egen arbejdsindsats.
 Det gælder fx overskud fra en udlejningsejendom, når overskuddet i  

 væsentlig grad skyldes den selvstændiges egen arbejdsindsats, samt  

 godtgørelser for medlemsskab af eller som medhjælp for bestyrelser, udvalg,  

 kommissioner, råd og lign., herunder medlemmer af kommunalbestyrelser,  

 amtsråd m.m. (borgerlige ombud). Til selvstændig erhvervsindtægt regnes  

 endvidere forfatterhonorarer og biblioteksafgifter.
 Indkomst ved eksempelvis bortforpagtning af en ejendom eller braklægning  

 af jord henregnes ikke til selvstændig erhvervsindtægt, da indtægten ikke i  

 væsentlig grad skyldes ejerens egen arbejdsindsats.
 Indtægt som medarbejdende ægtefælle, der ikke efter kildeskattelovens § 25  

 A om lønaftale anses som indtjent som lønmodtager, regnes som selvstændig  

 erhvervsindtægt.
 Der henvises i øvrigt til bekendtgørelsen om dagpenge ved sygdom eller  

 fødsel, kap. 1, og Socialstyrelsens vejledning om lov om dagpenge ved sygdom  

 eller fødsel, pkt. 3-5.
 Om ret til i visse situationer at modtage delpension som lønmodtager  

 samtidig med, at man har selvstændig erhvervsindtægt, henvises til pkt. 3.
 § 2  i bekg.(SM):
§ 2.  Retten til delpension er betinget af, Bopæl og selvstændig virksomhed i Danmark 28. Det er en betingelse for at opnå ret til  

 delpension, at modtageren har fast bopæl her i landet, se § 2, stk.1, nr. 2, i bekg.(SM).
 Der henvises til afsnit I om lønmodtagere, pkt. 4, der finder tilsvarende  

 anvendelse for selvstændige erhvervsdrivende m.fl.
 Retten til delpension er endvidere betinget af, at modtageren er  

 beskæftiget ved selvstændig virksomhed her i landet eller på dansk skib, se §  

 2, stk.1, nr. 1, i bekg.(SM).
Beskæftigelses og indtægtskrav 29. For at kunne optages i delpensionsordningen for  

 selvstændige er det en betingelse, at ansøgeren opfylder de beskæftigelses-  

 og indtægtskrav, der er nævnt i § 2, stk. 1, nr. 3-6, i bekg. (SM).
 Den forudgående beskæftigelse som selvstændig, herunder beskæftigelsen som  

 medarbejdende ægtefælle, skal således have været af en vis længere varighed  

 og af et vist omfang for at kunne berettige til optagelse i  

 delpensionsordningen for selvstændige.
Det er en betingelse, at ansøgeren i 4 ud af de seneste 5 år har haft  

 selvstændig erhvervsindtægt.
Der regnes her med hele regnskabsår.
Der stilles ikke i denne sammenhæng krav til størrelsen af den  

 selvstændige erhvervsindtægt.
Betingelsen kan derfor opfyldes, selv om den  

 selvstændige har haft en negativ selvstændig erhvervsindtægt.
Indtægten i det  

 sidste år før overgang til delpension må dog ikke have været negativ.
Den seneste årlige selvstændige erhvervsindtægt inden overgangen til  

 delpension som selvstændig skal mindst udgøre 1/3 af basisbeløbet, se § 2,  

 stk.1, nr. 6, i bekg.(SM). Ved opgørelsen af denne indtægt anvendes  

 ansøgerens regnskabsår.
En eventuel lønindtægt kan ikke medregnes i dette  

 indtægtsgrundlag.
 Ved den seneste årlige selvstændige erhvervsindtægt forstås den indtægt,  

 der er opgjort på grundlag af den seneste årsopgørelse fra skattevæsenet.  

 Delpension kan således ikke udbetales på grundlag af en indtægt, der først  

 udsendes årsopgørelse for efter ansøgningstidspunktet.
Ændringer i skatteansættelsen før ansøgning om delpension fx med henblik  

 på at opfylde betingelsen i § 2, stk. 1, nr. 6, i bekg. (SM) må lægges til  

 grund ved afgørelsen om ret til delpension.
Det samme gælder ændringer i  

 skatteansættelsen, der foretages i perioden fra ansøgningens indgivelse, og  

 indtil kommunen har truffet afgørelse om delpension. Ændringer i  

 skatteansættelsen vedrørende tidligere indkomstår, der foretages efter  

 overgang til delpension, kan derimod ikke medføre ændringer i det  

 beregningsgrundlag, der blev anvendt ved overgangen til delpension.
Basisbeløbet svarer til dagpengenes højeste beløb efter lov om dagpenge  

 ved sygdom eller fødsel, beregnet på årsbasis.
Beløbet udgør pr. 1. juli 1991  

 130.312 kr.
 Mindsteindtægten udgør pr. 1. juli 1991 43.437 kr.
Forudgående beskæftigelse som lønmodtager 30. Den selvstændige virksomhed kan være kombineret  

 med lønmodtagerbeskæftigelse før overgangen.
Som nævnt kan indtægt fra  

 lønmodtagerbeskæftigelse dog ikke indgå i det indkomstgrundlag, der er  

 afgørende for, om en ansøger opfylder betingelsen for at komme med i  

 delpensionsordningen som selvstændig.
Den arbejdstidsnedsættelse, der stilles  

 krav om efter overgangen til delpension, kan helt eller delvis opfyldes ved  

 ophør af en tidligere lønmodtagerbeskæftigelse.
 Der henvises til afsnit I, pkt. 7 om, hvorledes beskæftigelsen som  

 selvstændig, kan medregnes som optjeningsgrundlag for deltagelse i  

 delpensionsordningen for lønmodtagere.
Aktuel beskæftigelse 31. Modtageren skal i mindst 9 måneder inden for de  

 sidste 12 måneder før overgangen have arbejdet som selvstændig  

 erhvervsdrivende, se § 2, stk. 1, nr. 5, i bekg.(SM).
 Sygeperioder med fuldt fravær på op til 3 måneder inden for de seneste 12  

 måneder afskærer således ikke den selvstændige fra delpension.
 Perioder med delvis sygefravær er uden betydning for retten til  

 delpension, da bestemmelsen ikke stiller krav til beskæftigelsens omfang ved  

 selvstændig virksomhed.
Der er ikke adgang til at gå fra efterløn til delpension som selvstændig,  

 da beskæftigelseskravene, herunder betingelsen om fuldtidsbeskæftigelse, ikke  

 kan opfyldes.
En regel svarende til § 1 i bekg. (SOS) er ikke fastsat for  

 selvstændige.
Fuldtidsbeskæftigelse 32. Det er en adgangsbetingelse, at ansøgeren har  

 været beskæftiget på fuld tid i de seneste 5 år før overgangen, jf. § 2, stk.  

 1, nr. 3, i bekg.(SM). Dette krav kan eventuelt opfyldes ved at kombinere  

 beskæftigelsen som selvstændig med et lønmodtagerarbejde, idet der i denne  

 forbindelse ikke stilles særlige krav med hensyn til ansøgerens arbejdstid  

 som selvstændig før overgangen til delpension.
 Betingelsen om fuldtidsbeskæftigelse er opfyldt, selv om den selvstændige  

 har haft sygeperioder i de seneste 5 år.
 I de tilfælde, hvor skattemyndighederne skønner, at en medarbejdende  

 ægtefælle, der anmoder herom, ikke er berettiget til at overføre indtil 50  

 pct. af virksomhedens overskud og højst det maksimale beløb, der ved  

 skatteberegning kan anses for indtjent af denne, fordi pågældende ikke kan  

 anses for fuldtidsbeskæftiget, bør skattevæsenets vurdering følges ved  

 afgørelse af, om der er ret til delpension.
Størrelsen af den indtægt, der er overført til den medarbejdende  

 ægtefælle, er dog ikke den eneste måde, hvorpå den medarbejdende ægtefælle  

 kan dokumentere sin fuldtidsbeskæftigelse før overgang til delpension.
En  

 medarbejdende ægtefælle, der af skattemæssige grunde har anmodet om at få  

 overført mindre end 50 pct. af virksomhedens overskud i de sidste 5 år, har  

 ret til delpension, hvis pågældende på anden måde kan godtgøre, at kravet om  

 fuldtidsbeskæftigelse er opfyldt.
 § 4  i bekg.(SM):
 § 4.  Ved overgang til delpension skal den  

 gennemsnitlige ugentlige arbejdstid nedsættes med mindst halvdelen af det  

 antal timer, der er nævnt i lovens § 4, stk. 2.
 Stk. 2.  Arbejdstiden skal i den første 6-måneders  

 periode efter overgang til delpension og derefter årlig svare til en  

 gennemsnitlig ugentlig arbejdstid på halvdelen af det antal timer, der er  

 nævnt i lovens § 4, stk. 2.
 Stk. 3.  Arbejdstidsnedsættelsen skal ske i modtagerens  

 samlede arbejdstid før overgang til delpension, herunder arbejdstid ved  

 beskæftigelse som lønmodtager.
Nedsættelse af arbejdstiden 33. Ved overgangen til delpension skal den  

 gennemsnitlige gentlige arbejdstid nedsættes med mindst halvdelen af det  

 antal timer, der er nævnt i lovens § 4, stk. 2, se § 4, stk. 1, i bekg. (SM).
 Det antal timer, der er nævnt i lovens § 4, stk. 2, er 37 timer.
Arbejdstidsnedsættelsen kan ske såvel i den selvstændige virksomhed som i  

 en evt. lønmodtagerbeskæftigelse.
Den årlige arbejdstid skal i den første 6  

 måneders periode og derefter årlig svare til en gennemsnitlig ugentlig  

 arbejdstid på 18 1/2 time.
Alle de arbejdsfunktioner, der er led i driften af en virksomhed, skal  

 indgå i opgørelsen af arbejdstiden for en selvstændig.
Uanset at visse  

 funktioner isoleret set har givet underskud på regnskabet, skal den  

 arbejdstid, der er anvendt på denne del af driften, derfor indgå i den  

 samlede arbejdstid.
 Arbejdsfunktioner, der ikke er et sædvanligt led i driften af en  

 virksomhed, fx en landmands havearbejde og vedligeholdelse af stuehuset, vil  

 som udgangspunkt ikke kunne medtages i opgørelsen, idet arbejde hermed ikke  

 vedrører driften, men må henregnes til den private husholdning.
Af økonomiske og praktiske grunde kan det for selvstændige  

 erhvervsdrivende ofte være således, at en delvis afvikling af virksomheden  

 ikke kan ske fra dag til dag, men må gennemføres over en kortere periode.  

 Hvis et frasalg er sket med henblik på at opnå delpension, bør der derfor som  

 udgangspunkt ikke gives afslag på delpension under henvisning til, at  

 arbejdstiden ikke er nedsat i forbindelse med overgang til delpension.
På den  

 anden side kan et vist frasalg være et sædvanligt led i den løbende drift.  

 Der må derfor anlægges en restriktiv vurdering af afviklingsperiodens længde.  

 En afviklingsperiode på omkring 3 måneder er ikke uforenelig med bestemmelsen  

 om fuldtidsbeskæftigelse inden overgangen.
Om tidspunktet for udbetaling af  

 delpension henvises til pkt. 48.
Eksempler på arbejdstidsnedsættelser ----------------------------------------------------------- 34. Der stilles samme krav til arbejdstidsnedsættelsen  

 for medarbejdende ægtefæller som for selvstændige i øvrigt.
Den medarbejdende  

 ægtefælle kan således nedsætte arbejdstiden i virksomheden eller eventuelt i  

 et lønmodtagerjob.
Arbejdstidsnedsættelsen vurderes selvstændigt for den medarbejdende  

 ægtefælle og er ikke afhængig af, om »hovedpersonen« i virksomheden  

 også nedsætter arbejdstiden.
Når den gennemsnitlige arbejdstid også for  

 medarbejdende ægtefæller udgør halvdelen af fuld arbejdstid om ugen, betyder  

 det, at den pågældende også opfylder skattelovgivningens krav om en  

 arbejdstid på mindst 3-4 timer daglig for fortsat at blive anerkendt som  

 medarbejdende ægtefælle.
 § 9  i bekg.(SOS):
 § 9.  Modtageren af delpension skal over for  

 kommunalbestyrelsen godtgøre, at arbejdstiden er nedsat.
Stk. 2.  Medarbejdende ægtefæller, der modtager  

 delpension, skal dokumentere nedsættelsen af arbejdstiden og beskæftigelsens  

 omfang efter overgangen Godtgørelse af arbejdstidsnedsættelsen efter § 9, stk. 1, i bekg.  

 (SOS) 35. Modtageren skal selv godtgøre, at arbejdstiden  

 nedsættes til 18 1/2 time ugentlig, se § 9 i bekg. (SOS). Det gælder både i  

 forbindelse med overgangen til delpension og i løbet af delpensionsperioden.
 Der gælder ingen særlige dokumentationskrav for >hovedpersonen< -  

 kun for den medarbejdende ægtefælle, se pkt. 36.
Ved vurderingen af arbejdstidsnedsættelsen skal arbejdsfunktioner og den  

 arbejdstid, der anvendes hertil før og efter overgang til delpension,  

 sammenholdes.
Hvis arbejdstidsforbruget for en fuldtidsbeskæftiget skønnes  

 ca. halveret, kan det anses for godtgjort, at arbejdstiden er nedsat i det  

 krævede omfang.
 Der må foreligge en detaljeret og helt konkret plan for, hvordan  

 arbejdstidsnedsættelsen tænkes realiseret.
 En generel tilkendegivelse fra en selvstændig om blot at ville påtage sig  

 mindre arbejde efter overgang til delpension opfylder således ikke kravet i §  

 9 i bekg. (SOS).
 Arbejdstidsnedsættelsen kan ske i et lønmodtagerjob som nævnt under pkt.  

 33.
En selvstændig landmand arbejder fx 18 1/2 time ugentlig som selvstændig  

 og herudover 40 timer ugentlig som lønmodtager - men som lønmodtager kun i en  

 sammenhængende periode på 32 uger om året, således at den gennemsnitlige  

 ugentlige arbejdstid pr. år som lønmodtager er 24 1/2 time.
Såfremt de øvrige  

 betingelser for overgang til delpension som selvstændig er opfyldt, er det  

 tilstrækkeligt, at landmanden opgiver sit lønmodtagerjob.
Dette gælder også,  

 hvis der søges delpension i en periode, hvor pågældende ikke er i  

 beskæftigelse som lønmodtager, idet det afgørende er, at den gennemsnitlige  

 ugentlige arbejdstid opgjort på årsbasis nedsættes med mindst 18 1/2 time ved  

 overgangen, og at den ugentlige arbejdstid efter overgang udgør 18 1/2 time.
Når arbejdstidsnedsættelsen sker i den selvstændige virksomhed, kan  

 arbejdstidsnedsættelsen fx sandsynliggøres ved, at en del af virksomheden er  

 blevet solgt eller bortforpagtet.
Sker der ikke nogen indskrænkning i  

 virksomhedens størrelse, kan arbejdstidsnedsættelsen ske ved, at der ansættes  

 erstatningsarbejdskraft.
En sådan erstatningsarbejdskraft kan være en  

 tidligere hjemmearbejdende ægtefælle, der bliver medarbejdende ægtefælle,  

 eller en medarbejdende ægtefælle, der sætter arbejdstiden tilsvarende op og  

 bliver anerkendt som hovedperson i firmaet fra det tidspunkt, hvor den anden  

 ægtefælle går på delpension.
Arbejdstidsnedsættelsen kan ikke vurderes alene ud fra eventuelle  

 ændringer i virksomhedens omsætning.
Sådanne ændringer kan skyldes forhold,  

 der ikke har forbindelse med delpensionistens arbejdstid, som fx anskaffelse  

 af ny teknik.
 I kravet om arbejdstidsnedsættelse ved overgang til delpension ligger ikke  

 samtidig et krav om en indtægtsnedgang svarende til arbejdstidsnedsættelsen.  

 Hvis indtægten efter overgang til delpension ikke reduceres i forhold til  

 indtægten før overgangen, vil delpensionen imidlertid blive nedsat eller  

 bortfalde ved de senere årlige fastsættelser, jf. pkt. 40.
En selvstændig, der ikke samtidig har anden beskæftigelse, må som  

 udgangspunkt betragtes som fuldtidsbeskæftiget, når betingelsen om at den  

 seneste årlige selvstændige erhvervsindtægt inden overgang til delpension på  

 mindst 1/3 af lovens basisbeløb er opfyldt.
Det samme gælder for  

 medarbejdende ægtefæller, især hvis den pågældende ved skatteberegningen har  

 fået overført det maksimale beløb, der kan anses for indtjent af denne.
Den selvstændige skal derefter godtgøre, at arbejdstiden er nedsat til det  

 halve.
Det kan for en landmand fx ske ved frasalg af besætningen eller en del  

 af denne.
 Ved vurderingen af arbejdstidsnedsættelsen sammenholdes arbejdstidens  

 omfang ved den tilbageblevne del af besætning og evt. jordbrug med det  

 tidligere omfang.
Jordbrugsdirektoratet har udarbejdet en tabel i forbindelse med regler om  

 rentesanering, der angiver arbejdstidsforbruget for de forskellige funktioner  

 inden for landbruget.
Tabellen kan ikke anvendes i alle tilfælde.
I de  

 tilfælde hvor den anvendes, kan den kun anvendes som eet af flere  

 hjælpemidler ved skønnet over arbejdstidsnedsættelsen.
Ved mindre og umoderniserede brug, der drives af ældre landmænd, er  

 tabellen næsten altid uanvendelig.
Dels fordi arbejdsfunktionerne på sådanne  

 ejendomme kan være helt forskellige fra de brug, der har dannet grundlag for  

 udarbejdelse af tabellen, dels fordi ældre landmænd ofte vil anvende mere  

 arbejdstid på de enkelte funktioner.
Kommunen må derfor i hvert enkelt  

 tilfælde foretage en konkret vurdering af arbejdstidsnedsættelsen baseret på  

 de foreliggende oplysninger.
Dokumentation af arbejdstidsnedsættelsen efter § 9, stk. 2, i bekg.  

 (SOS) 36. Specielt om en medarbejdende ægtefælle gælder, at  

 den pågældende skal dokumentere nedsættelsen af sin arbejdstid i den  

 selvstændige virksomhed og beskæftigelsens omfang efter overgang til  

 delpension på en af følgende to måder: Enten gennem nyansættelse eller køb af  

 medhjælp udefra af tilsvarende omfang som arbejdstidsnedsættelsen eller ved,  

 at der sker en synlig nedgang i virksomhedens udadvendte aktivitet, eller ved  

 at opgive et lønmodtagerarbejde, jf. § 9, stk. 2, i bekg.(SOS).
 Som eksempel på den første form for dokumentation kan nævnes ansættelse af  

 en medhjælp på halv tid svarende til nedsættelsen af den medarbejdende  

 ægtefælles arbejdstid eller fx betaling for bistand fra en maskinstation,  

 regnskabsmæssig bistand eller lignende af samme omfang.
Kommunalbestyrelsen må påse, at ansættelse af erstatningsarbejdskraft  

 eller bistand er varig.
Det vil som udgangspunkt sige, at ordningen  

 opretholdes så længe, der modtages delpension; dog kan andre forhold bevirke,  

 at virksomhedens omfang ændres.
Som eksempel på den anden form for dokumentation af  

 arbejdstidsnedsættelsen kan nævnes indskrænkning af en forretnings  

 åbningstid, fx til weekend og/eller sommeråbning.
Der kan fx også være tale  

 om frasalg af besætning, braklægning af jord eller en beslutning om  

 eksempelvis en halvering af en fast kundekreds.
Der skal også her være tale om en varig og synlig indskrænkning af  

 virksomhedens udadvendte aktiviteter.
Den medarbejdende ægtefælle kan desuden  

 dokumentere arbejdstidsnedsættelsen ved at opgive et lønmodtagerarbejde, se §  

 9, stk. 2, nr. 3, i bekg. (SOS).
Beregning af delpension § 5,  stk. 1-3, i bekg. (SM):
 § 5.  Den årlige delpension udgør halvdelen af  

 basisbeløbet, jf. lovens § 4, stk. 1. I delpensionsperioden nedsættes  

 delpensionen som anført i lovens § 4, stk. 3.
 Stk. 2.  Delpensionen kan ikke overstige 90 pct. af  

 forskellen mellem modtagerens samlede årlige indtægt før overgang til  

 delpension og den fastsatte årlige indtægt efter overgangen.
Stk. 3.  Modtagerens årlige indtægt efter overgang til  

 delpension fastsættes af kommunalbestyrelsen på grundlag af modtagerens  

 selvstændige erhvervsindtægt, så den svarer til en ugentlig arbejdstid på  

 halvdelen af det timetal, der er nævnt i lovens § 4, stk. 2. Ved beregningen  

 af modtagerens indtægt før overgang til delpension og ved  

 kommunalbestyrelsens fastsættelse af modtagerens årlige indtægt lægges et  

 gennemsnit af de 2 gunstigste af de seneste 5 opgørelser af den årlige  

 selvstændige erhvervsindtægt til grund.
Har modtageren haft lønindtægt,  

 indgår den i opgørelsen af modtagerens indtægt inden overgang til delpension  

 som anført i lovens § 4, stk. 4.
 De indtægtsberegninger, der anvendes i kapitel 5 og 6, fremgår af  

 nedenstående skema:
--------------------------------------------------------------------- Delpensionens størrelse 37. Den årlige delpension til selvstændige  

 erhvervsdrivende udgør altid halvdelen af basisbeløbet, se § 5, stk. 1, i  

 bekg. (SM). Delpensionen kan dog ikke udgøre mere end 90 pct. af forskellen  

 mellem modtagerens samlede årlige indtægt før overgang (A) til delpension og  

 indtægten efter overgang til delpension (B), se § 5, stk. 2, i bekg. (SM).
Aftrapning 38. Delpensionen nedsættes i løbet af  

 delpensionsperioden efter samme regler, som gælder for lønmodtagere, se § 5,  

 stk. 1, i bekg. (SM). Når delpensionen har været udbetalt i en periode på 2  

 1/2 år, kan den således ikke overstige 80 pct. af halvdelen af basisbeløbet.
90 pct. kontrol ved den første beregning af delpension 39. Modtagerens indtægt før overgang (A) til  

 delpension beregnes på grundlag af indtjeningen i de 2 gunstigste af de  

 seneste 5 år, se § 5, stk. 3, i bekg. (SM). Det indtægtsgrundlag, der  

 anvendes, er den årlige selvstændige erhvervsindtægt i de seneste 5  

 regnskabsår, som skattemyndighederne har udsendt en årsopgørelse for.
Der  

 henvises til § 37 i Socialministeriets bekendtgørelse om dagpenge ved sygdom  

 eller fødsel om beregning af dagpenge til personer med selvstændig  

 erhvervsvirksomhed.
 Har modtageren ved siden af den selvstændige virksomhed eller arbejdet som  

 medarbejdende ægtefælle haft et lønmodtagerjob, indgår lønindtægten fra det  

 seneste kalenderår herfra i opgørelsen af modtagerens indtægt før overgang,  

 se § 5, stk. 3, i bekg. (SM).
 Efter § 3 i bekg. (SOS) er den årlige lønindtægt, der anvendes, de  

 indtægter, der efter Socialministeriets bekendtgørelse om dagpenge ved sygdom  

 eller fødsel, kap.1, henregnes til lønindtægt.
 Ved den første beregning kan delpensionen ikke overstige 90 pct. af  

 forskellen mellem modtagerens samlede årlige indtægt før overgangen (A) og  

 den fastsatte årlige indtægt efter overgangen (B).
Den årlige indtægt efter overgangen til delpension fastsættes på grundlag  

 af et gennemsnit af de 2 gunstigste af de seneste 5 opgørelser af den årlige  

 selvstændige erhvervsindtægt, se § 5, stk. 3, i bekg. (SM). Heri indgår fx  

 også godtgørelser for medlemskab af eller som medhjælp for bestyrelser,  

 udvalg, kommissioner, råd o.l., men ikke lønindtægter.
Indtægten fastsættes  

 således, at den svarer til en ugentlig arbejdstid på halvdelen af det  

 timetal, der er nævnt i lovens § 4, stk. 2, som er 37 timer.
Eksempler på 90 pct.'s beregningen ved overgangen til delpension pr.  

 1/1-1992 Eksempel 6 Erhvervsindtægt i de 2 gunstigste af de seneste 5 år:
 1987: 200.000 kr.
 1988: 300.000 kr., i alt 500.000 kr., hvilket giver et gennemsnit på  

 250.000 kr.
 Lønmodtagerindtægt i det sidste år før overgangen: 50.000 kr.
 Samlet indtægt før overgang (A): 300.000 kr.
Den fastsatte indtægt efter overgang (B) når ansøgeren har været  

 fuldtidsbeskæftiget som selvstændig Delpension udgør halvdelen af basisbeløbet 99 65.156 kr., der afrundes til  

 65.160 kr.
 90 pct. af forskellen mellem indtægten før overgang og den fastsatte  

 indtægt efter overgang:
 Delpensionen skal således ikke nedsættes i dette tilfælde.
Eksempel 7 Erhvervsindtægt i de 2 gunstigste år af de seneste 5 år:
 1987: 100.000 kr.
 1988: 250.000 kr., i alt 350.000 kr., hvilket giver et gennemsnit på  

 175.000 kr.
 Lønmodtagerindtægt i det sidste år før overgangen: 100.000 kr.
 Samlet indtægt før overgang (A): 275.000 kr.
 Den fastsatte indtægt efter overgang (B), når ansøgeren har anvendt 30  

 timer i den selvstændige virksomhed:
 Delpension udgør halvdelen af basisbeløbet 99 65.156 kr., der afrundes til  

 65.160 kr.
 90 pct. af forskellen mellem indtægten før overgang og den fastsatte  

 indtægt efter overgang:
 Delpensionen skal således ikke nedsættes i dette tilfælde.
Delpensionens Ændring af delpension § 5,  stk. 4-6, i bekg.(SM):
 Stk. 4.  Den fastsatte årlige indtægt efter overgangen  

 til delpension, jf. stk. 3, som senest reguleret den forudgående 1. oktober,  

 reguleres ved de følgende pensionsfastsættelser med satsreguleringsprocenten,  

 jf. lov om en satsreguleringsprocent.
Stk. 5.  Delpensionen fastsættes hver 1. oktober jf.  

 Socialstyrelsens bekendtgørelse om delpension.
Den årlige fastsættelse sker  

 på grundlag af modtagerens seneste årlige selvstændige erhvervsindtægt.
Ved  

 opgørelsen benyttes samme regnskabsår, som anvendes ved opgørelsen af den  

 skattepligtige indkomst.
Overstiger modtagerens således opgjorte indtægt den  

 af kommunalbestyrelsen fastsatte årlige indtægt efter overgangen til  

 delpension, jf. stk. 3 og stk. 4, forhøjet med 12 pct., nedsættes  

 delpensionen med 90 pct. af forskellen.
 Stk. 6.  Ved den årlige fastsættelse af delpensionen  

 efter stk. 5 fastsætter kommunalbestyrelsen skønsmæssigt en årlig indtægt til  

 brug ved delpensionsberegningen, hvis modtageren ikke har haft ret til  

 delpension i hele det foregående regnskabsår, eller hvis indtægten i det  

 foregående regnskabsår afviger væsentligt fra modtagerens aktuelle  

 indtægtsforhold.
 § 8  i bekg. (SOS):
 § 8.  For personer med selvstændig erhvervsindtægt  

 fastsættes delpensionen hver 1. oktober på grundlag af modtagerens seneste  

 årlige selvstændige erhvervsindtægt efter de regler, der er fastsat i § 5,  

 stk. 5 og stk. 6, i Socialministeriets bekendtgørelse om delpension til  

 personer med indtægt ved selvstændig erhvervsvirksomhed m.fl.
Årlig fastsættelse af delpension 40. Delpensionen fastsættes for selvstændige  

 erhvervsdrivende en gang om året, hver 1. oktober, se § 8 i bekg. (SOS) og §  

 5, stk. 5, i bekg. (SM).
 Det indtægtsgrundlag, der skal anvendes ved denne fastsættelse, er  

 modtagerens årlige indtægt, således som den blev opgjort ved overgangen til  

 delpension (B) og modtagerens indtægt det foregående regnskabsår (C). Ved  

 opgørelsen benyttes samme regnskabsår, som anvendes ved opgørelsen af den  

 skattepligtige indkomst.
 Den fastsatte årlige indtægt efter overgangen, som senest reguleret den  

 forudgående 1. oktober, reguleres ved de følgende delpensionsfastsættelser  

 med satsreguleringsprocenten, jf. lov om en satsreguleringsprocent, se § 5,  

 stk. 4, i bekg. (SM). Dertil lægges et tillæg på 12 pct.  

 Satsreguleringsprocenten fremgår af Socialministeriets cirkulære om takster  

 m.v. pr. 1.7.
Modtagerens indtægt det foregående regnskabsår opgøres som den  

 selvstændige erhvervsindtægt efter sygedagpengelovens regler.
Heri indgår  

 delpensionen ikke.
Der henvises i øvrigt til pkt. 27 om hvilke indtægter, der  

 indgår i opgørelsen.
Den årlige fastsættelse af delpensionen kan normalt ikke  

 ændres, selv om den årsopgørelse, der har dannet grundlag for fastsættelsen  

 af delpensionen, efterfølgende ændres af skattemyndighederne.
Hvis indtægten det foregående regnskabsår (C) overstiger den fastsatte  

 indtægt efter overgangen (B) til delpension, nedsættes delpensionen med 90  

 pct. af forskellen.
Hvis modtageren ikke har haft ret til delpension i hele  

 det foregående regnskabsår, eller hvis indtægten i det foregående regnskabsår  

 afviger væsentligt fra modtagerens aktuelle indtægt, når delpensionen skal  

 beregnes, kan kommunalbestyrelsen fastsætte en skønnet årlig indtægt, (D), se  

 § 5, stk. 6, i bekg. (SM). Også i disse tilfælde skal den fastsatte indtægt  

 (B) reguleres efter § 5, stk. 4 og 5, i bekg. (SM).
 Bestemmelsen tager især sigte på tilfælde, hvor der ikke er forløbet et  

 helt regnskabsår inden den første årlige fastsættelse af delpensionen pr. 1.  

 oktober, og vil være aktuel, når arbejdstiden - og dermed typisk indtægten -  

 ikke har været nedsat hele det foregående år.
Hvis der efter overgangen til delpension og indtil den førstkommende 1.  

 oktober kun er forløbet kortere tid, fx når overgangen til delpension er sket  

 i juli kvartal, vil der som hovedregel ikke være grundlag for at foretage en  

 ændret årlig fastsættelse af delpensionen.
Hvis man ved overgangen er bekendt  

 med, at der sker en indtægtsændring, er der dog grundlag for en ændret  

 fastsættelse af delpensionen.
 § 5,  stk. 6, i bekg. (SM) skal endvidere anvendes  

 ikke alene ved den første årlige fastsættelse, men også senere afhængig af,  

 hvordan den selvstændiges regnskabsår er forskudt i forhold til tidspunktet  

 for den årlige fastsættelse.
Den årlige fastsættelse af delpensionen sker således på grundlag af  

 modtagerens indtægtsforhold.
Det er ikke forudsat, at der efter overgang til  

 delpension skal ske en løbende kontrol med, at arbejdstidsbetingelsen er  

 opfyldt.
 Hvis arbejdstiden åbenlyst ligger over eller under den i reglerne  

 forudsatte arbejdstid, skal delpensionen dog bortfalde, se nærmere pkt. 41.
 En væsentlig indtægtsforøgelse i et regnskabsår kan føre til, at  

 delpensionen for fremtiden falder helt bort på grund af reglen i § 5, stk. 5,  

 i bekg. (SM) om, at delpensionen nedsættes med 90 pct. af forskellen mellem  

 modtagerens indtægt det foregående regnskabsår og den fastsatte årlige  

 indtægt efter overgangen til delpension.
 En indtægtsnedgang i forhold til den regulerede fastsatte indtægt ved  

 overgangen (B) bevirker som udgangspunkt ingen ændring i delpensionen, idet  

 den fortsat udgør halvdelen af basisbeløbet, dog eventuelt nedsat efter § 5,  

 stk. 2, i bekg. (SM).
En meget betydelig indtægtsnedgang kan imidlertid betragtes som udtryk  

 for, at den selvstændige virksomhed må anses for ophørt, og  

 delpensionsudbetalingen må standses.
Der kan ikke fastsættes en bestemt  

 indtægtsgrænse i denne sammenhæng, og en lav indtægt kan ikke i sig selv  

 medføre bortfald af delpensionen.
Der må foretages en nærmere vurdering i det  

 enkelte tilfælde af baggrunden for indtægtsnedgangen.
 Indtægtsændringer i løbet af et regnskabsår får derimod ingen betydning  

 for den løbende delpension, idet der først sker fastsættelse hver 1. oktober.  

 Sådanne indtægtsændringer bevirker således heller ikke, at en allerede  

 udbetalt pension kan bortfalde med tilbagevirkende kraft, eller at der skal  

 ske efterregulering.
Eksempel 8 En selvstændig er overgået til delpension den 1. januar 1990. Pr. 1.  

 oktober 1991 sker den årlige fastsættelse af delpensionen således:
 Fastsat indtægt efter overgang (B): 150.000 kr. reguleret med 2 pct.:  

 153.000 kr. og forhøjet med 12 pct.: I alt 171.360 kr.
 Indtægt det seneste regnskabsår (C): 230.000 kr.
 90 pct. af forskellen mellem den regulerede fastsatte indtægt efter  

 overgangen og indtægten det seneste regnskabsår: 52.776 kr.
Delpensionen, der hidtil har været udbetalt med det maksimale beløb på  

 halvdelen af basisbeløbet: 65.160 kr., nedsættes med forskelsbeløbet på  

 52.776 kr.
Delpensionen udgør efter nedsættelsen: 12.384 kr.
 § 10  i bekg. (SOS):
§ 10.  Retten til delpension bortfalder fra den 1. i  

 den måned, hvor modtageren ikke længere opfylder betingelsen i § 2, stk. 1,  

 nr. 1 og 2, i Socialministeriets bekendtgørelse om delpension til personer  

 med indtægt ved selvstændig erhvervsvirksomhed m.fl.
Delpensionen bortfalder  

 med udgangen af den måned, hvor betingelsen i § 4, stk. 2, i nævnte  

 bekendtgørelse ikke længere er opfyldt, herunder ved virksomhedens ophør.
Bortfald efter § 10, i bekg. (SOS) 41. Retten til delpension bortfalder fra den 1. i den  

 måned, hvor Delpensionen bortfalder med udgangen af den måned, hvor en virksomhed  

 ophører, eller hvor arbejdstiden ligger åbenlyst under eller over halvdelen  

 af det antal timer om ugen, der er nævnt i lovens § 4 , stk. 2, se § 10 i  

 bekg. (SOS). Der henvises i øvrigt til pkt. 35 og 36 om godtgørelse og  

 dokumentation for arbejdstidsnedsættelse.
 Lovens § 10, stk. 1:
 § 10.  Hvis modtageren er fraværende fra arbejdet på  

 grund af sygdom, bortfalder retten til delpension med udgangen af den måned,  

 hvori retten til dagpenge ved sygdom ville være ophørt efter reglerne i  

 sygedagpengeloven.
Bortfald efter lovens § 10, stk. 1, (sygdom) 42. Delpension bortfalder med udgangen af den måned,  

 hvor modtageren har været fuldt sygemeldt i en periode, der svarer til den  

 periode, hvor retten til sygedagpenge ville ophøre efter reglerne i  

 sygedagpengeloven.
Retten til dagpenge ophører normalt, når der er udbetalt  

 dagpenge for mere end 52 uger i de forudgående 18 kalendermåneder.
De første  

 2 uger af hver sygeperiode medregnes ikke i de 52 uger.
Dagpengeperioden kan  

 i visse tilfælde forlænges.
Der henvises i øvrigt til pkt. 23.
Der kan ikke udbetales delpension til en selvstændig erhvervsdrivende, når  

 vedkommende er »arbejdsløs«, fordi virksomheden er eller må anses  

 for ophørt.
I en sådan situation bortfalder delpensionen med udgangen af den  

 måned, hvor virksomheden må anses for ophørt, jf. § 10 i bekg. (SOS).
 § 11  i bekg. (SOS):
 § 11.  Når deltidsarbejdet genoptages, efter at  

 delpension har været bortfaldet på grund af sygdom efter lovens § 10, stk. 1,  

 kan udbetaling af delpension genoptages, uanset at betingelserne i § 2, stk.  

 1, nr. 3-6, i Socialministeriets bekendtgørelse om delpension til personer  

 med indtægt ved selvstændig erhvervsvirksomhed m.fl. ikke er opfyldt.
 § 12  i bekg. (SOS):
§ 12.  Personer med selvstændig erhvervsindtægt kan  

 ikke genindtræde i delpensionsordningen efter Socialministeriets  

 bekendtgørelse til personer med indtægt ved selvstændig erhvervsvirksomhed  

 m.fl., hvis delpension er bortfaldet Stk. 2.  Genindtræden kan dog ske, når delpensionen er  

 bortfaldet som følge af varetagelse af borgerligt ombud.
Udbetaling af  

 delpension genoptages efter de regler, der er fastsat i § 11.
Genindtræden i delpensionsordningen 43. Når modtageren genoptager arbejdet, efter at  

 delpensionen har været standset efter en sygepeiode, hvor sygedagpengeretten  

 er opbrugt, kan udbetalingen af delpension genoptages, uanset at den  

 pågældende ikke opfylder optagelsesbetingelserne i ekg. (SM).
 Den pågældende skal således ikke efter sygeperioden have haft  

 beskæftigelse som selvstændig i mindst 9 måneder inden for de sidste 12  

 måneder.
 Er delpensionsudbetalingen standset, fordi modtageren ikke længere  

 opfylder de arbejdsmæssige betingelser for at deltage i ordningen, kan der  

 ikke ske genindtræden i ordningen, selv om de arbejdsmæssige betingelser  

 senere vil kunne opfyldes.
 Genindtræden er ligeledes udelukket, hvis delpensionen er blevet  

 bortreguleret på grund af for høj erhvervsindtægt det foregående regnskabsår,  

 eller på grund af virksomhedens ophør.
 Der er dog givet mulighed for at genindtræde i det særlige tilfælde, hvor  

 delpensionen til en selvstændig erhvervsdrivende er bortfaldet på grund af  

 varetagelse af borgerligt ombud.
 Genindtræden i ordningen sker efter samme regler, som når delpensionen er  

 bortfaldet på grund af sygdom.
Fælles bestemmelser Ansøgning, udbetaling, ophør,  

 tilbagebetaling mv.
 Lovens § 5:
 § 5.  Ansøgning om delpension indgives til  

 kommunalbestyrelsen i bopælskommunen, der træffer afgørelse om ret til  

 pension.
Ansøgning 44. Det er en forudsætning for udbetaling af  

 delpension, at der er indgivet ansøgning herom.
 Ansøgning indgives til kommunalbestyrelsen i bopælskommunen, der  

 undersøger, om betingelserne for delpension er opfyldt, og beregner og  

 udbetaler ydelsen.
Ansøgning anses for indgivet den dato, hvor ansøgningen modtages i  

 kommunen.
Denne dato har betydning for, fra hvilket tidspunkt pension  

 tidligst kan udbetales, se pkt. 48.
 Ved ansøgning om delpension kan kommunalbestyrelsen anvende det skema, der  

 er udarbejdet af Kommunernes Landsforening.
 Lovens § 15:
 § 15.  Kommunalbestyrelsen kan kræve, at ansøgeren  

 selv, offentlige myndigheder og andre stiller de oplysninger til rådighed,  

 der er nødvendige for afgørelse om delpension og beregning heraf, herunder  

 indhente oplysninger om ansøgerens økonomiske forhold i elektronisk form.
Indhentelse af oplysninger 45. Kommunalbestyrelsen skal indhente de oplysninger,  

 der har betydning for afgørelse af retten til delpension.
Kommunalbestyrelsen  

 kan kræve, at ansøgeren selv, ansøgerens arbejdsgiver, offentlige myndigheder  

 og andre stiller de oplysninger til rådighed, som er nødvendige for at tage  

 stilling til, om der er ret til delpension og for beregning af denne.
 Kommunernes Landsforening har udarbejdet en blanket til brug ved  

 indhentelse af oplysninger fra arbejdsgiveren om ansøgerens forudgående  

 beskæftigelse og nedsættelse af arbejdstiden, se lovens § 2, stk. 1, nr. 4,  

 og § 3, stk. 1. ATP giver oplysninger om indbetalte ATP-bidrag direkte til  

 ansøgeren efter skriftlig eller telefonisk anmodning fra denne, se pkt. 56 om  

 klageadgang.
 Ansøgeren skal over for ATP oplyse sit CPR-nr. samt den forventede dato  

 for overgang til delpension.
ATP modtager fra ligningsmyndighederne oplysningerne om indbetalte  

 ATP-bidrag årsvis.
Normalt vil der derfor være en periode før overgangen til  

 delpension, hvor bidragenes størrelse endnu ikke er registreret i ATP.  

 Bidragsoplysningerne for denne periode må derfor i givet fald fremskaffes på  

 anden måde, fx fra arbejdsgiverne.
Vejledning af ansøgeren 46. Det følger af bistandslovens regler, at  

 kommunalbestyrelsen har pligt til at rådgive og vejlede en ansøger.
 Dette indebærer, at kommunalbestyrelsen skal rådgive og vejlede ansøgeren  

 med hensyn til retten til og de økonomiske konsekvenser ved overgang til  

 delpension og om retten til ydelser efter anden lovgivning, fx om retten til  

 førtidspension og efterløn.
 Hvis der er helbredsmæssige årsager til ansøgning om delpension, bør det  

 undersøges, om der i stedet er grundlag for at søge om førtidspension.
 Ansøgerens eventuelle ægtefælles forhold bør også vurderes, således at der  

 foretages en samlet vurdering af ansøgerens og ægtefællens forhold.
Delpension og efterløn udgør alternative muligheder for tilbagetrækning  

 fra arbejdsmarkedet for de 60-67-årige.
Det er derfor især vigtigt, at  

 forvaltningen kan rådgive og vejlede om forskelle og sammenhænge mellem disse  

 to ordninger.
Vejledning om overgang fra efterløn til delpension og overgang fra  

 delpension til efterløn 47. Ved overgang fra efterløn til delpension  

 tages der ved beregning af delpension udgangspunkt i den ugentlige arbejdstid  

 ved overgang til efterløn, se § 1 i bekg. (SOS).
Efterlønsmodtagere, der er gået på efterløn fra længerevarende ledighed,  

 har således ikke mulighed for at gå på delpension.
Perioder med efterløn  

 sidestilles med perioder med delpension med hensyn til aftrapning af  

 delpensionen, se § 4, stk. 3, i loven.
 Der foretages ingen 90 pct.'s kontrol ved overgang fra efterløn til  

 delpension, se § 4 i bekg. (SOS).
Eksempel 9 En person overgår som 60-årig fra fuldtidsbeskæftigelse (37 timer) til  

 efterløn.
Arbejdsindtægten som fuldtidsbeskæftiget var 170.000 kr.
Som  

 63-årig får pågældende imidlertid tilbudt deltidsbeskæftigelse på 15 timer  

 pr. uge og går derfor i stedet på delpension.
Delpensionen beregnes med udgangspunkt i den ugentlige arbejdstid ved  

 overgangen til efterløn, og delpensionen udgør derfor 22/37 af basisbeløbet  

 svarende til 77.483 kr. (afrundet: 77.484 kr.) Da delpensionisten imidlertid har modtaget efterløn i mere end 2 1/2 år,  

 aftrappes delpensionen til 80 pct.
Delpensionen udgør derfor 61.987 kr. om  

 året, der afrundes til 61.992 kr.
Hvis modtageren var gået på delpension som  

 60-årig med 15 timers ugentlig deltidsbeskæftigelse, ville delpensionen de  

 første 2 1/2 år udgøre 77.484 kr. om året, hvorefter delpensionen ville blive  

 nedsat til 61.992 kr. om året svarende til det beløb, der er beregnet  

 ovenfor.
 Ved overgang fra delpension til efterløn henvises til Direktoratet  

 for Arbejdsløshedsforsikringens bekendtgørelse nr. 868 af 12. december 1986  

 om overgang og ret til efterløn for medlemmer, der modtager delpension efter  

 lov om delpension, som ændret ved bekendtgørelse nr. 86 af 7. februar 1989.
Indtægten for beregning af efterløn opgøres med udgangspunkt i indtægten  

 ved deltidsarbejde som delpensionist opregnet til fuldtidsbeskæftigelse.
Det  

 vil sige deltidsarbejdet plus den arbejdstidsnedsættelse, som delpensionen  

 beregnes efter, se § 75 d, stk. 2, i lov om arbejdsformidling og  

 arbejdsløshedsforsikring m.v.
Også i denne situation gælder, at perioder med  

 delpension ligestilles med perioder med efterløn, se nævnte lov § 75 d, stk.  

 3, 2. pkt.
Disse principper indebærer, at en person, der overgår fra delpension til  

 efterløn, i almindelighed vil få den samme efterlønsydelse, som hvis  

 pågældende i stedet var gået på efterløn på det tidspunkt, pågældende gik på  

 delpension.
Dette er illustreret i nedenstående eksempel:
Eksempel 10 En fuldtidsbeskæftiget (37 timer pr. uge) overgår som 60-årig til  

 delpension og deltidsarbejde på 19 timer om ugen.
Arbejdsindtægten som  

 fuldtidsbeskæftiget var 170.000 kr., og som deltidsbeskæftiget er  

 arbejdsindtægten 87.297 kr. om året (19/37). Delpensionen udgør de første 2  

 1/2 år 18/37 af basisbeløbet, svarende til 63.396 kr. om året.
Herefter  

 nedtrappes delpensionen til 80 pct. svarende til 50.712 kr. om året.
Som 63-årig ønsker delpensionisten at overgå til efterløn.
Indtægten for  

 beregning af efterløn opgøres med udgangspunkt i indtægten ved deltidsarbejde  

 som delpensionist opregnet til fuldtidsniveau.
Indtægten for beregning af  

 efterløn er således 170.000 kr.
 Den pågældende er altså berettiget til maksimal efterløn, men da der er  

 udbetalt delpension i mere end 2 1/2 år, nedsættes maksimum i efterlønnen til  

 80 pct. svarende til 104.542 kr.
 Hvis pågældende var overgået til efterløn som 60-årig, ville efterlønnen  

 blive udbetalt med maksimum på grundlag af indtægten som fuldtidsbeskæftiget  

 på 170.000 kr., indtil den pågældende ville være faldet for 26-ugersreglen.  

 Efterlønnen ville derefter blive nedsat til 80 pct., altså til 104.542 kr.
 Ved lov nr. 838 af 21. december 1988 om ændring af lov om  

 arbejdsformidling og arbejdsløshedsforsikring m.v. blev det med virkning fra  

 1. januar 1989 sikret, at alle arbejdsløshedskassemedlemmer, der ønsker at gå  

 på delpension, kan bevare deres medlemskab af arbejdsløshedskassen, således  

 at de på et senere tidspunkt har mulighed for at gå på efterløn, se pkt. 8.
 Lovens § 6:
§ 6.  Delpension udbetales tidligst med virkning fra  

 den 1. i måneden efter, at der er ansøgt om pension.
Delpension udbetales  

 månedsvis bagud med virkning fra den 1. i måneden efter, at lovens  

 betingelser er opfyldt.
Hvis arbejdstiden nedsættes fra den 1. i måneden, kan  

 delpension dog udbetales med virkning fra dette tidspunkt.
Udbetaling 48. Delpension kan tidligst udbetales med virkning fra  

 den 1. i måneden efter, at der er søgt om delpension, og lovens betingelser  

 er opfyldt.
Reglen om udbetaling fra den 1. i måneden betyder, at  

 delpensionen altid beregnes og udbetales for hele måneder.
Dette gælder fx  

 ved overgang fra efterløn til delpension, ved overgang fra delpension til  

 folkepension, ved dødsfald, ved aftrapning, ved omregning af delpensionen og  

 ved genindtræden i ordningen.
Delpensionen kan således eksempelvis først udbetales fra måneden efter den  

 måned, hvori arbejdstiden er nedsat.
Hvis arbejdstiden nedsættes fra den 1. i  

 en måned, kan delpensionen dog udbetales allerede med virkning fra denne  

 dato.
Selvstændige erhvervsdrivende, der nedsætter arbejdstiden ved at  

 afvikle en del af virksomheden over en kortere periode, vil derfor have ret  

 til delpension fra den 1. i måneden efter at afviklingen er afsluttet, se  

 afsnit II, pkt. 33.
Delpensionen udbetales månedsvis bagud.
Delpensionen skal være til  

 disposition senest den sidste bankdag i den måned, delpensionen vedrører.
 Modtageren og banken skal underrettes om, hvilken dag delpensionen er til  

 disposition, se § 6 i bekg. (SOS).
 Lovens § 7:
§ 7.  Kommunalbestyrelsen skal påse, at den  

 gennemsnitlige arbejdstid svarer til den nedsatte arbejdstid, der ligger til  

 grund for beregningen af delpension.
Kommunalbestyrelsen skal indhente  

 oplysninger herom mindst een gang om året, jf. § 8, samt om arbejdstiden i  

 den første 6 måneders periode efter overgangen til delpension.
Kontrol 49. Kommunalbestyrelsen skal foretage kontrol for at  

 sikre, at den arbejdstidsnedsættelse, der ligger til grund for beregningen af  

 delpension, rent faktisk er sket.
Ved en sådan kontrol skal der indhentes oplysninger om modtagerens  

 arbejdstid hos arbejdsgiveren.
Kontrollen kan ske ved, at kommunalbestyrelsen  

 sender et skema til delpensionisten, som denne selv sørger for at få udfyldt  

 hos sin arbejdsgiver.
Arbejdsgiveren skal give oplysning om, hvor mange timer  

 lønmodtageren har arbejdet i det forløbne år eller den forløbne periode, samt  

 oplysninger om den aktuelle arbejdstid.
 Kommunalbestyrelsen skal indhente oplysninger om modtagerens arbejdstid  

 mindst een gang om året til brug for den årlige fastsættelse af delpensionen.
 Derudover skal der ske en førstegangskontrol af arbejdstiden efter den  

 første 6 måneders periode efter overgangen til delpension.
 Kommunalbestyrelsen kan herudover ved stikprøver indhente oplysninger fra  

 skattemyndigheder og andre for at påse, om der er væsentlig uoverensstemmelse  

 mellem den arbejdstid, der danner grundlag for beregningen af delpensionen,  

 og arbejdsindtægten.
 Ved aftaler om en meget lav timeløn bør kommunen, både ved afgørelsen om  

 retten til delpension og senere i delpensionsforløbet, foretage en særlig  

 kontrol, herunder være opmærksom på eventuelle proformaaftaler om  

 arbejdsforhold og arbejdstid, som kan føre til afslag på eller bortfald af  

 delpension.
 Lovens § 11, stk. 2:
 Stk. 2.  Delpension udbetales sidste gang for den måned,  

 hvori modtageren fylder 67 år.
Ophør ved 67-års alderen 50. Retten til delpension bortfalder ved det fyldte  

 67. år, hvor retten til folkepension indtræder.
Delpension udbetales sidste  

 gang for den måned, hvori modtageren fylder 67 år.
 En delpensionist overgår ikke automatisk til folkepension fra det 67. år.
 Folkepension skal søges i det enkelte tilfælde, og delpensionisten bliver  

 mindet herom i rimelig tid inden det 67. år ved den meddelelse, som  

 kommunalbestyrelsen udsender, jf. § 20, stk. 2, i lov om social pension.
 § 7  i bekg. (SOS):
 § 7.  Retten til delpension ophører med udgangen af  

 den måned, hvori modtageren dør.
Standsning af udbetalingen ved død 51. Retten til delpension ophører med udgangen af den  

 måned, hvori modtageren dør, se § 7 i MODLekg. (SOS). Hvis modtageren dør den  

 1. marts, vil der således blive udbetalt delpension sidste gang for marts  

 måned.
 Lovens § 11, stk. 1:
 § 11.  Delpension kan ikke udbetales sammen med  

 førtidspension efter lov om social pension.
Delpension og social pension 52. Delpension kan ikke udbetales sammen med  

 førtidspension, der er tilkendt efter § 14 i lov om social pension.  

 Delpension kan derimod udbetales sammen med invaliditetsydelse.
Delpensionsudbetalingen standses ikke, når der indgives ansøgning om  

 førtidspension, hvis betingelserne for udbetaling af delpension i øvrigt er  

 opfyldt.
Først fra det tidspunkt, hvor der udbetales pension eller forskud  

 herpå, standses delpensionen, jf. lovens § 11, stk. 1.
 Når der tilkendes førtidspension med tilbagevirkende kraft for en periode,  

 hvor der er udbetalt delpension, kan delpensionen kræves tilbagebetalt.  

 Tilbagebetalingskravet kan dog ikke overstige det beløb, der efterbetales i  

 førtidspension, dog fraset særlige ydelser som bistands- og plejetillæg.
 Ved frakendelse eller ændring af en førtidspension til invaliditetsydelse  

 vil der kunne ydes delpension fra det tidspunkt, hvor førtidspensionen  

 frakendes eller ændres til invaliditetsydelse, hvis betingelserne for  

 tilkendelse af delpension i øvrigt er opfyldt.
 Lovens § 12:
 § 12.  Modtageren skal oplyse kommunalbestyrelsen om  

 forandringer i sine forhold, der kan formodes at medføre nedsættelse eller  

 bortfald af delpensionen.
Stk. 2.  Modtageren skal oplyse kommunalbestyrelsen om  

 flytning.
Ved flytning til en anden kommune skal henvendelse om fortsat  

 udbetaling ske til tilflytningskommunen.
Oplysningspligt 53. Modtageren skal oplyse kommunalbestyrelsen om alle  

 forandringer i sine forhold, der kan formodes at medføre nedsættelse eller  

 bortfald af delpensionen.
 Meddelelsen om delpension bør, af hensyn til modtagerens oplysningspligt,  

 indeholde oplysninger om delpensionens størrelse, hvilken gennemsnitlig  

 ugentlig arbejdstid og hvilken andel af basisbeløbet, delpensionen er  

 beregnet på grundlag af.
 Ændringer i arbejdstiden kan dels medføre, at delpensionen helt bortfalder  

 efter lovens § 3, stk. 1, dels at delpensionen skal omregnes efter lovens §  

 8, stk. 2.
 Normalt skal der kun gives meddelelse om ændring af arbejdstiden, når  

 denne ændres med 2 timer eller derover, se § 8, stk. 2, i loven.
 Hvis modtageren imidlertid har nedsat sin arbejdstid til fx en  

 gennemsnitlig ugentlig arbejdstid på 15 timer og derefter nedsætter  

 arbejdstiden med yderligere 1 time, skal modtageren give meddelelse til  

 kommunalbestyrelsen, idet betingelserne efter lovens § 3, stk. 1, herefter  

 ikke længere er opfyldt.
 Det samme vil gælde, hvis modtageren har en gennemsnitlig ugentlig  

 arbejdstid på 30 timer og øger denne med 1 time.
 Modtageren skal endvidere give oplysning om sygefravær og arbejdsløshed.
 Der henvises til pkt. 23 og 42 om bortfald af delpension ved sygefravær og  

 arbejdsløshed.
 Hvis modtageren tilsidesætter sin oplysningspligt eller i øvrigt mod bedre  

 vidende uberettiget har modtaget delpension, skal modtageren eller dennes  

 dødsbo tilbagebetale det beløb, der er udbetalt med urette, se pkt. 54 om  

 tilbagebetaling.
 Lovens § 13:
 § 13.  Hvis modtageren har tilsidesat sin  

 oplysningspligt efter § 12, stk. 1, eller i øvrigt mod bedre vidende  

 uberettiget har modtaget delpension, skal modtageren eller dennes dødsbo  

 tilbagebetale det beløb, der er udbetalt med urette.
Tilbagebetaling 54. For meget udbetalt delpension skal tilbagebetales,  

 hvis modtageren har tilsidesat sin oplysningspligt efter lovens § 12, stk. 1,  

 eller i øvrigt mod bedre vidende uberettiget har modtaget delpension, jf.  

 lovens § 13. Bestemmelsen, der ikke er udtømmende med hensyn til i hvilke  

 tilfælde, der kan kræves tilbage, svarer til tilbagebetalingsreglen i § 42 i  

 lov om social pension.
Der henvises til pkt. 163 og pkt. 165 i  

 Socialstyrelsens vejledning af 29. oktober 1990 om social pension.
 Lovens § 14:
 § 14.  Krav på delpension kan ikke gøres til genstand  

 for udlæg eller andre former for retsforfølgning, medmindre der er forløbet  

 tre måneder fra den dag, beløbet kunne kræves udbetalt.
 Aftaler om sådanne krav er ugyldige.
 Stk. 2.  Krav på tilbagebetaling af for meget udbetalt  

 delpension kan modregnes i delpension, sygedagpenge og pension efter lov om  

 social pension.
Retsforfølgning af krav på delpension 55. Krav på delpension kan efter lovens § 14 ikke  

 gøres til genstand for arrest, tvangsfuldbyrdelse eller anden  

 retsforfølgning, medmindre der er forløbet 3 måneder fra den dag, hvor  

 beløbet kunne kræves betalt.
Modregning i krav på delpension må i almindelighed anses for afskåret på  

 grund af bestemmelsen om, at der ikke kan foretages retsforfølgning mod  

 kravet.
Dog er der efter lovens § 14, stk. 2, adgang til modregning for krav  

 på tilbagebetaling af for meget udbetalt delpension.
 Krav på for meget udbetalt delpension kan endvidere modregnes i  

 sygedagpenge og social pension, men ikke, som efter lov om social pension, i  

 modtagerens krav på boligstøtte.
Klageadgang og administration § 17.  Kommunalbestyrelsens afgørelser om delpension  

 efter denne lov kan påklages til det sociale ankenævn.
Klageadgang 56. Klage over afgørelser om delpension sker efter de  

 almindelige klageregler på det sociale omåde, dvs. at kommunalbestyrelsens  

 afgørelser kan indbringes for det sociale ankenævn, se nærmere §§ 17 og 18 i  

 loven.
I forbindelse med afgørelser må der gives de enkelte ansøgere vejledning  

 om klagemuligheder, herunder om fremgangsmåden ved indgivelse af klage og  

 klagefrister.
Der henvises til socialministeriets bekendtgørelse nr. 122 af  

 28. marts 1985 om indsendelse af afgørelser truffet af det sociale  

 udvalg/magistraten og regionale nævn inden for det sociale område og om  

 remonstration.
 I det omfang ATP's oplysninger om indbetalte bidrag er af betydning for  

 afgørelsen om delpension, må eventuelle klager vedrørende ATP's konteringer  

 efter § 28 i lov om arbejdsmarkedets tillægspension rettes til ATP's  

 ankenævn.
 Klage over den måde, en sag er blevet behandlet på, vil oftest være  

 forbundet med en klage over afgørelsen om delpension og bør i så fald  

 behandles af de sociale klageinstanser i forbindelse med behandling af klagen  

 over afgørelsen.
 Lovens § 19, stk. 1:
 § 19.  Kommunalbestyrelsen i bopælskommunen varetager  

 administrationen af denne lov, medmindre andet er bestemt.
 Administration mv.
 57.Loven om delpension administreres af kommunalbestyrelsen.
 I de kommuner, hvor der er magistratsordning, varetages administrationen  

 dog af magistraten, se den sociale styrelseslov.
Ved lov nr. 389 af 7. juni 1989 om ændring af den sociale styrelseslov  

 samt forskellige lovbestemmelser om det sociale udvalg, er det sociale  

 udvalgs selvstændige kompetence ophævet med virkning fra 1. januar 1990.  

 Kompetencen i sociale anliggender er herefter henlagt til  

 kommunalbestyrelsen.
Kommunalbestyrelsens kompetence forudsættes delegeret  

 til forvaltningen i det omfang, der er behov for det i den enkelte kommune.  

 Sager om ydelser mv. til enkeltpersoner kan dog ikke behandles i den samlede  

 kommunalbestyrelse, jf. § 2 i den sociale styrelseslov.
Afgørelser i disse  

 sager træffes af det eller de udvalg, som efter kommunens styrelsesvedtægt  

 varetager de pågældende sagsområder.
Kommunalbestyrelsen vil dog inden for  

 lovgivningens rammer kunne fastlægge almindelige retningslinier for  

 behandlingen og afgørelser af de pågældende sager.
Sagsbehandlingen vil  

 således som oftest blive varetaget af forvaltningen på kommunalbestyrelsens  

 vegne.
Administrationen varetages af den aktuelle bopælskommune.
Dette indebærer,  

 at bopælskommunen skal modtage ansøgningen om delpension, indhente  

 oplysninger til brug for behandling af ansøgningen, vejlede ansøgeren,  

 beregne og udbetale delpensionen, samt i det omfang, det er muligt, føre  

 kontrol med, at den arbejdstidsnedsættelse, der danner grundlag for  

 beregningen af delpension, overholdes.
 Vedrørende regler om tavshedspligt, videregivelse og indhentelse af  

 fortrolige oplysninger mv. inden for den sociale lovgivning, henvises til  

 forvaltningsloven og straffeloven samt til Justitsministeriets vejledning om  

 forvaltningsloven fra 1986 og Socialministeriets vejledning af 11. december  

 1989 om tavshedspligt, videregivelse og indhentelse af fortrolige oplysninger  

 mv. inden for den sociale lovgivning.
 Ved flytning til en anden kommune skal modtageren give meddelelse til  

 fraflytningskommunen og desuden henvende sig til tilflytningskommunen om  

 fortsat udbetaling af delpension.
 Fraflytningskommunen skal sende sagens akter til den nye kommune.
 Staten afholder fuldt ud udgifterne til delpension.
 Da delpension udbetales månedsvis bagud, finder betalingen til kommunerne  

 sted få dage, inden kommunerne udbetaler delpension for den forløbne måned,  

 jf. § 7 i cirkulæret.
Socialministeriet den 26. februar 1992 Else Winther Andersen /Leif Sondrup Bilagsfortegnelse Bilag 1:Lovbekendtgørelse nr. 226 af 5. april 1991.
 Bilag 2: Socialministeriets bekg. nr. 192 af 20. marts 1990 om delpension  

 til personer med indtægt ved selvstændig erhvervsvirksomhed m.fl.
 Bilag 3: Socialministeriets bekg. nr. 741 af 8. november 1990 om ændring  

 af bekg. om delpension til personer med indtægt ved selvstændig  

 erhvervsvirksomhed m.fl.
 Bilag 4: Socialministeriets bekg. nr. 648 af 17. september 1991 om ændring  

 af bekg. om delpension til personer med indtægt ved selvstændig  

 erhvervsvirksomhed m.fl.
 Bilag 5: Socialstyrelsens bekg. nr. 193 af 20. marts 1990 om delpension.
 Bilag 6: Socialstyrelsens cirkulære af 20. marts 1990 om delpension.
 (* 1) Bilag 1-6 er udeladt her, da retsforskrifterne forefindes i  

 Lovtidende henholdsvis Ministerialtidende samt i Retsinformation.
Bilag 6 er offentliggjort som nr. 58 Stikordsregister Administration Aflønning efter overgang Aftrapning Afviklingsperiode Aktionær Aldersbetingelser Anpartshaven Ansøgning Arbejdsløshedsperioder Arbejdstid - atypisk - ukendt timetal ATP-bidrag Basisbeløb Beregning af delpension - ved genindtræden - ved overgang fra efterløn Beskyttet beskæftigelse Beskæftigelse før overgang Beskæftigelse efter overgang Biblioteksafgift Bopæl Borgerligt ombud Bortfald - ved arbejdsløshed og sygdom Bortforpagtning Delpensionens størrelse Delvis arbejdsløshed og sygefravær Dokumentation af arbejdstidsnedsættelse Dødsfald Erstatningsarbejdskraft Fastsat indtægt Folkepension Forfatterhonorar Forlængelse af sygeperiode Fuldtidsbeskæftigelse Første delpensionsberegning Finansiering Flytning Færøerne Genindtræden Godtgørelse af arbejdstidsnedsættelse Grønland Højeste delpension Indhentelse af oplysninger Indtægt før overgang - efter overgang - som medarbejdende ægtefælle - ved selvstændig erhvervsvirksomhed - ved genindtræden - fra pensioner m.v.
