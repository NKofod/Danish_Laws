Fremsat den 1. december 2000 af  

 udenrigsministeren (Niels Helveg Petersen) Forslag til folketingsbeslutning om ordningen for De Europæiske Fællesskabers  

 egne indtægter »Folketinget meddeler sit samtykke til Danmarks ratifikation af den af  

 Rådet for Den Europæiske Union trufne afgørelse af 29.  

 september 2000 om ordningen for de Europæiske Fællesskabers egne  

 indtægter«.
Bemærkninger til forslaget 1. Baggrund Forslaget til folketingsbeslutning fremsættes for at  

 gøre det muligt, at regeringen på Danmarks vegne kan ratificere  

 rådsafgørelsen af 29. september 2000 om ordningen for De  

 Europæiske Fællesskabers egne indtægter.
 Den nye rådsafgørelse er en del af  

 udmøntningen af det politiske forlig om Dagsorden 2000, der blev  

 indgået på Det Europæiske Råd i Berlin den 24.-25.  

 marts 1999.
 Rådets afgørelse træder i kraft  

 på den første dag i den måned, der følger efter  

 modtagelsen af den sidste meddelelse fra medlemslandene om afslutningen af de  

 procedurer, der i henhold til deres respektive forfatningsretlige  

 bestemmelser er nødvendige for vedtagelsen af denne afgørelse.  

 Rådsafgørelsen får virkning fra 1. januar 2002 bortset fra  

 beslutningen vedr. medlemsstaternes ret til at tilbageholde 25% af  

 opkrævede afgifter og told, samt korrektionen i forhold til den  

 britiske kompensationsordning, der træder i kraft den 1. januar  

 2001.
2. Gældende rådsafgørelse I henhold til den gældende  

 rådsafgørelse af 31. oktober 1994 om ordningen for De  

 Europæiske Fællesskabers egne indtægter finansieres det  

 fælles budget fuldt ud af egne indtægter, som udgøres af  

 told- og landbrugsimportafgifter, indbetaling fra medlemsstaterne af en andel  

 af det fælles beregningsgrundlag for moms, samt den fjerde  

 indtægtskilde, der er baseret på indbetalinger fra  

 medlemsstaterne på grundlag af deres andel af EU s samlede  

 bruttonationalindkomst (BNI).
Rådsafgørelsen fastsætter en  

 øvre grænse for de enkelte landes momsbidrag, det såkaldet  

 momsloft, der siden 1999 har været 1,0% af landets andel af det  

 fælles beregningsgrundlag for momsen.
Beregningsgrundlaget kan ikke  

 udgøre mere end 50% af det enkelte lands BNI.
Herudover  

 fastsætter rådsafgørelsen loftet over de samlede egne  

 indtægter til 1,27% af medlemsstaternes BNI fra 1999. Der har  

 været tale om en sænkning af momsbidragene over en  

 årrække, hvilket har betydet en forøgelse af  

 BNI-indtægternes andel af budgetmidlerne. Ændringen i forholdet  

 mellem indtægterne baseret på henholdsvis moms og BNI blev  

 gennemført med henblik på at skabe en mere direkte  

 sammenhæng mellem medlemsstaternes bidrag til budgettet og deres  

 velstand.
Den gældende rådsafgørelse  

 fastsætter endvidere en kompensationsordning til fordel for  

 Storbritannien.
Storbritannien overføres således 66% af det  

 beløb, der udgør forskellen mellem den britiske andel af moms-  

 og BNI-grundlaget og den britiske andel af de samlede fordelte udbetalinger  

 fra budgettet.
Udgiften herved afholdes af de øvrige medlemsstater i  

 forhold til deres almindelige andel af Fællesskabets samlede BNI, idet  

 dog Tysklands bidrag blev reduceret med 33% af deres fulde andel af  

 finansieringen af rabatordningen.
3. Dagsorden 2000 forliget I overensstemmelserne med konklusionerne fra Det  

 Europæiske Råds møde i Berlin den 24.-25. marts 1999  

 fremlagde Kommissionen den 14. juli 1999 forslag til ny  

 rådsafgørelse om ordningen for De Europæiske  

 Fællesskabers egne indtægter.
Forslaget er en del af  

 udmøntningen af det samlede politiske forlig om Dagsorden 2000, der  

 blev indgået på Det Europæiske Råds møde i  

 Berlin.
Herudover indeholder forslaget en række supplerende  

 bestemmelser af overvejende teknisk karakter.
Dagsorden 2000 blev indgået som et samlet politisk  

 forlig og efter vanskelige forhandlinger.
Forliget omfatter reformer af  

 henholdsvis landbrugs- og strukturpolitikken, fastlæggelsen af de  

 finansielle rammer for EU i perioden 2000-2006, herunder bistanden til  

 kandidatlandene, samt en begrænset omlægning af EU s  

 finansieringssystem.
Overordnet set er forhandlingsresultatet i god tråd  

 med de danske prioriteter.
Fsva.
Dagsorden 2000 s budgetdel udmøntes  

 princippet om stabilisering af udgifterne således, at udgifterne til de  

 15 nuværende medlemslande vil ligge på samme niveau i 2006 som i  

 2000. Der blev dermed skabt plads til udvidelsen indenfor det eksisterende  

 loft over EU s indtægter.
 På landbrugsområdet er der tale om en reform  

 omfattende de tre store hovedsektorer: korn, oksekød og mælk.  

 Der er tale om en større markedsorientering i landbrugspolitikken.  

 Herudover medfører landbrugsreformen bl.a., at der knyttes  

 miljøkrav til de direkte støtteordninger og en række  

 horisontale bestemmelser vedr. den nye landdistriktspolitik og en reform af  

 vinområdet.
På strukturfondsområdet er der tale om en  

 målretning og koncentration af indsatsen i forhold til tidligere.
En  

 solidarisk reduktion af støtten, som bl.a. betyder, at nogle af de  

 relativt bedre stillede regioner   herunder i Danmark   mister deres  

 støtteberettigelse til fordel for de nye EU-medlemslande.
Dagsorden 2000 indebærer, at der i perioden  

 2000-2006 afsættes i alt 78 mia. euro i støtte til  

 kandidatlandene.
Forliget betyder en fordobling af  

 før-tiltrædelsesbistanden i forhold til den Phare-bistand, som  

 kandidatlandene hidtil har modtaget.
Samtidig blev det vedtaget, at bistanden  

 skal fordeles efter kriterier, der tager hensyn til de lande, der har  

 størst behov.
 De væsentligste ændringer i  

 finansieringssystemet aftalt i forbindelse med Dagsorden 2000 er:
a)	At momsloftet nedsættes til 0,75% af momsberegningsgrundlaget  

 i 2002 og yderligere til 0,5% i 2004. BNI-bidraget vil blive forøget  

 tilsvarende for at sikre den nødvendige finansiering.
Dermed  

 øges den direkte sammenhæng mellem landenes betalingsevne og  

 deres bidrag til EU s budget.
 b)	At medlemslandene kan tilbageholde 25% af landbrugsimportafgifterne  

 og toldindtægterne til dækning af opkrævningsomkostningerne  

 mod tidligere 10%.
c)	At Storbritanniens rabatordning ændres således, at de  

 fordele Storbritannien opnår ved indførelsen af større  

 finansiering via BNI-beregninger vil blive udlignet.
Det samme gælder  

 for de beregningstekniske fordele i forbindelse med optagelsen af nye  

 medlemslandene.
d)	Finansieringen af Storbritanniens rabatordning vil blive  

 ændret således, at Tyskland, Sverige, Holland og Østrig  

 kun vil skulle betale 25% af deres normale andel af finansieringen af  

 rabatordningen.
For Tyskland betyder dette, at det nedslag, de hidtil har  

 fået i finansieringen af Storbritanniens rabat forhøjes fra 33%  

 til 75%. For de øvrige 3 lande er nedslaget i finansieringsandelen et  

 nyt tiltag.
Denne begrænsede omlægning skal ses i lyset af, at  

 Tyskland, Holland, Østrig og Sverige havde ønsket en ny generel  

 rabatordning, som skulle træde i kraft, når et lands nettobidrag  

 oversteg en bestemt andel af det pågældende lands BNI.
På basis af Kommissionens forslag af 14. juli 1999  

 vedtog Rådet den 29. september 2000 afgørelsen om ordningen for  

 De Europæiske Fællesskabers egne indtægter.
Folketingets  

 Europaudvalg er løbende blevet holdt underrettet om sagen.
4. Ny rådsafgørelse Retligt har rådsafgørelsen af 29. september  

 2000 samme karakter som rådsafgørelsen af 31. oktober 1994, som  

 den træder i stedet for.
Rådsafgørelsen fastslår (art. 1), at  

 der tillægges Fællesskaberne egne indtægter, som skal sikre  

 finansieringen af Den Europæiske Unions budget.
Den Europæiske  

 Unions budget finansieres uanset andre indtægter fuldt ud af  

 Fællesskabernes egne indtægter.
 Rådsafgørelsen viderefører (art. 2),  

 at Fællesskabernes egne indtægter udgøres af  

 landbrugsimportafgifter inden for rammerne af den fælles  

 landbrugspolitik, told i henhold til den fælles toldtarif samt told af  

 de produkter, der henhører under traktaten om oprettelse af Det  

 Europæiske Kul- og Stålselskab, momsbidrag i henhold til det  

 ensartede beregningsgrundlag samt bidrag fra medlemsstaterne i henhold til  

 deres andel af Fællesskabets samlede BNI.
 Det fastslås, at grundlaget for momsbidraget  

 nedsættes til 0,75% af momsberegningsgrundlaget i 2002 og yderligere  

 til 0,5% i 2004. Medlemsstaterne kan tilbageholde 25% af de  

 toldindtægter og landbrugsimportafgifter (de såkaldte  

 traditionelle egne indtægter), som opkræves på vegne af Den  

 Europæiske Union, mod tidligere 10%. Det fastslås endvidere, at  

 BNI opgøres ved anvendelse af ENS 95 i henhold til forordning (EF) nr.  

 2223 (96).
 Rådsafgørelsen viderefører (art. 3)  

 loftet for Fællesskabernes egne indtægter på 1,27% af  

 medlemsstaternes BNI med hensyn til betalingsbevillinger (bevillinger, der  

 fastlægger en øvre grænse for de betalinger, der kan  

 gennemføres i det pågældende budgetår). Endvidere  

 fastslås det, at forpligtelsesbevillingerne (bevillinger, der  

 fastlægger en øvre grænse for de forpligtelser, der kan  

 indgås i et budgetår, og som indebærer udbetalinger i det  

 pågældende og følgende budgetår) ikke må  

 overstige 1,335% af medlemsstaternes BNI.
Rådsafgørelsen fastlægger (art. 4 og 5)  

 de grundlæggende principper for beregning og finansiering af den  

 britiske kompensationsordning.
Rådsafgørelsen tager  

 således højde for de fordele, som Storbritannien vil få  

 som følge af de i artikel 3 omtalte ændringer, ligesom der  

 ændres i finansieringsordningen således at Østrig,  

 Tyskland, Holland og Sverige fremover får deres finansieringsandel  

 nedsat til 25% af den normale andel.
Nedsættelsen finansieres af de  

 øvrige medlemslande.
Rådsafgørelsen viderefører (art. 6),  

 at de egne indtægter anvendes uden sondring til finansieringen af alle  

 udgifter, der er opført på budgettet.
Indtægter til  

 finansiering af reserverne opkræves først ved træk  

 på disse.
 Rådsafgørelsen viderefører (art. 7),  

 at overskud fremføres til det følgende regnskabsår.
 Rådsafgørelsen viderefører (art. 8)  

 bestemmelserne vedrørende medlemsstaternes opkrævning af de egne  

 indtægter og revision og kontrol heraf.
 Rådsafgørelsen fastslår (art. 9), at  

 Kommissionen inden 1. januar 2006 iværksætter en generel  

 undersøgelse af ordningen for egne indtægter, om  

 nødvendigt fulgt op af passende forslag, som tager hensyn til alle  

 relevante forhold, herunder udvidelsens virkninger på finansieringen af  

 Den Europæiske Unions budget, mulighederne for at ændre  

 strukturen i de egne indtægter ved skabelsen af nye  

 indtægtskilder, samt korrektionen til fordel for Storbritannien og  

 finansieringen heraf.
 Rådsafgørelsen fastlægger (art. 10) de  

 nærmere bestemmelser for ikrafttræden m.v.
5. Konsekvenser af rådsafgørelsen Rådsafgørelsen har ikke i sig selv  

 statsfinansielle konsekvenser.
Rådsafgørelsen ændrer  

 imidlertid som aftalt af Det Europæiske Råd i Berlin den 24.-25.  

 marts 1999 sammensætningen af de egne indtægter i retning af  

 yderligere anvendelse af BNI-bidraget og mindre anvendelse af momsbidraget.  

 Det sker for at øge den direkte sammenhæng mellem landenes  

 betalingsevne og deres bidrag til det fælles budget.
Dermed  

 videreføres den udvikling, som blev indledt ved indførelsen af  

 BNI-bidraget i 1988. Dette forventes, at øge det danske bidrag med ca.  

 250 mio. kr. i 2006. De vedtagne justeringer af finansieringen af  

 Storbritanniens rabat forventes at medføre en merudgift for Danmark  

 på ca. 350 mio. kr. i 2006. Indførelsen af en generel  

 rabatordning kunne have betydet væsentligt større merudgifter  

 (jfr. afsnit 3 pkt. d).
Bilag RÅDETS AFGØRELSE af 29 09 2000 om ordningen for De Europæiske Fællesskabers  

 egne indtægter RÅDET FOR DEN EUROPÆISKE UNION HAR under henvisning til traktaten om oprettelse af Det Europæiske  

 Fællesskab, særlig artikel 269, under henvisning til traktaten om oprettelse af Det Europæiske  

 Atomenergifællesskab, særlig artikel 173, under henvisning til forslag fra Kommissionen1 , under henvisning til udtalelse fra EuropaParlamentet2 , under henvisning til udtalelse fra Revisionsretten3 , under henvisning til udtalelse fra Det Økonomiske og Sociale  

 Udvalg4 , under henvisning til udtalelse fra Regionsudvalget5 , og ud fra følgende betragtninger:
 (1)	Det Europæiske Råd konkluderede på mødet  

 den 24. og 25. marts 1999 i Berlin bl.a., at ordningen for De  

 Europæiske Fællesskabers egne indtægter bør  

 være retfærdig, gennemsigtig, omkostningseffektiv, enkel og  

 baseret på kriterier, som bedst muligt afspejler hver enkelt  

 medlemsstats evne til at bidrage.
 (2)	Fællesskabernes ordning for egne indtægter skal sikre,  

 at der er tilstrækkelige midler til rådighed til en velordnet  

 udvikling af Fællesskabernes politiker, idet der tages hensyn til  

 nødvendigheden af streng budgetdisciplin.
(3)	Det er hensigtsmæssigt, at de bedste kvalitetsdata anvendes i  

 forbindelse med Den Europæiske Unions budget og Fællesskabernes  

 egne indtægter.
Anvendelsen af det europæiske  

 nationalregnskabssystem, i det følgende benævnt »ENS 95«, i  

 overensstemmelse med forordning (EF) nr. 2223/966  vil forbedre kvaliteten af de  

 resultater, som nationalregnskabsdataene giver.
 (4)	Det er hensigtsmæssigt at anvende de mest aktuelle  

 statistiske begreber i forbindelse med de egne indtægter og som  

 følge heraf i denne forbindelse at definere BNP som svarende til  

 bruttonationalindkomst (BNI), som den beregnes af Kommissionen under  

 anvendelse af ENS 95 i henhold til forordning (EF) nr. 2223/96.
 (5)	Det er ligeledes hensigtsmæssigt, hvis ændringer af ENS  

 95 medfører væsentlige ændringer i BNI som beregnet af  

 Kommissionen i henhold til forordning (EF) nr. 2223/96, at Rådet  

 beslutter, om disse ændringer skal gælde for egne  

 indtægter.
 (6)	I henhold til Rådets afgørelse 94/728/EF,Euratom af  

 31. oktober 1994 om ordningen for De Europæiske Fællesskabers  

 egne indtægter7  blev loftet for  

 egne indtægter for 1999 fastsat til 1,27% af Fællesskabernes BNI  

 i markedspriser, og der blev fastsat et samlet loft på 1,335% af  

 Fællesskabernes BNI for bevillinger til forpligtelser.
 (7)	Det er hensigtsmæssigt at tilpasse disse lofter, der  

 udtrykkes i procent af BNI, for at bevare de finansielle midler, der stilles  

 til rådighed for Fællesskabet, uændret ved at opstille en  

 formel for bestemmelse af de nye lofter i forhold til BNI som fastlagt i  

 dette øjemed, der skal finde anvendelse efter denne afgørelses  

 ikrafttræden.
 (8)	Det er hensigtsmæssigt, at den samme metode anvendes i  

 fremtiden i forbindelse med ændringer i ENS 95, som kan have  

 indvirkning på BNI-niveauet.
 (9)	For fortsat at kunne tage hensyn til de forskellige medlemsstaters  

 evne til at bidrage til ordningen for egne indtægter og, for de mindst  

 velstående landes vedkommende, at korrigere de regressive elementer i  

 den nuværende ordning nåede Det Europæiske Råd  

 på mødet i Berlin den 24.-25. marts 1999 frem til den  

 konklusion, at reglerne for Den Europæiske Unions finansiering  

 bør ændres således:
-	den maksimale indkrævningssats for momsindtægterne  

 bør nedsættes fra 1% til 0,75% i 2002 og 2003 og til 0,50% fra  

 2004 -	medlemsstaternes beregningsgrundlag for merværdiafgiften  

 bør fortsat være begrænset til 50% af deres BNI.
 (10)	Det Europæiske Råd konkluderede på mødet  

 den 24.-25. marts 1999, at det er hensigtsmæssigt at tilpasse det  

 beløb, som medlemsstaterne tilbageholder for at dække  

 opkrævningsomkostningerne i forbindelse med de såkaldte  

 traditionelle egne indtægter, der indbetales til Den Europæiske  

 Unions budget.
 (11)	Budgetuligevægtene bør korrigeres på en  

 sådan måde, at de egne indtægter, der stilles til  

 rådighed for Fællesskabernes politikker, ikke påvirkes og  

 så vidt muligt udlignes over udgiftspolitikken.
(12)	Det Europæiske Råd konkluderede på mødet  

 den 24. og 25. marts 1999, at den beregningsmetode for korrektionen af  

 budgetuligevægte til fordel for Det Forenede Kongerige, der blev  

 fastlagt ved afgørelse 88/376/EØF, Euratomi8 , og som blev bekræftet ved  

 afgørelse 94/728/EF,Euratom, ikke skal omfatte ekstragevinster  

 hidrørende fra ændringer i finansieringssystemet og den  

 fremtidige udvidelse.
På tidspunktet for udvidelsen vil en tilpasning  

 på samme måde reducere de »samlede fordelte udgifter« med et  

 beløb svarende til de årlige  

 førtiltrædelsesudgifter i de tiltrædende lande, hvorved  

 det sikres, at udgifter, som ikke indgår i beregningen af  

 budgetkompensationen nu, heller ikke kommer til at gøre det i  

 fremtiden.
(13)	Af klarhedshensyn er beskrivelsen af beregningen af korrektionen  

 af budgetuligevægte til fordel for Det Forenede Kongerige blevet  

 forenklet.
Denne forenkling har ingen indvirkning på  

 fastsættelsen af korrektionsbeløbet til fordel for Det Forenede  

 Kongerige.
 (14)	Det Europæiske Råd konkluderede på mødet  

 den 24. og 25. marts 1999, at der skal foretages en ændring af  

 finansieringen af korrektionen af budgetuligevægte til fordel for Det  

 Forenede Kongerige, således at Østrig, Tyskland, Nederlandene og  

 Sverige får deres finansieringsandel nedsat til 25% af den normale  

 andel.
 (15)	Den monetære reserve, i det følgende benævnt  

 »den monetære EUGFL-reserve«, reserven til finansiering af  

 lånegarantifonden og reserven til nødhjælp i tredjelande  

 dækkes af særlige bestemmelser.
 (16)	Kommissionen bør inden den 1. januar 2006  

 iværksætte en generel undersøgelse af, hvordan ordningen  

 med egne indtægter fungerer, der om nødvendigt skal ledsages af  

 passende forslag på baggrund af alle relevante faktorer, herunder bl.a.  

 udvidelsens virkninger på finansieringen af Den Europæiske Unions  

 budget, muligheden for at ændre strukturen af de egne indtægter  

 ved at skabe nye autonome egne indtægter og spørgsmålet om  

 korrektionen af budgetuligevægte til fordel for Det Forenede Kongerige  

 samt reduktionen til fordel for Østrig, Tyskland, Nederlandene og  

 Sverige i forbindelse med finansieringen af budgetuligevægte til fordel  

 for Det Forenede Kongerige.
 (17)	Der må fastsættes bestemmelser til sikring af  

 overgangen fra den ordning, som blev indført ved afgørelse  

 94/728/EF,Euratom, til den ordning, som indføres ved denne  

 afgørelse.
(18)	Det Europæiske Råd konkluderede på mødet  

 den 24.-25. marts 1999, at denne afgørelse skal have virkning fra den  

 1. januar 2002 - FASTSAT FØLGENDE BESTEMMELSER, SOM DET HENSTILLER TIL  

 MEDLEMSSTATERNE AT VEDTAGE:
Artikel 1 Der tillægges i overensstemmelse med den i de  

 følgende artikler fastsatte fremgangsmåde Fællesskaberne  

 egne indtægter, som skal sikre finansieringen af Den Europæiske  

 Unions budget i overensstemmelse med artikel 269 i traktaten om oprettelse af  

 Det Europæiske Fællesskab (i det følgende benævnt  

 »EF-traktaten«) og artikel 173 i traktaten om oprettelse af Det  

 Europæiske Atomenergifællesskab (i det følgende  

 benævnt »Euratom-traktaten«).
 Den Europæiske Unions budget finansieres uanset  

 andre indtægter fuldt ud af Fællesskabernes egne  

 indtægter.
Artikel 2 1. Egne indtægter, der opføres på Den  

 Europæiske Unions budget, omfatter provenuet af:
a)	afgifter, præmier, tillægs- eller  

 udligningsbeløb, supplerende afgifter og lignende samt andre afgifter,  

 som af Fællesskabernes institutioner er pålagt eller vil blive  

 pålagt handelen med ikke-medlemsstater inden for rammerne af den  

 fælles landbrugspolitik, samt afgifter og lignende, der er fastsat  

 inden for rammerne af den fælles markedsordning for sukker b)	told i henhold til den fælles toldtarif og anden told, der af  

 Fællesskabernes institutioner er pålagt eller vil blive  

 pålagt handelen med ikke-medlemsstater, samt told af de produkter, der  

 henhører under traktaten om oprettelse af Det Europæiske Kul- og  

 Stålfællesskab c)	anvendelse af en ensartet sats, som gælder for alle  

 medlemsstater, på de harmoniserede momsberegningsgrundlag, der  

 fastlægges i henhold til fællesskabsregler.
Det  

 beregningsgrundlag, som skal tages i betragtning i denne sammenhæng,  

 overstiger ikke 50% af hver enkelt medlemsstats BNI som defineret i stk.  

 7.
 d)	anvendelse af en sats - som fastsættes inden for rammerne af  

 budgetproceduren under hensyn til alle øvrige indtægter -  

 på summen af alle medlemsstaters BNI.
 2. Egne indtægter, der opføres på Den  

 Europæiske Unions budget omfatter desuden provenuet af andre afgifter,  

 som måtte blive indført som led i en fælles politik i  

 overensstemmelse med EF-traktaten eller Euratom-traktaten, forudsat at den  

 procedure, som er fastsat i artikel 269 i EF-traktaten eller i artikel 173 i  

 Euratom-traktaten overholdes.
 3. Medlemsstaterne tilbageholder 25% af de beløb,  

 der er omhandlet i stk. 1, litra a) og b), og som skal fastlægges efter  

 den 31. december 2000, til dækning af omkostningerne i forbindelse med  

 opkrævning.
 4. Den ensartede sats, der er omhandlet i stk. 1, litra  

 c), svarer til den sats, der fremkommer som forskellen mellem:
a)	den maksimale indkrævningssats for momsindtægterne, der  

 fastsættes til 0,75% i 2002 og 2003 0,50% fra 2004 og derefter, og b)	en sats (»fastfrossen sats«) svarende til forholdet mellem den i  

 artikel 4 omhandlede kompensation og summen af alle medlemsstaters  

 momsberegningsgrundlag (fastlagt i overensstemmelse med stk. 1, litra c))  

 under hensyn til det forhold, at Det Forenede Kongerige ikke skal deltage i  

 finansieringen af korrektionen, og at Østrigs, Tysklands,  

 Nederlandenes og Sveriges andel i finansieringen af korrektionen for Det  

 Forenede Kongerige reduceres til en fjerdedel af den normale andel.
 5. Den sats, der er fastsat i stk. 1, litra d),  

 gælder for hver medlemsstats BNI.
 6. Er budgettet endnu ikke vedtaget ved  

 regnskabsårets begyndelse, skal den tidligere fastsatte ensartede  

 momssats og BNI-sats fortsat gælde, indtil nye satser træder i  

 kraft, jf. dog de bestemmelser, der er vedtaget i henhold til artikel 8, stk.  

 2, for så vidt angår den monetære EUGFL-reserve, reserven  

 til finansiering af lånegarantifonden og reserven til  

 nødhjælp i tredjelande.
 7. Med henblik på anvendelse af denne  

 afgørelse forstås ved BNI årets bruttonationalindkomst  

 udtrykt i markedspriser, som den beregnes af Kommissionen ved anvendelse af  

 ENS 95 i henhold til forordning (EF) nr. 2223/96.
 Hvis ændringer af ENS 95 medfører  

 væsentlige ændringer i BNI, som den er beregnet af Kommissionen,  

 beslutter Rådet med enstemmighed på forslag af Kommissionen og  

 efter høring af Europa-Parlamentet, om disse ændringer skal  

 gælde for denne afgørelse.
Artikel 3 1. Fællesskabernes samlede egne indtægter til  

 dækning af bevillinger til betalinger kan ikke overstige en bestemt  

 procentdel af medlemsstaternes samlede BNI.
Denne procentdel, udtrykt med to  

 decimaler, beregnes af Kommissionen i december 2001 på grundlag af  

 følgende formel:
Max. egne indtægter = 1,27% 1998+1999+2000 BNI ENS 2. udgave 1998 + 1999 + 2000 BNI ENS 95 2. Udviklingen i bevillinger til forpligtelser, der opføres  

 på Den Europæiske Unions almindelige budget, skal styres på  

 en sådan måde, at resultatet bliver en samlet beløbsramme,  

 der ikke overstiger en bestemt procentdel af medlemsstaternes samlede BNI.  

 Denne procentdel, udtrykt med to decimaler, beregnes af Kommissionen i  

 december 2001 på grundlag af følgende formel:
Max. bevillinger til forpligtelser = 1,335% 1998+ 1999 + 2000 BNI ENS 2. udgave 1998 + 1999 + 2000 BNI ENS 95 Der fastholdes et bestemt forhold mellem bevillinger til  

 forpligtelser og bevillinger til betalinger for at sikre disse bevillingers  

 forenelighed og for at overholde de i stk. 1 nævnte lofter for de  

 følgende år.
 3. Kommissionen giver budgetmyndigheden meddelelse om de nye lofter for  

 egne indtægter inden den 31. december 2001.
 4. Den metode, der er beskrevet i stk. 1 og 2, følges, hvis der  

 foretages ændringer af ENS 95, som kan medføre ændringer i  

 niveauet for BNI.
Artikel 4 Der indrømmes Det Forenede Kongerige en korrektion af  

 budgetuligevægte.
 Denne korrektion fastsættes ved:
 a)	at beregne forskellen i det foregående regnskabsår  

 mellem:
-	Det Forenede Kongeriges procentvise andel af summen af  

 ikke-reducerede momsberegningsgrundlag og -	Det Forenede Kongeriges procentvise andel af de samlede fordelte  

 udgifter b)	at multiplicere den således beregnede forskel med de samlede  

 fordelte udgifter c)	at multiplicere resultatet under b) med 0,66 d)	at formindske resultatet under c) med virkningerne for Det Forenede  

 Kongerige af overgangen til den reducerede moms og betalingerne i artikel 2,  

 stk. 1, litra d), dvs. forskellen mellem -	hvad Det Forenede Kongerige skulle have betalt for beløbene  

 finansieret med de indtægter, der er nævnt i artikel 2, stk. 1,  

 litra c) og litra d), såfremt den ensartede sats var blevet anvendt  

 på de ikke-reducerede momsgrundlag og -	Det Forenede Kongeriges betalinger som følge af anvendelsen af  

 artikel 2, stk. 1, litra c) og d) e)	fra 2001 at formindske resultatet under litra d) med Det Forenede  

 Kongeriges nettogevinster som følge af forhøjelsen af den  

 procentandel af indtægterne i artikel 2, stk. 1, litra a) og b), som  

 medlemsstaterne tilbageholder for at dække  

 opkrævningsomkostninger og hermed forbundne omkostninger f)	på tidspunktet for hver udvidelse af Den Europæiske  

 Union at foretage en tilpasning af resultatet under litra e) for at reducere  

 kompensationen, hvorved det sikres, at udgifter, der er uformindskede  

 før udvidelsen, forbliver uformindskede efter udvidelsen.
Denne  

 tilpasning foretages ved at reducere de samlede fordelte udgifter med et  

 beløb svarende til de årlige  

 førtiltrædelsesudgifter i de tiltrædende lande.
Alle  

 således beregnede beløb fremføres til de  

 efterfølgende år og tilpasses hvert år ved at anvende den  

 BNI-deflator i euro, der benyttes ved tilpasningen af de finansielle  

 overslag.
Artikel 5 1. Korrektionen finansieres af de øvrige  

 medlemsstater efter følgende retningslinjer:
 Medlemsstaternes andel i denne finansiering beregnes  

 først på grundlag af deres respektive andel i de i artikel 2,  

 stk. 1, litra d), omhandlede indbetalinger, idet der ses bort fra Det  

 Forenede Kongerige; den tilpasses dernæst, således at  

 Østrigs, Tysklands, Nederlandenes og Sveriges finansieringsandel  

 nedsættes til 1/4 af deres normale andel, som fremkommer ved denne  

 beregning.
 2. Korrektionen ydes Det Forenede Kongerige i form af  

 fradrag i de indbetalinger, som landet foretager i henhold til artikel 2,  

 stk. 1, litra b) og d). De øvrige medlemsstaters andel heri  

 lægges til de indbetalinger, hver medlemsstat foretager i henhold til  

 artikel 2, stk. 1, litra c) og d).
 3. Kommissionen foretager de beregninger, der er  

 nødvendige for at anvende artikel 4 og denne artikel.
 4. Hvis budgettet ikke er vedtaget ved  

 regnskabsårets begyndelse, skal den korrektion til Det Forenede  

 Kongerige og de øvrige medlemsstaters andele heri, som er  

 opført på det seneste endeligt vedtagne budget, fortsat  

 gælde.
Artikel 6 De i artikel 2 nævnte indtægter anvendes uden  

 sondring til finansiering af alle udgifter, der er opført på Den  

 Europæiske Unions budget.
De indtægter, der er nødvendige  

 til hel eller delvis dækning af den monetære EUGFL-reserve,  

 reserven til finansiering af lånegarantifonden og reserven til  

 nødhjælp i tredjelande, og som er opført på  

 budgettet, indkræves først hos medlemsstaterne, når  

 reserverne tages i anvendelse.
Bestemmelserne vedrørende anvendelsen  

 af disse reserver vedtages i fornødent omfang i henhold til artikel 8,  

 stk. 2.
Artikel 7 Et eventuelt overskud af Fællesskabernes  

 indtægter i forhold til samtlige i et regnskabsår faktisk  

 afholdte udgifter fremføres til det følgende  

 regnskabsår.
Eventuelle overskud som følger af en  

 overførsel fra kapitlerne vedrørende EUGFL.
Garantisektionen,  

 til den monetære reserve, eller overskud fra Garantifonden  

 vedrørende de eksterne foranstaltninger, der er overført til  

 budgettets oversigt over indtægter, betragtes som egne  

 indtægter.
Artikel 8 1. Fællesskabernes egne indtægter som  

 omhandlet i artikel 2, stk. 1, litra a) og b), opkræves af  

 medlemsstaterne i henhold til deres nationale love og administrative  

 bestemmelser, som i givet fald tilpasses fællesskabsforskrifternes  

 krav.
 Kommissionen foretager med regelmæssige mellemrum en  

 gennemgang af de nationale bestemmelser, som medlemsstaterne meddeler den,  

 meddeler medlemsstaterne de tilpasninger, som den anser for nødvendige  

 for at sikre disse bestemmelsers overensstemmelse med  

 fællesskabsforskrifterne, og aflægger rapport til  

 budgetmyndigheden.
 Medlemsstaterne stiller de i artikel 2, stk. 1, litra a)  

 til d), fastsatte indtægter til Kommissionens rådighed.
 2. Uden at foregribe revisionen af regnskaberne og  

 kontrollen af retmæssigheden og den formelle rigtighed i henhold til  

 EF-traktatens artikel 248 og Euratom-traktatens artikel 160 C, idet denne  

 revision og kontrol først og fremmest skal vedrøre  

 pålideligheden og effektiviteten af de nationale systemer og procedurer  

 til fastlæggelse af grundlaget for de egne indtægter fra  

 merværdiafgiften og fra BNI, og uden at foregribe de  

 kontrolforanstaltninger, der træffes i medfør af EF-traktatens  

 artikel 279, litra c), og Euratom-traktatens artikel 183, litra c), vedtager  

 Rådet, der træffer afgørelse med enstemmighed på  

 forslag af Kornmissionen og efter høring af Europa-Parlamentet, de  

 bestemmelser, som er nødvendige for gennemførelsen af denne  

 afgørelse, samt bestemmelserne vedrørende kontrollen med  

 opkrævningen, overdragelsen til Kommissionen og indbetalingen af de i  

 artikel 2 og 5 nævnte indtægter.
Artikel 9 Kommissionen iværksætter inden 1. januar 2006  

 en generel undersøgelse af ordningen med egne indtægter, om  

 nødvendigt fulgt op af passende forslag, som tager hensyn til alle  

 relevante forhold, herunder udvidelsens virkninger på finansieringen af  

 Den Europæiske Unions budget, mulighederne for at ændre  

 strukturen i de egne indtægter ved skabelse af nye autonome egne  

 indtægter og korrektionen af budgetuligevægte til fordel for Det  

 Forenede Kongerige samt reduktionen til fordel for Østrig, Tyskland,  

 Nederlandene og Sverige, som omhandlet i artikel 5, stk. 1.
Artikel 10 1. Denne afgørelse meddeles medlemsstaterne af  

 generalsekretæren for Rådet og offentliggøres i De  

 Europæiske Fællesskabers Tidende.
 Medlemsstaterne giver omgående generalsekretæren for  

 Rådet meddelelse om afslutningen af de procedurer, der i henhold til  

 deres respektive forfatningsretlige bestemmelser er nødvendige for  

 vedtagelsen af denne afgørelse.
Afgørelsen træder i kraft på den  

 første dag i den måned, der følger efter modtagelsen af  

 den sidste af de i andet afsnit omhandlede meddelelser.
Den får  

 virkning fra 1. januar 2002 bortset fra artikel 2, stk. 3, og artikel 4, der  

 får virkning fra 1. januar 2001.
 2. a) Med forbehold af litra b) ophæves  

 afgørelse 94/728/EF,Euratom den 1. januar 2002. Enhver henvisning til  

 Rådets afgørelse af 21. april 1970 angående udskiftning af  

 medlemsstaternes finansielle bidrag med Fællesskabernes egne  

 indtægter9 , til Rådets  

 afgørelse 85/257/EØF,Euratom af 7. maj 1985 om ordningen for  

 Fællesskabernes egne indtægter10   

 , til afgørelse 8813761EØF,Euratom eller til afgørelse  

 94/728/EF,Euratom skal betragtes som en henvisning til denne  

 afgørelse.
 b) Artikel 2, 4 og 5 i afgørelse 88/376/EØF,  

 Euratom og 94/728/EF, Euratom gælder fortsat for beregningen og  

 justeringen af de indtægter, der hidrører fra anvendelsen af en  

 ensartet sats, der gælder for alle medlemsstater, på det  

 ensartede momsberegningsgrundlag på mellem 50% til 55% af hver  

 medlemsstats BNI, afhængig af det relevante år, og for  

 beregningen af den korrektion af budgetmæssige uligevægte, der er  

 indrømmet Det Forenede Kongerige, for så vidt angår  

 årene 1988 til 2000.
 c) For så vidt angår de beløb, der er  

 omhandlet i artikel 2, stk. l, litra a) og b), og som medlemsstaterne i  

 henhold til gældende fællesskabsregler skulle stille til  

 rådighed inden den 28. februar 2001, skal medlemsstaterne fortsat  

 tilbageholde 10% af disse beløb i opkrævningsomkostninger.
Udfærdiget i Bruxelles, den 29. 09. 2000 På Rådets vegne (sign.) L.
FABIUS Formand 1   EFT C 274 E af 28.9.1999, s. 39.
 2   EFT C 368 af20.12.1999, s. 16.
3   EFTC 4   EFTC 5   EFTC 6   EFT L 310 af 30.11.1996, s. 1.  

 Ændret ved forordning (EF) nr. 448/98 (EFT L 58 af 27.2.1998, s.  

 1).
 7   EFT L 293 af 12.11.1994, s. 9.
 8   EFT E 185 af 15.7.1988, s. 24.
 9   EFT L 94 af 28.4.1970, s. 19.
 10   EFT L 128 af  

 14.5.1985, s. 15. Ophævet ved afgørelse 88/376/EØF,  

 Euratom.
