Nr BTB 90 Betænkning over Forslag til folketingsbeslutning om indførelse af  

 belastningsindeks for bekæmpelsesmidler, øget og forbedret vejledning,  

 forskning og udvikling   

 Nr B 90 1995-96, 1. samling Afgivet af Miljø- og Planlægningsudvalget Afgivet: 19960417 Udvalget har behandlet beslutningsforslaget i nogle møder.
 Herefter indstiller et flertal (udvalget med undtagelse af Venstres  

 og Det Konservative Folkepartis medlemmer) beslutningsforslaget til  

forkastelse.
 Et mindretal (Venstres og Det Konservative Folkepartis medlemmer af  

 udvalget) indstiller beslutningsforslaget til vedtagelse uændret.
 Mindretallet finder, at forslaget om indførelse af et belastningsindeks  

 for bekæmpelsesmidler, en øget og forbedret vejledning i korrekt brug af  

 bekæmpelsesmidler samt igangsættelse af øget forskning i og udvikling af  

 resistente planter og alternative bekæmpelsesmidler er særdeles vigtige  

 elementer for at sikre det danske grundvand.
Anvendelse af plantebeskyttelsesmidler kan være nødvendigt.
Derfor er det  

 essentielt, at det er de mest miljøskånsomme midler, der anvendes.
For at  

 muliggøre dette bør der udarbejdes et belastningsindeks for pesticider,  

 således at brugerne får mulighed for at vælge de mest miljøvenlige midler.
Miljø- og energiministeren har både under behandlingen af  

 beslutningsforslaget og tidligere tilkendegivet, at »regeringen stiller  

 sig principielt positivt over for udarbejdelse af indeks for pesticiders  

 belastning af miljøet«.
Men det er ikke tilstrækkeligt at erklære sig  

 positiv igen, når regeringen endnu ikke har taget initiativ til at etablere  

 et belastningsindeks.
Der er betydelig forskel på de godkendte midlers  

 belastning af miljøet, og erfaringer fra Holland viser, at det er muligt at  

 etablere et belastningsindeks.
Derfor står Venstre og Det Konservative  

 Folkeparti komplet uforstående over for regeringens og flertallet i  

 Folketingets manglende vilje til at etablere et belastningsindekssystem i  

 Danmark.
Et belastningsindeks for bekæmpelsesmidler ville være et stort  

 fremskridt i bestræbelserne på at fremme anvendelsen af de mest  

 miljøskånsomme midler.
Der er ligeledes gode muligheder for gennem bedre rådgivning, øget  

 forskning og innovation at mindske brugen af bekæmpelsesmidler.
Venstre og  

 Det Konservative Folkeparti kan derfor kun henstille til regeringen at øge  

 indsatsen på disse områder, hvor der endnu ikke er sket noget væsentligt.
Martin Glerup (S) Helen Beim (S) Henning Gjellerod (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Lis Greibe (S) Hanne Severinsen (V) Hans Christian  

 Schmidt (V) Peter Hansen-Nord (V) Jens Vibjerg (V) Niels J.
Langkilde (KF)  

 Gitte Seeberg (KF) Jens Jørgensen (KF) Aage Brusgaard (FP) nfmd.
 Centrum-Demokraterne og Dansk Folkeparti havde ikke medlemmer i udvalget.
