 Der er rejst spørgsmål om, hvorvidt registrerede landbrugsvirksomheder kan  

 opnå fradragsret for afgiften på omkostningerne ved regulering af et vandløb  

 i tilfælde, hvor de pågældende lodsejere betaler deres andel via  

 kommunekassen i stedet for direkte til entreprenøren.
 Reguleringsarbejdet er udført af et privat entreprenørfirma, og den  

 pågældende kommune har foreløbig finansieret og administreret arbejdet, hvis  

 omkostninger af kommunen afkræves lodsejerne i det omfang, de ikke dækkes ved  

 offentlige tilskud.
Kommunen vil kunne registreres for sin virksomhed i forbindelse med  

 udførelsen af reguleringsarbejdet.
Kommunen skal herefter opkræve afgift af  

 de beløb, som afholdes af lodsejerne, og kommunen kan ved opgørelse af sit  

 afgiftstilsvar fradrage afgiften på anlægsarbejdet som indgående afgift.
 Den af registrerede landbrugsvirksomheder betalte afgift vil kunne  

 medregnes til disse virksomheders indgående afgift.
