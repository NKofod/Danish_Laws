Bekendtgørelse  

 om indhentelse af børneattest ved  

  

 ansættelse og beskæftigelse af personer, der inden for  

  

 Ministeriet for Flygtninge, Indvandrere og Integrations  

  

 ressortområde skal have kontakt med børn under 15 år I medfør af § 2, stk. 1 og 4, i lov nr. 520 af 21.  

 juni 2005 om indhentelse af børneattest i forbindelse med ansættelse af  

 personale m.v. fastsættes:
 § 1.  

  

 Myndigheder og organisationer m.v. inden for Ministeriet for Flygtninge,  

 Indvandrere og Integrations ressortområde skal forud for ansættelse og  

 beskæftigelse m.v. af personer, der som led i udførelsen af deres opgaver  

 skal  

 have direkte kontakt med børn under 15 år, indhente børneattest som nævnt i  

 §§ 2 og 3.
 Stk. 2.  

  

 Indhentelse  

 af børneattest skal ske i overensstemmelse med de regler, der gælder for  

 sådanne  

 attester i § 36 i bekendtgørelse om behandling af personoplysninger i  

 Det  

 Centrale Kriminalregister (Kriminalregistret), herunder, at den oplysningerne  

 angår, har meddelt skriftligt samtykke til indhentelsen.
 § 2.  

  

 Dansk Røde Kors, Beredskabsstyrelsen, Hanstholm og Brovst kommune skal  

 indhente  

 børneattest for personer, herunder ledere, lærere, bisiddere samt børne- og  

 ungemedarbejdere, på asylcentre eller børneasylcentre, der som ansatte eller  

 beskæftigede skal have fast tilknytning til centret.
Stk. 2.  

  

 Ved fast  

 tilknytning som nævnt i stk.1 forstås, at ansættelsesforholdet eller  

 beskæftigelsen er af mindst 3 måneders varighed, eller at den ansatte eller  

 beskæftigede inden for en periode på 3 måneder har en tilknytning, der  

 indebærer kontakt med et barn under 15 år i mindst 3 tilfælde.
Ved  

 ansættelsesforhold eller beskæftigelse, som ikke fra begyndelsen skulle  

 indebære en fast tilknytning, skal der efterfølgende indhentes børneattest,  

 når  

 ansættelsesforholdet eller beskæftigelsen har varet i 3 måneder, eller den  

 ansatte eller beskæftigede inden for en periode på 3 måneder har haft en  

 tilknytning, der har indebåret kontakt med et barn under 15 år i mere end 3  

 tilfælde.
Børneattest skal i disse tilfælde indhentes inden 3 uger.
 Stk. 3.  

  

 Der skal  

 ikke på ny indhentes børneattest for en person som nævnt i stk. 1, hvis  

 vedkommende overgår til anden ansættelse inden for samme myndighed eller  

 organisation m.v.
 § 3.  

  

 Statsamterne og Københavns Overpræsidium skal indhente børneattest for de  

 personer, der skal repræsentere uledsagede mindreårige asylansøgere under 15  

 år.
§ 4.  

  

 Forsætlig overtrædelse af bekendtgørelsens § 2 straffes med bøde.
Dette  

 gælder dog ikke for offentlige forvaltningsmyndigheders overtrædelser.
Der  

 kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 Stk. 2.  

  

 Overtrædelser, som omfattes af stk. 1, påtales af det offentlige.
 § 5.  

  

 Bekendtgørelsen træder i kraft den 1. juli 2005.
