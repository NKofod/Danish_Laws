Feriegodtgørelse,  

 familieplejer, lønmodtagerbegreb, udbetaling af 5. ferieuge Ankenævnet har behandlet Deres klage på møde den 8.  

 februar 2006.
Nævnet traf denne A F G Ø R E L S E XX er som familieplejer omfattet af ferieloven.
 XX kan få udbetalt uhævede feriegodtgørelse for 5 dage,  

 som hun har optjent i 2002.  

  

 Ankenævnet tiltræder således direktoratets afgørelse af 21. april 2005.
B E G R U N D  

 E L S E Ankenævnet har lagt til grund, at -  

 	  

 XX har indgået en  

 familieplejekontrakt om døgnanbringelse af et barn i familiepleje med  

 kommunen, -  

 	  

 XX i hele ferieåret 1.  

 maj 2003 til 30. april 2004 har fået udbetalt det kontraktbestemte  

 plejevederlag, -  

 	  

 kommunen den 6.  

 september 2004 har modtaget Susanne XXs anmodning om udbetaling af feriepenge  

 for den 5. ferieuge optjent i 2002, og -  

 	  

 kommunen i sagen kun  

 har noteret ferieafholdelse i perioden 12.  25. september 2003.
 Ankenævnet har lagt vægt på,  

 at det fremgår af forarbejderne til ferieloven, at familieplejer som  

 udgangspunkt  

 er omfattet af ferieloven.
 Ankenævnet har endvidere lagt vægt på, at der ikke  

 foreligger dokumentation for at XX har holdt mere end 10 dages ferie i  

 ferieåret 2003/2004.
 Ankenævnet skal for så vidt angår kommunens  

 bemærkninger i klagen henvise til det af direktoratet anførte i  

 oversendelsesskrivelsen.
 Ankenævnet henviser til  

 § 1 i  

 ferieloven, jf. lovbekendtgørelse nr. 396 af 31. maj 2000  

 og § 1, § 15 §  

 34 b, stk. 3, § 44, stk. 1 og 5 og § 45 i ferieloven, jf. lovbekendtgørelse  

 nr.  

 407 af 28. maj 2004.
