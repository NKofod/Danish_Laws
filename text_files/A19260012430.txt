 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 De i § 7ff. i Amtstueforordningen af 8. Juli 1840 ommeldte  

 Skattekvitteringsbøger bortfalder.
 I Stedet herfor bliver der i hver Skattetermin inden Udgangen af  

 henholdsvis Maj og November Maaned at tilstille Skatteyderne  

 Skattekvitteringsblanketter, der under Anførelse af Beløbet for hver enkelt  

 Skat eller Afgift og Beregningsgrundlaget (Ligningspromillen) for samme  

 angiver, hvad Skatteyderen skal betale for det paagældende Skattehalvaar.
 Finansministeren fastsætter de nærmere Regler for Kvitteringsblanketternes  

 Affattelse og Udsendelse eller Udbringelse, samt om i hvilket Omfang og paa  

 hvilken Maade Indbetaling kan ske uden personligt Møde paa Oppebørselsstedet.
At Skatteyderen ikke har modtaget Kvitteringsblanket, fritager ham ikke  

 for rettidig at indbetale det ham paahvilende Beløb.
Han maa i saa Fald selv  

 skaffe sig Underretning om Beløbets Størrelse.
 For saa vidt den samlede Ydelse for April Termin ikke andrager 2 Kr., skal  

 Finansministeren være bemyndiget til at bestemme, at Opkrævning heraf først  

 sker sammen med Opkrævningen af Ydelsen for Oktober Termin i samme Aar.
§ 2 Af de Beløb, der ikke er tilgaaet Oppebørselsmyndighederne ved Udgangen af  

 henholdsvis Juni og December Maaned, erlægges der Rente 0,5 pCt. maanedlig  

 for hver paabegyndt Maaned regnet fra henholdsvis 1. April og 1. Oktober, og  

 saaledes at Renteberegningen foretages paa Grundlag af et Skattebeløb, der er  

 rundet opefter til det nærmeste med 2 Kroner delelige Tal.
De indgaaede Rentebeløb fordeles forholdsmæssigt til Statskassen og de  

 øvrige vedkommende Kasser.
De nærmere Regler herfor gives af  

 Finansministeren.
 Renterne nyder samme Fortrinsret som Skatten.
§ 3 De Skattebeløb m.v., der ikke indbetales til Oppebørselsmyndighederne,  

 inddrives som hidtil ved Udpantning i Henhold til Restancelister, der efter  

 Udgangen af henholdsvis Juni og December Maaned udfærdiges af  

 Oppebørselsmyndighederne.
 Udpantningen skal omfatte paaløbne og paaløbende Renter, jfr. § 2.  

 Finansministeren kan dog, hvis Forholdene giver Anledning dertil, bestemme,  

 at Rentebeløb først opkræves og inddrives i Forbindelse med Skatterne for den  

 paafølgende Termin.
Ligeledes skal Finansministeren kunne bestemme, at Restancer paa under 1  

 Kr. ikke inddrives ved Udpantning, men at det skyldige Beløb opkræves i  

 Forbindelse med Skatterne for den paafølgende Termin.
I saa Fald regnes  

 Udpantningsfristen fra Forfaldsdagen for det sidst forfaldne Skattebeløb.
§ 4 De nævnte Restancelister behøver for Amtstuedistrikternes Vedkommende ikke  

 at udfærdiges samtidig for hele Distriktet, men det skal være Amtsforvalteren  

 tilladt at udsende dem efterhaanden.
Samtlige Restancelister skal dog være  

 udfærdigede saa betids, at de kan være paagældende Foged i Hænde inden  

 Udgangen af henholdsvis Juli og Januar Maaned.
§ 5 Fogderne skal drage Omsorg for, at samtlige Restancer paa de dem  

 tilstillede Restancelister inddrives snarest, saaledes at de fornødne Skridt  

 til Udpantning foretages og Udpantningerne foregaar uden ufornødent Ophold.  

 Sker Udpantning efter Fogedens Bestemmelse ved andre end Fogeden selv, skal  

 denne føre fornødent Tilsyn med, at de her givne Bestemmelser overholdes, og  

 i fornødent Fald selv foretage Udpantningen.
 Finansministeren fastsætter efter Samraad med Justitsministeren, hvor ofte  

 der skal tilstilles Oppebørselsbetjentene eller andre Myndigheder Meddelelse  

 om, hvad der er foretaget med Hensyn til Inddrivelsen af Restancer, samt naar  

 og hvorledes Indbetaling af inddrevne Restancer skal ske.
§ 6 De i nærværende Lov givne Bestemmelser kommer ogsaa til Anvendelse i  

 Købstæderne med Hensyn til Opkrævningen af de Skatter og Afgifter, der falder  

 ind under Amtstueforordningens Regler, dog med de  ndringer, som de  

 særlige Forhold her maatte medføre.
Det nærmere i saa Henseende fastsættes af  

 Finansministeren.
Derimod finder Loven ikke Anvendelse i København og heller ikke med Hensyn  

 til de Skattebeløb, der i visse Købstæder opkræves sammen med kommunal  

 Ejendomsskyld.
Kommunalbestyrelsen opkræver Rente af de ikke rettidigt  

 indbetalte Skattebeløb, Renten beregnes efter de for den kommunale  

 Ejendomsskyld i Lovgivningen fastsatte Regler.
§ 7 Denne Lov træder i Kraft et halvt Aar efter dens Bekendtgørelse i  

 Lovtidende, saaledes at de i Loven indeholdte Bestemmelser første Gang bliver  

 at bringe til Anvendelse i det første derpaa følgende Skattehalvaar.
Sidste  

 Stykke i § 1 og sidste Stykke i § 3 træder dog i Kraft straks.
 Hvorefter alle vedkommende sig have at rette.
 Givet paa Christiansborg, den 20. April  

 1926.
 Under Vor Kongelige Haand og Segl.
 Christian R.
(L.
S.) C.
V.
Bramsnæs.
(* 1) Udfærdiget gennem Finansministeriet.
Se Rigsdagstidenden for  

 1925-26: Landst.
Tid.
Sp. 910, 944, 1408, 1428; Folket.
Tid.
Sp. 6040, 6098,  

 6254; Till.
A.
Sp. 4797; Till.
B.
Sp. 611; Till.
C.
Sp. 443, 1241.
