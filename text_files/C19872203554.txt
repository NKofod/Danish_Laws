(Til samtlige amtskommuner) I skrivelse af 23. september 1986 har Undervisningsministeriet meddelt  

 Lærerregisterudvalget, at statistikregistret for lærere i folkeskolen og  

 gymnasieskolerne m.v. nedlægges med udgangen af skoleåret 1986/87.
 Med hensyn til videre førelse af registerets pensionsdel skal man oplyse,  

 at ministeriet har meddelt udvalget, at dette indtil videre fortsat skal  

 varetage vedligeholdelse og drift af pensionsregisteret som hidtil., det vil  

 sige, at amts- og primærkommunerne fortsat skal indberette  

 pensionsoplysninger til pensionsregisteret.
 Meddelelse om pensionsaldertilvækst, som hidtil er blevet påtrykt de  

 udsendte løntimeskemaer, vil herefter blive afsendt særskilt til kommunerne  

 til uddeling til lærerne.
 P.m.v.
 e.b.
Anne-Marie Plesberg fm.
