HANS MAJESTÆT KONGEN AF DANMARK OG ISLAND OG PRÆSIDENTEN FOR DEN FRANSKE REPUBLIK har, I Betragtning af det venskabelige Forhold, som lykkeligvis bestaar mellem  

 deres respektive Folk, Under Hensyn til den mellem Danmark og Frankrig den 9. August 1911 i  

 København afsluttede Voldgiftskonvention, I det Ønske at erstatte denne med Bestemmelser, der fremtidig i  

 Overensstemmelse med de Grundsætninger, som er fastslaaet i Pagten for  

 Folkenes Forbund, hjemler en fredelig Afgørelse af alle Meningsforskelle og  

 Tvistigheder af hvad Art, de maatte være, som kunde opstaa mellem de to  

 Lande, Besluttet at afslutte en Traktat i dette øjemed og har udnævnt som deres  

 respektive Befuldmægtigede:
 HANS MAJESTÆT KONGEN AF DANMARK OG ISLAND:
Sin overordentlige Gesandt og befuldmægtigede Minister i Paris, Herman  

 Anker Bernhoft; PRÆSIDENTEN FOR DEN FRANSKE REPUBLIK:
Medlem af Deputeretkammeret, Stats- og Udenrigsminister Aristide Briand; Som efter at have meddelt hinanden deres Fuldmagter, der fandtes at være i  

 god og behørig Form, er blevet enige om følgende Artikler:
 Artikel 1.
 De høje kontraherende Parter forpligter sig til gensidig i alle Tilfælde  

 at afgøre ad fredelig Vej og efter de Fremgangsmaader, som er foreskrevet i  

 denne Traktat, alle Stridigheder og Tvistigheder af hvilken Art, de maatte  

 være, som kunde opstaa mellem Danmark og Frankrig, og som ikke har kunnet  

 løses ved almindelige diplomatiske Forhandlinger.
 Artikel 2.
 Alle Uoverensstemmelser mellem de høje kontraherende Parter af hvad Art,  

 de maatte være, som ikke har kunnet ordnes paa venskabelig Maade ved  

 almindelige diplomatiske Forhandlinger, skal henskydes til retlig Afgørelse  

 enten af en Voldgiftsret eller af den faste Domstol for mellemfolkelig  

 Retspleje, saaledes som det er foreskrevet i det følgende.
 De Uoverensstemmelser, for hvis Løsning en særlig Fremgangsmaade er  

 foreskrevet ved andre Overenskomster, som er i Kraft mellem de høje  

 kontraherende Parter, skal ordnes i Overensstemmelse med Forskrifterne i  

 disse Overenskomster.
 Artikel 3.
 Forud for enhver Voldgiftsbehandling eller enhver Behandling for den faste  

 Domstol for mellemfolkelig Retspleje skal Uoverensstemmelsen forelægges til  

 Forligsbehandling for et staaende mellemfolkeligt Nævn, der benævnes det  

 staaende Forligsnævn og oprettes i Overensstemmelse med denne Traktat.
 Artikel 4.
 Hvis det drejer sig om en Uoverensstemmelse, hvis Genstand efter den ene  

 af Parternes indre Lovgivning henhører under dette Lands egne Domstole, skal  

 Tvistigheden først kunne behandles efter de i denne Traktat indeholdte  

 Forskrifter, naar der indenfor en rimelig Frist er afsagt en endelig Dom af  

 vedkommende Domstolsmyndighed i det paagældende Land.
 Artikel 5.
 Det staaende Forligsnævn, som omhandles i Art. 3, skal sammensættes af fem  

 Medlemmer, der udpeges paa følgende Maade: De høje kontraherende Parter  

 udnævner hver et Nævnsmedlem, som vælges blandt deres egne Undersaatter, og  

 udpeger efter fælles Overenskomst de tre andre Nævnsmedlemmer blandt Borgere  

 i andre Stater; disse tre Nævnsmedlemmer skal være af forskellig  

 Nationalitet, og iblandt dem udpeger de høje kontraherende Parter Nævnets  

 Formand.
 Nævnets Medlemmer er udnævnt for tre Aar; deres Bemyndigelse kan fornyes.  

 De forbliver i Virksomhed, indtil de afløses, og i alle Tilfælde indtil de  

 har fuldført deres løbende Arbejde paa det Tidspunkt, da deres Bemyndigelse  

 ophører.
 I Tilfælde af Ledighed, som maatte opstaa som Følge af Dødsfald,  

 Udtrædelse eller enhver anden Forhindring, træffes der hurtigst muligt  

 Foranstaltninger efter samme Fremgangsmaade, som er fastsat for de  

 oprindelige Udnævnelser.
 Artikel 6.
 Det staaende Forligsnævn skal oprettes indenfor tre maaneder efter, at  

 denne Konvention træder i Kraft.
 Hvis Udnævnelsen af de Nævnsmedlemmer, der skal udpeges i Fællesskab, ikke  

 finder Sted indenfor dette Tidsrum, eller, i Tilfælde af Afløsning, indenfor  

 tre Maaneder efter, at Stillingen er blevet ledig skal, i Mangel af anden  

 Overenskomst, Hendes Majestæt Dronningen af Nederlandene anmodes om at  

 foretage de nødvendige Udnævnelser.
 Artikel 7.
 Striden forelægges det staaende Forligsnævn gennem en Anmodning, som er  

 rettet til dets Formand af de to Parter ifølge fælles Overenskomst eller,  

 hvis en saadan ikke foreligger, af den ene eller den anden af Parterne.
 Anmodningen skal foruden en kort Angivelse af Stridens Genstand indeholde  

 en Opfordring til Nævnet om at træffe alle Foranstaltninger, som er egnet til  

 at føre til et Forlig.
 Hvis Anmodningen udgaar alene fra en af parterne, skal den af samme  

 ufortøvet bekendtgøres for Modparten.
 Artikel 8.
 Indenfor en Frist af 15 Dage at regne fra den Dag, da Uoverensstemmelsen  

 er blevet forelagt det staaende Forligsnævn, skal hver af Parterne ved  

 Behandlingen af denne Uoverensstemmelse kunne erstatte sit Nævnsmedlem med en  

 person, som har særlig Sagkundskab i det foreliggende Spørgsmaal.
 Den Part, som maatte benytte denne Ret, skal uopholdelig gøre den anden  

 Part bekendt dermed; denne skal i saa Fald have Ret til at foretage et  

 tilsvarende Skridt indenfor en Frist af 15 Dage at regne fra Dagen, paa  

 hvilken Underretningen er naaet den.
 Artikel 9.
Det staaende Forligsnævn har til Opgave at klarlægge de Spørgsmaal, som er  

 Genstand for Strid, i dette Øjemed at samle alle nyttige Oplysninger ved  

 Hjælp af en Undersøgelse eller paa anden maade, og at bestræbe sig for at  

 forlige Parterne.
Det kan, efter at have undersøgt Sagen overfor Parterne  

 fremsætte de nærmere Vilkaar for en Ordning, som vilde forekomme det  

 passende, og give dem en Frist til at udtale sig derom.
 Ved Afslutningen af sin Virksomhed, opretter Nævnet en Protokol, der  

 fastslaar, efter Omstændighederne, enten at Parterne har truffet en Ordning,  

 og i paakommende Tilfælde de nærmere Vilkaar for Ordningen, eller at Parterne  

 ikke har kunnet forliges.
 Nævnets Virksomhed skal, medmindre Parterne bliver enige om noget andet,  

 være afsluttet indenfor en Frist af seks Maaneder at regne fra den Dag, paa  

 hvilken Striden er blevet forelagt Nævnet.
 Artikel 10.
Forsaavidt ikke anden særlig Overenskomst er truffet, fastsætter det  

 staaende Forligsnævn selv den Behandlingsmaade, der skal anvendes, og som i  

 alle Tilfælde skal give Parterne Adgang til Forhandling for Nævnet.
Med  

 Hensyn til Undersøgelser skal Nævnet, hvis det ikke enstemmigt træffer anden  

 Beslutning, følge Forskrifterne i III.
Afdeling (Internationale  

 Undersøgelseskommissioner) i Haagerkonventionen af 18. Oktober 1907 om  

 fredelig Bilæggelse af mellemfolkelige Stridigheder.
 Artikel 11.
 Det staaende Forligsnævn sammentræder i Mangel af anden Overenskomst  

 mellem Parterne paa det Sted, som bestemmes af dets Formand.
 Artikel 12.
 Det staaende Forligsnævns Virksomhed skal kun foregaa offentligt, saafremt  

 Nævnet beslutter dette med Parternes Samtykke.
 Artikel 13.
 Parterne møder for det staaende Forligsnævn ved Forhandlere, der har til  

 Opgave at tjene som Mellemled mellem dem og Nævnet; de kan endvidere lade sig  

 bistaa af Raadgivere og Sagkyndige, som udnævnes af dem i dette Øjemed, og  

 forlange Afhøring af alle Personer, hvis Vidnesbyrd forekommer dem nyttigt.
 Nævnet har paa sin Side Ret til at kræve mundtlige Fremstillinger af  

 Forhandlerne, Raadgiverne og de Sagkyndige fra de to Parter saavel som af  

 alle Personer, som det skønner nyttigt at lade give Møde med deres Regerings  

 Samtykke.
 Artikel 14.
 Hvor ikke andet er bestemt i denne Traktat, skal det staaende Forligsnævns  

 Beslutninger træffes med Stemmeflerhed.
 Artikel 15.
 De høje kontraherende Parter forpligter sig til at lette det staaende  

 Forligsnævns Virksomhed og særlig til i størst muligt Omfang at forsyne det  

 med alle nyttige Aktstykker og Oplysninger saavel som til at benytte de  

 Midler, hvorover de raader, for at give dem Adgang til paa deres Omraade og  

 ifølge deres Lovgivning at indstævne og afhøre Vidner og Sagkyndige og  

 foretage Undersøgelser paa Stedet.
 Artikel 16.
I den Tid, det staaende Forligsnævns Virksomhed finder Sted, modtager  

 hvert Nævnsmedlem en Godtgørelse, hvis Beløb fastsættes ved fælles  

 Overenskomst mellem de høje kontraherende Parter, som hver bærer en lige Del  

 deraf.
De Omkostninger, som Nævnets Virksomhed medfører, skal ligeledes deles  

 halvt.
 Artikel 17.
 Saafremt et Forlig for det staaende Forligsnævn ikke kan tilvejebringes,  

 skal Uoverensstemmelsen ved fælles Overenskomst gennem en særlig  

 Voldgiftsaftale henskydes til Afgørelse enten af den faste Domstol for  

 mellemfolkelig Retspleje i Overensstemmelse med de Bestemmelser og den  

 Behandlingsmaade, som er foreskrevet i dens Statut, eller af en Voldgiftsret  

 i Overensstemmelse med de Bestemmelser og den Behandlingsmaade, som er  

 foreskrevet i Haagerkonventionen af 18. Oktober 1907 om fredelig Bilæggelse  

 af mellemfolkelige Stridigheder.
 Kan en Overenskomst mellem parterne vedrørende Voldgiftsaftalen ikke  

 tilvejebringes, skal enhver af dem efter et forudgaaende Varsel af en maaned  

 have Ret til Direkte gennem en Anmodning at forelægge Uoverensstemmelsen for  

 den faste Domstol for mellemfolkelig Retspleje.
 ALMINDELIG BESTEMMELSE.
 Artikel 18.
 I alle Tilfælde og navnlig, hvis det Spørgsmaal, med hensyn til hvilket  

 Parterne er af forskellig Mening, fremkommer som Følge af handlinger, som  

 allerede er foretaget, eller som er i Færd med at blive foretaget, skal  

 Forligsnævnet eller, hvis Spørgsmaalet ikke mere foreligger for samme,  

 Voldgiftsretten eller den faste Domstol for mellemfolkelig Retspleje i  

 Overensstemmelse med Artikel 41 i dens Statut, om fornødent og indenfor den  

 kortest mulige Frist, angive de foreløbige Forholdsregler, som bør tages.  

 Enhver af de høje kontraherende parter forpligter sig til at rette sig  

 derefter og afholde sig fra enhver Foranstaltning, som kunde have en  

 foregribende Virkning med Hensyn til Udførelsen af Afgørelsen eller af den  

 Ordning, som kan blive foreslaaet af Forligsnævnet, og i Almindelighed til  

 ikke at foretage nogen handling af hvad Art, det maatte være, som kunde være  

 egnet til at skærpe eller udvide Striden.
 Artikel 19.
 Denne Traktat skal være anvendelig mellem de høje kontraherende parter,  

 selvom andre Magter ligeledes maatte være interesseret i Tvistigheden.
 Artikel 20.
 Denne Traktat skal tilstilles Folkeforbundet til Indregistrering i  

 Overensstemmelse med pagtens Artikel 18.
 Artikel 21.
Denne Traktat skal ratificeres.
Ratifikationerne skal udveksles i Paris.
Den skal træde i Kraft, saasnart Udvekslingen af Ratifikationerne har  

 fundet Sted og afløser i Forholdet mellem Danmark og Frankrig den  

 Voldgiftskonvention, som blev afsluttet i København den 9. August 1911. Den  

 skal have en Varighed af ti Aar at regne fra dens Ikrafttræden.
Hvis den ikke  

 opsiges seks Maaneder før Udløbet af denne Frist, skal den anses for fornyet  

 for et Tidsrum af fem Aar og saaledes videre.
 Hvis ved Udløbet af denne Traktat en hvilkensomhelst Behandling i Medfør  

 af Traktaten er svævende for det staaende Forligsnævn, for en Voldgiftsret  

 eller for den faste Domstol for mellemfolkelig Retspleje, skal denne  

 Behandling gennemføres til sin afslutning.
 Til Bekræftelse heraf har de ovennævnte Befuldmægtigede undertegnet denne  

 Traktat.
 Udfærdiget i paris i to Eksemplarer, den  

 5. Juli 1926.
(L.S.) H.A.
Bernhoft.
(L.S.) Ari.
Briand.
Ratifikationerne til Traktaten er under 4. April d.A. blevet udvekslet i  

 Paris. hvorefter Traktaten i Overensstemmelse med Artikel 18 i Pagten for  

 Folkenes Forbund den 18. s.
M. er blevet registreret ved  

 Folkeforbundssekretariatet under Nr. 1684.
 Hvilket herved bringes til almindelig Kundskab.
 Udenrigsministeriet, den 8. Maj 1928.
L.
Moltesen.
