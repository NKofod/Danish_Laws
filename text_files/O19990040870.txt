Resumé  



  

 En kvinde der var ansat i en kommune, fik anerkendt en faldulykke som en  

 arbejdsskade.
I forbindelse med behandlingen af sagen sendte Den Sociale  

 Ankestyrelse på eget initiativ en kopi af sin afgørelse i sagen til kommunen.
Ombudsmanden udtalte at Den Sociale Ankestyrelses afgørelse  

 indeholdt særligt fortrolige oplysninger i form af oplysninger om  

 helbredsforhold.
Ankestyrelsens bedømmelse af kvindens erhvervsevnetab  

 udgjorde  

 efter ombudsmandens opfattelse i sig selv en særlig fortrolig oplysning.  

 Afgørelsen indeholdt også almindeligt fortrolige oplysninger om  

 årsindkomsten.
Efter ombudsmandens opfattelse var Ankestyrelsens videregivelse  

 af de særligt fortrolige oplysninger ikke omfattet af de snævert afgrænsede  

 tilfælde i forvaltningslovens § 28, stk. 2, og ombudsmanden anså det for  

 meget  

 beklageligt at videregivelsen havde fundet sted.
Også de almindeligt  

 fortrolige  

 oplysninger i Ankestyrelsens afgørelse var efter ombudsmandens opfattelse  

 videregivet uberettiget til kommunen. (J.nr. 1997-2732-024).
Retsstridig videregivelse af fortrolige oplysninger om bl.a.  

 helbredsforhold Det fremgår af sagen at A den  

 17. januar 1994 i forbindelse med sit arbejde som familiekonsulent i K  

 Kommune  

 faldt og slog haleben, ryg og nakke.
Ulykkestilfældet blev anmeldt til  

 Arbejdsskadestyrelsen der den 14. juli 1994 anerkendte tilfældet som en  

 arbejdsskade.
Den 10. august 1995 traf  

 Arbejdsskadestyrelsen en foreløbig afgørelse om at As varige men som  

 følge af  

 arbejdsskaden kunne fastsættes til 25 pct.
I brev af 22. august 1995 klagede  

 B  

 som partsrepræsentant på vegne af A over Arbejdsskadestyrelsens afgørelse til  

 Den Sociale Ankestyrelse der den 5. marts 1996 stadfæstede afgørelsen.
 Den 22. januar 1997 traf  

 Arbejdsskadestyrelsen afgørelse om at As tab af erhvervsevne som følge  

 af  

 arbejdsskaden udgjorde 65 pct., og at hun derfor med virkning fra afgørelsens  

 dato ville få udbetalt en løbende erstatning på 10.769 kr. månedligt.
I brev af 30. januar 1997 bad  

 B Arbejdsskadestyrelsen om at revurdere tilkendelsestidspunktet for  

 erhvervsevnetabserstatningen.
B bad endvidere styrelsen om at vurdere  

 As tilkendelse  

 af erstatning for erhvervsevnetab som om tilkendelsen var blevet behandlet  

 efter reglerne i erstatningsansvarsloven.
 Den 4. februar 1997  

 oversendte Arbejdsskadestyrelsen Bs brev af 30. januar 1997 til Den  

 Sociale  

 Ankestyrelse som en klage over Arbejdsskadestyrelsens afgørelse af 22. januar  

 1997.
Ankestyrelsen vedlagde i brev  

 af 11. februar 1997 til A en folder om Ankestyrelsens sagsbehandling.  

 Styrelsen  

 bad i den forbindelse A om at underrette styrelsen inden 14 dage hvis hun  

 havde  

 noget imod at styrelsen indhentede nødvendige oplysninger om hendes  

 personlige  

 forhold.
I sagens akter foreligger der ingen oplysninger om at A har modsat  

 sig  

 Ankestyrelsens adgang til at indhente oplysninger om hendes personlige  

 forhold til brug for styrelsens behandling af hendes arbejdsskadesag.
 Den 9. april 1997 traf  

 Ankestyrelsen følgende afgørelse:
  

  

 AFGØRELSE Ankestyrelsen finder, at den  

 foreløbige erhvervsevnetabserstatning på 65%, som Arbejdsskadestyrelsen ved  

 afgørelse af 22. januar 1997 har tilkendt Dem, skal løbe fra afgørelsens  

 dato.
 Ankestyrelsen har herved lagt  

 vægt på, at det før dette tidspunkt ikke har været muligt at vurdere,  

 hvorvidt  

 Deres erhvervsevne på grund af arbejdsskadens følger var nedsat i en grad,  

 der  

 kunne berettige til erstatning.
 Ankestyrelsen finder  

 yderligere, at den årsløn, der skal lægges til grund ved erstatningens  

 beregning, skal fastsættes til 235.000 kr.
Ankestyrelsen har herved lagt  

 vægt på, at som årsløn, jf. lovens § 41, stk. 1, regnes skadelidtes samlede  

 arbejdsfortjeneste i året før arbejdsskadens indtræden.
Deres løn i 1993  

 udgjorde ifølge oplysningerne fra Told og Skat 209.973 kr.
Hertil skal så  

 tillægges den del af lønnen, som Deres arbejdsgiver har indbetalt til Deres  

 pensionsopsparing.
De har oplyst at der blev indbetalt 12%.
 Ankestyrelsen tiltræder  

 således Arbejdsskadestyrelsens afgørelse, herunder den af  

 Arbejdsskadestyrelsen  

 fastsatte revision pr. 1. august 1997.
 Det bemærkes i den  

 forbindelse, at Ankestyrelsen finder, at Arbejdsskadestyrelsens afgørelse er  

 udtryk for en meget mild bedømmelse.
Ankestyrelsen herunder  

 styrelsens rådgivende speciallægekonsulent finder således, at der fortsat er  

 mulighed for en bedring af Deres helbredstilstand, herunder Deres psykiske  

 tilstand.
Der er herved lagt vægt på resultatet af de foretagne  

 speciallægeundersøgelser samt resultatet af den neuropsykologiske  

 undersøgelse.
 Under henvisning hertil  

 finder Ankestyrelsen, at der fortsat må skønnes at være udsigt til en bedring  

 af Deres tilstand.
Der er således efter  

 Ankestyrelsens skøn ikke tale om en varig nedsættelse af erhvervsevnen i et  

 omfang, der kan begrunde erstatning for tab af erhvervsevne på 65%. Af grundlaget for  

 Ankestyrelsens afgørelse fremgik bl.a. følgende:
   

  

 Grundlaget for afgørelsen:
 ...
Det fremgår af sagen, at De  

 på tidspunktet for ulykkestilfældet den 17. januar 1994 var beskæftiget som  

 familiekonsulent i (K) Kommune.
Efter ulykken var De sygemeldt i godt 4  

 måneder  

 og forsøgte herefter at arbejde, men blev igen sygemeldt og afskediget med  

 virkning fra 1. april 1995. De har fået afslag på førtidspension fra (K)  

 Kommune, hvilket Revaliderings- og Pensionsnævnet, Århus Statsamt, ved  

 afgørelse af 9. maj 1996 tiltrådte.
 Af anmeldelsen af 14. februar  

 1994 fremgår det, at De var på vej fra Deres bil til indgangsdøren til Deres  

 kontor, da De faldt på grund af glat føre.
 I lægeerklæring I af 24.  

 februar 1994 er det anført, at De faldt i glat føre og slog ryggen og nakken.
 Deres helbredsforhold er  

 beskrevet i bl.a. speciallægeerklæring af 6. januar 1995 fra overlæge (C), i  

 neuropsykologisk undersøgelse af 2. februar 1995 ved neuropsykolog (D), i  

 journal fra ( ) af 3. maj 1995 samt i kommunens pensionsakter.
Af den neuropsykologiske  

 undersøgelse fremgår, at tilstanden ikke kan anses for neuropsykologisk  

 stationær på nuværende tidspunkt.
Præstationerne svarer hverken til det  

 habituelle begavelsesniveau eller til, hvad man sædvanligt finder ved  

 whip-lash  

 traumer.
Funktionsniveauet tyder på, at det drejer sig om en psykisk medtaget  

 svært smerteplaget patient.
... Endelig fremgik det af  

 afgørelsen at en kopi af afgørelsen var sendt til K Kommunes social- og  

 sundhedsforvaltning.
I brev af 28. maj 1997  

 klagede B til mig over Ankestyrelsens afgørelse.
B klagede bl.a. over at  

 Ankestyrelsen havde sendt en kopi af afgørelsen af 9. april 1997 til K  

 Kommune.  

 Det var Bs opfattelse at Ankestyrelsens vurdering af As  

 erhvervsevnetab ville  

 komme hende til skade i den førtidspensionssag som verserede i K Kommune.
B  

 skrev videre at A aldrig havde klaget over Arbejdsskadestyrelsens afgørelse  

 om erhvervsevnetabserstatningen, og at Ankestyrelsen derfor havde behandlet  

 en ikke eksisterende klage.
Jeg skrev i brev af 12. juni 1997  

 til B at jeg havde anset det for mest korrekt at sende Bs brev til Den  

 Sociale  

 Ankestyrelse således at Ankestyrelsen kunne få lejlighed til at tage stilling  

 til hans kommentarer.
Ankestyrelsen besvarede i brev af 4. juli 1997 Bs  

 brev  

 og henholdt sig i øvrigt til afgørelsen af 9. april 1997.
 Den 25. juli 1997 traf K  

 Kommune afgørelse om at A var berettiget til forhøjet almindelig  

 førtidspension.
I breve af 4., 10. og 16.  

 oktober 1997 rettede B på ny henvendelse til mig.
B fastholdt bl.a. sin klage  

 over at Den Sociale Ankestyrelse havde sendt en kopi af afgørelsen af 9.  

 april  

 1997 til K Kommune.
B var nu overbevist om at Ankestyrelsens vurdering af  

 As  

 erhvervsevnetab - sådan som den fremgik af afgørelsen af 9. april 1997 -  

 havde  

 haft indflydelse på K Kommunes vurdering af hendes erhvervsevnetab i  

 førtidspensionssagen.
 Den 24. marts 1998 skrev jeg  

 bl.a. til B at jeg i anledning af hans klage over at Den Sociale Ankestyrelse  

 sendte afgørelsen af 9. april 1997 til K Kommune havde besluttet at bede  

 Ankestyrelsen  

 om at udtale sig om dette forhold.
 I brev af 28. maj 1998  

 udtalte Den Sociale Ankestyrelse følgende:
 Ved brev af 24. marts 1998  

 har Folketingets Ombudsmand i sagen vedrørende ovennævnte anmodet  

 Ankestyrelsen  

 om en udtalelse vedrørende det forhold, at Ankestyrelsen sendte kopi af sin  

 afgørelse af 9. april 1997 til (K) Kommune.
 Ankestyrelsen skal derfor  

 oplyse, at afgørelsen ikke er sendt til (K) Kommune i egenskab af  

 arbejdsgiver  

 for (A) på skadestidspunktet, men fordi (K) Kommune er opholdskommune og  

 dermed også handlekommune for (A).
Fremsendelsen til (K) Kommune  

 skal således ses som en naturlig forlængelse af, at Arbejdsskadestyrelsen  

 ligeledes orienterede kommunen om sin afgørelse af 22. januar 1997, idet det  

 i  

 forbindelse med anden form for sagsbehandling, herunder særligt i forbindelse  

 med ydelser efter den sociale lovgivning, kan være relevant for kommunen at  

 have kendskab til, i hvilket omfang, der kommer erstatning for tab af  

 erhvervsevne til udbetaling.
Der henvises endvidere til § 40, stk. 1 i lov om  

 forsikring mod følger af arbejdsskade, hvorefter kommunen i visse tilfælde  

 kan  

 have krav på refusion fra forsikringsselskabet.
... Den 26. juni 1998 bad jeg om  

 Bs eventuelle bemærkninger til Ankestyrelsens udtalelse.
I breve af 24.  

 juli  

 1998 og 8. september 1998 kommenterede B udtalelsen og sagen i øvrigt.
Ombudsmandens udtalelse Karakteristisk for omstændighederne omkring Ankestyrelsens  

 videregivelse af afgørelsen af 9. april 1997 i (A)s Arbejdsskadesag til  

 (K) Kommune er at (K) Kommune ikke har fremsat begæring herom.
Min behandling  

 af Deres klage vedrører derfor alene spørgsmålet om hvorvidt Ankestyrelsen  

 var berettiget til på eget initiativ at videregive alle de oplysninger som  

 afgørelsen indeholdt, til (K) Kommune.
Jeg vil derfor i det følgende ikke  

 komme ind på de bestemmelser som særligt vedrører dels myndighedernes adgang  

 til på begæring af en myndighed at videregive oplysninger, dels  

 myndighedernes adgang til at indhente fortrolige oplysninger.
I.
Retsgrundlaget:
 Forvaltningslovens § 28 regulerer i hvilke tilfælde en forvaltningsmyndighed  

 må videregive fortrolige oplysninger til en anden forvaltningsmyndighed.  

 Bestemmelsen har følgende indhold:
   

  

 § 28.  

  

 Oplysninger om enkeltpersoners rent private forhold, herunder oplysninger om  

 race, religion og hudfarve, om politiske, foreningsmæssige, seksuelle og  

 strafbare forhold samt oplysninger om helbredsforhold, væsentlige sociale  

 problemer og misbrug af nydelsesmidler og lignende, må ikke videregives til  

 en anden forvaltningsmyndighed.
Stk. 2.  

  

 Videregivelse af de i stk. 1 nævnte oplysninger kan dog ske, når den, oplysningen angår, har givet samtykke, det følger af lov eller bestemmelser fastsat i henhold  

 til lov, at oplysningen skal videregives, videregivelsen sker til varetagelse af private eller  

 offentlige interesser, der klart overstiger hensynet til de interesser, der  

 begrunder hemmeligholdelse, herunder hensynet til den, oplysningen angår,  

 eller videregivelsen er et nødvendigt led i sagens behandling  

 eller er nødvendig for, at en myndighed kan gennemføre tilsyns- eller  

 kontrolopgaver.
 Stk. 3.  

  

 Andre fortrolige oplysninger må udover de i stk. 2 nævnte  

 tilfælde kun videregives til en anden forvaltningsmyndighed, når det må  

 antages, at oplysningen vil være af væsentlig betydning for myndighedens  

 virksomhed eller for en afgørelse, myndigheden skal træffe.
Stk. 4.  

  

 Samtykke efter stk. 2, nr. 1, skal meddeles skriftligt og  

 indeholde oplysning om, hvilken type oplysninger der må videregives, til hvem  

 oplysninger må videregives og til hvilket formål.
Kravet om skriftlighed kan  

 dog fraviges, når sagens karakter eller omstændigheder i øvrigt taler derfor.
 Stk. 5.  

  

 Samtykke efter stk. 2, nr. 1, bortfalder senest et år efter  

 det er givet.
... Som det fremgår, omfatter  

 bestemmelsen kun fortrolige oplysninger, det vil sige oplysninger som er  

 omfattet af lovgivningens bestemmelser om tavshedspligt.
 Der skelnes i  

 forvaltningslovens § 28 mellem oplysninger om enkeltpersoners rent private  

 forhold (såkaldt særligt fortrolige oplysninger, jf. § 28, stk. 1) og andre  

 fortrolige oplysninger (såkaldt almindeligt fortrolige oplysninger, jf. § 28,  

 stk. 3). Der er kun adgang til at videregive de i § 28, stk. 1, omhandlede  

 oplysninger i de i § 28, stk. 2, nævnte og snævert afgrænsede tilfælde.
 Videregivelse af de i § 28,  

 stk. 3, omhandlede almindeligt fortrolige oplysninger kan derimod ske dersom  

 der er et sagligt behov for videregivelse hos afgiver- og/eller  

 modtagermyndigheden.
II.
Ankestyrelsens beslutning om at videregive afgørelsen af 9. april  

 1997 til (K) Kommune.
 Ankestyrelsens afgørelse af  

 9. april 1997 indeholder såkaldte særligt fortrolige oplysninger, omfattet af  

 forvaltningslovens § 28, stk. 1, i form af oplysninger om (A)s helbred.  

 Endvidere er selve Ankestyrelsens bedømmelse af (A)s erhvervsevnetab  

 efter min  

 mening i sig selv en særligt fortrolig oplysning vedrørende helbredsforhold.  

 Sådanne oplysninger kan kun videregives hvis videregivelsen er omfattet af  

 et af de i § 28, stk. 2, nr. 1-4, nævnte tilfælde.
Herudover indeholder  

 Ankestyrelsens afgørelse af 9. april 1997 også oplysninger som må anses for  

 omfattet af forvaltningslovens § 28, stk. 3, om almindeligt fortrolige  

 oplysninger.
Efter Justitsministeriets vejledning til forvaltningsloven fra  

 1986 anses oplysninger om økonomiske forhold for at være almindeligt  

 fortrolige oplysninger, jf. vejledningens punkt 175 sammenholdt med punkt  

 180. Ankestyrelsens afgørelse indeholder oplysninger om (A)s økonomiske  

 forhold i form af oplysninger om hendes årsindkomst.
 For så vidt angår  

 Ankestyrelsens videregivelse af de såkaldt særligt fortrolige oplysninger om  

 (A)s helbredsforhold til (K) Kommune, skal det overvejes om  

 videregivelsen  

 var omfattet af bestemmelserne i forvaltningslovens § 28, stk. 2, nr. 1-4.
A.
Forvaltningslovens § 28, stk. 2, nr. 1 Efter forvaltningslovens §  

 28, stk. 2, nr. 1, kan særligt fortrolige oplysninger videregives når den  

 oplysningen angår, har givet samtykke hertil.
 Et samtykke skal i  

 almindelighed meddeles skriftligt og indeholde oplysning om hvilken type  

 oplysninger der må videregives, og til hvem oplysningerne må videregives, jf.  

 forvaltningslovens § 28, stk. 4. Endvidere bortfalder samtykket til  

 videregivelse senest 1 år efter at det er givet, jf. forvaltningslovens § 28,  

 stk. 5.
 Der fremgår ikke af sagens  

 akter at (A) har givet samtykke i forvaltningslovens § 28, stk. 2, nr.  

 1s  

 forstand til at Ankestyrelsen kan videregive fortrolige oplysninger om hendes  

 helbredsforhold.
 Det forhold at (A) i  

 forbindelse med Ankestyrelsens brev af 11. februar 1997 må anses for at have  

 givet samtykke til at Ankestyrelsen indhenter nødvendige oplysninger om  

 hendes  

 personlige forhold, kan ikke anses for at udgøre et samtykke til  

 videregivelse  

 i forvaltningslovens § 28, stk. 2, nr. 1s forstand.
 Forvaltningslovens § 28, stk.  

 2, nr. 1, kan altså ikke berettige at Ankestyrelsen videregav oplysninger om  

 (A)s helbredsforhold til (K) Kommune.
B.
Forvaltningslovens § 28, stk. 2, nr. 2 Efter § 28, stk. 2, nr. 2,  

 kan videregivelse af særligt fortrolige oplysninger ske når det følger af lov  

 eller bestemmelser fastsat i henhold til lov.
Lov om forsikring mod følger af  

 arbejdsskade indeholder følgende bemyndigelse til socialministeren til at  

 fastsætte  

 retningslinier for samarbejdet mellem bl.a.
Den Sociale Ankestyrelse og  

 kommunerne, jf. lov nr. 390 af 20. maj 1992 som for så vidt angår § 19, stk.  

 1,  

 er ændret ved lov nr. 493 af 12. juni 1996:
  

  

 § 19,  


  

 stk. 1.  

  

 Socialministeren fastsætter retningslinier for samarbejdet mellem  

 Arbejdsskadestyrelsen, Den Sociale Ankestyrelse, forsikringsselskaber og  

 kommuner m.fl. med henblik på koordinering af hjælpeforanstaltninger for de  

 skadelidte. Af forarbejderne til § 19,  

 stk. 1, fremgår følgende, jf.
Folketingstidende 1991-92, tillæg A, sp. 3759,  

 og Folketingstidende 1995-96, tillæg A, sp. 4580:
Bestemmelsen afløser den  

 gældende lovs § 18. Der indsættes en bemyndigelse for socialministeren til at  

 fastsætte retningslinier for samarbejdet mellem Arbejdsskadestyrelsen,  

 forsikringsselskaberne og kommunerne m.fl.
Der henvises til forslagets  

 almindelige bemærkninger.
... Ved forslaget præciseres, at  

 den Sociale Ankestyrelse også deltager i samarbejdet med henblik på  

 koordinering af hjælpeforanstaltninger for de skadelidte. Med hjemmel i  

 bemyndigelsesbestemmelsen i § 19, stk. 1, har socialministeren i vejledning  

 nr. 36 af 8. marts 1993 fastsat retningslinier for samarbejdet mellem bl.a.  

 Ankestyrelsen og kommunerne.
Af vejledningen fremgår bl.a. følgende:
  

  

 Indledning Efter § 19 i lov om  

 forsikring mod følger af arbejdsskade, der træder i kraft den 1. januar 1993,  

 skal socialministeren fastsætte retningslinier for samarbejdet mellem  

 Arbejdsskadestyrelsen, forsikringsselskaber og kommuner m.fl. med henblik på  

 koordinering af hjælpeforanstaltningerne for de skadelidte.
Baggrunden for bestemmelsen  

 er, at den arbejdsskadede i en økonomisk, social og helbredsmæssig vanskelig  

 situation i mange tilfælde må henvende sig til forskellige myndigheder for at  

 opnå hjælp.
En alvorlig arbejdsskade medfører således ofte, at der må tages  

 stilling  

 til dagpengeudbetaling, revalidering eller evt. social pension.  

 Det er hensigten med disse retningslinier at  

 formidle et tættere samarbejde mellem arbejdsskadeadministrationen og de  

 forskellige myndigheder, der involveres i arbejdsskadesagen.
Samarbejdet finder sted i  

 overensstemmelse med forvaltningslovens regler om tavshedspligt og om  

 videregivelse af oplysninger til en anden forvaltningsmyndighed.
Der henvises  

 til forvaltningslovens kapitel 8 og til Justitsministeriets vejledning om  

 forvaltningsloven pkt. 145-173.
 ...
Afsnit IV Arbejdsskadestyrelsens og Den Sociale Ankestyrelses samarbejde med  

 kommunerne.
 ...
 9.  

  

 Hvis sagen inden 4 uger fra modtagelsen af afgørelsen indbringes  

 for Ankestyrelsen af en af sagens parter, jf. § 55, orienterer Den Sociale  

 Ankestyrelse kommunen herom.
Kommunen underrettes om, hvem  

 der er sagsbehandler i Ankestyrelsen og om væsentlige sagsbehandlingsskridt  

 og  

 -afgørelser i sagen.
Samtidig anmodes kommunen om oplysninger om  

 dagpengeophør,  

 revalideringsinitiativer og pensionsovervejelser og -afgørelser.
 Det tilstræbes at samarbejdet  

 mellem kommunen og Arbejdsskadestyrelsen i tilfælde af anke videreføres  

 mellem  

 kommunen og Den Sociale Ankestyrelse.
 ...
Afsnit VI Forsikringsselskabets opgaver.
 11.
 ...
 I de øvrige sager afgør  

 Arbejdsskadestyrelsen, om sagen kan anerkendes og beregner evt.  

 méngodtgørelse, erstatning for erhvervsevnetab og evt. efterladteerstatning.  

 Erstatninger og godtgørelsesbeløb udbetales af forsikringsselskaberne inden  

 14  

 dage fra underretningen om tilkendelsen.
 Kommunerne får underretning  

 fra Arbejdsskadestyrelsen om godtgørelses- og erstatningsbeløbene, jf. pkt.  

 8.
 Ankestyrelsen underretter  

 kommunen, hvis afgørelsen ankes, jf. pkt. 9.
... Efter vejledningen tilstræbes  

 det at Ankestyrelsen orienterer kommunen om afgørelser som styrelsen træffer  

 i  

 arbejdsskadesager.
Det fremgår imidlertid også af vejledningen at  

 Ankestyrelsen ved underretningen af kommunen skal iagttage forvaltningslovens  

 regler om tavshedspligt og om videregivelse af oplysninger til en anden  

 forvaltningsmyndighed.
§ 19, stk. 1, i lov om  

 forsikring mod følger af arbejdsskade sammenholdt med Socialministeriets  

 vejledning nr. 36 af 8. marts 1993 giver derfor ikke grundlag for  med  

 henvisning til forvaltningslovens § 28, stk. 2, nr. 2  at fravige  

 hovedreglen  

 i § 28, stk. 1, hvorefter de såkaldt særligt fortrolige oplysninger ikke må  

 videregives til en anden forvaltningsmyndighed.
Ankestyrelsens videregivelse  

 af helbredsoplysninger i (A)s arbejdsskadesag kan dermed ikke anses for  

 omfattet af undtagelsesbestemmelsen i forvaltningslovens § 28, stk. 2, nr. 2.
C.
Forvaltningslovens § 28, stk. 2, nr. 3 Særligt fortrolige  

 oplysninger kan efter forvaltningslovens § 28, stk. 2, nr. 3, videregives  

 hvis  

 videregivelsen sker til varetagelse af private eller offentlige interesser  

 der  

 klart overstiger hensynet til de interesser der begrunder hemmeligholdelse,  

 herunder hensynet til den oplysningen angår.
Af forarbejderne til § 28, stk.  

 2,  

 nr. 3, fremgår følgende om bestemmelsens anvendelse, jf.
Folketingstidende  

 1985-86, tillæg A, sp. 173 :
Bestemmelsen i stk. 2, nr.  

 3, forudsætter, at der foretages en konkret afvejning af på den ene side den  

 interesse, som den oplysningen vedrører, har i, at oplysningen  

 hemmeligholdes,  

 og på den anden side karakteren og betydningen af den private eller  

 offentlige  

 interesse, der kan begrunde, at oplysningen skal videregives til en anden  

 forvaltningsmyndighed. Ankestyrelsen har i  

 udtalelsen af 28. maj 1998 som begrundelse for videregivelsen af afgørelsen  

 anført at afgørelsen blev sendt til (K) Kommune fordi kommunen var opholds-  

 og  

 handlekommune for (A), og fordi afgørelsen var af relevans for kommunens  

 behandling af sager efter den sociale lovgivning.
Ankestyrelsen har endvidere  

 som begrundelse for videregivelsen henvist til § 40, stk. 1, i lov om  

 forsikring mod følger af arbejdsskade som omhandler kommunens refusionskrav i  

 tilfælde af at skadelidte har fået udbetalt en social ydelse for en periode  

 hvor der efterfølgende tilkendes skadelidte erhvervsevnetabserstatning.
 Efter min opfattelse har  

 Ankestyrelsen ikke angivet sådanne grunde for videregivelsen af de i  

 afgørelsen  

 indeholdte fortrolige helbredsoplysninger at hensynet til varetagelse af den  

 offentlige interesse klart kan anses for at overstige (A)s interesse i  

 at  

 oplysninger om hendes helbredsforhold hemmeligholdes.
For så vidt angår  

 Ankestyrelsens bemærkning om at afgørelsen er sendt til kommunen som følge af  

 at kommunen eventuelt har et refusionskrav i anledning af at (A) er blevet  

 tilkendt erstatning for tab af erhvervsevne, skal jeg henvise til  

 socialministerens  

 vejledning nr. 36 af 8. marts 1993 som er omtalt ovenfor.
Af vejledningen  

 fremgår følgende:
 12.  

  

 I sager, hvor der tilkendes erstatning for erhvervsevnetab som  

 løbende ydelse for en periode, der ligger forud for afgørelsen, kan kommunen  

 i  

 et vist omfang få refusion fra forsikringsselskabet, hvis skadelidte eller de  

 efterladte har fået udbetalt ydelser efter lov om social pension eller lov om  

 social bistand for samme periode, jf. lovens § 40.
 Arbejdsskadestyrelsen giver  

 derfor skadelidte besked om, at udbetalingen af erstatningen stilles i bero,  

 indtil kommunen har givet forsikringsselskabet meddelelse om et evt.  

 refusionskrav.
 Samtidig orienteres  

 forsikringsselskabet og kommunen.
 § 40, stk. 1, i lov om  

 forsikring mod følger af arbejdsskade havde på tidspunktet for Ankestyrelsens  

 videregivelse af afgørelsen af 9. april 1997 følgende indhold, jf.  

 lovbekendtgørelse nr. 789 af 28. august 1996:
Hvis skadelidte eller de  

 efterladte har fået udbetalt ydelser efter lov om social pension eller lov om  

 social bistand for en periode, hvor der senere tilkendes erstatning som  

 løbende  

 ydelse for tab af erhvervsevne, jf. § 32, eller tab af forsørger, jf.  

 §§36-38,  

 har kommunen krav på refusion fra forsikringsselskabet.
Refusionskravet  

 omfatter forskellen mellem det beløb, som efter de nævnte love er udbetalt,  

 og  

 det beløb, som ville være blevet udbetalt samtidig med de sociale ydelser.  

 Kommunens krav kan dog ikke overstige det beløb, der efter denne lov er  

 tilkendt den pågældende for samme tidsrum. Efter vejledningen er det  

 således  i relation til spørgsmålet om hvorvidt kommunen har et  

 refusionskrav  

 i anledning af at en skadelidt tilkendes erhvervsevnetabserstatning   

 henlagt  

 til Arbejdsskadestyrelsen at orientere kommunen om sager hvor der tilkendes  

 erstatning for tab af erhvervsevne.
 Herudover bemærker jeg at  

 videregivelsen af fortrolige helbredsoplysninger ikke er af relevans for  

 kommunes stillingtagen til om et refusionskrav kan rettes mod  

 forsikringsselskabet.
 Ankestyrelsens videregivelse  

 af helbredsoplysningerne kan dermed ikke anses for omfattet af  

 undtagelsesbestemmelsen i forvaltningslovens § 28, stk. 2, nr. 3.
D.
Forvaltningslovens § 28, stk. 2, nr. 4 Forvaltningslovens § 28, stk.  

 2, nr. 4, 1. led, indeholder en adgang til at videregive særligt fortrolige  

 oplysninger hvis videregivelsen er et nødvendigt led i sagens behandling.
Det  

 er som led i afgivermyndighedens sagsbehandling at videregivelsen skal være  

 nødvendig.
Modtagermyndighedens interesse i sagen tillægges principielt ikke  

 nogen betydning, jf.
John Vogter, Forvaltningsloven med kommentarer (1992),  

 s.  

 365.
 Ankestyrelsen har ikke i sin  

 udtalelse af 28. maj 1998 anført sådanne grunde som gør at videregivelsen af  

 helbredsoplysninger i (A)s arbejdsskadesag kan anses for at have været  

 et  

 nødvendigt led i Ankestyrelsens behandling af hendes arbejdsskadesag, og  

 videregivelsen kan derfor ikke anses for omfattet af undtagelsesbestemmelsen  

 i  

 forvaltningslovens § 28, stk. 2, nr. 4s 1. led.
 Forvaltningslovens § 28, stk.  

 1, nr. 4, 2. led, indeholder en adgang til at videregive fortrolige  

 oplysninger  

 hvis videregivelsen er nødvendig for at en myndighed kan gennemføre tilsyns-  

 eller kontrolopgaver.
Som eksempler på tilfælde som  

 omfattes af denne undtagelsesbestemmelse, nævnes i den kommenterede  

 forvaltningslov bl.a. følgende, jf.
John Vogter, Forvaltningsloven med  

 kommentarer (1992), s. 371:
·  

  

 	  

 videregivelse af oplysninger til brug for  

 revisionsmyndigheder ·  

  

 	  

 videregivelse af oplysninger til en overordnet  

 myndighed som indkalder en sag fra en underordnet myndighed til afgørelse  

 eller orientering ·  

  

 	  

 videregivelse af oplysninger hvor en  

 overordnet myndighed, en tilsynsmyndighed eller en revisionsmyndighed  

 foretager  

 efterprøvelse af egen drift ·  

  

 	  

 videregivelse af oplysninger til en højere  

 administrativ instans som led i rekurs.
Kommunerne er ikke på  

 arbejdsskadeområdet tillagt nogen tilsyns- eller kontrolopgaver i  

 bestemmelsens  

 forstand.
Videregivelse af oplysningerne om (A)s helbredsforhold er  

 derfor  

 heller ikke omfattet af undtagelsesbestemmelsen i forvaltningslovens § 28,  

 stk. 2, nr. 4, 2. led.
 Da Ankestyrelsens  

 videregivelse af oplysninger om (A)s helbredsforhold til (K) Kommune  

 således  

 ikke er omfattet af nogen af undtagelsesmulighederne i forvaltningslovens §  

 28, stk. 2, nr. 1-4, må videregivelsen anses for at være sket i strid med  

 forvaltningslovens § 28, stk. 1.
 For så vidt angår  

 Ankestyrelsens videregivelse af de såkaldt almindeligt fortrolige oplysninger  

 som omfattes af § 28, stk. 3, i form af oplysninger om (A)s  

 årsindkomst, er  

 det spørgsmålet om der var et sagligt behov for videregivelsen hos afgiver-  

 eller modtagermyndighed, idet kun et sådant behov  som det fremgår  

 ovenfor,  

 afsnit I  berettiger videregivelsen af almindeligt fortrolige  

 oplysninger.
 Et sagligt behov for  

 videregivelse foreligger når oplysningen er af væsentlig betydning for  

 afgiver-  

 eller modtagermyndighedens virksomhed, herunder for en afgørelse som afgiver-  

 eller modtagermyndigheden skal træffe.
Ankestyrelsen har ikke i sin  

 udtalelse af 28. maj 1998 anført sådanne grunde som efter min opfattelse  

 understøtter at der hos Ankestyrelsen eller (K) Kommune var et sagligt behov  

 for videregivelsen af oplysninger om (A)s årsindkomst.
Videregivelse af  

 oplysningerne må derfor anses for at være sket i strid med forvaltningslovens  

 §  

 28, stk. 3.
