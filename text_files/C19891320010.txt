 Med henvisning til punkt 3 i cirkulæreskrivelse af 11. april 1989 (K.K.  

 561-906/89) om samme emne, hvori meddeltes, at nærmere regler var under  

 udarbejdelse, fremsendes hoslagt Landbrugsministeriets bekendtgørelse nr. 231  

 af 13. april 1989.
Alle partier af færdigvarer bestående af hakket kød med eller uden  

 tilsætninger skal i henhold til § 2, stk. 2 underkastes kemisk  

 artsbestemmelse før eksport til omhandlede lande.
I henhold til § 3  

 fastsætter Veterinærdirektoratet de nærmere bestemmelser vedrørende  

 laboratorieundersøgelse og prøveudtagning.
 I medfør heraf meddeles herved, at af færdigvarer bestående af  

 kødprodukter skal undersøges 10% af partierne, d.v.s. i gennemsnit hvert 10.  

 parti efter embedsdyrlægens beslutning.
 Dog skal alle de partier af kødprodukter, som er produceret før  

 cirkulæreskrivelsen af 11. april 1989, og som dermed ikke har været  

 underkastet veterinærkontrollens særlige tilsyn med fremstillingen i henhold  

 til punkt 1 i nævnte cirkulæreskrivelse underkastes kemisk artbestemmelse før  

 eksport.
 Som et parti regnes en dagsproduktion af pågældende vareart.
 Er et sådant parti fremstillet i een arbejdsgang (bestående af een  

 hakning) skal der af partiet udtages 1 prøve.
 Er partiet fremstillet i flere arbejdsgange (hakninger) eller sker  

 fremstillingen ved en kontinuerlig proces, som ikke er opdelt i enkelte  

 hakninger, skal der af partiet udtages 2 prøver fra forskellige dele af  

 partiet.
 Prøverne, der hver skal bestå af en salgsenhed (færdigpakning), udtages af  

 veterinærkontrollen, som forsyner hver af prøverne med en mærkeseddel med  

 embedsstempel og prøvens nummer eller kode i embedsdyrlægens fortegnelse, og  

 som angiver prøvernes identitet på een følgeseddel (som vedlagte) for hvert  

 parti.
 Prøverne indsendes som eksprespost til Veterinærdirektoratets  

 Laboratorium, Kongensgade 16, Ringsted, af virksomheden, som forinden i  

 følgesedlen skal angive, om svar ønskes hurtigst muligt eller inden 8 dage,  

 idet hurtigt svar medfører en merpris.
 Svar skal under alle omstændigheder meddeles embedsdyrlægen. Ønskes  

 hurtigt svar på telefax skal virksomheden således viderebringe telefaz-svaret  

 til embedsdyrlægen.
 Det pågældende parti holdes under beslag af veterinærkontrollen indtil  

 tilfredsstillede undersøgelsesresultat foreligger.
 Undersøgelsesreglerne træder i kraft straks og prøver kan indsendes fra  

 dags dato.
 Prisen for undersøgelserne vil blive meddelt, så snart beregningerne er  

 afsluttet.
 P.V.V.
K.
Andreasen Bilag Bekendtgørelse om veterinære kontrolforanstaltninger ved udførsel af  

 oksekød og kødprodukter heraf til visse lande I medfør af § 16, stk. 1, og § 29, stk. 2, i lov nr. 328 af 4. juni 1986  

 om kød fastsættes:
 § 1.  Denne bekendtgørelse vedrører særlige veterinære  

 kontrolforanstaltninger ved fremstilling af varer, som i henhold til  

 mærkningen ikke indeholder andet kød end oksekød, og som etiketteres med  

 henblik på eksport til visse lande.
 § 2.  De særlige veterinære kontrolforanstaltninger  

 omfatter særligt tilsyn med fremstillingen og kemisk artsbestemmelse  

 (laboratorieundersøgelse) af:
 Stk. 2.  Der skal gennemføres en kemisk artsbestemmelse  

 af prøver af hvert parti af de produkter, der er nævnt i stk. 1, nr. 2.
 § 3.  Veterinærdirektoratet fastsætter nærmere  

 bestemmelser om kontrollens udførelse, herunder om laboratorieundersøgelse og  

 prøveudtagning.
 Stk. 2.  Endvidere fastsætter Veterinærdirektoratet,  

 hvilke lande, der er omfattet af bekendtgørelsen.
 § 4.  Undersøgte partier færdivarer af de produkter,  

 der er nævnt i § 2, må ikke eksporteres, før resultat af analyserne  

 foreligger, og der ikke herved er forekommet reaktion for svinekød.
 § 5.  De udgifter, der er forbundet med  

 laboratorieundersøgelserne, afholdes fuldt ud af virksomheden.
 § 6.  Overtrædelse af bestemmelserne i denne  

 bekendtgørelse kan straffes med bøde.
 § 7.  Bekendtgørelsen træder i kraft den 15. april  

 1989.
