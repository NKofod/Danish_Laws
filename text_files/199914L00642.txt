Betænkning afgivet af Det  

 Energipolitiske Udvalg den 11. maj 2000 Betænkning over Forslag til lov om ændring af lov om  

 elforsyning (Udligning af miljøvenlig elektricitet m.v.) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
Nogle af udvalgets  

 spørgsmål til miljø- og energiministeren og dennes svar  

 herpå er optrykt som bilag til betænkningen.
 Endvidere har udvalget modtaget en skriftlig henvendelse  

 fra Dalum Papir A/S og en skriftlig og en mundtlig henvendelse fra  

 Indukraft.
 Der er af miljø- og energiministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Dansk Folkepartis og Enhedslistens medlemmer) lovforslaget til  

vedtagelse med de stillede ændringsforslag.
Et mindretal inden for flertallet (Venstres og Det  

 Konservative Folkepartis medlemmer af udvalget) hilser med stor tilfredshed,  

 at det konstruktive samarbejde fra energireformen af 3. marts 1999  

 fortsætter i reformopfølgningen af 22. marts 2000, der er  

 udmøntet i lovforslagene nr.
L 155, L 239, L 240, L 241 og L 275 samt  

 opfølgningen af biomasseaftalen og det grønne energimarked.
 For en ordens skyld skal mindretallet dog tage forbehold  

 for afsnittet »Sikring af varmepriser«, hvor der efter mindretallets mening  

 fejlagtigt er anvendt ordet »skal« i stedet for »kan«.
Det samlede resultat af reformopfølgningen er  

 særdeles tilfredsstillende set i lyset af de mange forskelligartede  

 hensyn, lovforslagene skal ses i forbindelse med.
Ligeledes vejer det tungt i  

 mindretallets strategiske overvejelser, at alle de gamle partier er enige om  

 nogle markedsorienterede principper.
 Ligesom der i liberaliseringen af elforsyningen er givet  

 miljø- og energiministeren mange bemyndigelser for i samarbejde med  

 forligspartierne at smidiggøre gennemførelsen, er der i  

 udmøntningen af reformopfølgningen ligeledes givet mange  

 bemyndigelser, for at ministeren sammen med forligsparterne skal sikre, at de  

 fælles hensigter i forliget kan gennemføres så  

 hensigtsmæssigt som muligt.
 Efter elforsyningsloven skal de kollektive  

 elforsyningsvirksomheders prisfastsættelse af deres ydelser ske efter  

 rimelige, objektive og ikkediskriminerende kriterier i forhold til, hvilke  

 omkostninger de enkelte køberkategorier giver anledning til.
 Mindretallet forventer, at Energitilsynet effektivt vil  

 sikre, at ellovens principper for tarifering af net- og systemtjenester  

 bliver overholdt, således at egenproducenterne alene kommer til at  

 betale for de omkostninger, som disse påfører systemet.
Et andet mindretal inden for flertallet (Socialistisk  

 Folkepartis medlem af udvalget) er tilfreds med, at udligningen af  

 meromkostningerne for udbygningen med vedvarende energi fordeles  

 forholdsmæssigt mellem Øst- og Vestdanmark, som SF var med til  

 at sikre ved tillægsaftalen af 17. november 1999, nu bliver  

 gennemført.
Det er SF´s opfattelse, at det er en fælles opgave  

 for samfundet som helhed at sørge for udbygningen af vedvarende energi  

 og betalingen for det.
Det fremgår af elreformaftalen af 3. marts 1999, at  

 alle elforbrugere er forpligtet til at købe en stigende andel  

 strøm fra vedvarende energi.
Der er i første omgang fastlagt en  

 kvote på 20 pct. af elproduktionen inden udgangen af 2003.
SF lægger afgørende vægt på, at  

 lovforslaget ikke giver mulighed for, at nettoprincippet lægges til  

 grund ved beregning af den mængde VE-beviser, som alle elforbrugere i  

 forhold til elforbruget har pligt til at aftage.
Lovforslagets § 8 a, stk.  

 3-5, vil således ikke finde anvendelse i relation til de regler, der  

 knytter sig til VE-beviser.
Egenproducenten vil dog naturligvis kunne  

 erstatte pligten til at erhverve VE-beviser i det omfang, der i forvejen  

 produceres VE-elektricitet, for hvilken der modtages VE-beviser, idet  

 VE-beviserne i disse tilfælde allerede er erhvervet.
Et tredje mindretal inden for flertallet  

 (Centrum-Demokraternes medlem af udvalget) bemærker, at CD ikke var  

 deltager i det samlede forlig om energireformen af 3. marts 1999, da CD ikke  

 kunne stemme for den del af forliget, der lægger loft over  

 elværkernes CO2-udledning.
CD udtrykker imidlertid sin  

 tilfredshed med deltagelsen i og samarbejdet om den efterfølgende  

 reformopfølgningsaftale af 22. marts 2000.
Aftalen indeholder lovforslag nr.
L 155, L 239, L 240, L  

 241 og L 275 samt opfølgning af biomasseaftalen og det grønne  

 energimarked.
 Efter elforsyningsloven skal de kollektive  

 elforsyningsvirksomheders prisfastsættelse af deres ydelser ske efter  

 rimelige, objektive og ikkediskriminerende kriterier i forhold til, hvilke  

 omkostninger de enkelte køberkategorier giver anledning til.
 CD forventer, at Energitilsynet effektivt vil sikre, at  

 ellovens principper for tarifering af net- og systemtjenester bliver  

 overholdt, således at egenproducenterne alene kommer til at betale for  

 de omkostninger, som disse påfører systemet.
 Et mindretal (Dansk Folkepartis medlem af udvalget)  

 vil ved 3. behandling stemme hverken for eller imod lovforslaget.  

 Mindretallet vil stemme for de stillede ændringsforslag.
 Lovforslaget er en udmøntning af elreformen samt  

 aftalen om reformopfølgningen af 22. marts 2000 mellem regeringen og  

 et flertal af Folketingets partier, som Dansk Folkeparti ikke har tilsluttet  

 sig.
Dansk Folkeparti har ikke været med til at  

 pålægge elforbrugerne de pristillæg på el fra blandt  

 andet vindmøller, som lovforslaget forudsætter skal fordeles  

 mellem Øst- og Vestdanmark.
Der udestår i øvrigt  

 væsentlige beløb til eventuel kommende udligning, som der endnu  

 ikke er taget stilling til.
Det vil betyde, at en samlet udligning for  

 miljøvenlig el vil udgøre et beløb, der ligger langt  

 over en milliard kroner om året på landsplan.
 Dansk Folkeparti finder, at der burde foreligge  

 beregninger, der viser, om de 500 mio. kr., som elforbrugerne i  

 Østdanmark belastes med om året, er en korrekt og fair fordeling  

 af byrden.
 Dansk Folkeparti mener i øvrigt ikke, at det er  

 samfundsøkonomisk forsvarligt at prioritere tilskud til produktion af  

 vindmølle-el højere end midler til for eksempel den danske  

 sundhedssektor, ældre eller andre grupper i samfundet, hvor der er  

 stort behov for at få tilført yderligere økonomiske  

 midler.
Det foreslås i aftalen tillige, at etablering af nye  

 biomasseværker og havvindmøller kan udbydes i licitation.
Det er  

 for så vidt positivt, men da den kommende meget store elproduktion fra  

 disse værker ikke skal afsættes til rene markedspriser, betyder  

 det en yderligere elprisstigning, og at tvangsaftaget af prioriteret  

 strøm stiger, jf. svarene på spørgsmål 6 og 7, som  

 er optrykt i bilaget til betænkningen.
 Elreformen har medført store problemer for de  

 industrielle egenproducenter af strøm, der bliver pålagt meget  

 store meromkostninger i forbindelse med elreformens pligtaftag af prioriteret  

 strøm.
 Lovforslaget med ændringsforslag indebærer, at  

 afregningsprincipperne ændres, men der er stadig store meromkostninger  

 for egenproducenterne i forbindelse med aftaget PSO-strøm.
 Man skal tillige være opmærksom på, at  

 de lettelser, der opnås på dette område, økonomisk  

 skal bæres af de øvrige forbrugere.
Flaskehalsproblemerne i de kollektive net skal  

 løses på en fornuftig måde, således at  

 netkapaciteten udnyttes fuldt ud.
Det skal ikke være muligt at  

 forhindre tredjepartsadgangen til nettene, da konkurrencen på det frie  

 elmarked dermed sættes ud af kraft, og dette medfører  

 uacceptable prisstigninger.
Derfor er Dansk Folkeparti positiv over for, at  

 der nu sker en regulering på dette område.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling.  

 Mindretallet vil stemme imod ændringsforslag nr. 1 og for  

 ændringsforslag nr. 2 og 3.
 Enhedslisten kan ikke støtte lovforslaget, fordi  

 det yderligere fritager industrivirksomheder for at bidrage til betalingen  

 for miljøvenlig strøm, fordi udbygningen af  

 havvindmøller med lovforslaget underlægges rene  

 udliciteringsregler og ikke baseres på samfundsstyring og inddragelse  

 af borgergrupper og kommuner, og fordi lovforslaget konfirmerer en fortsat  

 satsning på biomasseaftalen, hvor afbrænding af halm er central,  

 i modstrid med Enhedslistens målsætning om omstilling af  

 landbruget til økologisk drift, hvor der ikke er halm i overskud.  

 Biomasseplanen blokerer for den nødvendige omstilling og burde i  

 forlængelse af dens manglende succes i stedet være droppet.
Ændringsforslag Til § 1 Af	miljø- og energiministeren, tiltrådt af et  

flertal (udvalget med undtagelse af EL):
 1) I den under nr. 1 foreslåede § 8 a  

 indsættes efter stk. 3 som nyt stykke:
»Stk. 4. Miljø- og energiministeren kan  

 endvidere fastsætte regler om, at elforbrugere, der producerer  

 kraftvarme på naturgas eller andre miljøvenlige brændsler,  

 såfremt de lader deres forpligtelse til at aftage miljøvenlig  

 elektricitet beregne i forhold til deres totale elforbrug, kan modregne den  

 del af deres elproduktion, som de selv forbruger, i aftagepligten.« Stk. 4 og 5 bliver herefter stk. 5 og 6.
 Af	miljø- og energiministeren, tiltrådt af  

udvalget:
 2) I det under nr. 1 foreslåede § 8 a, stk. 4,  

der bliver stk. 5, ændres »på datoen for dette lovforslags  

 fremsættelse« til: »den 12. april 2000«.
 3) I den under nr. 1 foreslåede § 8 a  

 indsættes efter stk. 5, der bliver stk. 6, som nyt stykke:
»Stk. 7. En elproducent, hvis aftagepligt for miljøvenlig  

 elektricitet beregnes efter stk. 4, som ønsker at afhænde en del  

 af sin elproduktion, kan kun opnå den i § 58 fastsatte afregningspris  

 for den del af produktionen, der overstiger producentens totale forbrug af  

 elektricitet.« Bemærkninger Til nr. 1 I lovforslaget er der foreslået en bemyndigelse til  

 miljø- og energiministeren til at udstede regler, der fremover under  

 visse betingelser lader pligten til at aftage miljøvenlig elektricitet  

 være afhængig af den mængde elektricitet, som en  

 egenproducent aftager fra nettet   det såkaldte nettoprincip.
 For egenproducenter, der anvender naturgas eller andre  

 miljøvenlige brændsler, foreslås det med  

 ændringsforslaget, at disse producenter som alternativ til  

 nettoprincippet får adgang til at modregne den miljøvenlige  

 elektricitet, som de selv producerer og forbruger, ved beregningen af deres  

 forpligtelse til at aftage miljøvenlig elektricitet efter § 8, stk.  

 1.
 Ved anvendelsen af nettoprincippet ville disse producenter  

 skulle aftage miljøvenlig elektricitet i forhold til deres  

 nettoforbrug, uanset at de måske allerede via deres egenproduktion  

 forholdsmæssigt bidrager mere til den miljøvenlige elproduktion,  

 end deres totalforbrug af elektricitet tilsiger.
Bestemmelsen i ændringsforslaget til nyt § 8 a, stk.  

 4, giver derfor mulighed for, at der kan udstedes regler, hvorefter  

 elforbrugere, der producerer kraftvarme på naturgas eller andre  

 miljøvenlige brændsler, ved beregningen af deres forpligtelse  

 til at modtage miljøvenlig elektricitet kan modregne den del af deres  

 elproduktion, som de selv forbruger.
Det er dog en forudsætning for  

 anvendelsen af den foreslåede bestemmelse, at den enkelte  

 egenproducents forpligtelse til at aftage prioriteret elektricitet beregnes  

 på baggrund af dennes totale forbrug af elektricitet.
Som følge af ændringsforslaget vil ejerne af  

 anlæg på naturgas og andre miljøvenlige brændsler  

 kunne opnå en besparelse på i størrelsesordenen 50 mio.  

 kr. om året.
De økonomiske konsekvenser af  

 ændringsforslaget antages derfor at øge udgiften til  

 miljøvenlig elektricitet for de øvrige forbrugere med 0,15  

 øre pr. kWh.
Til nr. 2 Da lovforslaget er fremsat den 12. april 2000, er der  

 alene tale om en redaktionel ændring, som vil gøre det vedtagne  

 lovforslag mere læsevenligt.
Til nr. 3 Bestemmelsen sikrer, at egenproducenten, samtidig med at  

 producenten har adgang til i aftagepligten at modregne den del af  

 egenproduktionen, som egenproducenten selv anvender, kan afregne den  

 egenproduktion, der overstiger det totale egetforbrug, efter § 58. Der vil  

 således ikke kunne opnås afregningspris efter § 58 for den del af  

 produktionen, der dækker egetforbrug ud over pligtaftaget.
Bestemmelsen  

 fastlægger en administrativ enkel metode til at adskille den del af  

 produktionen, der dækker egetforbrug, og den del af produktionen, som  

 sælges til nettet.
Det sikres herved, at egenproducenten ikke alene  

 anvender den efter tidstariffen mindst værdifulde produktion til at  

 dække pligtaftaget.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF) Ebbe Kalnæs (CD)  

  Dorit Myltoft (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

 Gitte Seeberg (KF)  Henriette Kjær (KF)  

  Aase D.
Madsen (DF) nfmd.  

  Kim Behnke (FRI) Kristeligt Folkeparti havde ikke medlemmer i udvalget.
Bilag Nogle af udvalgets spørgsmål til miljø-  

 og energiministeren og dennes svar herpå optrykt efter ønske fra  

 udvalget Spørgsmål 6:
 Vil ministeren oplyse, om der vil blive fastsat en  

 øvre grænse for, hvor mange procent prioriteret el den  

 almindelige husholdningselforbruger tvangsmæssigt skal aftage? Dette  

 set på baggrund af, at produktionen af den dyre prioriterede el vil  

 være stærkt stigende i de kommende år.
 Svar:
Efter elforsyningsloven er det et princip, at de danske  

 elforbrugere skal aftage en forholdsmæssig andel af den  

 miljøvenlige elektricitet, som net- og systemansvaret er forpligtet  

 til at aftage fra producenterne.
Dette system indebærer, at  

 producenterne kan være sikre på at kunne afsætte den  

 miljøvenlige elektricitet til priser, som på forhånd er  

 fastlagte.
Jeg har ikke planer om at foreslå elforsyningsloven  

 ændret på dette punkt, og loven giver ingen mulighed for at  

 fastsætte en øvre grænse for de mængder, der skal  

 aftages.
En sådan ændring ville skade udbygningen med  

 miljøvenlig elproduktionskapacitet, ligesom den vil ramme de  

 producenter, der har investeret i miljøvenlig elproduktion i tillid  

 til de gældende afregningsregler.
Elreformaftalen og elloven har på længere sigt  

 den konsekvens, at en del af den miljøvenlige elektricitet skal  

 sælges på almindelige markedsvilkår.
Forbrugerne får  

 ingen særlig pligt til at aftage denne, men skal til gengæld  

 erhverve en vis mængde VE-beviser.
 Spørgsmål 7:
Vil ministeren oplyse, om der fremover fastsættes en  

 øvre grænse for den stigende mængde prioriteret el, som  

 industrien og erhvervslivet tvangsmæssigt skal aftage på  

 landsplan? Svar:
Bortset fra de særlige regler om reduktion i  

 betaling for forbrugere over 100 GWh, som findes i elforsyningslovens § 9, er  

 der efter elforsyningsloven ingen mulighed for at begrænse  

 mængden af miljøvenlig elektricitet eller udgifter hertil i  

 forhold til erhvervslivet.
Jeg har ingen planer om at foreslå  

 indførelse af en sådan grænse og henviser i øvrigt  

 til min besvarelse af spørgsmål 6.
 Spørgsmål 30:
Ministeren anmodes om at kommentere det materiale,  

 udvalget har modtaget fra Indukraft i forbindelse med foretræde for  

 udvalget den 3. maj 2000, jf.
L 275   bilag 21.
 Svar:
Jeg har fra udvalget modtaget en række plancher, som  

 Indukraft har udleveret til udvalget.
Plancherne giver mig anledning til  

 følgende bemærkninger:
Indukraft ønsker, at egenproducenterne får  

 reduktion i pligten til at erhverve VE-beviser.
Det fremsatte lovforslag  

 vedrører imidlertid en reduktion i egenproducenternes pligt til at  

 aftage og betale for en mængde el, som de ikke har brug for, fordi de  

 allerede producerer denne.
Denne situation kan ikke sammenlignes med pligten  

 til at erhverve VE-beviser.
En reduktion ville efter min opfattelse  

 forudsætte, at egenproducenterne producerede VE-elektricitet på  

 deres anlæg.
Såfremt dette er eller bliver tilfældet, vil  

 egenproducenterne modtage VE-beviser for deres produktion og disse kan  

 naturligvis erstatte pligten til at købe VE-beviser.
Det er i  

 øvrigt ikke korrekt, at betydningen af nettoprincippet bortfalder om  

 to år.
Der vil ske en langsom indfasning af VE-beviserne efter år  

 2002, men en stor del af den miljøvenlige elproduktion, vil få  

 en garanteret afregningspris i de næste 10 år og hermed have  

 karakter af miljøvenlig elproduktion, som egenproducenterne med  

 lovforslaget får mulighed for at aftage mindre af.
Indukraft ønsker, at loven sættes i kraft med  

 virkning fra 1. januar 2000. Lovforslaget kan ikke træde i kraft med  

 tilbagevirkende kraft.
Jeg henviser i øvrigt til min besvarelse af  

 spørgsmål 27 til lovforslaget.
Indukraft ønsker at få den garanterede  

 afregningspris for den producerede el samtidig med at nettoprincippet  

 anvendes.
Jeg skal her henvise til besvarelsen af spørgsmål  

 33.
Indukraft foreslår dernæst, at udstedelse af  

 nærmere regler sker efter høring af Folketingets Energipolitiske  

 Udvalg.
Jeg skal her henvise til, at jeg tidligere i forbindelse med  

 behandlingen af den ny elforsyningslov, jf. min besvarelse af  

 spørgsmål nr. 107-135 (L 234   bilag 73) af 17. maj 1999,  

 tilkendegav, at uanset det ikke følger direkte af de enkelte  

 bemyndigelsesbestemmelser, vil jeg orientere Folketingets Energipolitiske  

 Udvalg inden udstedelse af de nærmere regler af politisk interesse i  

 relation til udmøntning af reformaftalen.
Indukraft anfører, at produktion fra  

 egenproducenter er 100 pct. miljørigtig.
Det er rigtigt, at industriel  

 egenproduktion baseret på kul og olie er lidt mere miljøvenlig  

 end den kulkraftbaserede produktion på de centrale kraftværker.  

 Den olie- og kulbaserede egenproduktion er imidlertid ikke nær så  

 miljøvenlig som den miljøvenlige elproduktion, der  

 primært består af vedvarende energi og naturgasbaseret, decentral  

 produktion.
Den stadigt stigende anvendelse af naturgas på de centrale  

 værker vil på sigt bevirke, at der ikke er nogen  

 miljømæssig fordel ved industriel egenproduktion baseret  

 på kul og olie.
Indukraft fremlægger en række grafer, som  

 viser udviklingen i de priser og tariffer, som gælder for Aarhus  

 Oliefabrik.
Aarhus Kommunale Værker har bekræftet det fremlagte  

 materiale idet det bemærkes, at der for år 2000 er tale om  

 budgetterede tal.
Elforsyningsvirksomhederne kan i henhold til  

 elforsyningsloven alene indregne de nødvendige omkostninger og kan i  

 nettariffen kun opkræve de omkostninger, som den pågældende  

 kunde giver anledning til.
Jeg henviser i den forbindelse til min besvarelse  

 af spørgsmål 31.
De omfattende strukturændringer i elsektoren som  

 følge af bodelingen i forbindelse med elreformen kan i øvrigt  

 gøre det vanskeligt at sammenligne tariffer før og efter 1.  

 januar 2000. Det fremgår af materialet fra Aarhus Oliefabrik, at  

 virksomheden ikke har betalt net- og systemomkostninger før 1. januar  

 2000. Der har ikke tidligere været fastsat regler på dette  

 område, og der har været forskellig praksis i de forskellige  

 elforsyningsområder.
Efter 1. januar 2000 skal virksomheden efter den  

 nye elforsyningslov under alle omstændigheder i lighed med alle andre  

 forbrugere betale for de ydelser, den modtager fra nettet.
 Spørgsmål 31:
 Ministeren bedes redegøre for nettariffen for  

 egenproduktionen, dvs. tariffen for den strøm, som produceres og  

 anvendes lokalt og som derfor ikke sendes ud på nettet.
 Svar:
Som det fremgår af elforsyningslovens § 73, skal de  

 kollektive elforsyningsvirksomheders prisfastsættelse af deres ydelser  

 ske efter rimelige, objektive og ikkediskriminerende kriterier i forhold til,  

 hvilke omkostninger de enkelte køberkategorier giver anledning til.  

 For så vidt angår nettariffer, kan der således kun  

 opkræves omkostninger, som den pågældende elforbruger  

 påfører elsystemet.
Der kan derfor ikke opkræves nettarif  

 fra en elforbruger, som er totalt afkoblet fra det kollektive  

 elforsyningssystem, og som ikke har mulighed for at udveksle elektricitet  

 gennem det kollektive net eller for at trække på det samlede  

 elsystems kapacitet.
Hvis en egenproducent imidlertid ønsker at have  

 mulighed for at kunne benytte de kollektive elforsyningsnet til backup  

 f.eks. i en situation, hvor producentens eget elproduktionsanlæg bryder  

 ned   til eludveksling m.m., skal egenproducenten naturligvis betale de  

 omkostninger, som denne benyttelsesret påfører det samlede  

 elsystem.
Der kan således i denne situation være tale om betaling  

 til sikring af, at den fornødne effekt til forsyning af  

 egenproducenten altid er til stede samt betaling til udgifter til etablering,  

 drift og vedligeholdelse af et net, der gør det muligt at transportere  

 elektriciteten frem til egenproducenten.
Inden for de skitserede principper er det de kollektive  

 elforsyningsvirksomheder, der fastlægger den konkrete tarifering over  

 for deres kunder.
Energitilsynet spiller en central rolle med hensyn til at  

 sikre, at ellovens principper for tarifering af net- og systemtjenester  

 bliver overholdt.
Energitilsynet har således mulighed for at gribe  

 direkte ind, hvis tariferingen er i strid med loven.
Derimod har jeg ikke  

 mulighed for gennem bekendtgørelse m.v. at detailstyre  

 elforsyningsvirksomhedernes tariffer.
 Ud over udgifterne til drift af elnettet skal de  

 kollektive elforsyningsvirksomheder opkræve dækning for  

 omkostninger til de offentlige serviceforpligtelser, jf. ellovens § 9, stk.  

 1. Disse omkostninger vedrører dels udgifter i forbindelse med den  

 miljøvenlige elproduktion, dels generelle udgifter til almene  

 samfundsmæssige opgaver, herunder opretholdelse af  

 forsyningssikkerheden.
Med lovforslaget gives egenproducenterne adgang til en  

 reduktion i pligten til at aftage miljøvenlig elektricitet og hermed  

 en reduktion i de omkostninger, der naturligt knytter sig hertil.
Udgifterne  

 hertil udgør langt den største del af omkostningerne til de  

 offentlige serviceforpligtelser.
