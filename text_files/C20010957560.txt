Pulverlakering  

  

 At-vejledning D.2.4  

  

 August 2001 Pulverlakering kan foregå manuelt eller automatisk  

 eller begge dele i de tilfælde, hvor den automatiske sprøjtning skal  

 suppleres  

 med manuel eftersprøjtning.
Ved pulverlakering oplades pulverpartiklerne elektrostatisk  

 ved en elektrode, der er placeret i sprøjtepistolen.
Herefter sprøjtes  

 pulveret  

 på det jordede, ophængte metalemne, hvor det danner et jævnt lag.
Malingen  

 hærdes ved efterfølgende opvarmning i ovn til 140-  

 200 °C.
Ved større produktioner bruges ofte conveyorsystemer  

 med ophæng, kroge m.m., som føres gennem male- og tørreanlæg.
Ophængning og  

 nedtagning af emner foregår som regel manuelt, afhængigt af emnernes  

 størrelse.
Pulvermaling Der findes forskellige typer af pulvermaling:
   

 	  

 Epoxypulvermaling,  

 der indeholder højmolekylær epoxyharpiks og en hærder.
  

 	  

 Polyesterpulvermaling  

 med triglycidylisocyanurat (TGIC) som hærder.
TGIC er en epoxyforbindelse.
   

 	  

 Polyesterpulvermaling  

 med andre hærdere.
   

 	  

 Epoxy-polyesterpulvermaling  

 (mix-pulver), hvor epoxy- og polyesterharpiks reagerer med hinanden ved  

 opvarmningen.
   

 	  

 Polyurethanpulvermaling,  

 der indeholder isocyanatgrupper, der er blokeret med et stof, som fraspaltes  

 ved opvarmning.
   

 	  

 Polyakrylpulvermaling.
 Pulvermaling er ofte tilsat pigmenter.
 Pulvermaling skal forsynes med et kodenummer.
Sprøjtekabine En sprøjtekabine er et lukket rum med vægge og loft  

 (samt eventuel bund) af ubrændbare materialer, hvori der foretages  

 sprøjtemaling.
Operatøren eller robotten befinder sig i sprøjtekabinen under  

 arbejdet.
Sprøjteboks En sprøjteboks er et skab med åben forside, og med  

 vægge og loft (samt eventuel bund) af ubrændbare materialer.
Operatøren eller  

 robotten befinder sig uden for sprøjteboksen under arbejdet.
1. Sundhedsfarer Pulverlakering indebærer risiko for sundhedsskadelig  

 påvirkning ved   

 	  

 indånding af støv  

 fra pulvermalingen   

 	  

 hudkontakt med  

 støvet.
 Det finkornede pulver kan forårsage en støveksplosion  

 ved ophobning af store pulvermængder samt gnistdannelse og selvantændelse.
Der kan være hyppig gentagelse af samme bevægelse ved  

 manuel ophængning og nedtagning af mindre emner.
Der kan også være tale om  

 håndtering af tunge og store emner.
2. Foranstaltninger 2.1. Planlægning af arbejdet Arbejde med pulverlakering skal planlægges og  

 tilrettelægges, så det kan udføres sikkerheds- og sundhedsmæssigt fuldt  

 forsvarligt.
Pulverlakering er omfattet af bestemmelserne om arbejde  

 med kodenummererede produkter.
På faste arbejdssteder må pulverlakering kun  

 udføres i lukkede anlæg, sprøjtebokse eller sprøjtekabiner.
Produkter, der bruges til pulverlakering, kan indeholde  

 kræftfremkaldende stoffer.
Brugen er derfor også reguleret af  

 kræftbekendtgørelsen, der fastsætter særlige regler om  

 anmeldelse/godkendelse,  

 begrænsning i brug og foranstaltninger.
 Man skal være opmærksom på, om de produkter, der skal  

 arbejdes med, er omfattet af de særlige bestemmelser om epoxyharpikser og  

 isocyanater  

 (1).
Der findes ikke særlige regler om indretning af  

 sprøjtebokse og kabiner til pulverlakering.
Kravene til sprøjtebokse og  

 kabiner, der bruges til manuel vådmaling, kan bruges som vejledning.  

 Lufthastighederne  

 i boks eller kabine skal afpasses, så luftforureningen fjernes effektivt,  

 uden  

 at pulveret falder af emnet.
 Anlægget bør være konstrueret til at dæmpe virkningerne  

 af en eventuel eksplosion.
 Unødigt spild af pulver skal undgås.
Boksen eller kabinen skal have glatte vægge og være nem  

 at rengøre.
Rør og ledninger til anlægget bør ikke placeres i åbne bakker,  

 som  

 kan samle støv.
 Conveyorbaner skal vedligeholdes, så bump, der kan få  

 pulveret til at falde ned af emnerne, undgås.
 Der skal træffes foranstaltninger, som nedsætter  

 risikoen for overbelastning af kroppen mest muligt (2, 3).
2.2. Substitution Et stof eller materiale, der kan være farligt for eller  

 i øvrigt forringe sikkerhed eller sundhed, må ikke bruges, hvis det kan  

 erstattes med et ufarligt, mindre farligt eller mindre generende stof eller  

 materiale.
 Der skal derfor normalt bruges produkter med så lavt  

 kodenummer som muligt.
2.3. Ventilation Pulverlakering skal normalt foregå i en sprøjteboks  

 eller sprøjtekabine, der er indrettet til formålet.
Boksen/kabinen skal være forsynet med effektiv mekanisk  

 ventilation, der er indrettet, så   

 	  

 pulverlakering kun  

 kan foregå, når ventilationen er i drift   

 	  

 de generelle krav  

 til procesventilation er opfyldt  

 (4).
Unødig påvirkning ved pulverskift og rengøring af  

 sugerør mv. skal undgås.
Det kan fx ske ved, at der etableres procesudsugning  

 ved pulvermagasinet og/eller ved at bruge en pulverlak, der er emballeret, så  

 den kan monteres direkte på sugeanordningen.
 Pulvermalingen skal påfyldes, så støvet ikke spredes.  

 Det kan fx ske ved at bruge en vakuumpumpe til påfyldning.
2.4. Statisk elektricitet Der kan dannes gnister ved elektrostatisk sprøjtning på  

 grund af den elektrostatiske opladning.
Brandlovgivningens krav hertil skal  

 følges.
Det indebærer bl.a., at personer og metalgenstande skal være  

 jordforbundne, hvis de befinder sig inden for en afstand af  

 3 m  

 fra sprøjtepistolen.
2.5. Varme Ovnens placering i forhold til pulversprøjteboksen kan  

 have betydning for ventilationsforholdene i boksen.
Ovnens udformning kan  

 endvidere forårsage varme- og ventilationsproblemer.
 Der skal træffes foranstaltninger, så varmeafgivelse  

 fra ovne nedsættes mest muligt, fx ved isolering, afskærmning og/eller  

 ventilation.
 2.6. Personlige værnemidler mv.
 Alle personer, der arbejder eller opholder sig i  

 områder, hvor der sprøjtes med pulvermaling, skal bære følgende beskyttelse,  

 også selv om opholdet er kortvarigt:
   

 	  

 Egnet  

 beskyttelsestøj, der består af tætsluttende heldragt i et materiale, der  

 hindrer, at elektrostatisk støv trænger igennem.
   

 	  

 Ikke-isolerende,  

 støvtæt fodtøj.
   

 	  

 Egnede handsker.  

 Handskerne må ikke være isolerende, hvis pulveret påføres med manuel  

 elektrostatisk  

 sprøjte.
   

 	  

 Øjenbeskyttelse,  

 hvis der er risiko for at få pulverstøv i øjnene.
   

 	  

 Egnet åndedrætsværn  

 i forhold til pulvertype og forureningens størrelse.
 Egnet åndedrætsværn er normalt en støvmaske med  

 støvfilter af klasse P2 (5).
Beskyttelsestøjet skal rengøres eller skiftes hyppigt,  

 alt efter arbejdets art.
Der må ikke bæres beskyttelsestøj i spisepauser.
 Operatør eller andre personer må kun opholde sig i en  

 pulverlakeringskabine uden åndedrætsværn, hvis der er sikkerhed for, at det  

 er  

 forsvarligt at arbejde der.
 Der skal være en øjenskylleflaske i umiddelbar nærhed  

 af det sted, hvor der pulverlakeres.
 Arbejdsgiveren skal sørge for, at de personlige  

 værnemidler er egnede til brug under de eksisterende forhold på  

 arbejdsstedet.
 2.7. Personlige værnemidler mv.
 Unødig påvirkning ved rengøring skal så vidt muligt undgås.
Det kan fx ske ved   

 	  

 at man  

 tilrettelægger arbejdet, så der køres størst mulige serier af samme farve,  

 det  

 vil sige så få farveskift som muligt   

 	  

 at rengøring af  

 pulverkabiner automatiseres mest muligt   

 	  

 at der bruges løse  

 pulvermagasiner (eventuelt et magasin til hver farve, så rengøringen  

 minimeres  

 ved farveskift)   

 	  

 at der bruges  

 beskyttelsesdragt, handsker og filtrerende åndedrætsværn, hvis der foretages  

 manuel rengøring af sprøjtekabinen.
Pulverspild skal hurtigst muligt fjernes på en måde,  

 der sikrer mindst mulig udvikling af støv, fx ved støvsugning (gnistfri)  

 eller  

 vådvask.
Pulverspild må ikke fjernes med fejning eller trykluft.
 Boksens/kabinens ventilation skal være i drift under  

 rengøringen.
 Det kan anbefales, at kabinens gulv holdes ensfarvet og  

 rent, så pulverspildet tydeligt kan ses.
 Krogene på transportbåndet skal rengøres for gammel  

 maling for at sikre, at nye emner, som hænges på transportbåndet, er  

 ordentligt  

 jordet.
Krogene kan fx sandblæses eller renses ved afbrænding  

 af pulverlakken.
Der kan i stedet bruges éngangskroge.
Hvis krogene afrenses med strippervæske med  

 dichlormethan, skal man være opmærksom på, at stoffer og materialer, der  

 indeholder dichlormethan er omfattet af kræftbekendtgørelsen.
Det betyder, at  

 brugen af dichlormethan som malingfjerner kræver godkendelse af  

 Arbejdstilsynet.
2.8. Affald Affald skal håndteres afhængigt af indholdet.  

 Virksomheden kan få vejledning om bortskaffelse af affald hos kommunen.
 Læs også Arbejdstilsynets vejledninger om:
(1)  

 	  

 Epoxyharpikser og isocyanater (2)  

 	  

 Ensidigt, gentaget  

 arbejde (3)  

 	  

 Vurdering af løft (4)  

 	  

 Ventilation (5)  

 	  

 Åndedrætsværn Læs også branchearbejdsmiljørådenes vejledninger mv.
 Branchearbejdsmiljørådenes vejledninger kan findes på  

 Arbejdstilsynets hjemmeside www.at.dk.
