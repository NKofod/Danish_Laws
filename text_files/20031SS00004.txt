Beretning afgivet af Udvalget vedrørende  

 Efterretningstjenesterne den 6. september 2004 Beretning om udvalgets virksomhed Udvalget har i nogle møder drøftet betingelserne for arbejdet i  

 udvalget, bl.a. set i lyset af den offentlige debat, der har fundet sted i  

 foråret 2004, om forskellige forhold i tilknytning til  

 efterretningstjenesternes  

 virksomhed.
Drøftelserne har bl.a. drejet sig om 1)  

 	  

 tavshedspligt, 2)  

 	  

 udvalgets  

 reaktionsmuligheder, 3)  

 	  

 efterretningstjenesternes  

 åbenhed i forhold til offentligheden og 4)  

 	  

 tjenesternes årlige  

 redegørelse for virksomheden.
Ad 1. Tavshedspligt Udvalget har drøftet den tavshedspligt, der efter § 5 i lov nr.  

 378 af 6. juli 1988 om etablering af et udvalg om forsvarets og politiets  

 efterretningstjenester påhviler udvalgets medlemmer og sekretær.
I den  

 forbindelse har udvalget noteret sig justitsministerens svar på spørgsmål S  

 3302 fra Frank Jensen (S). Heraf fremgår det bl.a., at selv om ministre ikke  

 er  

 omfattet af den nævnte lovs § 5, vil ministre være omfattet af straffelovens  

 §  

 152. Efter denne bestemmelse kan den, som virker i offentlig tjeneste eller  

 hverv, og som uberettiget videregiver eller udnytter fortrolige oplysninger,  

 hvortil den pågældende i den forbindelse har fået kendskab, straffes med bøde  

 eller fængsel indtil 6 måneder.
En oplysning er efter bestemmelsen fortrolig,  

 når den ved lov eller anden gyldig bestemmelse er betegnet som sådan, eller  

 når  

 det i øvrigt er nødvendigt at hemmeligholde den for at varetage væsentlige  

 hensyn til bl.a. offentlige interesser.
På denne baggrund konkluderede  

 justitsministeren, at en ministers offentliggørelse af oplysninger om f.eks.  

 medlemmernes tilkendegivelser under møder i udvalget i almindelighed ville  

 være  

 i strid med tavshedspligten.
 Det kan hertil føjes, at det efter udvalgets opfattelse også må  

 være en forudsætning for et tillidsfuldt samarbejde mellem udvalgets  

 medlemmer  

 og de pågældende ministre, at heller ikke ministrene refererer fra disse  

 møder.  

 Det følger allerede af sædvanlig parlamentarisk praksis, at der i  

 almindelighed  

 ikke refereres fra lukkede møder, men det gælder med særlig vægt i Udvalget  

 vedrørende Efterretningstjenesterne, fordi medlemmerne på grund af den  

 særlige  

 bestemmelse om tavshedspligt i lovens § 5 er afskåret fra at tage til genmæle  

 i  

 en eventuel offentlig debat.
Ad 2. Udvalgets reaktionsmuligheder I forlængelse heraf har det været drøftet, om tavshedspligten  

 skal opfattes som værende absolut, og om tavshedspligten indebærer, at  

 udvalget  

 reelt er afskåret fra at reagere, hvis det finder, at der er forhold, der bør  

 kritiseres.
 På baggrund af disse drøftelser er der konstateret enighed  

 mellem regeringen og udvalget om følgende:
For det første må det  under iagttagelse af et selvfølgeligt  

 forsigtighedsprincip  være tilladt at referere til oplysninger, der er  

 almindeligt kendt, f.eks. fordi den pågældende minister har orienteret  

 offentligheden om dem.
Tavshedspligten knytter sig altså til forhold, der  

 ikke  

 er almindeligt kendt, herunder til detaljer, der ikke er almindeligt kendt, i  

 en sag, der på et mere generelt plan er kendt i offentligheden.
Dernæst åbner loven i § 3 mulighed for, at udvalget enten  

 mundtligt eller skriftligt over for regeringen kan tilkendegive sin  

 opfattelse  

 vedrørende de spørgsmål, der tages under behandling i udvalget.
Det bemærkes  

 i  

 den forbindelse, at udvalgets opgave er »at have indseende med forsvarets og  

 politiets efterretningstjenester«, jf. lovens § 1, stk. 1. En eventuel  

 tilkendegivelse vedrørende f.eks. tjenesternes prioriteringer bør derfor i  

 først række rettes til de pågældende ministre.
 Skulle en sådan tilkendegivelse i en sag ikke have den ønskede  

 virkning, kan udvalget eller eventuelt enkelte medlemmer af dette, såfremt  

 det  

 findes påkrævet, henvende sig til statsministeren og gøre denne bekendt med  

 sagen.
Endelig henledes opmærksomheden på straffelovens § 152 e, nr. 2,  

 hvorefter straffelovens bestemmelser om tavshedspligt (§§ 152-152 d) ikke  

 omfatter tilfælde, hvor den pågældende »handler i berettiget varetagelse af  

 åbenbar almeninteresse eller af eget eller andres tarv.« Ad 3. Efterretningstjenesternes åbenhed over  

 for offentligheden Udvalget har drøftet spørgsmålet om åbenhed hos efterretningstjenesterne.
 Både før og under den seneste offentlige debat om Iraks rådighed  

 over masseødelæggelsesvåben har man fra udvalgets side opfordret  

  

 Forsvarets Efterretningstjeneste  

  

 til at  

 udvise mere åbenhed end hidtil.
Forsvarsministeren og chefen for Forsvarets  

 Efterretningstjeneste har i udvalget redegjort for de grundlæggende hensyn  

 til  

 tjenestens funktionsvilkår og personalets sikkerhed, som begrænser  

 mulighederne  

 for åbenhed.
Det gælder især hensynene til tjenestens kilder,  

 samarbejdspartnere og kapaciteter, herunder tjenestens teknologi, metoder,  

 detailorganisation og personale.
I forbindelse hermed blev der orienteret om  

 de  

 risici, der  også lang tid efter udarbejdelsen  er forbundet med  

 automatisk  

 at foretage afklassificering af klassificerede rapporter.
Forsvarsministeren og chefen for Forsvarets  

 Efterretningstjeneste har på baggrund heraf over for udvalget oplyst,   

 	  

 at Forsvarets  

 Efterretningstjeneste vil oprette en hjemmeside,   

 	  

 at Forsvarets  

 Efterretningstjeneste vil bidrage med afsnit til forsvarsministerens årlige  

 redegørelse,   

 	  

 at Forsvarets  

 Efterretningstjeneste vil deltage i sikkerhedspolitiske møder og konferencer  

 og  

 afholde seminarer med udvalgte dele af det akademiske sikkerhedspolitiske  

 miljø,   

 	  

 at Forsvarets  

 Efterretningstjeneste i højere grad end hidtil vil gå i dialog med medierne  

 og  

 informere om tjenesten, bl.a. ved foredragsvirksomhed, samt   

 	  

 at Forsvarets Efterretningstjeneste  

 efter behov kan udarbejde åbne, uklassificerede vurderinger og rapporter,  

 specielt i forbindelse med Folketingets drøftelser af udsendelse af danske  

 militære styrker til internationale operationer og forud for indgåelse af  

 forsvarsforlig, samt en årlig sikkerhedspolitisk risikovurdering.
Udvalget deler opfattelsen af, at de ovennævnte grundlæggende  

 hensyn begrænser tjenestens muligheder for åbenhed, men finder det positivt,  

 at  

 Forsvarets Efterretningstjeneste vil tage en række skridt i retning af større  

 åbenhed på den foreslåede måde.
Der er etableret en pressefunktion, der  

 medvirker til at sikre størst mulig tilgængelighed for pressen, selvsagt  

 under  

 iagttagelse af de særlige forhold, der gælder for tjenesten.
 Udvalget er enig med forsvarsministeren i, at hovedvægten i  

 Forsvarets Efterretningstjenestes virksomhed bør forblive udarbejdelse af  

 rapportering baseret på lukkede kilder og på materiale fra  

 samarbejdspartnere.  

 Det er denne rapportering, der er tjenestens »raison dêtre«.
 Udvalget hilser den øgede åbenhed ved Forsvarets  

 Efterretningstjeneste velkommen og ser frem til at følge, hvorledes den  

 udmøntes.
Det er  

  

 Politiets  

 Efterretningstjenestes  

  

 opfattelse, at en væsentlig forudsætning for at  

 fungere så effektivt som muligt er, at tjenesten er i så god løbende kontakt  

 med det omgivende samfund som muligt.
Det gælder dels i forhold til de mange  

 andre myndigheder og interessenter, som indgår som delkomponenter i  

 etablering  

 og vedligeholdelse af samfundets samlede modstandskraft over for aktuelle  

 trusler, dels i forhold til, at en fundamental del af Politiets  

 Efterretningstjenestes virksomhed består i at indsamle og bearbejde  

 oplysninger, og hvor indsigt i tjenestens virke skal bidrage til forståelsen  

 for og tilliden til tjenestens arbejde og metoder.
Endelig gælder det som  

 følge  

 af den sikkerhedspolitiske udvikling, hvor spørgsmål om national sikkerhed og  

 den enkeltes tryghed i stigende grad optager befolkningen.
 Politiets Efterretningstjeneste har i den forbindelse taget en  

 række initiativer, hvoraf kan nævnes:
   

 	  

 Udgivelse af  

 årsberetning.
  

 	  

 Etablering af  

 hjemmeside med såvel aktuel information som en beskrivelse af tjenestens  

 opgaver,  

 metoder og rolle m.v.
På hjemmesiden har borgerne endvidere mulighed for  

 gennem  

 en særlig kontaktformular at sende oplysninger, som måtte være af interesse  

 for  

 tjenestens efterforskning.
   

 	  

 Etablering af  

 pressefunktion, der skal sikre, at pressehenvendelser m.v. ikke strander i  

 organisationen, og som skal sikre størst mulig tilgængelighed for pressen,  

 selvsagt under iagttagelse af de særlige forhold, der gælder for tjenesten.
  

 	  

 Jævnlige møder med  

 repræsentanter for pressen, bl.a.
Københavns Retsreporterforening, hvor  

 samarbejdet  

 m.v. drøftes.
   

 	  

 Etablering af  

 dialogforum med repræsentanter for etniske grupperinger i Danmark.
   

 	  

 Awareness-programmet:  

 Der er indledt et samarbejde med universiteter og højere læreanstalter med  

 henblik på at orientere om forhold af betydning for bl.a. spredningen af  

 masseødelæggelsesvåben.
  

 	  

 Etablering af  

 Kontaktgruppen for Kontraterrorisme.
Kontaktgruppen udgør et mere  

 formaliseret  

 samarbejde mellem de myndigheder, som er en del af terrorberedskabet.  

 Kontaktgruppens medlemmer skal inddrages i tjenestens arbejde med at  

 udarbejde  

 både generelle og konkrete risikoanalyser.
  

 	  

 Afholdelse af den første  

 terrorkonference med en række nationale og internationale eksperter.  

 Konferencen var åben for pressen.
Yderligere konferencer er under  

 planlægning.
 Udvalget finder det positivt, at Politiets Efterretningstjeneste  

 har taget disse initiativer med henblik på at skabe øget åbenhed og  

 forståelse  

 for tjenestens virksomhed.
Ad 4. Tjenesternes årlige redegørelse for  

 virksomheden Det har gennem årene været en stående aftale mellem de to  

 ministre (forsvarsministeren og justitsministeren) på den ene side og det  

 parlamentariske kontroludvalg (Udvalget vedrørende Efterretningstjenesterne)  

 på  

 den anden side, at cheferne for henholdsvis Forsvarets og Politiets  

 Efterretningstjeneste  

 én gang om året  hver for sig  giver en udførlig, bred  

 orientering om  

 tjenesternes virksomhed.
I forbindelse med denne orientering redegøres der  

   

 med udgangspunkt i tjenesternes aktiviteter og prioriteringer  mere  

 indholdsmæssigt for tjenesternes sagsområder.
Ved samme lejlighed orienterer  

 de  

 to chefer om de generelle organisatoriske og ressourcemæssige forhold, som  

 knytter sig til tjenesternes virksomhed, og som måtte have betydning for  

 tjenesternes virke og effektivitet, således at udvalget får indgående indsigt  

 i  

 tjenesternes prioriteringer.
Denne årlige orientering tjener på samme tid som  

 supplement og som en generel overbygning og referenceramme for den løbende  

 orientering af udvalget, som finder sted på de enkelte møder i årets løb.
