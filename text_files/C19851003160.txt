ADVARSEL - ARBEJDE I KÆDEKASSER På et dansk skib, hvor man var i færd med at hive ankrene hjem, koblede  

 ankerspillet uforvarende ud, hvorved anker samt kæde rovsede ud, så en  

 person, der opholdt sig i kædekassen, kom til skade.
 Spillet var et Thrige-Titan ankercapstanspil type III, hvor man ikke  

 visuelt kan konstatere, om spillet er indkoblet (eller måske kun delvis  

 indkoblet) eller ej.
 I den anledning skal direktoratet, for at afværge lignende ulykker i  

 fremtiden, meddele, at der ikke må være personer i kædekasser på skibe, der  

 er udstyret med ankerspil, hvor man ikke visuelt kan konstatere, om spillet  

 er fuldt indkoblet, medmindre kæderne er tilstrækkeligt sikret med surringer  

 eller lignende og kniberne tilspændt for at hindre kæden i at løbe ud.
