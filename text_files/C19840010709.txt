Ved lov nr. 233 af 23. maj 1984 om omkostningsdækning af udgifter til  

 sagkyndig bistand i skattesager, er der gennemført ændrede regler for den  

 skattemæssige behandling af udgifter til sagkyndig bistand i skattesager.
De  

 nye regler har virkning for bistandsudgifter, der afholdes og betales den 1.  

 juli 1984 eller senere.
Loven træder i kraft den 1. september 1984.
Med de nye regler afskaffes den hidtidig gældende fradragsret for udgifter  

 til sagkyndig bistand i skattesager.
I stedet indføres en ordning, hvorefter  

 en del af de betalte udgifter til sagkyndig bistand vedrørende  

 domstolsbehandlingen af skattesager dækkes af det offentlige.
 1. De sager, for hvilke der kan ydes  

 omkostningsdækning, skal være skattesager, der efter deres art kan indbringes  

 for landsskatteretten.
 De væsentligste bestemmelser om landsskatterettens kompetenceområde findes  

 i skattestyrelseslovens § 24 og § 25.
 Efter § 24 er landsskatteretten kompetent til at behandle spørgsmål om:
 Skattestyrelseslovens § 25 angiver følgende konpetenceområder for  

 landsskatteretten:
Ud over disse bestemmelser i skattestyrelsesloven, findes der bestemmelser  

 i flere skattelove, som udtrykkeligt giver landsskatteretten kompetence til  

 afterprøvelse af visse afgørelser inden for disse loves områder.
Der kan  

 nævnes:
 Udgifter til bistand i retssager vedrørende vurdering af fast ejendom er  

 dog ikke omfattet af ordningen om omkostningsdækning.
2. Prøvelse af visse spørgsmål er holdt uden for  

 landsskatterettens kompetenceområde.
Det drejer sig bl.a. om spørgsmål i  

 forbindelse med selve skatteopkrævningen, fastsættelse af de skattebeløb, som  

 skal udredes i efterbetalings- og bødesager samt sager vedrørende strafansvar  

 for urigtig selvangivelse.
Udgifter til sagkyndig bistand m.v. i retssager om  

 disse spørgsmål er derfor ikke omfattet af adgangen til omkostningsdækning.  

 Endvidere er der efter lovens § 1, stk. 2 ikke fradragsret for udgifter til  

 sagkyndig bistand m.v. i disse skattesager.
 Indgår der i en skattestraffesag for domstolene spøgsmål om  

 skatteansættelse m.v., der efter deres art kunne have været behandlet af  

 landsskatteretten, kan der opnås omkostningsdækning for de udgifter til  

 sagkyndig bistand m.v., som forholdsmæssigt kan henføres til  

 domstolsbehandlingen af disse spørgsmål.
 3. Foruden at skattesagen efter sin art skal kunne  

 indbringes for landsskatteretten, skal der være tale om en sag mellem  

 skattemyndighederne og en person, selskab m.v. eller et dødsbo, for at sagen  

 er omfattet af loven om omkostningsdækning.
Dette betyder bl.a., at almindelig rådgivning om skattespørgsmål, uden at  

 der er tale om foretagelse af en skatteansættelse eller en igangværende  

 klagesag, ikke er omfattet af adgangen til omkostningsdækning eller  

 begrænsningen af fradragsretten i loven.
I denne situation vil den  

 skattemæssige behandling af udgifterne til den sagkyndige bistand som hidtil  

 blive behandlet efter reglerne om fradrag for driftsudgifter.
 4. For at opnå dækning for de betalte udgifter til  

 sagkyndig bistand, skal bistanden være ydet af:
- En advokat - en statsautoriseret revisor, - en registreret revisor, - en konsulent i driftsøkonomi, jfr. § 4, stk. 1, nr. 6, i lov om tilskud  

 til den landøkonomiske konsulentvirksomhed, - et medlem af Dansk Revisor Union.
Personer, der kan ligestilles med kredsen af de direkte nævnte sagkyndige,  

 kan ligeledes yde bistand i skattesager, med den virkning, at skatteyderen  

 kan opnå omkostningsdækning for sine udgifter til bistanden.
Om den  

 pågældende bistandsyder kan ligestilles med de direkte nævnte  

 erhvervsgrupper, må afgøres på baggrund af en konkret vurdering.
 Sædvanligvis vil en person, som opfylder betingelserne for at udøve  

 erhverv som advokat, statsautoriseret eller registreret revisor eller  

 konsulent i driftskøkonomi kunne sidestilles med disse erhvervsgrupper, selv  

 om den pågældende f.eks. udøver revisionsvirksomhed uden at være  

 statsautoriseret eller registreret som revisor.
 Hvor en person kan dokumentere personlig uddannelse og praktisk erfaring i  

 behandlingen af bl.a. skattesager, vil en konkret vurdering sædvanligvis føre  

 til, at man anerkender den pågældende som omfattet af kredsen af  

 bistandsydere i lovens § 1, stk. 1, 2. punktum.
 Det sædvanlige vil være, at det er en advokat, der fører retssagen for den  

 skattepligtige, og at de øvrige nævnte erhvervsgrupper har ydet bistand i  

 form af opstilling af regnskaber, avance- og skatteberegninger m.v.
Der vil ikke kunne opnås omkostningsdækning i tilfælde, hvor en  

 bistandsydende person er ansat hos den, som skatteretssagen vedrører.  

 Udgifter, der ikke vedrører den ansattes indsats, er dækningsberettigede.
Det  

 gælder f.eks. retsafgifter, udgifter til syn og skøn og udgifter til  

 yderligere bistand fra ikke-ansatte advokater eller revisorer.
5. Ud over advokat- og revisor honorarer ydes, der  

 også omkostningsdækning for retsafgifter, udgifter til syn og skøn samt  

 udgifter, afholdt til sagkyndige erklæringer og andet bevismateriale.
Den  

 sagkyndige bistandyders rejseudgifter vil ligeledes kunne indgå i det beløb,  

 der ydes omkostningsdækning for.
 Det er uden betydning, om en sagkyndig erklæring indhentes fra en person,  

 uden for den kreds af sagkyndige, som er nævnt i lovens § 1, stk. 1, og som  

 er omtalt ovenfor under punkt 4.
Godtgjorte omkostniger skal efter lovens § 3, stk. 2, fragå fuldt ud i  

 forbindelse med opgørelsen af de udgifter, der ydes omkostningsdækning for.  

 Der kan være tale om tilkendte sagsomkostninger eller godtgjorte omkostninger  

 fra en organisation eller lignende.
Også moms, der kan fradrages som  

 indgående moms, fragår ved opgørelsen af det dækningsberettigede beløb.
Der ydes ikke omkostningsdækning for de sagsomkostninger (til staten), som  

 retten pålægger en skatteyder at betale.
Det samme gælder udgifter til  

 rettergangsbøder.
 Der opstår tilbagebetalingspligt, såfremt beløb, der har dannet grundlag  

 for udbetaling af omkostningsdækning, godtgøres på anden måde, f.eks. gennem  

 tilskud fra en fond.
6. Såfremt den skattepligtige fører sin egen skattesag  

 for domstolene, vil der kunne opnås omkostningsdækning for retsafgifter,  

 udgifter til syn og skøn samt udgifter til sagkyndige erklæringer og andet  

 bevismateriale.
Desuden vil udgiften til bistand fra sagkyndige under sagens  

 forberedelse, f.eks. ved udfærdigelse af stævning og opstilling af  

 regnskaber, berettige til omkostningsdækning, forudsat at bistandsyderen er  

 omfattet af lovens § 1, stk. 1, 2. pkt.
Den skattepligtige, som fører sin egen sag, vil ikke kunne få godtgjort  

 udgifter, der svarer til den pågældendes tidsforbrug, f.eks. fordi den  

 pågældende har måttet undvære lønindkomst i forbindelse med retsmøder og  

 lignende.
Endvidere kan der i denne situation heller ikke opnås  

 omkostningsdækning for egne rejseudgifter.
 7. Såfremt der i skatteretssagen tillige indgår  

 spørgsmål, der ikke er omfattet af ordningen om omkostningsdækning (f.eks. et  

 spørgsmål om vurdering af fast ejendom), skal der foretages en opdeling af  

 såvel afholdte udgifter som eventuelle godtgjorte sagsomkostninger.
 Sædvanligvis vil arbejdets omfang, tidsforbruget og eventuelt partens  

 økonomiske interesse vedrørende sagens forskellige spørgsmål kunne danne  

 udgangspunkt for fordelingen af udgifterne til den sagkyndige bistand m.v.
 8. Betalte udgifter dækkes med 50 pct. for personer og  

 med 40 pct. for selskaber (herunder andelsselskaber, indkøbs-, produktions-  

 og salgsforeninger) og dødsboer.
 Det er uden betydning for adgangen til omkostningsdækning, om den  

 pågældende, som har afholdt udgiften, er skattepligtig her til landet.
 Det udbetalte beløb medregnes ikke ved opgørelsen af den skattepligtige  

 indkomst.
9. Der ydes kun omkostningsdækning for udgifter, der  

 er afholdt og betalt efter den 1. juli 1984. Det tidspunkt for hvilket, en  

 udgift anses for afholdt, vil sædvanligvis være det tidspunkt, hvor der er  

 opstået en endelig retlig forpligtelse for den pågældende person til at  

 afholde udgiften.
Dette gælder også, selv om beløbet endnu ikke er forfaldet  

 til betaling.
 Der vil således kunne opnås omkostningsdækning for a-contobetalinger til  

 bistandsyderne.
10. Udgifter, der afholdes før den 1. juli 1984,  

 behandles i overensstemmelse med den indtil da gældende fradragsret for  

 udgifter til sagkyndig bistand i skattesager.
Denne fradragsret er nærmere  

 omtalt i SD-cirkulære nr. 46 af 19. december 1983.
 Det er uden betydning for fradragsretten, om udgiften først betales efter  

 den 1. juli 1984, når blot den kan anerkendes som afholdt før dette  

 tidspunkt.
For advokater er der ved statsskattedirektoratets revisionsmeddelelse, nr.  

 3 af 30. november 1981, fastlagt retningslinier for, hvornår salærindtægter  

 skal indtægtsføres i advokatvirksomheder.
Disse retningslinier vil  

 sædvanligvis kunne danne udgangspunkt for afgørelsen af, hvornår en  

 advokatudgift skal anses for afholdt.
11. Krav på omkostningsdækning kan ikke sælges,  

 pantsættes eller på anden måde overdrages.
Kravet kan heller ikke gøres til  

 genstand for retsforfølgning eler modregning.
Dette gælder også statslige  

 modkrav, f.eks. i form af skyldige skatter eller moms.
12. Ved bekendtgørelsen nr. 418 af 15. august 1984 om  

 omkostningsdækning af udgifter til sagkyndig bistand i skattesager, er  

 fastsat, at det er amtsskatteinspektoraterne, for Københavns og Frederiksberg  

 kommuners vedkommende de pågældende kommuners skattedirektorater, der som 1.  

 instans skal administrere ordningen om omkostningsdækning.
Til brug for  

 ansøgninger om omkostningsdækning, er der udformet et særligt skema, som skal  

 anvendes.
Findes betingelserne for udbetaling af omkostningsdækning ikke at være  

 opfyldt, skal ansøgeren have en skriftlig, begrundet meddelelse herom.
Denne  

 meddelelse skal tillige indeholde oplysning om klageadgang.
 Administrative afgørelser, der er truffet af amtsskatteinspektoraterne  

 eller skattedirektoraterne i spørgsmål om omkostningsdækning, kan påklages  

 til statsskattedirektoratet.
 Afgørelser om omkostningsdækning, som statsskattedirektoratet har truffet,  

 kan indbringes direkte for landsret som 1. instans.
