Betegnelse: Procesteknik DEFINITION PROCESTEKNOLOGI kan defineres som industriel produktforarbejdning ve d sammenkædning af en række enhedsoperationer baseret på  

 kemiske/biokemiske reaktioner samt fysisk bearbejdning.
 Teknologien omfatter desuden processtyring, kvalitetsstyring,  

 produktudvikling, økonomiske kalkulationer, lovgivning og sundhedsmæssige  

 aspekter.
 KENDETEGN:
 PROCESINDUSTRIEN kendetegnes ved: En produktion baseret på sammenkædning  

 af en række enhedsoperationer i apparatur, hvori råvarer og/eller  

 halvfabrikata transporteres og forædles ved fysisk og/eller biologisk/kemisk  

 behandling.
 I procesforløbet indgår ofte delprocesser, der har det formål at  

 forarbejde råmaterialerne, således at de i en hensigtsmæssig forædlet og  

 konditioneret tilstand kan anvendes i de efterfølgende enhedsoperationer og  

 delprocesser.
Under procesforløbet anvendes i udstrakt grad styrings- og  

 reguleringsteknikker eksempelvis (tid, grader C, pH), der sikrer de fastsatte  

 specifikationer.
Der udføres kvalitetskontrol på såvel råmaterialer,  

 produkter på mellemstadier i produktionen samt færdigvarer for at afgøre,  

 hvorvidt de fastlagte mål er nået.
FORMÅL Formålet med undervisningen er, at eleven - opnår viden om den procesteknik, der anvendes i industrien, herunder  

 viden om og forståelse af industrielle procesforløb.
 - opnår viden om opdelingen af kemiske og mikrobiologiske processer i  

 enhedsoperationer, delprocesser samt tilhørende styrings- og  

 reguleringsmuligheder.
 - opnår viden om (udformningen af) kemiske og mikrobiologiske processer  

 ved sammenkædning af enhedsoperationer, delprocesser og styrings- og  

 reguleringsudstyr.
 - opnår færdighed i at anvende den tilegnede viden i praksis.
 - opnår færdighed i at bedømme muligheden for at gennemføre en proces i en  

 produktion.
 For at få den størst mulige bredde i fagområdet, har udvalget valgt  

 følgende områder som eksempler der kan danne grundlag for planlægningen af  

 undervisningen:
 Undervisningen er bygget op omkring øvelser, således at de enkelte  

 emneområder vil blive introduceret og gennemgået som oplæg til en øvelse.
 Øvelserne er af stigende sværhedsgrad og starter med den uorganiske kemi.
 De industriområder øvelserne vil kunne rubriceres under svarer til de  

 områder der er nævnt under fagmål.
 Følgende øvelser vil danne grundlag for emnerækkefølgen:
1. Laboratorieteknik 2. Procesudstyr 5. Fremstilling af saltbomber (ammoniumchlorid) 4. Fremstilling af acetylsalisylsyre (aspirin) 5. Betonteknik 6. Fremstilling af fosforsyre og superfosfat 7. Fremstilling af glasmasse 8. Elektrogalvanisering 9. Fremstilling af cacaomælk 10. Fremstilling af plast 11. Fremstilling af maling 12. Fremstilling af creme (emulsioner) 13. Fremstilling af druesukker 14. Fremstilling af rapsolie 15. Fremstilling af 2-hydroxy-propansyre (mælkesyre) 16. Fremstilling af et stivelsesprodukt (kartoffelmel) 17. Brygning Enhedsoperationer Tørring Filtrering Blanding Inddampning Emulgering Formaling Varmetransmission Homogenisering Sigtning Pumpning Ekstraktion Destillation Emballering Delprocesser Elektrolyse Konditionering Fermentering Syntese Stabilisering Agglomerering Støbning Sterilisering Processtyring Temperatur Tid pH Viskositet Flow Titrering Masse Rumfang Densitet Proceskontrol Masse Mikroskopi pH Rumfang B15 Formalingsgrad Temperatur Formalingsgrad Homogeniseringsgrad Trykstyrke Tælling Densitet Mikrobiologisk Navn: Destillation Definition: En destillation er en proces, hvorved en væske blandet med  

 andet materiale (fast eller væske) adskilles fra dette ved fordampning (evt.  

 under vakuum) og derefter ved afkøling fortættes til væske i en anden  

 beholder.
 Formål: Formålet med emnet er, at eleverne erhverver sig viden om  

 destillationsprocessens princip og dens midler, således at de bliver i stand  

 til at udvælge et for processen egnet udstyr.
 Eksempler på destillationsudstyr: Destillationsapparat med kolonne, evt.  

 med udtag til adskillelse af flere væsker med forskellige kogepunkter.
Navn: Emulgering Definition: En emulgering er en proces, hvorved olie- og/ eller fedtdråber  

 ved hjælp af en emulgator og kraftig behandling danner en stabil blanding med  

 vand.
 Formål: Formålet med emnet er at eleverne erhverver sig viden om  

 emulgeringsprincipper og -midler således at de bliver i stand til at udvælge  

 et for processen egnet udstyr.
 Eksempler på emulgeringsudstyr: Disintegrator, valseværk, emulsionspumpe,  

 (kolloidmølle), homomogeniseringspumpe, homogenisator.
Navn: Homogenisering Definition: Er en proces ved hvilken der foregår en findeling af større  

 partikler under dannelse af en stabilt ensartet blanding.
 Formål: Formålet med emnet er at eleverne opnår en viden der sætter dem i  

 stand til at udvælge velegnede metoder og udstyr i et givet procesforløb.
 Eksempler på homogeniseringsudstyr: Disintegrator, homogenisator,  

 emulsionspumpe, kolloidmølle.
Navn: Pumpning Definition: En pumpning er en proces ved hvilken faste, flydende og  

 gasformige stoffer bibringes en hastighedstilvækst.
 Formål: Formålet med emnet er, at eleverne opnår viden om og kendskab til  

 pumpning og pumper, der sætter dem i stand til at vælge metoder og udstyr i  

 et givet procesforløb.
 Eksempler på pumpeudstyr: Centrifugalpumper, stempelpumper, monopumper,  

 tandhjulspumper.
Navn: Ekstraktion Definition: Ekstraktion er en separationsproces, som ved hjælp af et  

 opløsningsmiddel udtrækker eller opløser komponenter af en stofblanding og  

 udskiller ekstraktopløsningen fra ekstraktionsresten.
 Formål: Formålet med emnet er at eleverne opnår en viden, der sætter dem i  

 stand til at udvælge velegnede metoder og udstyr i et givet procesforløb.
Eksempler på udstyr: Batch- og kontinuerlig ekstraktrører, diffusører,  

 soxhlet Navn: Varmetransmission Definition: Varmetransmission er en energitransport fra et stof til et  

 andet.
 Formål: Formålet med emnet er, at eleverne opnår viden om emnet, der  

 sætter dem i stand til at anvende varmetransmissionssystemer som opvarmning  

 og afkøling og til at udvælge velegnede metoder og udstyr i et givet  

 procesforløb.
 Eksempler på udstyr: Kedler, varmevekslere, varmekølekapper, kølemaskine,  

 varmeskabe.
Navn: Inddampning Definition: Inddampning er en proces der har til formål at øge  

 koncentrationen af den i vædske opløselige komponent.
 Formål: Formålet med emnet er at eleverne erhverver sig viden om  

 forskellige inddampningsmetoder og -udstyr, som sætter dem i stand til at  

 udvælge et til den pågældende metode egnet udstyr.
 Eksempler på inddampningsudstyr: Kar til inddampning ved kogning,  

 cirkulationsinddamper, faldstrømsfordamper.
Navn: Formaling Definition: Formaling er en proces, hvorved produktets partikler knuses  

 til ønsket finhedsgrad.
 Formål: Formålet med emnet er. at eleverne erhverver sig viden om  

 formalingsudstyr, som sætter dem i stand til at udvælge et til den pågældende  

 proces egnet udstyr.
 Eksempler på formalingsudstyr: Kæbeknuser, keglebryder, valseværker,  

 disintegrator, kuglemølle, morter.
Navn: Tørring Definition: Tørring er en proces, hvorved uønsket vædskeindhold fjernes  

 fra et produkt, enten ved kogetørring, lufttørring, vacuumtørring eller  

 frysetørring.
 Formal: Formålet med emnet er at eleverne erhverver sig viden om  

 tørringsmetoder og -udstyr som sætter dem i stand til at udvælge et til den  

 pågældende proces egnet udstyr.
Eksempler på tørringsudstyr: Bakketørreskab, båndtørreskab, tørretromle, forstøvningstørrer.
Navn: Filtrering Definition: Filtrering er en proces, hvorved faste partikler adskilles fra  

 en gasart eller en vædske.
 Formål: Formålet med emnet er at eleven erhverver sig viden om forskellige  

 filtreringsmetoder og -udstyr, som sætter dem i stand til at vælge et til den  

 pågældende proces egnet udstyr.
Eksempler på filtreringsudstyr: Tromlefilter, spaltefilter, filtercentrifuge, filterpresse, bladfilter, spaltefilter, sandfilter.
 posefilter.
Navn: Blanding Definition: En blanding er en proces, hvorved de enkelte komponenters  

 partiklers molekyler fordeles så jævnt som muligt mellem hinanden.
 Formål: Formålet med emnet er at eleverne erhverver sig viden om de  

 forskellige blandingstyper, - metoder og -udstyr, som sætter dem i stand til  

 at udvælge et til den pågældende proces egnet udstyr.
 Blandingstyperne kan inddeles i:
Fast - væske Væske - væske Luft - væske Fast - fast Væske - fast Luft - væske Fast - luft Væske - luft Luft-luft Eksempler på blandingsudstyr: Turbinerører, propelrører, aksialpumpe, stakitrører, dobbeltskrueælter.
Navn: Syntese Definition: En syntese er en kemisk proces eller en række kemiske  

 processer, hvorved der af relativt enkle forbindelser opbygges andre, evt.  

 mere komplicerede forbindelser.
Formål: Formålet med emnet er at eleverne erhverver sig viden om  

 syntesemetoder og dermed mulighed for fremstilling af ønskede forbindelser.
Navn: Sterilisering Definition: Sterilisering er en varmebehandling, hvorved alle  

 mikroorganismer dræbes.
 Formål: Formålet med emnet er at eleverne erhverver sig viden om de  

 forskellige steriliseringsmetoder og deres anvendelse.
Navn: Emballering Definition: Emballering er en efterbehandling, hvorved et produkt - ofte  

 ved indpakning - ydes beskyttelse mod omgivelserne.
 Formål: Formålet med emnet er at eleverne erhverver sig viden om  

 forskellige former for emballering, og dermed mulighed for udvælgelse af  

 relevant emballering.
Navn: Konditionering Definition: Konditionering er en proces, hvorved et produkts vandindhold  

 og temperatur kan reguleres eller justeres.
Formål: Eleven skal erhverve sig en viden om emnet, der sætter dem i stand til at udvælge udstyr til løsning af teknologiske krav i et givet procesforløb.
Navn: Agglomerering Definition: En agglomerering er en proces, hvorved store mængder af små  

 partikler ved forskellige hjælpemidler slås sammen til meget store partikler.
Formål: Formålet med emnet er at eleven erhverver sig viden om  

 agglomeringsprocesser og deres anvendelse Navn: Fermentering Definition: En fermentering (gæringsproces) er en proces, hvorved organisk  

 materiale delvis nedbrydes ved hjælp af enzymer fra levende organismer under  

 samtidig frigørelse af energi.
 Formål: Formålet med emnet er at eleven erhverver sig viden om biokemiske  

 processer og deres anvendelse indenfor procesindustrien.
Navn: Stabilisering Definition: Stabilisering er en proces, hvorved vandmolekyler til en vis  

 grad bindes til organiske kæmpemolekyler, f.eks. stivelse, således at  

 vandmolekylernes bevægelighed nedsættes.
Hermed øges en emulsions holdbarhed,  

 således at adskillelsen til olie- og vandfase sinkes.
 Formål: Formålet med emnet er at eleven erhverver sig viden om  

 stabiliseringsmidler og deres anvendelse i emulsioner.
Navn: Støbning Definition: Ved støbning forstås en proces, hvorved et produkt enten alene  

 eller fremstillet af flere komponenter ved blanding, hærder ud i fast  

 tilstand, som regel i en støbeform.
 Formål: Formålet med emnet, er at eleven erhverver sig viden om  

 forskellige former for støbning, herunder mulighed for i støbeprocessen at  

 øve indflydelse på et materiales stabilitet med hensyn til  

 brudstyrkekonsistens, elasticitet og plasticitet samt overfladens  

 beskaffenhed.
Navn: Elektrolyse Definition: Ved elektrolyse forstås overførsel af stof fra et emne til et  

 andet ved hjælp af elektrisk strøm.
 Formål: Formålet med emnet er at eleven erhverver sig viden om forskellige  

 galvaniseringsprocesser og tilhørende elektrolytter.
Navn: Kvalitetskontrol Definition: Kvalitetskontrol er teknikker der anvendes til at afgøre  

 hvorvidt modtagne råvarer/halvfabrikata, produkter på mellemstadier i  

 produktionen samt færdigvarer opfylder formelt fastlagte kriterier.  

 Kontrollen kan udføres som en al-kontrol eller stikprøvekontrol.
 Formål: Formålet er at sætte eleven i stand til at udvælge og anvende  

 egnede teknikker og udstyr til en given kvalitetskontrolopgave.
Navn: Processtyring/proceskontrol Definition: Processtyring/proceskontrol er teknikker der anvendes til  

 styring og regulering under procesforløbet på basis af fastsatte  

 specifikationer.
 Formål: Formålet med emnet er at sætte eleverne i stand til at udvælge og  

 anvende styrings-/kontrolmetoder og udstyr til et procesforløb.
