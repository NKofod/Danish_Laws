Cirkulæreskrivelse om meddelelse om 5  

 ugers karantæne for selvforskyldt arbejdsophør ved  

 afskedigelse Kommentar m.v.:
 Ved afskedigelse er karantæne betinget af, at  

 afskedigelsen væsentligst kan tilregnes medlemmet.
 Meddelelse om afgørelsen:
 Et medlem, som havde været ansat i en kommune som  

 vicevært fra 1. september 1990, blev afskediget i marts 1994. Kommunen  

 begrundede opsigelsen med, at medlemmet efter at være blevet bekendt  

 med problemer med udførelsen af arbejdet, fortsat ikke levede op til  

 den standard, man med rette forventede af en vicevært.
 Om årsagen til ophøret har kommunen  

 anført, at medlemmet trods gentagne påtaler fortsat ikke  

 overholdt forskrifter vedrørende fejning, snerydning og grusning af  

 fortove ud for kommunens ejendomme.
Medlemmet har over for kommunen anført, at der  

 aldrig var klager til ham fra beboerne.
Han havde dog haft vanskeligheder med  

 snerydningen, men dette skyldtes, at han måtte klare sig med en manuel  

 sneskraber til 17 opgange og 11 kælderhalse, fordi den motordrevne  

 maskine var i stykker.
 Medlemmet henvendte sig ligeledes til fagforeningen, der  

 bad om at blive orienteret om sagens videre forløb.
På denne baggrund traf kassen afgørelse om 5  

 ugers karantæne.
Direktoratet tiltrådte kassens  

 afgørelse.
 I klagen til Ankenævnet anførte medlemmet  

 vedrørende de gentagne advarsler, at han havde haft 1 samtale med sin  

 arbejdsgiver den 9. marts 1994. Han har forsøgt at løse de  

 arbejdsmæssige problemer med henvendelser til arbejdsgiveren.
Ankenævnet fandt, at kommunens afskedigelse ikke  

 skulle medføre indgreb i medlemmets dagpengeret.
Ankenævnet  

 lagde vægt på, at arbejdsgiveren ikke havde dokumenteret, at  

 pågældende havde fået gentagne advarsler.
 Ankenævnet fandt det således ikke godtgjort,  

 at afskedigelsen væsentligst kunne tilregnes medlemmet.
