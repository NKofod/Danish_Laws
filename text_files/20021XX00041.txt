Skriftlig fremsættelse (31. oktober  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om dagpenge ved  

 sygdom eller fødsel, lov om aktiv socialpolitik og integrationsloven.  

 (Lempelse af beskæftigelseskravet, harmonisering af reglerne om  

 kontanthjælp og barseldagpenge, indfasning af bagudbetaling af  

 kontanthjælp m.v.).
(Lovforslag nr.
L 47).
 Lovforslaget indeholder følgende delelementer:
Lempelse af beskæftigelseskravet for uddannelsessøgende,  

 der føder eller adopterer før uddannelsens afslutning Med dette forslag sker der en forbedring af mulighederne  

 for barselorlov med barseldagpenge for de uddannelsessøgende, der  

 føder eller adopterer et barn før afslutningen af  

 uddannelsen.
Baggrunden for forslaget er, at personer, der føder  

 eller adopterer, før de har færdiggjort deres uddannelse, ikke  

 efter de gældende regler vil være berettiget til barseldagpenge,  

 da de ikke opfylder sygedagpengelovens krav om en tilknytning til  

 arbejdsmarkedet   det såkaldte beskæftigelseskrav.
Dette krav  

 skal nemlig være opfyldt på det tidspunkt, hvor fraværet  

 starter, og for moderens vedkommende senest på  

 fødselstidspunktet.
Lovforslaget går ud på at lempe  

 beskæftigelseskravet ved at indføre ret til orlov med  

 barseldagpenge for de forældre, som inden for den almindelige  

 barselperiode på i alt 46 uger efter barnets fødsel eller  

 barnets modtagelse opfylder det beskæftigelseskrav, der er nævnt  

 i lovens § 4, stk. 1, nr. 2. Det vil konkret sige, at dimittender, som efter  

 arbejdsløshedsforsikringslovens regler ville være berettigede  

 til dagpenge, hvis fraværet på grund af fødslen eller  

 adoptionen ikke fandt sted, får ret til barseldagpenge.
De  

 pågældende er i øvrigt omfattet af barseldagpengereglerne,  

 herunder reglerne om at forlænge og udskyde.
Ret til fravær i forbindelse med barsel og adoption for  

 kontanthjælpsmodtagere og modtagere af starthjælp og  

 introduktionsydelse De ændringer, der i forrige folketingssamling blev  

 gennemført i lov om ligebehandling af mænd og kvinder med hensyn  

 til fravær i forbindelse med graviditet, fødsel og adoption og  

 de samtidige ændringer i lov om dagpenge ved sygdom eller  

 fødsel, har vist sig at medføre nogle utilsigtede konsekvenser  

 i relation til ret til fravær i forbindelse med barsel og adoption for  

 modtagere af kontanthjælp, starthjælp og introduktionsydelse.
Personer med disse ydelser kan efter de gældende  

 regler blive væsentligt bedre stillet under barsel og adoption end  

 lønmodtagere.
Der er derfor behov for at justere reglerne om retten  

 for kontanthjælps- og starthjælpsmodtagere og modtagere af  

 introduktionsydelse til ikke at stå til rådighed for  

 arbejdsmarkedet i forbindelse med graviditet, barsel og adoption,  

 således at der ikke sker forskelsbehandling.
 Det foreslås, at retten begrænses i forhold  

 til de gældende regler, således at forældrene alene har ret  

 til 32 uger i fællesskab, svarende til den periode lønmodtagere  

 har ret til dagpenge i forbindelse med barsel, og således at der ikke  

 er ret til at forlænge de 32 uger med 8 uger.
Efter de gældende regler har forældre, der  

 modtager dagpenge under barselorloven, mulighed for at forlænge  

 barselperioden på dagpenge ved at gå ned i ydelse.
Denne ret  

 foreslås ikke indført for modtagere af kontanthjælp,  

 starthjælp og introduktionsydelse.
En nedsat ydelse under barsel vil  

 svare til indførelse af en helt ny ydelse, hvilket vil gøre  

 reglerne unødigt komplicerede   og i modstrid  med ønsket om  

 forenkling af tilskuds- og ydelsesmuligheder.
Indfasning af bagudbetaling af kontanthjælp Ved en lovændring i foråret 2002 blev der i  

 forlængelse af kommuneaftalen indført regler om bagudbetaling af  

 kontanthjælp.
Reglerne herom træder i kraft den 1. januar  

 2003.
Den praktiske gennemførelse af den ændrede  

 lovgivning har været genstand for drøftelser med KL og  

 Kommunedata (KMD). Disse drøftelser er mundet ud i, at regeringen  

 efter ønske fra KL med lovforslaget søger tilslutning til at  

 lade nyordningen indfase over en periode.
Forslaget er således teknisk  

 begrundet og fremsættes først og fremmest af hensyn til de  

 kontanthjælpsmodtagere, der er på kontanthjælp ved lovens  

 ikrafttræden, og fordi de nye principper af konterings- og  

 skattemæssige årsager må forventes at give anledning til  

 indkøringsvanskeligheder, der af hensyn til kommunernes administration  

 af systemet vil være mest hensigtsmæssige at løse,  

 før loven træder i kraft.
Forslaget om indfasningen betyder, at de  

 kontanthjælpsmodtagere, der modtog forudbetalt kontanthjælp ved  

 lovens ikrafttræden, fortsætter med at modtage forudbetalt  

 kontanthjælp i 2003. De personer, der indtræder i  

 kontanthjælpssystemet den 1. januar 2003 eller senere, får  

 bagudbetalt kontanthjælp efter de nye principper.
Personer, der modtog  

 kontanthjælp den 31. december 2002 og herefter får en periode  

 på en måned eller derover uden kontanthjælp, overgår  

 til bagudbetalt kontanthjælp, hvis pågældende igen  

 får brug for hjælp på grund af en ny social begivenhed.
 De samme regler vil gælde modtagere af  

 starthjælp og introduktionsydelse.
Ændring i betingelserne for tilbagebetaling af  

 kontanthjælp Tilbagebetalingsreglerne i lov om aktiv socialpolitik  

 gør udtømmende op med de tilfælde, hvor kommunen kan  

 vælge at træffe afgørelse om tilbagebetaling af  

 kontanthjælp.
Kommunen beslutter i de enkelte tilfælde, om den  

 vil stille krav om tilbagebetaling.
 Tilbagebetaling kan blive aktuel i en række  

 tilfælde, hvor en person kan bebrejdes at have opgivet et andet  

 forsørgelsesgrundlag, bl.a. ved uforsvarlig økonomi, ved at  

 melde sig ud af sin a-kasse, ved ubegrundet at opgive et job, ved at afvise  

 et rimeligt tilbud om arbejde eller aktivering eller ved at indfri uforfaldne  

 gældsposter kort før ansøgning om hjælp.
Hvis en person ikke giver de nødvendige  

 oplysninger, som har betydning for modtagelse af andre offentlige ydelser,  

 til myndigheder, private m.fl., kan disse ydelser bortfalde.
Personen vil  

 derfor være berettiget til kontanthjælp.
 Der er derimod ikke hjemmel til at gøre  

 kontanthjælpen tilbagebetalingspligtig.
På denne baggrund foreslås at indsætte  

 en ny generel bestemmelse i tilbagebetalingsreglerne.
Efter forslaget vil  

 enhver manglende og nødvendig oplysning til andre offentlige  

 myndigheder, private m.fl., der har betydning for modtagelsen af en anden  

 offentlig ydelse, aktivering m.v., betyde, at kontanthjælpen kan  

 gøres tilbagebetalingspligtig.
Det er fortsat kommunen, der  

 træffer afgørelsen ud fra en konkret individuel vurdering.
Særlige regler for beregning af hjælp efter lov om aktiv  

 socialpolitik til ægtefæller, når den anden  

 ægtefælle er ansat på skibe registreret i Dansk  

 International Skibsregister (DIS) Personer, der er ansat på skibe indregistreret i  

 DIS, betaler ikke skat, men får en lavere løn.
Det betyder for  

 beregningen af sociale og beskæftigelsesmæssige ydelser, at  

 ydelserne   afhængig af karakteren af ydelsen   enten bliver for  

 høje eller for lave.
Med lovforslaget foreslås det derfor at give  

 beskæftigelsesministeren hjemmel til at fastsætte regler om  

 opgørelse af indkomstgrundlaget til brug for beregning af ydelser  

 efter lov om aktiv socialpolitik for personer med DIS indkomst.
Det er  

 hensigten at fastsætte regler i lighed med de regler, der gælder  

 for fastsættelsen af arbejdsløshedsdagpenge for  

 lønmodtagere, der gør tjeneste på skibe registreret i  

 DIS.
Økonomiske konsekvenser Forslaget om at lempe beskæftigelseskravet for ret  

 til barseldagpenge skønnes at medføre en årlig offentlig  

 merudgift på ca. 30 mill. kr.
Der vil imidlertid samtidig være en  

 modgående besparelse på ca. 20 mill. kr., idet det formodes, at  

 ca. 2/3 af personerne i stedet ville have modtaget kontanthjælp eller  

 evt. arbejdsløshedsdagpenge, hvis de melder sig ledige, inden der er  

 gået et år efter fødslen.
Den samlede offentlige  

 årlige merudgift ved forslaget skønnes herefter at udgøre  

 ca. 10 mill. kr.
 Ændringerne som følge af ret til fravær  

 for kontanthjælpsmodtagere ved barsel eller adoption, indfasning af  

 bagudbetalingen af kontanthjælpen og af DIS indkomst forventes at have  

 ubetydelige økonomiske konsekvenser.
Forslaget har ikke nævneværdige administrative  

 konsekvenser for det offentlige, og forslaget har ingen økonomiske  

 eller administrative konsekvenser for erhvervslivet.
Der er ikke  

 miljømæssige konsekvenser, og lovforslaget indeholder ikke  

 EU-retlige aspekter.
 Det foreslås, at forslaget træder i kraft den  

 1. januar 2003.
 Idet jeg i øvrigt henviser til lovforslaget og de  

 ledsagende bemærkninger, skal jeg på regeringens vegne anbefale  

 lovforslaget til Tingets velvillige behandling.
