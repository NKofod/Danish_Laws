Fremsat den 13. november 2003 af  

 integrationsministeren (Bertel Haarder) Forslag til Lov om ændring af integrationsloven (Frivilliggørelse af integrationsrådene) § 1 I lov om integration af udlændinge i Danmark  

 (integrationsloven), jf. lovbekendtgørelse nr. 316 af 28. april 2003 som  

 ændret  

 ved § 8 i lov nr. 417 af 10. juni 2003 og § 1 i lov nr. 425 af 10.  

 juni 2003, foretages følgende ændring:
 1.  


  

 § 42, stk. 1,  

  

 affattes således:
»Stk. 1.  

  

 Kommunalbestyrelsen  

 kan oprette et integrationsråd.« § 2 Loven træder i kraft den 1. januar 2004.
Bemærkninger til lovforslaget Almindelige bemærkninger 1. Lovforslagets baggrund og formål Det er regeringens vision for den offentlige sektor, at der  

 skal være større valgfrihed for det enkelte menneske, regler og systemer skal  

 forenkles og smidiggøres, og offentlige midler skal anvendes til at sikre  

 størst mulig velfærd.
 I forbindelse med tilbagemeldingen på regeringens  

 frihedsbrev, som indenrigs- og sundhedsministeren udsendte til alle  

 kommunalbestyrelser og amtsråd i januar 2002, udtrykte mange kommuner ønske  

 om  

 ændringer i kommunale nævn og råd med henblik på at give kommunerne større  

 frihed til at bestemme, hvilke nævn og råd der skal nedsættes lokalt.  

 Kommunerne udtrykte endvidere et ønske om, at der blev set på indberetninger  

 og  

 redegørelser fra kommunerne til staten.
 Aftalerne mellem regeringen og Kommunernes Landsforening og  

 regeringen og Amtsrådsforeningen om kommunernes økonomi for 2003 indeholdt  

 bl.a. en lang række initiativer med henblik på at forenkle den kommunale  

 administration og give kommunerne og amtskommunerne større frihed.
Som et led i regeringens aftale med de kommunale parter om  

 kommunernes økonomi for 2003 blev der derfor i september 2002 nedsat et  

 udvalg  

 med henblik på at undersøge en række forhold vedrørende bl.a. råd og nævn på  

 det kommunale område.
Udvalget vedr. kommunale råd og nævn mv. bestod af  

 repræsentanter fra Beskæftigelsesministeriet, Finansministeriet, der var  

 formand for udvalget, Indenrigs- og Sundhedsministeriet, Miljøministeriet,  

 Skatteministeriet, Socialministeriet, Undervisningsministeriet, Økonomi- og  

 Erhvervsministeriet samt fra Kommunernes Landsforening, Amtsrådsforeningen,  

 Københavns Kommune og Frederiksberg Kommune.
Udvalget fik i kommissoriet bl.a. til opgave at foretage en  

 kritisk vurdering af råd og nævn, der vedrører det kommunale opgaveområde.  

 Udvalget skulle endvidere vurdere nødvendigheden af de eksisterende regler  

 for  

 kommunale indberetninger og redegørelser.
Udvalget skulle på denne baggrund  

 fremsætte anbefalinger til eventuelle ændringer i forhold til i dag.
Udvalget  

 fremkom i maj 2003 med en rapport vedr. kommunale råd og nævn mv., hvori  

 udvalget bl.a. anbefaler, at de lovpligtige integrationsråd, amtsmusikudvalg,  

 museumsråd, folkeoplysningsudvalg og de grønne råd gøres frivillige, samt at  

 koordinationsudvalgenes årlige redegørelser og den kommunale  

 sundhedsredegørelse afskaffes.
 Det er i aftalerne mellem regeringen og de kommunale parter  

 om kommunernes økonomi for 2004 anført, at regeringen vil søge Folketingets  

 tilslutning til gennemførelsen af udvalgets anbefalinger i indeværende  

 folketingssamling.
Nærværende lovforslag om frivilliggørelse af  

 integrationsrådene er fremsat med henblik på opfyldelsen af anbefalingen om  

 frivilliggørelse af integrationsrådene fra Udvalget vedr. kommunale råd og  

 nævn  

 mv.
Lovforslaget fremsættes samtidigt med fremsættelsen af lovforslag om  

 frivilliggørelse af amtsmusikudvalgene, museumsrådene og  

 folkeoplysningsudvalgene og lovforslag om afskaffelse af  

 koordinationsudvalgenes årlige redegørelser og den kommunale  

 sundhedsredegørelse.
Udvalgets anbefalinger vedrørende de grønne råd vil  

 indgå  

 i forbindelse med miljøministerens kommende revision af  

 naturbeskyttelsesloven  

 i Folketingssamlingen 2003/2004.
2. Baggrunden for udvalgets anbefalinger om frivilliggørelse  

 af visse kommunale råd og nævn Det fremgår af rapporten fra Udvalget vedr. kommunale råd  

 og nævn mv., at målsætningen om en enkel og overskuelig struktur er væsentlig  

 for hele den offentlige administration, ikke blot den statslige, men også den  

 kommunale.
I kommunerne bygger forvaltningsstrukturen på kommunalbestyrelsen  

 som kommunens øverste myndighed.
Kommunalbestyrelsen er således kompetent til  

 at træffe afgørelse i enhver sag, som vedrører kommunen, medmindre andet  

 følger  

 af lovgivningen.
Der er ikke andre kommunale organer, som har kompetence til  

 at  

 efterprøve kommunalbestyrelsens beslutninger.
Kommunalbestyrelsen kan frit  

 delegere beslutningskompetence til økonomiudvalget, et stående udvalg eller  

 til  

 den kommunale administration, medmindre andet følger af lovgivningen.
Kommunalbestyrelsen har en generel adgang til at nedsætte  

 særlige udvalg, jf. den kommunale styrelseslovs § 17, stk. 4, der  

 kan  

 bestå af kommunalbestyrelsesmedlemmer og andre, herunder ansatte i den  

 kommunale administration.
Særlige udvalg kan enten have forberedende eller  

 rådgivende funktioner for kommunalbestyrelsen, økonomiudvalget eller et  

 stående  

 udvalg eller tillægges en beslutningskompetence inden for et bestemt, nærmere  

 afgrænset område.
Et særligt udvalg kan ikke tillægges almindelige  

 administrerende funktioner.
Der er imidlertid afvigelser fra dette hovedprincip.
Visse  

 råd og nævn med selvstændig beslutningskompetence eller med rådgivende og  

 vejledende funktioner er kommunalbestyrelsen pålagt at oprette i henhold til  

 særlig hjemmel i sektorlovgivning.
Afvigelserne i sektorlovgivningen om en lovpligtig  

 nedsættelse af råd og nævn tager ikke nødvendigvis højde for forskelle  

 kommunerne imellem.
Forskelle i eksempelvis kommunestørrelse og politiske  

 prioriteringer taler tværtimod for en høj grad af fleksibilitet.
For så vidt angår de kommunale råd og nævn med  

 administrative opgaver kan fleksibiliteten give kommunalbestyrelsen mulighed  

 for at indrette kommunalforvaltningen således, at det administrative  

 ressourceforbrug minimeres.
De overordnede målsætninger taget i betragtning  

 bør  

 afvigelser fra dette hovedprincip derfor begrænses.
 Udvalget vedr. kommunale råd og nævn mv. har samlet fundet  

 det mest hensigtsmæssigt at lægge vægt på, at kommunalbestyrelsen så vidt  

 muligt har frihed til at nedsætte kommunale råd og nævn med administrative  

 opgaver og dermed indrette den kommunale forvaltning under hensyntagen til  

 målsætningerne om enkelhed og effektivitet i opgaveløsningen  

 (frivillighedsprincippet). Særlige hensyn til f.eks. organets uafhængighed,  

 individets retssikkerhed og fremme af samarbejdet mellem kommuner og andre  

 myndigheder kan dog i visse tilfælde tale for, at kommunalbestyrelsen  

 forpligtes til at nedsætte bestemte organer med administrative beføjelser.
Frivillighedsprincippet udelukker dog ikke, at det kan  

 anbefales kommunerne at oprette bestemte råd og nævn.
Ligeledes udelukker det  

 heller ikke, at der for så vidt angår administrative råd og nævn udarbejdes  

 bestemmelser om organernes medlemssammensætning, arbejdsrammer,  

 sekretariatsbetjening  

 mv., som kommunerne er forpligtede til at følge, såfremt kommunalbestyrelsen  

 vælger at nedsætte organerne.
Formålet med sådanne bestemmelser kan  

 eksempelvis  

 være at sikre retssikkerheden.
Bestemmelserne kan supplere den nødvendige  

 lovhjemmel, som en overførsel af administrative beføjelser til et råd eller  

 nævn forudsætter.
For så vidt angår kommunale råd og nævn med rådgivende  

 opgaver taler målsætningen om en enkel, effektiv struktur og hovedprincippet  

 om  

 kommunalbestyrelsen som øverste myndighed for, at frihed i nedsættelsen af  

 råd  

 og nævn bør være udgangspunktet.
Hovedprincippet om kommunalbestyrelsen som  

 øverste myndighed i den kommunale styrelseslov betyder nemlig, at et  

 repræsentativt sammensat organ valgt af den lokale befolkning skal foretage  

 en  

 afvejning og prioritering på tværs af sektorområder.
 Det er derfor centralt, at kommunerne i deres opgaveløsning  

 har få detailbindinger i organisering og arbejdsprocesser, så der er mulighed  

 for nytænkning og alternative løsninger.
 Når der tidligere har været oprettet lovpligtige kommunale  

 rådgivende organer, har begrundelserne bl.a. været et politisk ønske om at  

 sikre bestemte gruppers interessevaretagelse eller at sikre implementeringen  

 af  

 en bestemt politik ved at skabe et organ, der sørger for løbende at følge  

 udviklingen.
Efter udvalgets opfattelse bør det generelt tillægges stor  

 vægt, at kommunalbestyrelsen som øverste myndighed selv kan afgøre, hvem der  

 skal rådgive den, og hvilken rådgivning den har behov for.
Udvalget har  

 således  

 som udgangspunkt fundet det mest hensigtsmæssigt, at det er frivilligt for  

 kommunalbestyrelsen at nedsætte råd og nævn med rådgivende opgaver.
Med henblik på at sikre en reel kommunal frihed er det  

 forekommet udvalget mest hensigtsmæssigt, at der som udgangspunkt ikke  

 fastlægges formkrav til rådgivende organer, der frivilligt nedsættes af  

 kommunalbestyrelsen.
Dette er dog ikke i modstrid med, at et ministerium kan  

 vælge at udforme en vejledning på området.
En sådan vejledning kan give  

 inspiration til og eksempler på opgaver, sammensætning, rammer, vilkår mv. i  

 forbindelse med nedsættelse af rådgivende organer.
Udvalgets principielle overvejelser har tilsagt, at  

 kommunalbestyrelsen og amtsrådet som hovedregel skal have frihed til at  

 afgøre,  

 hvilke råd og nævn der ønskes nedsat og i givet fald hvordan.
Et sådant  

 princip  

 indebærer, at kommunerne har mulighed for at indrette administrationen efter,  

 hvad der i den enkelte kommune vurderes at være mest hensigtsmæssigt og  

 effektivt.
Udvalget har i rapporten fundet det vigtigt at understrege,  

 at de opgaver, som råd og nævn med administrative opgaver aktuelt varetager,  

 fortsat skal løses.
Frivillighedsprincippet indebærer alene, at det nu er  

 kommunernes og amtskommunernes ansvar at træffe et valg med hensyn til  

 opgaveløsningen.
Udvalget har overvejet en række konkrete kommunale råd og  

 nævn.
For visse råd og nævn kan der være særlige hensyn, der taler for at  

 fravige hovedreglen om frivillighed.
Især hensynet til at sikre samarbejde  

 mellem forskellige myndigheder eller hensynet til borgernes retssikkerhed kan  

 begrunde lovpligtighed.
Udvalgets overvejelser er mundet ud i en anbefaling  

 om,  

 at integrationsrådene, amtsmusikudvalgene, museumsrådene,  

 folkeoplysningsudvalgene og de grønne råd gøres frivillige.
3. Frivilliggørelse af integrationsrådene Efter den nugældende bestemmelse i integrationslovens  

 § 42, stk. 1, skal kommunalbestyrelsen, hvor flere end 50 personer  

 over 18 år i fællesskab fremsætter skriftlig anmodning herom, oprette et  

 integrationsråd i kommunen.
 En kommunalbestyrelse kan endvidere på eget initiativ  

 oprette et integrationsråd, uanset at der ikke foreligger en anmodning om  

 oprettelse af et integrationsråd efter integrationslovens § 42,  

 stk. 1.
Af rapporten De kommunale integrationsråd fra september  

 2001, fremgår, at der i januar 2001 var etableret 48 integrationsråd, hvoraf  

 36  

 opfyldte de krav, som integrationsloven stiller til et integrationsråd.
Cirka  

 halvdelen af integrationsrådene var blevet etableret på kommunens eget  

 initiativ.
 Det foreslås, at bestemmelsen i § 42, stk. 1,  

 ændres, således at pligten for en kommunalbestyrelse til at oprette et  

 integrationsråd efter anmodning fra flere end 50 personer i kommunen ophæves,  

 og at det i stedet overlades til den enkelte kommunalbestyrelses egen  

 beslutning, om der skal oprettes et integrationsråd.
 Med forslaget sikres, at kommunalbestyrelsen som øverste  

 myndighed i kommunen selv kan beslutte, om der skal oprettes et  

 integrationsråd, således at de integrationsråd, der oprettes, afspejler den  

 enkelte kommunalbestyrelses ønsker og behov for rådgivning i forbindelse med  

 kommunens varetagelse af integrationsindsatsen.
Ved at gøre oprettelsen af integrationsråd frivillig sikres  

 kommunalbestyrelsens aktive tilslutning og dermed et positivt udgangspunkt  

 for  

 tilrettelæggelsen af dialogen og samarbejdet mellem den enkelte  

 kommunalbestyrelse og det enkelte integrationsråd.
Samtidig sikres mulighed  

 for, at kommunalbestyrelsen kan beslutte, at behovet for rådgivning  

 tilgodeses  

 på anden vis.
Det er efter regeringens opfattelse en fordel, at dialogen  

 mellem  

 den enkelte kommunalbestyrelse, repræsentanter for de etniske minoriteter og  

 andre, der deltager i integrationsarbejdet, finder sted i de rammer, som i  

 det  

 lokale samfund skønnes mest hensigtsmæssige.
 Forslaget skal altså på ingen måde ses som en opfordring  

 til kommunalbestyrelsen om at nedtone dialogen, men tværtimod som en  

 opfordring  

 til at søge den optimale form for dialog.
Regeringen vil for sit vedkommende styrke dialogen med de  

 etniske minoriteter ved at afholde kvartalsvise møder med Rådet for Etniske  

 Minoriteter.
Regeringen vil på den baggrund anbefale, at de enkelte  

 borgmestre  

 eller kommunalbestyrelser ligeledes afholder regelmæssige møder med  

 integrationsrådene.
Regeringen vil endvidere sørge for, at samarbejdet mellem  

 integrationsrådene styrkes ved blandt andet at yde støtte til  

 netværksdannelse  

 mellem integrationsrådene og til temamøder.
Endelig vil regeringen sørge for  

 at  

 styrke integrationsrådene ved at yde støtte til afholdelse af kurser for  

 integrationsrådssekretærerne.
 4. Økonomiske og administrative konsekvenser m.v.
 Lovforslaget skønnes ikke at medføre økonomiske og  

 administrative konsekvenser.
5. Erhvervsadministrative, erhvervsøkonomiske og  

 miljømæssige konsekvenser af lovforslaget og lovforslagets administrative  

 konsekvenser for borgerne samt forholdet til EU-retten Lovforslaget skønnes ikke at medføre erhvervsadministrative  

 eller erhvervsøkonomiske konsekvenser eller administrative konsekvenser for  

 borgerne.
Endvidere har lovforslaget ikke miljømæssige konsekvenser.  

 Lovforslaget  

 indeholder ikke EU-retlige aspekter.
 6. Hørte myndigheder m.v.
 Lovforslaget er samtidig med fremsættelsen sendt i høring  

 hos følgende myndigheder og organisationer:
 Amtsrådsforeningen i Danmark, Amnesty International, Dansk  

 Arbejdsgiverforening, Dansk Flygtningehjælp, Dansk Røde Kors, Dansk  

 Socialrådgiverforening, Dokumentations- og Rådgivningscentret om  

 Racediskrimination, Institut for Menneskerettigheder, Flygtningenævnet,  

 Foreningen af Statsamtmænd, Foreningen af Statsamtsjurister, Frederiksberg  

 Kommune, Kommunernes Landsforening, Københavns Kommune, Landsorganisationen i  

 Danmark, Mellemfolkeligt Samvirke, POEM samt Rådet for Etniske Minoriteter.
7. Vurdering af konsekvenser af lovforslaget Positive konsekvenser / Mindreudgifter Negative konsekvenser / Merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Forslaget indebærer, at det beror på den enkelte  

 kommunalbestyrelses egen beslutning, om der skal oprettes et integrationsråd  

 i  

 kommunen.
Med forslaget sikres, at den enkelte kommunalbestyrelse selv har  

 mulighed for at afgøre, om der skal oprettes et integrationsråd, og dermed  

 afgøre, hvorledes dialogen med og inddragelse af repræsentanter for de  

 etniske  

 minoriteter tilgodeses bedst muligt.
 Hvis et integrationsråd ikke opfylder kravene i  

 integrationslovens § 42, stk. 3-4, vil der ikke være mulighed for,  

 at  

 rådet kan vælge en repræsentant til repræsentantskabet for Rådet for Etniske  

 Minoriteter efter integrationslovens § 43, stk. 2.
Til § 2 De integrationsråd, som er nedsat i medfør af den hidtil  

 gældende bestemmelse i § 42, stk. 1, fungerer i den indeværende  

 kommunale valgperiode.
Bilag 1 Lovforslaget sammenholdt med gældende lov Gældende formulering:
 Lovforslaget:
 Integrationsloven,  

 jf. lovbekendtgørelse nr. 316 af 28. april 2003:
 § 42, stk. 1,  

 affattes som følge af lovforslagets § 1, nr. 1, således:
 § 42,  

 stk. 1.  

  

 I kommuner, hvor flere end 50 personer over 18 år i  

 fællesskab fremsætter skriftlig anmodning herom, skal kommunalbestyrelsen  

 oprette et integrationsråd.
 § 42, stk. 1.  

  

 Kommunalbestyrelsen  

 kan oprette et integrationsråd.
Bilag 2 Sidehenvisninger til Folketingstidende vedrørende  

 behandlingen i Folketinget af de oprindelige love og senere relevante  

 ændringslove.
Lov om integration af udlændinge i Danmark  

 (integrationsloven)  


  

 Oprindelig lov  


  

 Lov nr. 474 af 1. juli 1998 (Lovforslag nr.
L 60) Skriftlig fremsættelse  

 den 16. april 1998:
Folketingstidende  

 1997/1998, s. 1720 Lovforslag som fremsat:
Folketingstidende  

 1997/1998, Tillæg A, s. 1650 1. behandling den 30.  

 april 1998:
Folketingstidende  

 1997/1998, s. 977 Betænkning afgivet den  

 23. juni 1998:
Folketingstidende  

 1997/1998, Tillæg B, s. 628 2. behandling den 25.  

 juni 1998:
Folketingstidende  

 1997/1998, s. 2420 Tillægsbetænkning den 25.  

 juni 1998:
Folketingstidende  

 1997/1998, Tillæg B, s. 763 3. behandling den 26.  

 juni 1998:
Folketingstidende  

 1997/1998, s. 2586 Lovforslaget som  

 vedtaget:
Folketingstidende  

 1997/1998, Tillæg C, s. 511 Ændringslov  

  

 Lov nr. 57 af 25. januar 2000 (Lovforslag nr.
L 148) Skriftlig fremsættelse den  

 8. december 1999:
Folketingstidende  

 1999/2000, Tillæg A, s. 3957 Lovforslag som fremsat:
Folketingstidende  

 1999/2000, Tillæg A, s. 3927 1. behandling den 10.  

 december 1999:
Folketingstidende  

 1999/2000, s. 2343 Betænkning afgivet den 13.  

 januar 2000:
Folketingstidende  

 1999/2000, Tillæg B, s. 330 Ændringsforslag uden for  

 betænkning:
Folketingstidende  

 1999/2000, Tillæg B, s. 338 2. behandling den 18.  

 januar 2000:
Folketingstidende  

 1999/2000, s. 3230 3. behandling den 20.  

 januar 2000:
Folketingstidende  

 1999/2000, s. 3340 Lovforslag som vedtaget:
Folketingstidende  

 1999/2000, Tillæg C, s. 334 Ændringslov  

  

 Lov nr. 1269 af 20. december 2000 (Lovforslag nr.
L 90) Skriftlig fremsættelse den  

 10. november 2000:
Folketingstidende  

 2000/2001, Tillæg A, s. 2259 Lovforslag som fremsat:
Folketingstidende  

 2000/2001, Tillæg A, s. 2244 1. behandling den 17.  

 november 2000:
Folketingstidende  

 2000/2001, s. 1395 Betænkning afgivet den 7.  

 december 2000:
Folketingstidende  

 2000/2001, Tillæg B, s. 493 2. behandling den 12.  

 december 2000:
Folketingstidende 2000/2001,  

 s. 2476 3. behandling den 15.  

 december 2000:
Folketingstidende  

 2000/2001, s. 2803 Lovforslag som vedtaget:
Folketingstidende  

 2000/2001, Tillæg C, s. 348 Ændringslov  

  

 Lov nr. 361 af 6. juni 2002 (Lovforslag nr.
L 126) Skriftlig fremsættelse den  

 1. marts 2002:
Folketingstidende  

 2001/2002, Tillæg A, s. 4124 Lovforslag som fremsat:
Folketingstidende  

 2001/2002, Tillæg A, s. 4092 1. behandling den 21.  

 marts 2002:
Folketingstidende  

 2001/2002, s. 3951 Betænkning afgivet den 17.  

 maj 2002:
Folketingstidende  

 2001/2002, Tillæg B, s. 1358 2. behandling den 23. maj  

 2002:
Folketingstidende  

 2001/2002, s. 7088 Tillægsbetænkning afgivet  

 den 29. maj 2002:
Folketingstidende  

 2001/202, Tillæg B, s. 1649 Ændringsforslag uden for  

 tillægsbetænkning:
Folketingstidende  

 2001/2002, Tillæg B, s. 1675 3. behandling den 31. maj  

 2002:
Folketingstidende  

 2001/2002, s. 7850 Lovforslag som vedtaget:
Folketingstidende  

 2001/2002, Tillæg C, s. 668 Ændringslov  

  

 Lov nr. 363 af 6. juni 2002 (Lovforslag nr.
L 85) Skriftlig fremsættelse den  

 7. februar 2002:
Folketingstidende  

 2001/2002, Tillæg A, s. 2562 Lovforslag som fremsat:
Folketingstidende  

 2001/2002, Tillæg A, s. 2558 1. behandling den 26.  

 februar 2002:
Folketingstidende  

 2001/2002, s. 2554 Betænkning afgivet den 14.  

 maj 2002:
Folketingstidende  

 2001/2002, Tillæg B, s. 1109 2. behandling den 17. maj  

 2002:
Folketingstidende  

 2001/2002, s. 6684 3. behandling den 30. maj  

 2002:
Folketingstidende  

 2001/2002, s. 7574 Lovforslag som vedtaget:
Folketingstidende  

 2001/2002, Tillæg C, s. 612 Ændringslov  

  

 Lov nr. 364 af 6. juni 2002 (Lovforslag nr.
L 150) Skriftlig fremsættelse den  

 28. februar 2002:
Folketingstidende  

 2001/2002, Tillæg A, s. 3782 Lovforslag som fremsat:
Folketingstidende  

 2001/2002, Tillæg A, s. 3775 1. behandling den 21.  

 marts 2002:
Folketingstidende  

 2001/2002, s. 3931 Betænkning afgivet den 14.  

 maj 2002:
Folketingstidende  

 2001/2002, Tillæg B, s. 1113 2. behandling den 17. maj  

 2002:
Folketingstidende  

 2001/2002, s. 6685 3. behandling den 30. maj  

 2002:
Folketingstidende  

 2001/2002, s. 7574 Lovforslag som vedtaget:
Folketingstidende  

 2001/2002, Tillæg C, s. 613 Ændringslov  

  

 Lov nr. 438 af 10. juni 2002 (Lovforslag nr.
L 161) Skriftlig fremsættelse den  

 13. marts 2002:
Folketingstidende  

 2001/2002, Tillæg A, s. 4262 Lovforslag som fremsat:
Folketingstidende  

 2001/2002, Tillæg A, s. 4223 1. behandling den 21.  

 marts 2002:
Folketingstidende  

 2001/2002, s. 3970 Betænkning afgivet den 17.  

 maj 2002:
Folketingstidende  

 2001/2002, Tillæg B, s. 1441 2. behandling den 28. maj 2002:
Folketingstidende  

 2001/2002, s. 7427 3. behandling den 4. juni  

 2002:
Folketingstidende  

 2001/2002, s. 7917 Lovforslag som vedtaget:
Folketingstidende  

 2001/2002, Tillæg C, s. 706 Ændringslov  

  

 Lov nr. 1043 af 17. december 2002 (Lovforslag nr.
L 21) Skriftlig fremsættelse den  

 2. oktober 2002:
Folketingstidende  

 2002/2003, Tillæg A, s. 368 Lovforslag som fremsat:
Folketingstidende  

 2002/2003, Tillæg A, s. 314 1. behandling den 10.  

 oktober 2002:
Folketingstidende  

 2002/2003, s. 315 Betænkning afgivet den 26.  

 november 2002:
Folketingstidende  

 2002/2003, Tillæg B, s.155 2. behandling den 3.  

 december 2002:
Folketingstidende  

 2002/2003, s. 2268 3. behandling den 11.  

 december 2002:
Folketingstidende  

 2002/2003, s. 2904 Lovforslag som vedtaget:
Folketingstidende  

 2002/2003, Tillæg C, s. 146 Ændringslov  

  

 Lov nr. 60 af 29. januar 2003 (Lovforslag nr.
L 23) Skriftlig fremsættelse den  

 2. oktober 2002:
Folketingstidende  

 2002/2003, Tillæg A, s. 425 Lovforslag som fremsat:
Folketingstidende  

 2002/2003, Tillæg A, s. 396 1. behandling den 10.  

 oktober 2002:
Folketingstidende  

 2002/2003, s. 340 Betænkning afgivet den 9.  

 januar 2003:
Folketingstidende  

 2002/2003, Tillæg B, s. 528 2. behandling den 21.  

 januar 2003:
Folketingstidende  

 2002/2003, s. 3734 3. behandling den 23.  

 januar 2003:
Folketingstidende  

 2002/2003, s. 3912 Lovforslag som vedtaget:
Folketingstidende  

 2002/2003, Tillæg C, s. 237 Ændringslov  

  

 Lov nr. 425 af 10. juni 2003 (Lovforslag nr.
L 174) Skriftlig fremsættelse den  

 12. marts 2003:
Folketingstidende 2002/2003,  

 Tillæg A, s. 4586 Lovforslag som fremsat:
Folketingstidende  

 2002/2003, Tillæg A, s. 4509 1. behandling den 19.  

 marts 2003:
Folketingstidende  

 2002/2003, s. 6329 2. behandling den 27. maj  

 2003:
Folketingstidende  

 2002/2003, s. 10113 3. behandling den 4. juni  

 2003:
Folketingstidende  

 2002/2003, s. 10480 Lovforslag som vedtaget:
