 I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986 aftales  

 følgende:
 Område m.v.
 § 1.  Rammeaftalen omfatter tjenestemænd i folkeskolen  

 bortset fra tjenestemænd ved selvstændige amtskommunale skoler for vidtgående  

 specialundervisning i folkeskolen.
Stk. 2.  Rammeaftalen vedrører - tilsyn med faglokaler, samlinger, materialer og udstyr, jf, § 2, - arbejde som færdselskontaktlærer og skolepatruljeinstruktør, jf. § 3, - tilsyn med eleverne i frikvartererne, jf. § 4, - arbejde som elevrådskontaktlærer, jf. § 5, - skolebiblioteksvirksomhed, jf. § 6, samt - andre særlige arbejdsopgaver, jf. § 7.
Faglokaler, samlinger, materialer og udstyr § 2.  For alle lærere, der benytter en skoles  

 faglokaler og samlinger, materialer og udstyr, er der en almindelig pligt til  

 som led i tjenesten uden særlig betaling at foretage oprydning og føre  

 tilsyn.
Den kollektive forpligtelse består bl.a. i sammen med øvrige lærere  

 at fremsætte forslag om indkøb af nye materialer, håndbøger, apparater  

 o.lign. og at meddele fejl og mangler.
Stk. 2.  For de i stk. 1 nævnte faglokaler, samlinger,  

 materialer og udstyr kan der mod særskilt betaling etableres et særligt  

 tilsyn, som er mere vidtgående end den i stk. 1 anførte almindelige  

 forpligtelse.
Et vederlagt tilsyn kan bl.a. bestå i at gennemgå samlingen med  

 passende mellemrum, at vedligeholde den, at udføre mindre reparationer, at  

 vejlede i brug af samlingens apparater/materialer og at koordinere og  

 fremsætte forslag til indkøb af nye materialer, håndbøger, apparater o.lign.  

 samt sørge for indkøb af sådanne ting til vedligeholdelse og fornyelse  

 afsamlingen.
Færdselskontaktlærer og skolepatruljeinstruktør § 3.  Arbejdet som færdselskontaktlærer kan bl.a.  

 bestå i at være kontaktperson til Rådet for større Færdselssikkerhed og at  

 formidle trafiksikkerhedsmæssige eftersyn, eventuelt i samarbejde med  

 politiet, og i at føre tilsyn med materialer og udstyr til  

 færdselsundervisningen.
 Stk. 2.  Arbejdet som instruktør for skolepatruljen kan  

 bl.a. bestå i at vejlede og føre tilsyn med de elever, der medvirker i  

 skolepatruljearbejdet.
 Stk. 3.  Til den eller de tjenestemænd, der varetager  

 disse opgaver, ydes et vederlag.
Tilsyn med eleverne i frivarterer § 4.  For alle lærere er der en almindelig pligt til  

 som led i tjenesten uden særlig betaling at deltage i tilsynet med eleverne i  

 frikvarterer, herunder i spisepauser.
 Stk. 2.  Det i stk. 1 nævnte tilsyn kan mod særskilt  

 betaling pålægges enkelte tjenestemænd som et fast tilsyn.
 Stk. 3.  Et fast tilsyn skal tilrettelægges således, at  

 den enkelte tjenestemand fører tilsyn i mindst 1/5 af de frikvarterer, det  

 pågældende tilsyn omfatter for hele skoleåret.
 Stk. 4.  Et fast tilsyn skal tilrettelægges således, at  

 ingen tjenestemand uden selv at være indforstået hermed pålægges tilsyn i  

 mere end halvdelen af de frikvarterer, pågældende er på skolen.
Elevrådskontaktlærer § 5.  Arbejdet som kontaktlærer til elevrådet består i  

 at varetage en del af skolens og skolemyndighedernes pligt til at bistå,  

 vejlede og støtte eleverne i deres deltagelse i elevrådsarbejdet, jf. for  

 tiden Undervisningsministeriets cirkulære af 11. juni 1986 om ændring af  

 skolestyrelsesloven, nummer 9.
 Stk. 2.  Til den eller de tjenestemænd, der varetager  

 disse opgaver, ydes et vederlag.
Skolebiblioteksvirksomhed § 6.  Til tjenestemænd, der varetager hverv som  

 skolebibliotekar og assisterende skolebibliotekar og i tilknytning hertil  

 varetager særlige opgaver, som ikke er medregnet i den ydede timereduktion,  

 ydes et vederlag.
 Stk. 2.  De særlige opgaver, der ydes et vederlag for,  

 kan bl.a. bestå i oprydningsarbejde m.v. i forbindelse med bibliotekets brug  

 samt andet ordnings- og tilsynsarbejde, herunder løbende materialepleje af  

 skolebibliotekets samling.
Andre særlige arbejdsopgaver § 7.  For andre særlige arbejdsopgaver, som er mere  

 vidtgående end de almindelige forpligtelser (jf. aftale om tjenestetid i  

 folkeskolen), men som er et naturligt led i folkeskolens arbejde, ydes der et  

 vederlag til den eller de tjenestemænd, der varetager disse opgaver.
 Fastlæggelse af særlige arbejdsopgaver m.v.
 § 8.  Afgørelsen om, hvorvidt der skal udføres de i §§  

 2-7 nævnte særlige vederlagte arbejdsopgaver, træffes af kommunalbestyrelsen.
 Stk. 2.  Kommunalbestyrelsen fastsætter endvidere  

 omfanget af og indholdet i den enkelte vederlagte særlige arbejdsopgave.
Vederlag § 9.  Til tjenestemænd, der er pålagt en af de i §§  

 2-7 nævnte særlige arbejdsopgaver, ydes et vederlag, der fastsættes ved  

 aftale mellem kommunalbestyrelsen og Danmarks Lærerforening (den lokale  

 kreds) efter reglerne i § 11.
 Stk. 2.  Vederlag efter stk. 1 fastsættes som et årligt  

 vederlag for skoleåret og beregnes som et antal enheder å loo kr.
 Stk. 3.  Vederlaget udbetales månedlig forud med 1/12.
 Stk. 4.  Den i stk. 2 nævnte betalingsenhed på 100 kr.  

 er grundbeløb, anført i niveau 1. oktober 1984, og reguleres som særlige  

 tillæg til tjenestemænd i overensstemmelse med den til enhver tid gældende  

 aftale mellem Finansministeriet og tjenestemændenes centralorganisationer om  

 justering af tjenestemandslønninger.
Registrering af hidtidige vederlagsordninger § 10.  Umiddelbart efter rammeaftalens udsendelse  

 foretager kommunalbestyrelsen en registrering af de for skoleåret 1986-87 i  

 kommunen gældende vederlagsordninger.
Stk. 2.  Registreringen skal indeholde en kort  

 beskrivelse af den enkelte særlige arbejdsopgaves omfang og indhold, hvem  

 arbejdsopgaven er pålagt, og hvilket vederlag der i skoleåret 1986-87 for  

 hele året udbetales.
Der bortses dog fra vederlag, som pr. 1. august 1987 er  

 bortfaldet.
Vederlag, som er indført pr. 1. august 1987 med virkning for  

 skoleåret 1987-88, medtages i registreringen.
Registreringen omfatter  

 samtlige kommunens skoler og samtlige særlige arbejdsopgaver ved den enkelte  

 skole.
Vederlagene anføres som årlige beløb i niveau 1. oktober 1986.
 Stk. 3.  Det enkelte vederlag omregnes til antal enheder  

 a 100 kr. i grundbeløb, jf. § 9, stk. 2 og 4, således:
+++OPSTILBEG Årligt vederlag i niveau 1/10 1986 = antal 105,2513 enheder +++OPSTILSLUT Der afrundes (op/ned) til nærmeste hele antal enheder.
 Stk. 4.  Kommunens samlede udgifter til vederlag for  

 særlige arbejdsopgaver opgøres ved sammentælling af samtlige enheder efter  

 stk. 3. Kommunens pulje er herefter det samlede antal enheder multipliceret  

 med den til enhver tid gældende betalingsenhed.
 Stk. 5.  Antallet af enheder for vederlæggelse af de i §  

 7 anførte andre særlige arbejdsopgaver må til enhver tid højst udgøre 10 pct.  

 af kommunens samlede antal enheder for varetagelse af særlige arbejdsopgaver  

 efter §§ 2-6.
Indgåelse af lokalaftale § 11.  Lokalaftaler er aftaler, der i henhold til  

 rammeaftalen indgås mellem kommunalbestyrelsen og Danmarks Lærerforening (den  

 lokale kreds).
Stk. 2.  Snarest muligt efter rammeaftalens udsendelse  

 indgås en lokalaftale.
Denne lokalaftale (registreringsaftalen) skal  

 indeholde en fortegnelse over de i skoleåret 1986-87 ved hver af kommunens  

 skoler registrerede særlige arbejdsopgaver, jf. § 10, med angivelse af det  

 antal enheder, som ydes for den enkelte særlige arbejdsopgave.
 Stk. 3.  Det for en særlig arbejdsopgave ved  

 registreringsaftalen fastsatte antal enheder gælder, indtil anden lokalaftale  

 er indgået, jf. dog § 12, stk. 3.
 Stk. 4.  Ønsker en kommunalbestyrelse at ændre omfanget  

 af eksisterende særlige arbejdsopgaver, optages der forhandling om ændring af  

 lokalaftalen om vederlaget.
Stk. 5.  Ønsker en kommunalbestyrelse at etablere nye  

 særlige arbejdsopgaver, optages der forhandling om indgåelse af lokalaftale  

 om vederlaget herfor.
Ved manglende enighed om vederlag for tilsyn efter § 2,  

 stk. 2, gælder reglerne i § 2, stk. 1. Ved manglende enighed om vederlag ved  

 indførelse af fast tilsyn med eleverne i frikvartererne varetages tilsynet  

 kollektivt.
 Stk. 6.  Forslag om at etablere nye særlige  

 arbejdsopgaver eller at ændre omfanget af eksisterende særlige arbejdsopgaver  

 kan tillige fremsættes af Danmarks Lærerforening (den lokale kreds).
 Stk. 7.  Registreringsaftalen og øvrige lokalaftaler  

 tilsendes Undervisningsministeriet i kopi.
Opsigelse af lokalaftaler § 12.  Lokalaftaler kan opsiges af hver af parterne  

 med 6 måneders varsel til ophør ved udgangen af et skoleår.
 Stk. 2.  Indtil ny lokalaftale er indgået og trådt i  

 kraft, videreføres vederlagsordningerne, som de er fastsat i senest indgåede  

 lokalaftale, jf. dog stk. 3.
 Stk. 3.  Såfremt der ikke kan opnås enighed om en ny  

 lokalaftale om vederlag for tilsyn med eleverne i frikvartererne, bortfalder  

 vederlæggelsen med udløbet af opsigelsesvarslet, og tilsynet varetages  

 fremover kollektivt, jf. § 4.
Forhøjelse/nedsættelse af kommunens pulje ved uændret aktivitet § 13.  Kommunens pulje, jf. § 10, stk. 4, kan ved  

 aftale mellem Finansministeriet og Lærernes Centralorganisation forhøjes som  

 led i aftaleforhandlinger.
 Stk. 2.  Puljen kan endvidere forhøjes efter aftale  

 mellem kommunalbestyrelsen og Danmarks Lærerforening (den lokale kreds) med  

 midler fra puljer, der som led i aftaleforhandlingerne mellem  

 Finansministeriet og tjenestemændenes centralorganisationer afsættes til  

 decentral anvendelse, jf. rammeaftale af 4. december 1987 mellem  

 Finansministeriet og Lærernes Centralorganisation om puljer til lokal  

 anvendelse.
 Stk. 3.  Puljen kan ligeledes nedsættes efter aftale  

 mellem kommunalbestyrelsen og Danmarks Lærerforening (den lokale kreds) ved  

 overførsel af midler fra denne pulje til puljer, der som led i  

 aftaleforhandlingerne mellem Finansministeriet og tjenestemændenes  

 centralorganisationer afsættes til decentral anvendelse, jf. den i stk. 2  

 nævnte rammeaftale.
Forhøjelse/nedsættelse af kommunens pulje ved ændret aktivitet § 14.  Når der er indgået lokalaftale om antallet af  

 enheder for en ny særlig arbejdsopgave, forhøjes puljen med et antal enheder  

 svarende til det aftalte antal enheder.
 Stk. 2.  Når der ved lokalaftale er opnået enighed om  

 antal enheder for en eksisterende særlig arbejdsopgave i tilfælde, hvor  

 kommunalbestyrelsen ønsker ændringer i tilsynets indhold og omfang, forhøjes  

 eller nedsættes puljen med et antal enheder svarende hertil.
 Stk. 3.  Bortfalder særlige arbejdsopgaver i forbindelse  

 med lukning af en skole, en afdeling af skolen eller nedlæggelse af en  

 samling og lign., nedsættes puljen med et antal enheder svarende hertil.
 Stk. 4.  Bortfalder det faste tilsyn med eleverne i  

 frikvartererne som følge af, at der ikke kan opnås enighed om en ny  

 lokalaftale, jf. § 12, stk. 3, nedsættes puljen med det antal enheder, som  

 hidtil har været ydet for det faste tilsyn.
 Rammeaftalens ikrafttræden m.v.
 § 15.  Nærværende rammeaftale har virkning fra 1.  

 august 1987.
 Stk. 2.  Med virkning fra den dato, hvor  

 kommunalbestyrelsen og Danmarks Lærerforening (den lokale kreds) indgår den i  

 § 11, stk. 2, nævnte lokalaftale om de for skoleåret 1986-87 registrerede  

 vederlagsordninger, bortfalder for vedkommende kommune Finansministeriets  

 cirkulærer af 8. januar 1974 og 4. juli 1974.
 Stk. 3.  Rammeaftalen kan opsiges af hver af parterne  

 med 1 års varsel til ophør med udgangen af et skoleår, dog tidligst til ophør  

 med udgangen af skoleåret 1989-90 pr. 31. juli 1990.
Stk. 4.  Indtil ny rammeaftale er indgået og trådt i  

 kraft, videreføres gældende lokalaftaler.
Fra udløbet af opsigelsesvarslet  

 kan der dog ikke indgås yderligere lokalaftaler.
København, den 11. september 1987 Lærernes Centralorganisation Martin Rømer Finansministeriet P.M.V.
 E.B.
