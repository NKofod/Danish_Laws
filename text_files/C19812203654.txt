(Til rektorerne for samtlige  

 gymnasieskoler, studenterkurser og kurser til højere forberedelseseksamen) I bekendtgørelse nr. 171 af 12. marts 1973 om eksamensordningen og  

 karaktergivningen m.v. ved studentereksamen og i gymnasiet, § 3, stk. 5, 1.  

 pkt. og i bekendtgørelse nr. 229 af 24. april 1974 om højere  

 forberedelseseksamen og om undervisningen m.v. på kursus til højere  

 forberedelseseksamen § 13, stk. 5, 1. pkt. om tilmelding til sygeeksamen er  

 der med virkning fra eksamensterminen maj-juni 1981 foretaget følgende  

 ændring:
»Tilmelding til sygeeksamen sker inden den 25. juni til rektor, der  

 efter regler fastsat af direktoratet for gymnasieskolerne og højere  

 forberedelseseksamen godkender tilmeldingen eller indsender den til  

 direktoratet.« Sygeeksamenstilmeldinger skal herefter ikke indsendes til direktoratet,  

 når følgende betingelser er opfyldt:
 1. Når eleven omgående, normalt samme dag, har søgt  

 læge, og lægen har dokumenteret, at eleven på grund af sygdom ikke eller kun  

 delvis har deltaget i eksamen.
 2. Når rektor har sikret sig, at  

 sygeeksamenstilmeldingen er korrekt udfyldt.
 Rektor skal påse, at følgende punkter er korrekt udfyldt/overholdt:
 Som lægeerklæring godkendes ikke en uarbejdsdygtighedserklæring.
 Hvis rektor er i tvivl om, hvorvidt han kan acceptere den pågældende  

 sygeeksamenstilmelding, indsendes denne senest 1. juli, ledsaget af rektors  

 bemærkninger, til direktoratet, der tager stilling til, om tilmeldingen kan  

 godkendes.
 P.d.v.
