Bekendtgørelse  

 om magtanvendelse over for børn og unge, der er anbragt uden for hjemmet I medfør af § 108 og § 132, stk. 3, i lov om  

 social service, jf. lovbekendtgørelse nr. 708 af 29. juni 2004, og efter  

 forhandling  

 med justitsministeren, fastsættes:
Kapitel 1 Formålsbestemmelse m.v.
§ 1.  

  

 Magtanvendelse over for børn og unge omfattet af denne bekendtgørelse må kun  

 anvendes, hvis hjemmel hertil.
Magtanvendelse må aldrig erstatte omsorg og  

 socialpædagogisk bistand.
Magtanvendelse skal begrænses til det absolut  

 nødvendige og skal i øvrigt stå i rimeligt forhold til det, der søges opnået  

 hermed.
Stk. 2.  

  

 Legemlig  

 afstraffelse er ikke tilladt.
Fiksering er ikke tilladt.
Ved fiksering  

 forstås  

 anvendelse af mekanisk tvangsmiddel i form af bælte, håndremme, fodremme,  

 eller  

 livstykke, samt anden form for mekanisk fastspænding.
Ydmygende, hånende  

 eller  

 anden nedværdigende behandling er ikke tilladt.
 § 2.  

  

 Fysisk magtanvendelse i form af, at barnet eller den unge fastholdes, eller  

 føres til et andet opholdssted er tilladt, hvis:
1)  

 	  

 barnet eller den unge  

 udviser en sådan adfærd, at fortsat ophold i fællesskabet er uforsvarlig,  

 eller 2)  

 	  

 barnet eller den unge  

 derved forhindres i at skade sig selv eller andre.
 Stk. 2.  

  

 Magtanvendelse  

 efter stk. 1 skal afpasses efter forholdene i den enkelte situation og må  

 ikke  

 gå ud over det strengt nødvendige.
 Stk. 3.  

  

 Magtanvendelse,  

 som akut kan være nødvendig, vil være omfattet af straffelovens bestemmelser  

 om  

 nødværge, jf. straffelovens § 13.
Stk. 4.  

  

 I plejefamilier  

 for børn og unge, jf. lovens § 49, stk. 1, samt i kommunale døgntilbud,  

 jf. lovens § 49 a, er magtanvendelse, bortset fra de tilfælde, der er  

 nævnt i stk. 3, ikke tilladt.
Reglerne i denne bekendtgørelse finder i øvrigt  

 ikke anvendelse for disse anbringelsessteder.
Kapitel 2 Opholdssteder for børn og unge samt  

 døgninstitutioner for børn og unge - i ikke sikrede afdelinger § 3.  

  

 I  

 opholdssteder for børn og unge, jf. lovens § 49, stk. 2, vil der alene  

 kunne ske magtanvendelse efter § 2.
 § 4.  

  

 I  

 døgninstitutioner for børn og unge, jf. lovens § 51, vil der i ikke  

 sikrede afdelinger kunne ske magtanvendelse efter § 2.
 Stk. 2.  

  

 Der vil i ikke sikrede afdelinger i  

 døgninstitutioner for børn og unge endvidere kunne ske aflåsning af  

 afdelingen  

 om natten og undtagelsesvis i kortere perioder om dagen.
 Stk. 3.  

  

 Der vil i ikke  

 sikrede afdelinger i døgninstitutioner for børn og unge endelig kunne ske  

 kontrol, jf. dog stk. 4 - 6, med brevveksling, telefonsamtaler og anden  

 kommunikation, hvis der foreligger en afgørelse herom truffet af børn og  

 unge-udvalget,  

 jf. lovens § 108, stk. 2.
Stk. 4.  

  

 Åbning af  

 indgående og udgående breve kan kun finde sted med samtykke fra og i  

 overværelse  

 af barnet eller den unge.
Kontrol af telefonsamtaler i form af medhør kan kun  

 finde sted med samtykke fra barnet eller den unge.
Såfremt medhør finder  

 sted,  

 skal den person, med hvem telefonsamtalen føres, gøres opmærksom herpå.
 Stk. 5.  

  

 Ønsker barnet  

 eller den unge ikke, at et indgående brev åbnes, kan dette uåbnet returneres  

 til afsenderen med forklarende ledsageskrivelse. Ønsker barnet eller den unge  

 ikke, at et udgående brev åbnes, tilintetgøres brevet.
 Stk. 6.  

  

 Ønsker barnet  

 eller den unge ikke, at der sker medhør ved en indgående telefonsamtale, kan  

 telefonsamtalen afbrydes med en forklaring til den, der har ringet op. Ønsker  

 barnet eller den unge ikke, at der sker medhør ved en udgående  

 telefonsamtale,  

 føres samtalen ikke.
 Stk. 7.  

  

 Stk. 3-6 gælder  

 dog ikke breve og andre henvendelser til og fra offentlige myndigheder og til  

 og fra en eventuel advokat, jf. lovens § 60, stk. 3.
 Stk. 8.  

  

 Stk. 3-7 gælder  

 ikke ved politiets kontrol, jf. § 6, stk. 3-5, med besøg, brevveksling,  

 telefonsamtaler og anden kommunikation, hvis kontrollen er et led i  

 politimæssige foranstaltninger efter retsplejelovens bestemmelser.
Kapitel 3 Døgninstitutioner for børn og unge - i sikrede  

 afdelinger § 5.  

  

 Ved  

 en sikret afdeling forstås en afdeling, hvor det er tilladt at have yderdøre  

 og  

 vinduer konstant aflåst.
En afdeling, der er aflåst hele eller næsten hele  

 døgnet, skal være godkendt som en sikret afdeling.
 Stk. 2.  

  

 En sikret  

 afdeling kan være organiseret som en selvstændig døgninstitution eller kan  

 være  

 knyttet til en døgninstitution for børn og unge, jf. lovens § 51.
 Stk. 3.  

  

 I sikrede  

 afdelinger kan amtskommunen tillade aflåsning om natten af værelser uden  

 dette  

 betragtes som isolation.
Stk. 4.  

  

 Sikrede  

 afdelinger skal godkendes af Socialministeriet efter indstilling fra  

 amtskommunen.
I godkendelsen angives antallet af pladser og aldersgrupper  

 samt  

 karakteristika hos de børn og unge, som stedet er fundet egnet til at  

 modtage.  

 Socialministeriet kan endvidere give en særlig godkendelse til at anvende en  

 del af en sikret afdeling til særlige formål, hvis der er etableret en fysisk  

 adskillelse fra de øvrige dele af den sikrede afdeling.
 Stk. 5.  

  

 Socialministeriet  

 følger udviklingen inden for anvendelsen af sikrede afdelinger og aflægger  

 lejlighedsvis besøg på de sikrede afdelinger.
 § 6.  

  

 I sikrede afdelinger i døgninstitutioner for  

 børn og unge vil der kunne ske magtanvendelse efter § 2.
Stk. 2.  

  

 For en ung anbragt i en sikret afdeling vil  

 der endvidere kunne ske magtanvendelse i form af isolation, idet  

 institutionens  

 leder eller dennes stedfortræder undtagelsesvis kan træffe beslutning om  

 anbringelse af den unge i særlige isolationsrum, når der er overhængende fare  

 for, at denne skader sig selv eller andre.
Ved isolation forstås afsondring i  

 aflåst rum i kortere eller længere perioder.
Isolationen skal være så  

 kortvarig  

 og skånsom som muligt og må ikke udstrækkes ud over 2 timer.
Der skal løbende  

 føres tilsyn med et barn eller en ung, der er anbragt i isolation.
Stk. 3.  

  

 Over for unge, der efter reglerne i  

 retsplejeloven er anbragt i sikrede afdelinger i stedet for  

 varetægtsfængsling,  

 kan politiet, hvor hensynet til efterforskningen gør det påkrævet, modsætte  

 sig, at den unge modtager besøg, eller forlange, at besøg finder sted under  

 kontrol.
Hvor hensynet til efterforskningen gør det påkrævet, kan politiet  

 endvidere forlange at gennemse og, hvis det findes påkrævet, standse den  

 unges  

 brev inden modtagelsen eller afsendelsen samt forbyde den unge af foretage  

 telefonsamtaler eller anden kommunikation med personer uden for institutionen  

 eller betinge telefonsamtaler og anden kommunikation af, at samtalen  

 overhøres.
 Stk. 4.  

  

 Den unge skal underrettes om politiets  

 beslutning efter stk. 3, og kan forlange den forelagt for retten til  

 afgørelse.  

 Retten kan efter retsplejelovens regler bestemme, at unge, der er anbragt i  

 sikrede afdelinger i stedet for varetægtsfængsling, helt eller delvis  

 afskæres  

 kontakt med andre.
Stk. 5.  

  

 Den unge, jf. stk. 3 og 4, har dog altid ret  

 til ukontrolleret besøg af sin forsvarer og har ret til ukontrolleret  

 brevveksling med justitsministeren, domstolene, anklagemyndigheden, politiet,  

 Folketingets Ombudsmand, medlemmer af Folketinget, Den Europæiske  

 Menneskerettighedsdomstol, Præsidenten for Den europæiske komite til  

 forebyggelse af tortur og umenneskelig eller vanærende behandling  

 (Torturkomiteen), sin forsvarer, den lokale præst og amtskommunen som  

 tilsynsførende  

 for den sikrede afdeling.
Hvis den unge er udenlandsk statsborger, har den  

 unge  

 tillige ret til ukontrolleret brevveksling med sit lands diplomatiske eller  

 konsulære repræsentant, medmindre politiet på grund af ganske særlige  

 omstændigheder modsætter sig det af hensyn til efterforskningen.
Anbringelsesgrundlag m.v. på en sikret afdeling § 7.  

  

 En  

 sikret afdeling kan anvendes for unge når 1)  

 	  

 dette er absolut  

 påkrævet for at afværge, at den unge skader sig selv eller andre, og faren  

 herfor ikke på forsvarlig måde har kunnet afværges ved andre mere lempeligere  

 forholdsregler, eller 2)  

 	  

 det i en indledende  

 iagttagelsesperiode er absolut påkrævet for at tilvejebringe et grundlag for  

 den videre socialpædagogiske behandling, eller 3)  

 	  

 det på baggrund af  

 den indledende iagttagelsesperiode, jf. nr. 2, fastlås, at det er absolut  

 påkrævet,  

 at der iværksættes et længerevarende behandlingsforløb på en sikret afdeling,  

 eller 4)  

 	  

 opholdet træder i  

 stedet for varetægtsfængsling, jr. retsplejelovens § 765, eller 5)  

 	  

 opholdet er led i  

 afsoning, jf. § 78, stk. 2, i lov om fuldbyrdelse af straf m.v., og  

 betingelserne i nr. 1, 2 eller 3 samtidig er opfyldt eller 6)  

 	  

 opholdet er led i en  

 idømt foranstaltning, jf. straffelovens § 74 a, eller 7)  

 	  

 der er tale om  

 udlændinge under 15 år uden lovligt ophold i Danmark, jf. §§ 11-13.
 Stk. 2.  

  

 Kommunen kan  

 træffe afgørelse om at anbringe en ung, der er fyldt 12 år, i en sikret  

 afdeling,  

 jf. stk. 1, nr. 1-3, og lovens § 55, når der forud herfor foreligger en  

 afgørelse om anbringelse uden for hjemmet efter lovens § 40, stk. 2, nr.  

 11,  

 eller § 42. Kommunens afgørelse om anbringelse i en sikret afdeling skal  

 tiltrædes af amtskommunen i det amt, hvor den sikrede afdeling er beliggende.
Stk. 3.  

  

 Hvis  

 betingelserne i stk. 1, litra 1 er opfyldt for en ung, der er fyldt 15 år, og  

 som er anbragt i en døgninstitution, hvortil der er knyttet en sikret  

 afdeling,  

 kan lederen af døgninstitutionen eller dennes stedfortræder, uanset hvilket  

 anbringelsesgrundlag, der ligger til grund for anbringelsen uden for hjemmet,  

 træffe midlertidig beslutning om overførsel til den sikrede afdeling.  

 Overførslen hertil kan iværksættes umiddelbart.
Beslutningen herom skal  

 straks  

 forelægges kommunen til afgørelse, jf. stk. 2, 4 og 7.
 Stk. 4.  

  

 Kommunen kan  

 træffe afgørelse om at anbringe en ung i en sikret afdeling, hvor opholdet  

 træder i stedet for varetægtsfængsling, jf. stk. 1, nr. 4. Kommunens  

 afgørelse  

 om anbringelse i en sikret afdeling skal meddeles til amtskommunen i det amt,  

 hvor den sikrede afdeling er beliggende.
 Stk. 5.  

  

 Kommunen kan  

 træffe afgørelse om at anbringe en ung i en sikret afdeling, hvor opholdet er  

 led i en afsoning, jf. stk. 1, nr. 5. Kommunens afgørelse om anbringelse i en  

 sikret afdeling skal tiltrædes af amtskommunen i det amt, hvor den sikrede  

 afdeling er beliggende, og af Direktoratet for Kriminalforsorgen.
Stk. 6.  

  

 Kommunen skal  

 træffe afgørelse om, på hvilken institution/afdeling anbringelsen i henhold  

 til  

 en dom skal finde sted, når det af en dom til ungdomssanktion i medfør af  

 straffelovens § 74 a følger, at den unge dømte skal anbringes i en  

 sikret  

 afdeling.
Kommunens afgørelse om anbringelse i en sikret afdeling skal  

 meddeles  

 amtskommunen i det amt, hvor den sikrede afdeling er beliggende.
 Stk. 7.  

  

 Kommunen kan som  

 led i en idømt sanktion efter straffelovens § 74 a, i henhold til dommen  

 træffe afgørelse om, at den unge skal forblive i, overføres til eller  

 tilbageføres til en sikret afdeling, jf. stk. 1, nr. 6. Kommunens afgørelse  

 om  

 anbringelse i en sikret afdeling skal tiltrædes af amtskommunen i det amt,  

 hvor  

 den pågældende sikrede afdeling af beliggende.
 Stk. 8.  

  

 Kommunen skal i  

 de tilfælde, der er nævnt i stk. 2-5 og stk. 7, tillige træffe afgørelse om,  

 på  

 hvilken institution/afdeling anbringelse i sikret afdeling skal finde sted.
 Stk. 9.  

  

 Kommunen skal  

 altid underrette forældremyndighedens indehaver om anbringelsen i en sikret  

 afdeling, og så vidt det er muligt inden denne anbringelse sker.
 § 8.  

  

 Amtskommunen i det amt, hvor institutionen med den sikrede afdeling er  

 beliggende, kan i ganske særlige tilfælde efter indstilling fra amtskommunen  

 i  

 den unges bopælsamt dispensere fra den aldersgrænse, der er nævnt i § 7,  

 stk. 2.
 Stk. 2.  

  

 Ophold i en  

 sikret afdeling skal være påbegyndt før det fyldte 18. år.
 Stk. 3.  

  

 Ophold i en  

 sikret afdeling kan dog i medfør af § 7, stk. 1, litra 6, påbegyndes  

 efter  

 det fyldte 18. år.
Varigheden af ophold i en sikret afdeling § 9.  

  

 Ophold i sikret afdeling må i de tilfælde, der er nævnt i § 7, stk. 1,  

 litra 1 og 2, højst vare 2 måneder.
Amtskommunen i det amt, hvor  

 institutionen  

 er beliggende, kan efter indstilling fra kommunen dispensere fra 2  

 månedersgrænsen for en ny periode på højest 2 måneder, hvis betingelserne for  

 anbringelsen på sikret afdeling i det enkelte tilfælde gør dette absolut  

 påkrævet.
For unge, der ikke er fyldt 15 år, kan der alene dispenseres for  

 een  

 ny periode på højst 2 måneder.
Stk. 2.  

  

 Ophold i sikret  

 afdeling må i de tilfælde, der er nævnte i § 7, stk. 1, litra 3, for  

 unge,  

 der er fyldt 15 år, højst vare 6 måneder og for unge, der ikke er fyldt 15  

 år,  

 højst vare 2 måneder.
Amtskommunen i det amt, hvor institutionen er  

 beliggende,  

 kan efter indstilling fra kommunen dispensere fra tidsgrænserne, hvis  

 betingelserne for anbringelsen i sikret afdeling i det enkelte tilfælde gør  

 dette absolut påkrævet.
For unge, der er fyldt 15 år vil der således kunne  

 dispenseres fra 6 månedersgrænsen for een ny periode på højst 6 måneder, mens  

 der for unge, der ikke er fyldt 15 år alene kan dispenseres for een ny  

 periode  

 på højst 2 måneder.
 Stk. 3.  

  

 I opholdstiden  

 på den sikrede afdeling efter § 7, stk. 1, litra 1-3, medregnes ikke den  

 tid over 24 timer i træk, hvor den unge uden tilladelse har været fraværende  

 fra afdelingen.
 Stk. 4.  

  

 Tidsgrænserne  

 for ophold i sikret afdeling og dispensationsmulighederne i forhold hertil  

 efter  

 stk. 1 og 2, finder tilsvarende anvendelse ved ophold i sikret afdeling, der  

 er  

 et led i afsoning, jf. § 7, stk. 1. litra 5.
Stk. 5.  

  

 For unge idømt  

 en foranstaltning, jf. straffelovens § 74 a, må ophold i en sikret  

 afdeling efter § 7, stk. 1, litra 6, sammenlagt højst vare 12 måneder,  

 mens ophold i sikret afdeling sammenlagt med ophold i godkendt opholdssted  

 eller døgninstitution, jf. lovens § 49, stk. 2 og 51, tilsvarende højst  

 må  

 vare 18 måneder.
Ved ny kriminalitet kan retten dog forlænge  

 foranstaltningen,  

 herunder længstetiderne med indtil 6 måneder.
Stk. 6.  

  

 Efter  

 forlængelse, jf. stk. 1 - 3, må den samlede varighed af ophold i sikret  

 afdeling efter § 7, stk. 1, litra 1-3, og 5 for unge, der er fyldt 15  

 år,  

 ikke overstige 14 måneder.
For unge, der ikke er fyldt 15 år, må den samlede  

 varighed efter forlængelse af ophold i sikret afdeling efter § 7, stk.  

 1,  

 litra 1-3, ikke overstige 6 måneder.
 Stk. 7.  

  

 Kommunen træffer  

 afgørelse om ophør af en ung persons anbringelse i en sikret afdeling ved  

 anbringelse heri efter § 7, stk. 1, litra 1-3 og 5. Kommunen træffer  

 tillige afgørelse om ophør af en ung persons anbringelse i sikret afdeling  

 ved  

 anbringelse heri efter § 7, stk. 1, litra 6, dog inden for de rammer,  

 der  

 er fastsat i dommen.
 Stk. 8.  

  

 Amtskommunen i  

 det amt, hvor institutionen er beliggende, træffer afgørelse om ophør eller  

 fortsat anbringelse i sikret afdeling, hvis lederen af den sikrede afdeling  

 ikke er enig i kommunens vurdering af, at betingelserne for fortsat  

 anbringelse  

 i en sikret afdeling er opfyldt, herunder at forholdene fortsat gør  

 anbringelse  

 i sikret afdeling absolut påkrævet.
Ophold uden for en sikret afdeling og adgang til fri  

 luft § 10.  

  

 Under ophold i sikret afdeling efter § 7, stk. 1, litra 1-3, kan  

 institutionens leder tillade, at den unge beskæftiges uden for afdelingen.
 Stk. 2.  

  

 Unge, der er  

 anbragt i sikret afdeling ud over 24 timer, skal have adgang til at opholde  

 sig  

 i fri luft mindst 1 time dagligt.
 Stk. 3.  

  

 Amtskommunen i  

 det amt, hvor institutionen er beliggende, kan efter indstilling fra  

 institutionens  

 leder træffe beslutning om, at barnet eller den unge under sit ophold i  

 sikret  

 afdeling, jf. § 7, stk. 1, litra 1-3 og 5, for en kortere periode kan  

 placeres uden for afdelingen, hvis placeringen er sikret via tæt  

 voksenkontakt.  

 Amtskommunens afgørelse herom kan for unge omfattet af § 7, stk. 1,  

 litra  

 1-3, kun iværksættes med kommunens samtykke og for unge omfattet af § 7,  

 stk. 1, litra 5, med samtykke fra Direktoratet for Kriminalforsorgen.
 Stk. 4.  

  

 For unge, der er  

 anbragt i sikret afdeling i stedet for varetægtsfængsling efter § 7,  

 stk.  

 1, litra 4, kan institutionens leder med politiets samtykke give tilladelse  

 til  

 udgang med ledsager fra afdelingen eller institutionens områder for et  

 kortere  

 tidsrum, når der foreligger særlige omstændigheder hos den unge, der taler  

 derfor.
 Stk. 5.  

  

 I henhold til  

 straffelovens § 74 a, stk. 4, kan justitsministeren efter forhandling  

 med  

 socialministeren fastsætte regler om at tillade udgang m.v. til personer, der  

 er anbragt i sikret afdeling efter § 7, stk. 1, litra 6.
Ophold i sikret afdeling for udlændinge under 15 år  

 uden lovligt ophold i Danmark § 11.  

  

 Ophold i sikret afdeling kan for udlændinge under 15 år uden lovligt ophold  

 her  

 i landet finde sted på baggrund af politiets afgørelse om frihedsberøvelse  

 efter udlændingelovens § 36, jf. § 37. Politiet giver amtskommunen  

 i  

 det amt, hvor den pågældende sikrede afdeling er beliggende, meddelelse om  

 afgørelsen.
§ 12.  

  

 Ophold i sikret afdeling skal være så kortvarigt som muligt.
Ophold, der  

 iværksættes efter politiets bestemmelse, må højest vare 3 døgn efter  

 frihedsberøvelsens oprindelige iværksættelse.
Hvis den pågældende forinden  

 har  

 været fremstillet for retten med henblik på rettens stillingtagen til  

 spørgsmålet om frihedsberøvelsens lovlighed og fortsatte opretholdelse, vil  

 rettens bestemmelse om opholdets varighed dog være gældende.
Ophold efter  

 rettens bestemmelse er således undergivet de frister, der fastsættes af  

 retten.  

 Det samlede ophold i sikret afdeling må dog højest vare 2 måneder.
 § 13.  

  

 Bestemmelserne vedrørende et ophold i en sikret afdeling, der træder i stedet  

 for varetægtsfængsling, jf. retsplejelovens § 765, gælder tillige for  

 udlændinge under 15 år uden lovligt ophold i Danmark.
Kapitel 4 Særligt sikrede afdelinger i døgninstitutioner § 14.  

  

 Fysisk  

 magtanvendelse efter § 2 samt den øvrige  

 magtanvendelse, der er tilladt i de sikrede afdelinger, er tillige tilladt i  

 de  

 særligt sikrede afdelinger.
 Stk. 2.  

  

 For børn og  

 unge, der er anbragt i en særligt sikret afdeling, finder §§ 9 og 10  

 tilsvarende anvendelse.
§ 15.  

  

 For unge anbragt i en særligt sikret afdeling, godkendt til at modtage  

 særligt  

 voldelige unge eller godkendt til at modtage unge med psykiske lidelser, der  

 er  

 lægeligt diagnosticeret, kan institutionens leder eller dennes stedfortræder  

 undtagelsesvis beslutte at anbringe den unge i særlige isolationsrum, når der  

 nærliggende risiko for, at den unge som en følge af betydelig ophidselse vil  

 skade sig selv eller andre.
Ved isolation forstås afsondring i aflåst rum i  

 kortere eller længere perioder.
Isolationen skal være så kortvarig og skånsom  

 som muligt og må ikke udstrækkes ud over 4 timer.
Der skal løbende føres  

 tilsyn  

 med et barn eller en ung, der er anbragt i isolation.
 Stk. 2.  

  

 Isolation af en tidsmæssig varighed efter  

 stk. 1, skal for så vidt angår unge med psykiske lidelser, i umiddelbar  

 forbindelse med isolationen godkendes af en til afdelingen tilknyttet  

 speciallæge,  

 der tillige skal føre løbende tilsyn med den pågældende.
Anbringelsesgrundlag m.v. på en særligt sikret  

 afdeling § 16.  

  

 En  

 særligt sikret afdeling kan anvendes for unge når 1)  

 	  

 der foreligger et  

 grundlag for anbringelse på en sikret afdeling efter § 7 og 2)  

 	  

 anbringelse i en  

 sikret afdeling ikke er eller vil være tilstrækkelig, idet den unge ved en  

 forudgående  

 særlig voldelig eller psykisk afvigende adfærd har gjort ophold eller fortsat  

 ophold på en sikret afdeling uforsvarlig.
§ 17.  

  

 Kommunen kan træffe afgørelse om anbringelse på en særligt sikret afdeling,  

 når  

 betingelserne herfor er opfyldt, jf. § 16. Hvis betingelserne herfor er  

 opfyldt for en ung, der er fyldt 15 år, kan lederen af en sikret afdeling  

 eller  

 dennes stedfortræder træffe midlertidig beslutning om overførsel til en  

 særligt  

 sikret afdeling.
Beslutningen herom skal straks forelægges kommunen til  

 afgørelse,  

 jfr. 1. pkt.
 Stk. 2.  

  

 Kommunens  

 afgørelse om anbringelse i en særligt sikret afdeling skal tiltrædes af  

 amtskommunen  

 i det amt, hvor den pågældende særligt sikrede afdeling er beliggende.
Stk. 3.  

  

 De særligt  

 sikrede afdelinger skal godkendes af Socialministeriet efter indstilling fra  

 amtskommunen.
I godkendelsen angives antallet af pladser og aldersgrupper  

 samt  

 karakteristika hos de børn og unge, som stedet er fundet egnet til at  

 modtage.  

 Socialministeriet kan endvidere give en særlig godkendelse til at anvende en  

 del af en særligt sikret afdeling til særlige formål, hvis der er etableret  

 en  

 fysisk adskillelse fra de øvrige dele af den særligt sikrede afdeling.
 Stk. 4.  

  

 Socialministeriet følger udviklingen inden for anvendelsen af de særligt  

 sikrede afdelinger og aflægger lejlighedsvis besøg på de særligt sikrede  

 afdelinger.
 Stk. 5.  

  

 Kommunen skal  

 altid underrette forældremyndighedens indehaver om anbringelse i en særligt  

 sikret afdeling, og så vidt det er muligt inden denne anbringelse sker.
Kapitel 5 Registrering og indberetning § 18.  

  

 Ved anbringelse eller overførsel til en sikret afdeling, eller en særligt  

 sikret afdeling, ved aflåsning af værelser om natten i sikret afdeling, ved  

 anvendelse af isolation samt ved fysisk magtanvendelse efter § 2  

 herunder  

 nødværge, skal institutionens leder eller dennes stedfortræder inden for 24  

 timer registrere følgende oplysninger på et hertil særligt udarbejdet  

 indberetningsskema:
1)  

 	  

 barnets eller den  

 unges navn og alder, 2)  

 	  

 tidspunktet for  

 indgrebet, 3)  

 	  

 indgrebets varighed, 4)  

 	  

 indgrebets art, og 5)  

 	  

 begrundelse for  

 indgrebet.
 Stk. 2.  

  

 Barnet eller den  

 unge, der har været involveret i episoden, der udløste magtanvendelsen, skal  

 gøres bekendt med skematilførslen og have lejlighed til at ledsage denne med  

 sin egen redegørelse for episoden.
 Stk. 3.  

  

 Indberetningsskemaet skal forefindes i institutionen i en dertil særlig  

 beregnet protokol.
 Stk. 4.  

  

 Institutionens  

 leder skal straks sende kopi af indberetningsskemaet til kommunen.
 Stk. 5.  

  

 Institutionens  

 leder skal ved månedens udgang sammen med sine kommentarer indsende kopi af  

 indberetningsskemaerne til amtskommunen, der gennemgår skemaerne.
 § 19.  

  

 Overtrædelse af reglerne i kapitel 1-4 skal registreres og indberettes til  

 amtskommunen, jf. stk. 2.
Stk. 2.  

  

 Den implicerede  

 medarbejder skal i de tilfælde, der er nævnt i § 19, stk. 1, 1. pkt.,  

 senest dagen efter episoden afgive skriftlig indberetning derom til  

 institutionens leder, der sammen med sine kommentarer samt forklaringer fra  

 personer, der har overvejet episoden, inden 3 dage videresender  

 indberetningen  

 til amtskommunen.
Indberetningen skal indeholde følgende oplysninger:
1)  

 	  

 De særlige forhold,  

 der har begrundet indgrebet, 2)  

 	  

 tidspunktet for den  

 handling, der har givet anledning for indgrebet, 3)  

 	  

 tidspunktet for  

 indgrebet, 4)  

 	  

 indgrebets varighed, 5)  

 	  

 beskrivelse af  

 indgrebets art, 6)  

 	  

 beskrivelse af  

 indgrebets formål, 7)  

 	  

 hvem, der foretog  

 indgrebet, 8)  

 	  

 barnets eller den  

 unges tilstand i den tid, indgrebet fandt sted, og 9)  

 	  

 barnets eller den  

 unges navn og alder.
 Stk. 3.  

  

 Barnet eller den  

 unge, der har været involveret i episoden, der udløste magtanvendelsen, skal  

 gøres bekendt med indberetningen og have lejlighed til at ledsage denne med  

 sin  

 egen redegørelse for episoden.
 Stk. 4.  

  

 Såfremt der er  

 begrundet mistanke om en strafbar handling, der er undergivet offentlig  

 påtale,  

 skal institutionens leder eller dennes stedfortræder straks sende  

 indberetning  

 herom til amtskommunen, der således skal tage kontakt til politiet.
 Stk. 5.  

  

 En anden  

 medarbejder, som har overværet episoden, og som ikke dagen efter er bedt om  

 oplysninger til indberetningen, har pligt til at meddele sin forklaring til  

 institutionens leder.
 Stk. 6.  

  

 En anden  

 medarbejder, der i øvrigt får begrundet viden om episoden, har ligeledes  

 pligt  

 til at meddele institutionens leder om denne viden.
 Stk. 7.  

  

 Institutionens  

 leder skal samtidig med sin indberetning til amtskommunen give kopi af denne  

 til den implicerede medarbejder og skal orientere forældremyndighedens  

 indehaver og kommunen om indberetningen.
Stk. 8.  

  

 En medarbejder,  

 der tjenstligt indberettes for en tjenesteforseelse eller et strafbart  

 forhold,  

 skal have udleveret en fremstilling af sagens faktiske omstændigheder og have  

 adgang til at afgive en skriftlig udtalelse om fremstillingen.
Medarbejderen  

 skal samtidig gøres bekendt med ikke at have pligt til at udtale sig om  

 fremstillingen.
Stk. 9.  

  

 Hvis den  

 implicerede medarbejder er institutionens leder, skal der sendes indberetning  

 direkte  

 til amtskommunen.
Den medarbejder, der er institutionens stedfortræder, giver  

 i  

 dette tilfælde institutionens leder genpart af sin indberetning.
Amtskommunen  

 skal i så fald sørge for, at forældemyndighedens indehaver og kommunen får  

 orientering om indberetningen.
 Stk. 10.  

  

 Amtskommunen  

 skal træffe afgørelse om konsekvenserne af indberetningssagen inden 6 uger.
Kapitel 6 Om tilsyn, klageadgang, sanktioner m.v.
 § 20.  

  

 Amtskommunen skal føre tilsyn med institutionerne, herunder med anvendelsen  

 af  

 reglerne i denne bekendtgørelse.
 § 21.  

  

 Klager vedrørende overtrædelse af bestemmelserne i denne bekendtgørelse  

 indbringes for den amtskommune, hvori anbringelsesstedet er beliggende.
§ 22.  

  

 Forinden besvarelsen af en klage anmoder amtskommunen den ansvarlige  

 institutionsleder om en udtalelse.
Med udtalelsen indsendes en redegørelse  

 fra  

 den medarbejder, der har kendskab til de forhold, der klages over.
Såfremt  

 der  

 er sket registrering i henhold til § 18, stk. 1, skal en udskrift af  

 skemaregistreringen vedlægges redegørelsen.
Stk. 2.  

  

 Institutionens  

 leder eller dennes stedfortræder, skal herudover hurtigst muligt foretage en  

 undersøgelse, der omfatter samtale med barnet eller den unge, de  

 medarbejdere,  

 der har kendskab til de forhold, der klages over, og mulige vidner til  

 episoden.
Der skal udfærdiges rapport om de pågældende samtaler, og rapporten  

 indsendes med institutionslederens indstilling til amtskommunen med de  

 oplysninger,  

 der er nævnt i stk. 1.
 § 23.  

  

 Klager over amtskommunens afgørelser i medfør af denne bekendtgørelse kan  

 indbringes for det sociale nævn.
 § 24.  

  

 Klager over børn og unge-udvalgets afgørelser om anbringelse og om kontrol  

 med  

 breve, telefonsamtaler og anden kommunikation, jf. § 4, stk. 3, kan  

 indbringes for  

 Ankestyrelsen  

 i henhold til  

 lovens § 123, jf. § 42 og § 55, stk. 3 og 4.
 Stk. 2.  

  

 Klager over  

 kommunens afgørelse om anbringelse i sikret afdeling jf. § 7, stk. 2,  

 4-5  

 og 8, kan indbringes for det sociale nævn i henhold til lovens §§ 121 og  

 122, jf. § 55, stk. 1.
 § 25.  

  

 Over for den ansatte kan anvendes de reaktionsmuligheder, der følger af  

 pågældendes ansættelsesvilkår.
 § 26.  

  

 Institutionens leder skal sikre sig, at såvel anbragte børn og unge som  

 forældremyndighedens  

 indehaver skal gøres bekendt med reglerne i denne bekendtgørelse, herunder  

 adgangen til at klage til henholdsvis  

 Ankestyrelsen  

 og amtskommunen, jf. §§ 21 og 24, stk. 1, og det sociale nævn, jf.  

 §§ 23  

 og 24, stk. 2.
 § 27.  

  

 Der skal endvidere gives underretning om adgangen til at rette henvendelse  

 til  

 det tilsyn, der er nedsat i henhold til grundlovens § 71, stk. 7, med  

 personer, der er underkastet administrativ frihedsberøvelse.
§ 28.  

  

 Denne bekendtgørelse skal udleveres til samtlige medarbejdere.
Medarbejderen  

 skal kvittere overfor institutionens leder for modtagelsen.
Kapitel 7 Fordeling af udgifter ved ophold i sikrede og i  

 særligt sikrede afdelinger § 29.  

  

 Udgifter vedrørende ophold efter § 7, stk. 1, litra 1-3, afholdes af  

 kommunen og amtskommunen efter lovens § 131 a.
Stk. 2.  

  

 Udgifter  

 vedrørende ophold efter § 7, stk. 1, litra 4-7, samt udgifter til  

 ubenyttede pladser i sikrede afdelinger og særligt sikrede afdelinger  

 fordeler  

 amtskommunen, der driver en sikret afdeling eller en særligt sikret afdeling,  

 mellem alle amtskommuner og kommuner.
Udgifterne, der skal fordeles mellem  

 alle  

 kommuner, udgør pr. plads grundtaksten, jf. lovens § 131 a, stk. 1, nr.  

 2,  

 dog højest de faktiske udgifter.
Udgifterne pr. plads, der overstiger  

 grundtaktsten, fordeles mellem alle amtskommuner.
 Stk. 3.  

  

 Udgifterne efter  

 stk. 2 fordeler amtskommunerne og kommunerne indbyrdes efter antallet af  

 15-17  

 årige i de enkelte amtskommuner og kommuner pr. 1. januar i året forud for  

 regnskabsåret.
Kapitel 8 Ikrafttræden § 30.  

  

 Bekendtgørelsen træder i kraft den 1. januar 2005.
 Stk. 2.  

  

 Samtidig ophæves  

 bekendtgørelse nr. 620 af 21. juni 2001 om magtanvendelse m.v. i  

 døgninstitutioner  

 for børn og unge og i opholdssteder for børn og unge for flere end 4  

 personer.
