Den 6. august 1984 undertegnedes i København en aftale mellem Danmark og  

 Ecuador om konsolidering af Ecuadors offentlige og offentligt garanterede  

 gæld til Danmark.
Aftalen er i overensstemmelse med de retningslinier for  

 restrukturering af Ecuadors gæld (Agreed Minute on the Consolidation of the  

 Debt of Ecuador), hvorom der blev tilvejebragt enighed under multilaterale  

 forhandlinger, som fandt sted i Paris den 27. og 28. juli 1984.
 Aftalen indebærer en restrukturering af de rente- og afdragsbetalinger,  

 der i henhold til statsgaranterede kommercielle kreditter skulle være betalt  

 mellem 1. juni 1983 og 31. maj 1984. Endvidere omfatter aftalen to afdrag på  

 ialt 550.000 kroner fra det danske udviklingslån af 25. marts 1971 til  

 Ecuador. 85 % af disse betalinger erlægges i ti på hinanden følgende lige  

 store halvårlige rater, begyndende den 31. maj 1987. De resterende 15 %  

 betales med 10 % ikke senere end 30. november 1983 og 5 % den 31. december  

 1984.
I den dansk-ecuadorianske overenskomst udgjorde konsolidering oprindeligt  

 godt 30 millioner kroner, der forrentes med 12,25 % på kroner og 8,25 % på  

 DM.
Det konsoliderede dollarbeløb er denomineret til kroner, idet Ecuador  

 ikke kunne godtage en rente på 12,25 % på US dollars.
De konsoliderede afdrag  

 på udviklingslånet er rentefrie.
