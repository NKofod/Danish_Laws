Arbejdsmarkedsbidrag, ydelser,  

 interessenter -	Arbejdsmarkedsbidrag ved udbetaling af kontraktmæssigt  

 fastsatte ydelser til fratrådte medarbejdere -	som tidligere har været interessenter.
Efter ansættelseskontrakterne med de tidligere interessenter skal  

 selskabet udbetale en nærmere reguleret årlig ydelse i 10  

 år fra den enkeltes fratræden.
Ved dødsfald udbetales  

 ydelsen til den efterlevende ægtefælle eller til en ved  

 testamente udpeget arving eller livsarvinger.
I kontrakterne er det  

 særligt bemærket, at ydelsen skal betragtes som en særlig  

 anerkendelse af de berettigede som tidligere indehavere, og at der ikke er  

 ydet noget vederlag for ydelsen.
 Told- og Skattestyrelsen svarede, at uanset den særlige baggrund for  

 ydelserne er udbetalinger til personer, der har været ansat i  

 selskabet, omfattet af bidragspligten i medfør af § 7, stk. 1, litra  

 b, jf. § 8, stk. 1, litra d i lov om arbejdsmarkedsfonde.
 I det omfang ydelserne - efter den tidligere ansattes død -  

 udbetales til en efterlevende ægtefælle eller til arvinger, er  

 ydelserne ikke omfattet af de nævnte lovbestemmelser.
 Styrelsen gjorde dog opmærksom på det den 7. april 1994  

 fremsatte lovforslag (L 235), hvorefter de nævnte lovbestemmelser  

 foreslås ændret, således at også udbetalinger til  

 pårørende til tidligere ansatte bliver omfattet af  

 bidragspligten fra 1. januar 1995.
