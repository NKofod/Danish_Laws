 I henhold til § 1, stk. 1 og § 4 i Industriministeriets bekendtgørelse nr.  

 647 af 8. december 1982 om udstedelse og gennemførelse af måletekniske  

 bestemmelser m.v. fastsættes:
 § 1.  Denne bekendtgørelse og de heri anførte tekniske  

 forskrifter vedrører måleinstrumenter og måleteknisk kontrol i forbindelse  

 med måling af masse, hvor betaling erlægges på grundlag af målingen.
Definitioner I denne bekendtgørelse anvendes følgende definitioner:
§ 2.  Ved typegodkendelse forstås den beslutning, som  

 medfører anerkendelse af, at konstruktionen af et måleinstrument opfylder  

 forskriftsmæssige krav.
Ved EØF-typegodkendelse forstås en typegodkendelse  

 meddelt af en kompetent myndighed i en af De Europæiske Fællesskabers  

 medlemsstater i overensstemmelse med regler fastsat i et EØF-direktiv.
Ved  

 national typegodkendelse forstås en dansk typegodkendelse, der ikke er en  

 EØF-typegodkendelse.
 Stk. 2.  Ved en typegodkendelsesattest forstås et  

 dokument, som attesterer, at typegodkendelse er blevet givet.
Stk. 3.  Ved typeprøvning forstås den undersøgelse af  

 konstruktionen af et måleinstrument, som udføres med henblik på  

 typegodkendelse af instrumentet.
Undersøgelsen kan omfatte prøvning af et  

 eller flere eksemplarer af konstruktionen og vurdering af den tilsvarende  

 dokumentation.
 § 3.  Ved verifikation forstås de operationer, som  

 omfatter undersøgelse og mærkning/plombering og/eller udstedelse af en  

 attest, og som konstaterer og bekræfter, at måleinstrumentet opfylder  

 forskriftsmæssige krav, specielt angående måletolerancer.
Stk. 2.  Ved førstegangsverifikation forstås  

 verifikation af et måleinstrument, som ikke har været verificeret før.
Ved  

 EØF-førstegangsverifikation forstås førstegangsverifikation udført af en  

 kompetent myndighed i en af De Europæiske Fællesskabers medlemsstater i  

 overensstemmelse med regler fastsat i et EØF-direktiv.
Ved national  

 førstegangsverifikation forstås en dansk førstegangsverifikation, der ikke er  

 en EØF-førstegangsverifikation.
 Stk. 3.  Ved reverifikation forstås verifikation, som  

 følger efter førstegangsverifikation.
 Stk. 4.  Ved periodisk verifikation forstås  

 reverifikation, som gennemføres med bestemte tidsintervaller.
 § 4.  Ved mærkning/plombering forstås påsætning af  

 verifikations-, forseglings- eller andre mærker/plomber på et måleinstrument  

 i overensstemmelse med givne forskriftsmæssige metoder herfor.
 Stk. 2.  Ved verifikationstolerance forstås den største  

 tilladelige plus- eller minusafvigelse mellem vejeresultatet og den sande  

 masse af den vejede last, når vægten kalibreres i forbindelse med  

 verifikation.
Stk. 3.  Ved brugstolerance forstås den største  

 tilladelige plus eller minusafvigelse mellem vejeresultatet og den sande  

 masse af den vejede last.
Brugstolerancen er gældende i tidsrummet mellem  

 verifikationerne.
 Stk. 4.  Ved en automatisk vægt forstås en vægt, som  

 udfører vejeoperationer uden indgriben fra betjeningspersonale og derved  

 indleder en automatisk proces, som er karakteristisk for instrumentet.
 Stk. 5.  Ved en ikke-automatisk vægt forstås en vægt,  

 hvortil der ved vejning kræves betjeningspersonale, især til lastens  

 anbringelse på eller fjernelse fra vejeladdet samt til bestemmelse af  

 vejeresultatet.
 Stk. 6.  Ved et måleinstruments anvendelsesområde  

 forstås det formål og de fysiske omgivelser, som vægten er godkendt til.
Måletekniske kontrolbestemmelser Typegodkendelse § 5.  Måleinstrumenter må ikke medmindre de er  

 typegodkendt, overdrages til anvendelse som beskrevet i § 1.
 Stk. 2.  Følgende måleinstrumenter skal dog ikke  

 typegodkendes:
- simple, ligearmede bjælkevægte (ophængt eller understøttede), - simple, uligearmede bjælkevægte med et omsætningsforhold på 1:10  

 (ophængt eller understøttede), - simple skydelodsvægte, - diskvægte efter Roberval eller Beeranger, - decimalbrovægte, - vægte med åben skydelodsindretning til maksimumslaster på over 10 kg,  

 men ikke over 5 t.
Førstegangsverifikation § 6.  Måleinstrumenter må ikke anvendes som beskrevet  

 i § 1 uden at være førstegangsverificeret.
 Stk. 2.  Førstegangsverifikation må kun foretages på  

 måleinstrumenter, som forinden er typegodkendt, jf. dog § 5, stk. 2.
 Stk. 3.  Førstegangsverificerede måleinstrumenter skal  

 være forsynet med en verifikationsmærkat.
 Stk. 4.  Lodder er ikke underkastet det i stk. 3 anførte  

 krav om verifikationsmærkat.
Reverifikation og periodisk verifikation § 7.  Et måleinstrument, der ved reparation eller på  

 anden vis har været udsat for indgreb, der berører dets nøjagtighed, eller  

 hvorved plombering er blevet brudt, skal reverificeres.
 § 8.  Et måleinstrument, der anvendes som beskrevet i  

 § 1, skal reverificeres senest i samme kvartal 4 år efter sidste  

 verifikationsdato.
 Stk. 2.  Statens Metrologiråd kan senere generelt eller  

 specielt fastsætte andre periodelængder.
 Stk. 3.  Et måleinstrument, som senest er verificeret i  

 en anden EF-medlemsstat, skal, hvis den nøjagtige dato for verifikationen  

 ikke er kendt, reverificeres senest i sidste kvartal 3 år efter udgangen af  

 det år, i hvilket instrumentet senest er verificeret.
 Stk. 4.  Vægte, der anvendes af statsautoriserede vejere  

 og målere til autoriseret vejning, skal reverificeres med tidsfrist i henhold  

 til bestemmelserne i Statens Metrologiråds bekendtgørelse nr. 110 af 24.  

 februar 1983.
EØF-typegodkendelse og -verifikation § 9.  EØF-typegodkendelse og -førstegangsverifikation  

 af et måleinstrument, har samme retsvirkning som typegodkendelse og  

 førstegangsverifikation i henhold til nærværende bekendtgørelse.
Tekniske forskrifter § 10.  De tekniske krav til måleinstrumenter, der  

 anvendes til måling af masse som beskrevet i § 1, fastsættes af Statens  

 Metrologiråd i tekniske forskrifter (måletekniske direktiver), der udgives af  

 Teknologistyrelsen.
 Stk. 2.  For EØF-typegodkendelse og -verifikation gælder  

 generelt: MDIR 30.01.1-01 udg. 2 af 1.11.1984.
 Stk. 3.  For ikke-automatiske vægte gælder følgende  

 tekniske forskrifter:
 - EØF-typegodkendelse og -verifikation: MDIR 34.11-01 udg. 3 af 26.1.1987.
 - National typegodkendelse og verifikation: TDIR 24.11.1-01 udg. 1 af  

 15.10.1978 og MDIR 34.11-01 udg. 3 af 26.1.1987. Ikke automatiske vægte, der  

 indeholder elektroniske komponenter, kan opnå national typegodkendelse.  

 Supplerende bestemmelser herfor er anført i TDIR 24.11.1-02 udg. 1 af  

 1.10.1979.
 Ikke-automatiske vægte skal være af nøjagtighedsklasse II eller III.
 Stk. 4.  Ikke-automatiske vægte, der anvendes til  

 detailsalg i kunders nærvær skal overholde de supplerende bestemmelser herfor  

 i MDIR 34.11-01 udg. 3 af 26.1.1987. Sådanne vægte er typegodkendt under  

 betegnelsen »Butiksvægte«.
 Stk. 5.  Undtaget fra bestemmelsen i stk. 4 er:
- vægte der anvendes til handel med ædle metaller.
Til dette brug skal  

 anvendes vægte af nøjagtighedsklasse II som i henhold til bestemmelserne i  

 stk. 3 er typegodkendt til anvendelse »Laboratorium«.
- vægte, der anvendes af Post- og Telegrafvæsenet ved postekspedition.
Til  

 dette brug kan desuden anvendes vægte, der på dispensation er godkendt i  

 nøjagtighedsklasse III til anvendelse »Postekspedition«.
Disse  

 vægte skal bære påskriften »Kun tilladt for postvæsenet«.
 Stk. 6.  For automatiske vægte gælder følgende  

 forskrifter:
 - EØF-typegodkendelse og -verifikation: TDIR 34.41-01 udg. 2 af 26.1.1987  

 (automatiske kontrol- og sorteringsvægte), TDIR 34.61-01 udg. 2 af 26.1.1987  

 (transportbåndsvægte).
 Automatiske kontrol- og sorteringsvægte skal i ikke-automatisk drift have  

 en nøjagtighed svarende til ikke-automatiske vægte i nøjagtighedsklasserne II  

 eller III.
 Automatiske transportbåndsvægte skal være af nøjagtighedsklasse 1.
 Hvis automatiske vægte indeholder elektroniske komponenter, skal de  

 foruden at overholde bestemmelserne i et af ovenstående tekniske forskrifter  

 tillige overholde forskrifterne i TDIR 24.11.1-02, udg. 1 af 1.10.1979, for  

 at opnå national typegodkendelse.
 Stk. 7.  Typegodkendelsesattesten angiver nærmere  

 bestemmelser for hvorledes førstegangsverifikation skal udføres.
 Stk. 8.  For lodder gælder følgende tekniske  

 forskrifter:
 - EØF-verifikation: TDIR 34.04-01 udg. 2 af 26.1.1987 (præcisionslodder)  

 og TDIR 34.05-01 udg. 2 af 26.1.1987 (lodder af midterste toleranceklasse).
 - National verifikation: MDIR 24.04-01 udg. 1 af 11.6.1987  

 (præcisionslodder) og MDIR 24.05-01 udg. 1 af 11.6.1987 (lodder af midterste  

 toleranceklasse). Lodder skal mindst have en nøjagtighed svarende til  

 midterste toleranceklasse.
 Stk. 9.  Reverifikation i henhold til §§ 7 og 8 udføres  

 efter reglerne for national førstegangsverifikation.
 Gennemførelse af måletekniske  

 kontrolbestemmelser m.v.
 § 11.  Typeprøvning af et måleinstrument som grundlag  

 for typegodkendelse, foretages som autoriseret prøvning af laboratorier, der  

 har fornøden autorisation fra Statens Tekniske Prøvenævn.
 Stk. 2.  Hvor der ikke findes autoriserede laboratorier  

 med fornøden autorisation til de typeprøvninger, der kræves for et givet  

 instrument, godkender Teknologistyrelsen andre egnede laboratorier.
Stk. 3.  Typegodkendelse af måleinstrumenter udstedes af  

 Teknologistyrelsen i henhold til de af Statens Metrologiråd herom fastsatte  

 regler.
Teknologistyrelsen kan i typegodkendelsesattesten fastsætte særlige  

 krav til måleinstrumentet, herunder nærmere bestemmelser for udførelse af  

 førstegangsverifikation.
§ 12.  Verifikation udføres af laboratorier, der er  

 bemyndiget hertil af Teknologistyrelsen i henhold til § 15 i  

 Industriministeriets bekendtgørelse nr. 647 af 8. december 1982 om udstedelse  

 og gennemførelse af måletekniske bestemmelser m.v.
Laboratorier, der har en  

 egnet kalibreringsautorisation fra Statens Tekniske Prøvenævn, kan opnå  

 bemyndigelse.
 § 13.  Den, som overdrager et måleinstrument, er  

 forpligtet til i forbindelse med salget at oplyse køber om vægtens gyldige  

 anvendelsesområde, fx ved udlevering af en kopi af typegodkendelsesattesten.
 § 14.  Det påhviler den, der som ejer eller med ejers  

 rettigheder benytter et måleinstrument som anført i § 1, at sørge for, at  

 instrumentet er behørigt periodisk verificeret, samt at sikre sig at  

 brugstolerancen, der er lig med det dobbelte af verifikationstolerancen, ikke  

 overskrides.
 Stk. 2.  En reparatør, der ved reparation af et  

 måleinstrument har foretaget et indgreb, der kræver reverifikation af  

 instrumentet, jf. § 7, skal straks give meddelelse herom til den under stk. 1  

 nævnte ansvarlige.
 Stk. 3.  Det påhviler den efter stk. 1 ansvarlige at  

 rekvirere reverifikation, jf. § 7 hos et bemyndiget laboratorium jf. § 12.
 § 15.  Verifikation dokumenteres ved plombering og  

 mærkning af måleinstrumentet således, som det er foreskrevet i det for det  

 pågældende instrument gældende måletekniske direktiv og  

 typegodkendelsesattest, eller ved udstedelse af certifikater for ikke  

 mærkbare præcisionslodder.
Stk. 2.  Plombering i henhold til § 4 udføres med faste  

 eller løse plomber, med forseglingsmærkater eller ved prægning af mærker  

 direkte i instrumentet.
Plomberingen skal udføres på en sådan måde, at  

 ethvert indgreb eller forsøg på ændring af måleinstrumentet medfører synligt  

 brud på plomberingen.
 Stk. 3.  Mærkning i henhold til stk. 1 består af et  

 eller flere verifikationsmærker, et årsmærke samt en verifikationsmærkat.  

 Udformningen af disse mærker er vist i bilag 1. Lodder er dog undtaget fra  

 kravet om verifikationsmærkater.
 Stk. 4.  Verifikationsmærkaten angiver perioden inden  

 for hvilken, det er tilladt at anvende måleinstrumentet som anført i § 1.
 Stk. 5.  Importører af måleinstrumenter, som er  

 EØF-førstegangsverificerede i et andet medlemsland og som jf. § 6, stk. 3  

 skal bære en verifikationsmærkat, kan rekvirere en mærkat i  

 Teknologistyrelsen.
 § 16.  Måleinstrumenter, der benyttes som beskrevet i  

 § 1, er underkastet tilsyn i henhold til reglerne i Industriministeriets  

 bekendtgørelse nr. 648 af 8. december 1982 om tilsynet med overholdelse af  

 måletekniske bestemmelser.
 § 17.  Måleinstrumenter, der i detailhandelen anvendes  

 i kundens nærvær, skal være anbragt således, at kunden kan aflæse  

 måleresultatet og verifikationsmærkaten.
 Dispensation m.v.
§ 18.  Teknologistyrelsen kan i særlige tilfælde  

 dispensere fra fastsatte bestemmelser.
Dispensationen kan gøres betinget af  

 særlige vilkår.
 § 19.  For måleinstrumenter, der opererer efter nye  

 måleprincipper, nye målemetoder, eller som har andre konstruktive  

 udformninger end forudsat i gældende tekniske forskrifter, kan Statens  

 Metrologiråd træffe afgørelse om typegodkendelse og førstegangsverifikation i  

 henhold til rådets MDIR 20.05.1-02 udg. 1 af 4.4.1984.
Straffebestemmelser § 20.  Med bøde straffes den, som i forbindelse med  

 ansøgning om typegodkendelse eller verifikation afgiver urigtige oplysninger.
 § 21.  Med bøde straffes den, som ved målinger, der  

 omfattes af § 1, benytter andre måleinstrumenter end tilladt i henhold til  

 nærværende bekendtgørelse eller andre forskrifter udstedt af Statens  

 Metrologiråd, eller som benytter måleinstrumenter, der i henhold til  

 typegodkendelsesattesten er godkendt til anden anvendelse.
 § 22.  Overtrædelse af § 14, stk. 2 eller § 17  

 straffes med bøde.
 Stk. 2.  På samme måde straffes den, som i strid med §  

 14, stk. 1, benytter et måleinstrument, som ikke er behørigt verificeret, jf.  

 §§ 6, 7 og 8 eller hvor brugstolerancen er overskredet.
 Stk. 3.  På samme måde straffes den, som i strid med §  

 5, stk. 1, jf. stk. 2, overdrager et måleinstrument, som ikke er  

 typegodkendt, eller som i strid med § 13 ikke oplyser køber om vægtens  

 gyldige anvendelsesområde.
 § 23.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Ikrafttrædelse m.v.
 § 24.  Denne bekendtgørelse træder i kraft den 1.  

 oktober 1987.
 Stk. 2.  Samtidig ophører Statens Metrologiråds  

 bekendtgørelse nr. 95 af 15. februar 1983 om foreløbig ordning vedrørende  

 måleteknisk kontrol at gælde for måleudstyr, der anvendes til måling af masse  

 (»vægt«).
 § 25.  Bestemmelsen i § 15, stk. 3 om, at andre  

 måleinstrumenter end lodder skal bære en verifikationsmærkat, træder i kraft  

 den 1. juli 1988.
 Stk. 2.  Tidspunktet for, hvornår måleinstrumenter i  

 henhold til § 8 første gang skal underkastes periodisk verifikation,  

 fastsættes som følger:
a.
Senest 1. januar 1989 skal følgende måleinstrumenter være  

 reverificeret:
 - Måleinstrumenter som ikke bærer nogen tilsynsmærkat, og som senest er  

 verificeret i 1982 eller tidligere.
b.
Senest 1. juli 1989 skal følgende måleinstrumenter være reverificeret:
 - Måleinstrumenter som bærer en tilsynsmærkat fra 1983 eller tidligere.
 - Måleinstrumenter som ikke bærer nogen tilsynsmærkat, og som senest er  

 verificeret i 1983.
c.
Senest 1. april 1990 skal følgende måleinstrumenter være reverificeret:
 - Måleinstrumenter som bærer en tilsynsmærkat fra 1984.
 - Måleinstrumenter som ikke bærer en tilsynsmærkat, og som senest er  

 verificeret i 1984.
d.
Senest 1. januar 1991 skal følgende måleinstrumenter være  

 reverificeret:
 - Måleinstrumenter som bærer en tilsynsmærkat fra 1985.
 - Måleinstrumenter som ikke bærer en tilsynsmærkat, og som senest er  

 verificeret i 1985.
e.
Senest 1. oktober 1991 skal følgende måleinstrumenter være  

 reverificeret:
 - Måleinstrumenter som bærer en tilsynsmærkat fra 1986.
 - Måleinstrumenter som ikke bærer en tilsynsmærkat, og som senest er  

 verificeret i 1986.
f.
Senest 1. januar 1992 skal følgende måleinstrumenter være  

 reverificeret:
 - Måleinstrumenter som senest er verificeret i 1987.
 (Måleinstrumenter som verificeres i 4. kvartal 1987 påføres  

 verifikationsmærkat med påskrift i overensstemmelse hermed).
Statens Metrologiråd, den 11. juni 1987 Chr.
Buhl /J.
Kaavee Bilag 1 1. Verifikationsmærke eller - hvor YY angiver kendingsbogstaver for den stat, i hvilken verifikationen  

 er foretaget, og - hvor XXX angiver kendingsnummeret for det bemyndigede laboratorium, der  

 har foretaget verifikationen.
2. Årsmærke - Hvor ZZ angiver de 2 sidste cifre i verifikationsåret.
3. Verifikationsmærkat Vægten må ikke anvendes efter: Vægten må ikke anvendes efter: Verificeret  

 den: Fabrikations nr.: Fabrikations nr.: Teknologistyrelsen  

 Teknologistyrelsen Bilag 2 Tolerancer for vægte.
(jf. kapitel III, Tekniske forskrifter) 1. Verifikationstolerancen er den største tilladelige  

 plus- eller minusafvigelse mellem vejeresultatet og massen af  

 lodbelastningen, når vægten kalibreres i forbindelse med en verifikation.  

 Værdien af verifikationstolerancen kan for vægte udledes af de oplysninger,  

 som er anført på de pågældende vægtes verifikationsskilte:
 1.1. - For ikke-automatiske vægte med systembetegnelse Jv eller TS aflæses  

 nøjagtighedsklassen II eller III og værdien e=.......... Fra disse  

 oplysninger findes tolerancen:
