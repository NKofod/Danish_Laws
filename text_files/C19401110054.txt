I Skrivelse af 23. Maj 1939 - - - har Hr. (Tit.) indberettet, at det  

 lejlighedsvis hænder, at en Varetægtsfange, om hvis Løsladelse der under hans  

 Fremstilling i Retten er truffet Bestemmelse, fremsætter Krav om umiddelbart  

 at blive sat paa fri Fod.
Under Henvisning til, at der til Iværksættelsen af  

 Rettens Løsladelsesbeslutning ofte vil kræves Foranstaltninger, som  

 nødvendiggør Fangens Tilstedeværelse i Fængslet, har De udbedt Dem  

 Justitsministeriets Afgørelse med Hensyn til, om et saadant Krav er hjemlet.
 Foranlediget heraf skal man efter at have indhentet Udtalelser fra  

 Politidirektøren i København, Præsidenten for Københavns Byret, Foreningen af  

 Politimestre i Danmark, Den danske Dommerforening samt Rigsadvokaten meddele,  

 at der efter Justitsministeriets formening ikke er Hjemmel til at  

 tilbageholde en Fængslet efter Rettens Løsladelsesbeslutning, naar den  

 paagældende selv insisterer paa at komme paa fri Fod.
 Til Inspektøren for Københavns Fængsler.
