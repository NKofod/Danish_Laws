(Til kommuner og amtskommuner) I socialministeriets cirkulære af 5. november 1980 om dag- og døgnpleje  

 m.v. efter bistandsloven er der under henvisning til §§ 63-64 i bistandsloven  

 fastsat særlige bestemmelser om tilladelse til og tilsyn med privat og  

 formidlet dagpleje.
I socialministeriets cirkulære af 29. marts 1976 om institutionerne under  

 kommunerne og om visse særlige plejehjem er der i punkterne 38-44 fastsat  

 særlige regler om optagelse i og opsigelse fra daginstitutioner, herunder  

 dagpleje m.v.
Det fremgår bl.a. af pkt. 39, at der i socialforvaltningen må  

 tilrettelægges en central pladsanvisning, der omfatter alle daginstitutioner  

 (bortset fra klubber) og de formidlede dagplejer, og at det bør sikres, at  

 alle pladser, såvel i daginstitutionerne som i dagplejen, indgår i  

 vurderingen af, hvor barnet bedst vil kunne trives.
Den formidlede dagpleje for aldersgruppen 0-2 år betragtes som en  

 dagforanstaltning på lige fod med de i bistandslovens kap. 16 omhandlede  

 daginstitutioner for børn ved udarbejdelse af den plan for udbygningen af den  

 sociale og sundhedsmæssige virksomhed i amtet, der er nævnt i § 11 i lov om  

 styrelse af sociale og visse sundhedsmæssige anliggender.
Dagplejen for de  

 3-14 årige betragtes fortsat som et supplement til de i kap. 16 nævnte  

 daginstitutioner.
 I.
 Almindelige bestemmelser om dagpleje.
 1.
 Efter bistandslovens § 63, stk. 1, skal tilladelse fra det sociale udvalg  

 skriftligt meddeles til den, der modtager fra 3 til 5 børn under 14 år i  

 privat dagpleje mod betaling.
Tilladelsen kan gives for enkelte bestemte børn eller for et bestemt antal  

 børn.
Der kan aldrig modtages flere end 5 børn i det enkelte dagplejehjem.
 Som dagpleje anses ikke blot pasning og pleje af et eller flere børn i  

 dagtimerne, men også pasning i aften- og nattetimerne og efter  

 omstændighederne i enkelte døgn ad gangen.
 2.
 Efter pkt. 8 i dag- og døgnplejecirkulæret kan det sociale udvalg formidle  

 anbringelse af børn i godkendte dagplejer enten ved, at udvalget selv  

 etableret en formidlet kommunal dagpleje, eller det kan overlade til en  

 daginstitution at etablere en formidlingsordning.
 3.
Efter det kommunale institutionscirkulæres pkt. 39 hører den formidlede  

 dagpleje under den centrale pladsanvisning.
Det er derfor den centrale  

 pladsanvisning, der tager stilling til de konkrete anbringelser i de enkelte  

 dagplejehjem, således at der sikres en samlet vurdering af, hvor barnet bedst  

 vil kunne trives.
 II.
 Dagplejens formål.
 4.
 Det er den formidlede dagplejes mål i samarbejde med forældre og dagplejer  

 at give børnene en tryg, harmonisk opvækst, hvor det enkelte barns behov  

 tilgodeses.
 III.
 Dagplejeformidlingens personale- og lokaleforhold, arbejdsopgaver og  

 struktur.
 5.
 Personalet i en dagplejeformidling bør have en pædagogisk uddannelse, der  

 svarer til den, der kræves for det uddannede personale ved  

 daginstitutionerne.
 Det er ønskeligt, at der arrangeres efter- og videreuddannelseskurser, som  

 personalet i givet fald skal være forpligtet til at deltage i for at kunne  

 yde den fornødne pædagogiske vejledning.
 6.
Antallet af ansatte ved dagplejeformidlingen fastsættes af  

 kommunalbestyrelsen på grundlag af bl.a. antallet af dagplejere, antallet af  

 børn pr. dagplejer og antallet af børn med handicap.
Der bør endvidere tages  

 hensyn til afstandene mellem dagplejehjemmene.
 Som vejledende regel ansættes en heltidsbeskæftiget pædagog pr. normeret  

 50 børn, med mindre bl.a. forannævnte forhold taler for et lavere antal børn.
 I øvrigt kan der til hjælp med det administrative arbejde stilles  

 fornødens kontorpersonale til rådighed.
 7.
 Dagplejeformidlingens arbejdsopgaver fastsættes af det sociale udvalg, og  

 personalet har normalt følgende arbejdsopgaver:
at undersøge og udvælge egnede hjem og give en grundig instruktion  

 vedrørende dagplejernes arbejdsområde, at yde støtte, vejledning og inspiration ved besøg normalt 2 gange  

 månedligt, at støtte den centrale pladsanvisning ved efter principperne i  

 institutionscirkulærets pkt. 38-40 og retningslinier fra det sociale udvalg  

 at bistå ved instilling om optagelse i det enkelte dagplejehjem, at tage kontakt med forældrene inden optagelsen og orientere om  

 dagplejeformidlingen, at tilstræbe, at der er overensstemmelse mellem forældre/barn og  

 dagplejehjem i deres syn på dagplejen m.m., at sørge for, at forældrene ved et præsentationsmøde får et godt kendskab  

 til dagplejehjemmet, og at sikre, at kontakten fortsættes, at føre nøje tilsyn med det enkelte barns psykiske, fysiske og sociale  

 udvikling, at sørge for indkøb, udlevering og vejledning i brugen af  

 beskæftigelsesmaterialer, legetøj samt praktiske hjælpemidler svarende til  

 barnets alder og udvikling, at arrangere legestuer, film, teater, udflugter og andre aktiviteter, at tilskynde forældrende til at sørge for, at barnet kommer til de  

 profylaktiske undersøgelser hos læge og tandlæge, at samarbejde med den øvrige social- og sundhedsforvaltning,  

 daginstitutioner, herunder særlige daginstitutioner, læge, sundhedsplejerske,  

 skolepsykolog, børnerådgivningscenter, amtets socialcenter m.fl., at være til rådighed ved fast morgentelefontid med henblik på omplacering  

 af børn under dagplejeres sygdom, at medvirke ved budgetlægning, at forestå opgaver i forbindelse med kursusvirksomhed for dagplejere.
 Der bør afholdes mindst 2 møder årligt for forældrene.
 Endvidere må lederen af dagplejeformidlinger af en vis størrelse sikre, at  

 der afholdes personalemøder.
 Formidlingen kan eventuelt modtage praktikanter fra relevante  

 uddannelsessteder.
 Under lederens stilling kan henlægges den centrale pladsanvisning, ledelse  

 af dagplejeformidlingen og evt. pædagogisk tilsyn med daginstitutioner.
 8.
 Dagplejeformidlingen bør have dertil egnede lokaler enten i tilslutning  

 til social- og sundhedsforvaltningen eller til en daginstitution.
 9.
 Den kommunale dagpleje kan organiseres sådan, at dagplejerne opdeles i  

 grupper, der hver knyttes til en bestemt daginstitution.
 I så fald kan tilsyn med dagplejen, forsyning med beskæftigelsesmaterialer  

 og legetøj, pædagogisk vejledning m.v. udgå fra pågældende daginstitution,  

 ligesom dagplejerne deltager i pædagogiske drøftelser sammen med  

 daginstitutionens personale.
 Forældrene til dagplejebørnene kan indbydes til institutionens  

 forældremøder.
 Andre af de i punkterne 7, 11, 14 og 15 nævnte funktioner kan efter aftale  

 mellem pågældende institution og dagplejeformidlingen henlægges til  

 institutionen.
 Det er vigtigt, at der under hensyntagen til lokale forhold finder et  

 samarbejde sted mellem dagplejeren og de i bistandslovens kap. 16 nævnte  

 daginstitutioner.
 10.
 Hvor den i pkt. 9 beskrevne ordning gennemføres, erstattes den i pkt. 6  

 angivne norm med et forøget pædagogtimetal ved de berørte daginstitutioner i  

 forhold til den forøgede arbejdsbyrde.
 IV.
 Godkendelse af dagplejehjem.
 11.
Om undersøgelse i forbindelse med tilladelse til dagpleje henvises til  

 pkt. 3 i socialministeriets cirkulære af 5. november 1980 om dag- og  

 døgnpleje m.v.
Det kan specielt bemærkes, at undersøgelsen skal omfatte besøg  

 i hjemmet.
I vurderingen af hjemmets egnethed lægges især vægt på følgende:
At det drejer sig om en velfungerende familie, der er i stand til at  

 tilgodese det enkelte barns behov såvel fysisk og psykisk som socialt, og  

 hvor alle er indstillet på at modtage børn i dagpleje.
Antallet af egne børn  

 og disses alder er af væsentlig betydning, også i forbindelse med  

 overvejelserne af, hvor mange plejebørn hjemmet kan modtage.
Boligmiljøet må  

 være acceptabelt, så barnets behov for leg og udfoldelse tilgodeses.
Dagplejeren skal fremlægge en tilfredsstillende helbredserklæring for  

 hjemmets beboere.
Når det findes rimeligt, kan det sociale udvalg indhente  

 straffeattest vedrørende ansøgeren eller andre, der skal bistå med pasning af  

 børnene.
Der kan højst gives tilladelse til at have 5 børn under 14 år i det  

 enkelte dagplejehjem.
Dette gælder, uanset om børnene kun møder en del af  

 dagen, enkelte dage i ugen eller lignende.
Det bør dog tilstræbes, at der i  

 det enkelte hjem ikke er flere end 4 børn under skolealderen, herunder  

 medregnet hjemmets egne børn under skolealderen.
Det bør sikres, at  

 sammensætningen af aldersgruppen er hensigtsmæssig.
Det må anses for værdifuldt, at der er mere end eet barn i  

 dagplejehjemmet.
Dette giver muligheder for samvær og fællesskab i leg, og  

 det mindsker risikoen for, at det enkelte barn bliver for stærkt knyttet til  

 dagplejemoderen.
Der må ikke anbringes børn i dagplejehjem, hvor der samtidig er børn, der  

 er privat anbragt i dagpleje.
Børn modtaget i privat døgnpleje eller anbragt  

 i døgnpleje af det sociale udvalg medregnes i det antal fremmede børn, som et  

 hjem kan modtage.
Kompetencen til at godkende og meddele afslag på ansøgning om godkendelse  

 af et dagplejehjem ligger hos det sociale udvalg.
Udvalget har ligeledes  

 kompetencen til at fastsætte, hvor mange børn en dagplejer kan modtage.
Dagplejeformidlingen bør sikre sig tilstrækkelig kapacitet til erstatning  

 ved dagplejemødres sygdom, ferie m.m.
Det vil f.eks. være hensigtsmæssigt, om  

 der for det enkelte dagplejebarn er etableret kontakt til en anden dagplejer  

 eller en daginstitution, som anvendes i disse tilfælde.
 I forbindelse med den administrative behandling af sager om godkendelse af  

 dagplejehjem udfyldes et til formålet udarbejdet oplysningsskema (Kommunetryk  

 Bi 701).
 12.
 Det bør tilstræbes, at dagplejere ansat i kommunen snarest får mulighed  

 for at deltage i kursusvirksomhed for dagplejere, jfr. socialstyrelsens  

 cirkulæreskrivelse nr. 709 af 1. december 1980.
 V.
 Det enkelte dagplejeforhold.
 13.
 Det aftales mellem dagplejeformidlingen og forældrene, hvilket maksimale  

 ugentlige timetal - evt. gennemsnitligt maksimale ugentlige timetal - barnet  

 kan komme i dagplejehjemmet.
 Det aftales mellem dagplejer og forældre, inden for hvilket dagligt  

 tidsrum barnet normalt vil møde.
VI.
Dagplejeformidlingens tilbud til dagplejehjemmet.
 14.
 Dagplejeformidlingen bør stille udviklende legetøj og  

 beskæftigelsesmaterialer til rådighed for dagplejehjemmet afpasset til det  

 enkelte barns alder og behov.
 Som supplement til de pædagogiske muligheder i dagplejehjemmet vil det  

 være betydningsfuldt at etablere legestuer, evt. i tilknytning til en  

 daginstitution for børn, hvor børnene kan møde andre børn, lege og blive  

 beskæftiget i en større gruppe.
 Der bør endvidere være mulighed for udflugter, film, teaterbesøg og andre  

 aktiviteter.
 15.
 Ved etablering af dagplejehjem bør der af dagplejeformidlingen stilles det  

 nødvendige inventar til rådighed, såsom seng, høj stol, barnevogn, i givet  

 fald forsynet med de i socialstyrelsens cirkulæreskrivelse nr. 681 omtalte  

 barneseler, børnemøbler, kravlegård m.v.
 Inventaret afpasses det enkelte barns alder og behov og skal tilgodese  

 sikkerhedsmæssige hensyn.
 VII.
 Særlige forhold vedrørende dagplejen.
 16.
Tildeling af slag eller anden form for smertevoldende straf må under ingen  

 omstændigheder anvendes over for børn, der er optaget i den formidlede  

 dagpleje.
Tilsvarende gælder for handlinger eller udtalelser, der kan virke  

 ydmygende for barnet.
Der henvises herom til institutionscirkulærets pkt. 49.
 17.
 Dagplejeren har tavshedspligt efter straffelovens §§ 152 og 264 b, jfr.  

 også pkt. 30 i socialministeriets cirkulære af 15. august 1975 om  

 bistandslovens almindelige bestemmelser.
 18.
 Befordring af børn, optaget i den formidlede dagpleje, skal normalt  

 foretages med offentlige befordringsmidler, herunder bus, hyrevogn og  

 lignende, og således, at børnene er under betryggende opsyn af en voksen.
 Såfremt det sociale udvalg er indforstået hermed, vil befordring, hvor  

 offentlige befordringsmidler ikke uden væsentlige gener kan benyttes, dog  

 undtagelsesvis kunne finde sted i privat bil på følgende vilkår:
 Der skal være tegnet en forsikring, der dækker passagerne i tilfælde af  

 ulykker.
 Børn må ikke placeres på forsædet.
 Forældremyndighedens indehaver skal, eventuelt ved barnets optagelse i  

 dagplejeformidlingen, skriftligt samtykke i, at barnet deltager i denne form  

 for befordring.
 Bilen skal føres af dagplejeren eller en person, som dagplejeformidlingen  

 finder egnet dertil.
 19.
Børn bør ikke opsiges fra deres dagplejeplads uden tvingende grunde, jfr.  

 herved pkt. 43 i socialministeriets cirkulære af 29. marst 1976 om  

 institutioner under kommunerne og om visse særlige plejehjem.
Opsigelse bør  

 have undtagelsens karakter og bør først ske efter en nøje vurdering i hvert  

 enkelt tilfælde.
Opsigelse bør endvidere normalt ske med 6 måneders varsel.  

 Reglerne om opsigelse fra en plads i en daginstitution eller i formidlet  

 dagpleje finder ikke anvendelse, når ophøret er begrundet i, at det  

 pågældende barn har nået en alder, der ikke er omfattet af  

 dagforanstaltningens tilbud.
 VIII.
 Administrative forhold.
 Stambog og dagbog.
 20.
 Dagplejeformidlingen fører efter indhentning af statistikseddel for det  

 daglige fremmøde fra dagplejeren (Kommunetryk Bi 711) såvel stambog som  

 dagbog, hvoraf må fremgå dels antal indskrevne børn - for hjem, der omfatter  

 børn under 3 år, tillige antallet af disse - dels antal fremmødte børn,  

 således at man ved årets slutning kan meddele følgende oplysninger:
 1.
 Antal indskrevne børn den sidste åbningsdag i hver måned, herunder  

 særskilt antal børn under 3 år.
 2.
 Samlet antal fremmødte i hver måned incl. lørdage.
 3.
 Samlet antal åbningsdage i hver måned incl. lørdage.
 Ansvarsforsikring.
 21.
Dagplejeformidlingen vil kunne udsættes for erstatningskrav som følge af  

 skader, der overgår børnene, skader, som børnene forvolder enten mod hinanden  

 indbyrdes eller overfor andre, eller skader forvoldt af formidlingens  

 personale og dagplejerne overfor børnene eller andre.
Det kan derfor tilrådes  

 dagplejeformidlingen - såfremt kommunen ikke er selvforsikrer - at tegne en  

 ansvarsforsikring for dagplejeformidlingen.
 Arbejdsskadeforsikring.
 22.
 Alle under dagplejeformidlingen ansatte medarbejdere er omfattet af lov om  

 arbejdsskadeforsikring.
 Vedrørende spørgsmålet om, hvorledes de enkelte dagplejere er stillet i  

 tilfælde af indtruffet ulykkestilfælde, har sikringsstyrelsen udtalt, at de  

 enkelte dagplejere må anses for at være antaget til arbejde i den forstand,  

 som kræves i lov om arbejdsskadeforsikring, og at forsikringspligten påhviler  

 vedkommende dagplejeformidling.
Udover den lovpligtige arbejdsskadeforsikring vil styrelsen tilråde, at  

 der ikke tegnes frivillig ulykkesforsikring for dagplejeformidlingen.  

 Ulykker, der overgår et barn, medens det befinder sig hos dagplejeren - for  

 så vidt ansvaret for ulykkestilfældet overhovedet vil kunne pålægges  

 dagplejeformidlingen.
Ulykker, der overgår et barn medens det befinder sig  

 hos dagplejen - for så vidt ansvaret for ulykkestilfældet overhovedet vil  

 kunne pålægges dagplejeformidlingen - vil i reglen kunne dækkes gennem  

 ansvarsforsikringen.
 Tyveri- og brandforsikring.
 23.
 Tyveri- og brandforsikring af børnenes ejendele kan ikke tilrådes, da en  

 sådan forsikring i almindelighed må antages at være for dyr i forhold til  

 risikoen og de forsikrede genstandes værdi.
 Beskatning af plejevederlaget.
 24.
Plejevederlaget skal medregnes ved opgørelse af den skattepligtige  

 indkomst, medens de udgifter, som dagplejehjemmet skal afholde i form af kost  

 og pleje m.v., kan fradrages i den skattepligtige indkomst.
Efter et skøn  

 over udgifternes størrelse i forhold til plejevederlaget er det af  

 ligningsmyndighederne fastsat, at 1/3 af det omhandlede vederlag uden  

 dokumentation kan anses for medgået til dækning af fradragsberettigede  

 udgifter.
Da dagplejere anses for at være lønarbejdere, vil der kunne indrømmes dem  

 almindeligt lønmodtagerfradrag, dog ikke ved siden af det af  

 ligningsmyndighederne fastsatte fradrag.
Da 1/3-fradraget altid vil overstige  

 lønmodtagerfradraget, vil der alene blive tale om benyttelse af  

 fradragsretten med 1/3 af vederlaget.
Der henvises til de årlige Meddelelser  

 fra Statsskattedirektoratet og Ligningsrådet.
 Beregning af feriegodtgørelse.
 25.
 Dagplejemødre er omfattet af ferieloven, og feriegodtgørelsen beregnes af  

 hele plejevederlaget.
 IX.
 Betaling for benyttelse af dagplejen.
 26.
Vedrørende betaling for dagpleje i tiden indtil 1. august 1981 henvises  

 til socialministeriets bekendtgørelse nr. 102 af 15. marts 1979 om betaling  

 for ophold i daginstitutioner m.v. for børn.
Fra 1. august 1981 henvises til  

 socialministeriets bekendtgørelse nr. 479 af 5. november 1980 om betaling for  

 ophold i daginstitutioner for børn og formidlet dagpleje, jfr. bistandslovens  

 § 64, stk. 3-6.
 X.
 Forældreråd.
 27.
Ved den formidlede dagpleje kan der vælges forældreråd af og blandt  

 samtlige forældre til børn i den formidlede dagpleje.
De i socialstyrelsens  

 cirkulæreskrivelse nr. 693 af 16. juni 1980 nævnte bestemmelser om valg,  

 forretningsorden og kompetence for forældreråd ved kommunale og amtskommunale  

 daginstitutioner kan anvendes.
 XI.
 Ikrafttrædelse.
 28.
 Reglerne har virkning fra den 1. april 1981.
 Samtidig bortfalder socialstyrelsens cirkulæreskrivelse nr. 581 af 15.  

 juni 1978 om formidlet dagpleje.
