Ankestyrelsens principafgørelse P-5-92 om bistandstillæg - synshandicap - uændrede helbredsforhold Resume:
Betingelserne for bistandstillæg til en stærkt svagsynet ansøger var ikke længere til stede efter konvertering af invaliditetsydelse til mellemste førtidspension.
Begrundelsen var, at lidelsens betydning for ansøgerens funktionsniveau var en anden efter hans overgang fra et arbejdsliv til pensionisttilværelse.
 Love:
Lov om social pension - lovbekendtgørelse nr. 497 af 4. juli 1989 - § 16, stk. 1 og § 44, stk. 1, nr. 3 Lov om højeste, mellemste, forhøjet almindelig og almindelig førtidspension m.v. - lovbekendtgørelse nr. 485 af 29. maj 2007 - § 16, stk. 1 og § 44, stk. 1, nr. 3 Vejledninger:
Socialstyrelsens vejledning af 29. oktober 1990 om social pension - pkt. 92 Sagsfremstilling:
 En blindekonsulent ankede på ansøgerens vegne over revaliderings- ogpensionsnævnets afgørelse af 3. marts 1989, hvorefter invalidi tetsydelse tilkendt i 1975 på grund af svagsynethed bortfaldt, ogydelsen blev konverteret til helbredsbetinget førtidspension (mel lemste). Herunder ankedes over, at pågældendes bistandstillæg blev inddraget ved udgangen af januar 1990.
Ansøgeren havde medfødt øjenlidelse, - venstre øje var fjernet, og der var ved seneste måling en nedsættelse af synet på højre øje på 4/60 uden bedring med korrektion.
Synsfeltindskrænkning var målt til mellem 20-70 grader.
 Afgørelse:
 Ankestyrelsen tiltrådte nævnets afgørelse, herunder bortfald af bistandstillæg.
 Ankestyrelsen fandt på baggrund af de lægelige oplysninger sammenholdt med gældende praksis, at ansøgeren ikke opfyldte retnings linier/praksis, der er fastsat for blinde og svagtseende, for at oppebære bistandstillæg.
 Ankestyrelsen lagde vægt på, at behovet for bistandstillæg skal vurderes ud fra ansøgers funktionsniveau, og at behovet kan ændres, når en person overgår fra et arbejdsliv med invaliditetsydelse til pensionstilværelse, hvor lidelsens betydning for funktionsniveauet kan være en anden.
