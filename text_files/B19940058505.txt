 I henhold til § 5, stk. 2, i lov nr. 292 af 27. april 1994 om aktindsigt i  

 miljøoplysninger fastsættes:
 § 1.  Denne bekendtgørelse omfatter aktindsigt i  

 miljøoplysninger, som i henhold til ovennævnte lov udleveres af  

 Trafikministeriets departement med underliggende styrelser og institutioner  

 samt organer inden for Trafikministeriets område, som er omfattet af lovens §  

 1, stk. 2.
 § 2.  Som betaling for aktindsigt i miljøoplysninger,  

 der opbevares på lydbånd, film eller andet medie, hvorfra oplysningerne ikke  

 umiddelbart kan formidles på papir, opkræver vedkommende myndighed eller  

 organ omfattet af lovens § 1, stk. 2, de faktiske omkostninger ved  

 fremstilling af kopien.
 § 3.  Betaling for aktindsigt i miljøoplysninger, der  

 opbevares på edb og udleveres på papir, opkræves efter de af  

 justitsministeren fastsatte regler i henhold til lov om offentlighed i  

 forvaltningen, for så vidt angår parter dog efter de regler, der er fastsat i  

 medfør af forvaltningsloven.
 Stk. 2.  Hvis miljøoplysninger, der opbevares på edb,  

 ønskes udleveret på bånd eller diskette, kan vedkommende myndighed eller  

 organ omfattet af lovens § 1, stk. 2, opkræve et gebyr fastsat på grundlag af  

 en rimelig andel af driftsomkostningerne ved basen og de faktiske  

 omkostninger ved fremstilling af kopien.
 § 4.  Bestemmelserne i §§ 2 og 3 gælder også i  

 tilfælde, hvor en myndighed eller et organ omfattet af lovens § 1, stk. 2,  

 giver adgang til aktindsigt i videre omfang end myndigheden er forpligtet til  

 jf. lovens § 2.
 § 5.  Bekendtgørelsen træder i kraft den 1. juli 1994.
Trafikministeriet, den 24. juni 1994 Jan Trøjborg / Erling Christensen (* 1) Bekendtgørelsen indeholder bestemmelser, der gennemfører Rådets  

 direktiv nr. 90/313, om fri adgang til miljøoplysninger, EF-Tidende 1990 L  

 158 side 56.
