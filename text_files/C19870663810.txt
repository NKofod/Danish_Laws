 Af Finansministeriets cirkulæreskrivelse af 31. januar 1975 fremgår bl.a.,  

 at Finansministeriet efter forslag fra ministerier m.v. kan omklassificere  

 stillinger, hvor indehaveren efter bestået FA-eksamen har overtaget væsentlig  

 mere kvalificerede arbejdsopgaver.
 Efter drøftelse med CO II skal Finansministeriet herved meddele, at  

 omklassificering af en tjenestemand, der har bestået FA, og som har overtaget  

 væsentlig mere kvalificerede arbejdsopgaver, fra dags dato kan ske ved aftale  

 mellem vedkommende ministerium m.v. og CO II eller den organisation, som CO  

 II bemyndiger hertil.
 De omhandlede omklassificeringer er personlige og stillingen henføres ved  

 ledighed til den lønramme, som var gældende forud for omklassificeringen.
 Omklassificering i overensstemmelse med denne cirkulæreskrivelse af en  

 tjenestemand, der har bestået FA-eksamen, kan kun ske en gang.
Som det var anført i 1975, er målsætningen fortsat, at man søger at  

 beskæftige sådant personale med arbejdsopgaver, der svarer til de erhvervede  

 kvalifikationer.
Der skal i den forbindelse peges på muligheden af  

 arbejdsomlægninger, der eventuelt tillige kan medføre besparelser på  

 arbejdsområder, der hidtil har været bestridt af personale med længerevarende  

 uddannelse.
Finansministeriet underrettes af vedkommende ministerium 1. april og 1.  

 oktober om indgåede aftaler i det forløbne halve år.
Meddelelsen skal  

 indeholde oplysning om tjenestemandens navn, hidtidig lønramme, ny lønramme,  

 ikrafttrædelsesdato, en evt. forgængers klassificering og eventuelle tillæg  

 samt en kortfattet begrundelse for omklassificeringen.
 Finansministeriet kan tilbagekalde ministeriernes adgang til at indgå  

 aftaler efter denne cirkulæreskrivelse.
 Tvivlsspørgsmål om denne ordning forelægges Finansministeriet.
 Denne cirkulæreskrivelse træder i stedet for Finansministeriets  

 cirkulæreskrivelse af 31. januar 1975.
P.
M.
V.
E.
B.
