Vedtaget af Folketinget ved 3. behandling den 23. februar 2021 Forslag til Lov om ændring af ejendomsvurderingsloven og forskellige andre love (Ansættelse af grundværdier for erhvervsejendomme m.v.) § 1 I ejendomsvurderingsloven, jf. lovbekendtgørelse nr. 1449 af 1. oktober 2020, som ændret ved § 1 i lov nr. 2227 af 29. december 2020, foretages følgende ændringer:
 1. I § 6, stk. 1, nr. 6, udgår », eller når ændringen indebærer, at der indtræder dækningsafgiftspligt, jf. § 23 A i lov om kommunal ejendomsskat«.
 2. Tre steder i § 6, stk. 1, nr. 11, indsættes efter »fordeling«: »eller ansættelse«.
 3. I § 6, stk. 2, 1. pkt., ændres »§§ 10 eller 12« til: »§ 10«.
 4. I § 7, stk. 4, 1. pkt., indsættes efter »samlet vurdering«: »er ændret eller«.
 5. § 10, stk. 1, nr. 3, affattes således:
»3) Erhvervsejendomme m.v., jf. § 3, stk. 1, nr. 4.« 6. I § 10, stk. 1, indsættes som nr. 6:
»6) Ejendomme, som ejes af staten, regionerne og kommunerne, og som ikke er omfattet af § 9.« 7. § 10, stk. 2, ophæves.
 8. I § 11, stk. 1, 1. pkt., ændres »§ 10, stk. 1, nr. 1-3« til: »§ 10, nr. 1-3«.
 9. § 12 ophæves.
 10. I § 14, stk. 1, 1. pkt., og stk. 2, 1. pkt., ændres »§§ 12 eller 13« til: »§ 13«.
 11. I § 15, stk. 1, 1. pkt., ændres »28-33« til: »28-34 b, § 34 c, stk. 1, 2, 4 og 5, og §§ 34 d-34 f«.
 12. I § 15, stk. 2, 1. pkt., ændres »§§ 10 og 12« til: »§ 10«.
 13. § 17, stk. 2, 2. og 3. pkt., ophæves.
 14. I § 17, stk. 3, 2. pkt., indsættes efter »omfatter«: »tinglyste«.
 15. I § 17, stk. 3, indsættes som 3. pkt.:
»Servitutter som nævnt i 2. pkt. indgår alene i ansættelsen efter 1. pkt., hvis ejendomsejeren godtgør, at servitutten på ejendommen entydigt regulerer ejendommens anvendelses- eller udnyttelsesmuligheder, jf. dog § 58.« 16. I § 17 indsættes som stk. 4 og 5:
 »Stk. 4. Forskrifter som nævnt i stk. 3 indgår ikke ved ansættelsen af grundværdien, hvis forskrifterne er påklaget og klagen har opsættende virkning.
Stk. 5. Ved ansættelsen af grundværdien for ejendomme, hvorfra der i medfør af planlovgivningen eller anden offentlig regulering kan foretages maksimalt to frastykninger til opførelse af ejendomme til helårsbeboelse eller sommerhuse og andre fritidshuse, jf. § 4, stk. 1, nr. 1 og 3, kan told- og skatteforvaltningen, medmindre andet dokumenteres af ejendomsejeren, foretage vurdering efter §§ 5 og 6 og deklaration efter skatteforvaltningslovens § 20 a ud fra en forudsætning om, at omkostningerne til udmatrikulering og byggemodning af grunden vil udgøre 25.000 kr. pr. frastykning (2020-niveau). Beløbet nævnt i 1. pkt. reguleres efter personskattelovens § 20.« 17. I § 19 indsættes som stk. 3:
»Stk. 3. Bliver told- og skatteforvaltningen opmærksom på, at oplysninger i plandataregisteret Plandata.dk om udnyttelsen af en grund som nævnt i stk. 1 er åbenbart urigtige, jf. § 55, stk. 1, foretages ansættelsen af grundværdien for de øvrige grunde i området efter stk. 1 og 2 uden regulering af gennemsnitsberegningen.« 18. I § 20 a, stk. 1 og 2, indsættes efter »ejerboliggrunds«: »eller erhvervsejendom m.v.s, jf. § 3, stk. 1, nr. 4,«, og efter »§§ 18-19 b« indsættes: »og 34-34 f«.
 19. I § 21 a, stk. 1, ændres »en ejerbolig som nævnt i« til: »ejendomme som nævnt i § 3, stk. 1, nr. 4, eller«.
 20. I § 21 a, stk. 2, ændres »anden ejerbolig« til: »ejendom«.
 21. I § 28, stk. 3, 2. pkt., indsættes efter »tilhørende«: »landbrugsejendomme eller«.
22. I § 29, stk. 1, 1. pkt., indsættes efter »1. pkt.«: », eller efter §§ 34-34 f.« 23. I § 29, stk. 2, 1. pkt., indsættes efter »for den«: »del af en bygning, en«.
 24. I § 29, stk. 2, 2. pkt., udgår »efter § 2, stk. 3«.
 25. I § 29, stk. 2, 3. pkt., indsættes efter »arealet«: », eller hvis forholdene i øvrigt tilsiger det«.
 26. I § 30, stk. 2, indsættes som 2. og 3. pkt.:
»Ved ansættelsen af ejendomsværdi efter stk. 1 medregnes accessoriske bygningers etageareal, der ikke entydigt kan henføres til enten boligdelen eller andre dele af ejendommen, ved at en forholdsmæssig andel fordeles på ejendommens boligenheder til helårsbeboelse.
Findes der ikke tilgængelige data, eller tilsiger forholdene det i øvrigt, ansættes ejendomsværdien skønsmæssigt.« 27. I § 30, stk. 3, 1. pkt., indsættes efter »landbrugsejendomme«: »eller skovejendomme«.
 28. I § 31, stk. 1, 1. pkt., ændres »beboet af ejere« til: »registreret til helårsbeboelse«, og »2.000 m²« ændres til: »et areal svarende til en bebyggelsesprocent på 10 for det registrerede boligareal«.
 29. I § 31, stk. 2, 1. pkt., ændres », herunder fritidsboliger, der har karakter af fritliggende boliger,« til: »registreret til fritidsbeboelse«, og »1.000 m²« ændres til: »et areal svarende til en bebyggelsesprocent på 15 for det registrerede boligareal«.
 30. § 31, stk. 3, ophæves.
 Stk. 4 bliver herefter stk. 3.
 31. I § 31, stk. 4, der bliver stk. 3, indsættes i 1. pkt. efter »større«: »eller mindre«, og »er nævnt i« ændres til: »følger af«, og i 2. pkt. ændres »grundstørrelser« til: »bebyggelsesprocenter«.
 32. I § 31 indsættes som stk. 4:
»Stk. 4. Stk. 1-3 finder kun anvendelse for boliger beliggende på produktionsjord, der ikke efter forskrifter udstedt i medfør af planlovgivningen eller anden offentlig regulering kan anvendes til andre formål.« 33. § 32 affattes således:
 »§ 32. Grundværdien for produktionsjord på landbrugsejendomme eller skovejendomme ansættes til summen af de beregnede produktionsjordsværdier for ejendommens enkelte jordstykker, jf. stk. 2.
Stk. 2. For det enkelte jordstykke beregnes en produktionsjordsværdi på baggrund af jordstykkets gennemsnitlige produktionsjordsværdi pr. hektar på vurderingstidspunktet, jf. § 82.« 34. I § 33, stk. 1, ændres »den gennemsnitlige hektarpris for ejendommens produktionsjord som den gennemsnitlige hektarpris for landbrugsjord henholdsvis skovbrugsjord for omkringliggende landbrugsejendomme eller skovejendomme« til: »grundværdien for ejendommens produktionsjord som en sum af produktionsjordsværdierne for hver af ejendommens jordstykker, jf. § 82«.
 35. § 33, stk. 2, affattes således:
»Stk. 2. Overgår arealer, der hidtil har været anvendt til andre formål, til anvendelse som produktionsjord, og er der for arealet ikke tidligere ansat en produktionsjordsværdi, beregnes en gennemsnitlig produktionsjordsværdi pr. hektar for arealets jordstykker som et vægtet gennemsnit af de nærmeste fem jordstykkers gennemsnitlige produktionsjordsværdier pr. hektar.
Produktionsjordsværdi beregnes på baggrund af jordstykkernes størrelse og gennemsnitlige produktionsjordsværdi pr. hektar.« 36. § 34 affattes således:
 »§ 34. Erhvervsejendomme m.v., jf. § 3, stk. 1, nr. 4, henføres ud fra den faktiske anvendelse til en af følgende kategorier:
 1) Etageboligbebyggelse.
 2) Boligbebyggelse, der ikke er omfattet af nr. 1.
 3) Butik og kontor i etagebebyggelse helt eller delvis beliggende i byzone.
 4) Butik og kontor, der ikke er omfattet af nr. 3.
 5) Lager, logistik og industri.
 6) Solcelleanlæg.
 7) Vindmølle.
 8) Rekreativt areal.
 9) Naturarealer helt eller delvis beliggende i landzone.
 10) Råstofindvinding i byzone eller sommerhusområde.
 11) Råstofindvinding, der ikke er omfattet af nr. 10.
 12) Grunde, der ligger i kolonihaveområder, jf. § 2 i lov om kolonihaver.
 13) Anden anvendelse end anført i nr. 1-12.
 Stk. 2. Kategorisering efter stk. 1 foretages ud fra en bedømmelse af den samlede karakter af ejendommens faktiske anvendelse.
Stk. 3. Anvendes en ikke ubetydelig del af en ejendom omfattet af stk. 1 til anden anvendelse end den anvendelse, ejendommen efter stk. 1 er henført til en kategori ud fra, ansættes en grundværdi for denne del af ejendommen ud fra den faktiske anvendelse af delejendommen.
Er den faktiske anvendelse af delejendommen omfattet af stk. 1, kategoriseres delejendommen efter stk. 1 ud fra den faktiske anvendelse af delejendommen.
Der ansættes en grundværdi for den øvrige del af grunden ud fra den kategori, ejendommen efter stk. 1 er henført til.
Er den faktiske anvendelse af delejendommen efter 1. pkt. omfattet af stk. 1, nr. 7, udgør delejendommen 200 m² pr. vindmølle.
Stk. 4. Er det efter forskrifter som nævnt i § 18, stk. 1, muligt at anvende en ejendom omfattet af stk. 1 til andet end det, der følger af den faktiske anvendelse, ansættes en grundværdi for ejendommen ud fra den eller de mulige anvendelser.
Er en sådan mulig anvendelse omfattet af stk. 1, kategoriseres ejendommen efter stk. 1 ud fra denne anvendelse.
Er det muligt at anvende en del af en ejendom omfattet af stk. 1 til en eller flere anvendelser, som hele ejendommen ikke kan anvendes til, ansættes en grundværdi for delejendommen ud fra den eller de mulige anvendelser.
Er en sådan anvendelse omfattet af stk. 1, kategoriseres delejendommen efter stk. 1 ud fra anvendelsen.
Foretages der kategorisering efter 3. eller 4. pkt., ansættes en grundværdi for den øvrige del af ejendommen ud fra den eller de mulige anvendelser, ejendommen er kategoriseret ud fra.
Er en mulig anvendelse af delejendommen efter 3. pkt. omfattet af stk. 1, nr. 7, udgør delejendommen 200 m² pr. vindmølle.
 Stk. 5. Hvis en del af en ejendom omfattet af § 3, stk. 1, nr. 1-3, anvendes til en eller flere af de i stk. 1 nævnte anvendelser, foretages en kategorisering efter stk. 1 for den del af grunden til brug for ansættelsen af grundværdien efter § 20, stk. 1 og 2.
Stk. 6. Kan hele eller en del af en ejendom omfattet af § 3, stk. 1, nr. 1-3, anvendes til en eller flere af de i stk. 1 nævnte anvendelser, foretages en kategorisering efter stk. 5 for den del af grunden til brug for ansættelsen af grundværdien efter § 18.« 37. Efter § 34 indsættes i kapitel 7:
»§ 34 a.
For ejendomme omfattet af § 34, stk. 1, nr. 1, ansættes en grundværdi ud fra grundværdien pr. kvadratmeter boligareal for en gennemsnitlig, standardiseret ejerlejlighed med samme beliggenhed som ejendommen.
Ejendommens grundværdi ansættes endvidere på baggrund af det faktiske boligareal eller det boligareal, der er muligt efter forskrifter udstedt i medfør af planlovgivningen eller anden offentlig regulering, jf. § 18.
 Stk. 2. For ejendomme omfattet af § 34, stk. 1, nr. 2, ansættes en grundværdi for hver beboelsesenhed efter samme metode som for ejendomme til helårsbeboelse, jf. § 4, stk. 1, nr. 1.
§ 34 b.
For ejendomme, som er omfattet af § 34, stk. 1, nr. 3, der er ejerlejligheder, ansættes en grundværdi ud fra to tredjedele af grundværdien pr. kvadratmeter etageareal for en gennemsnitlig, standardiseret ejerlejlighed med samme beliggenhed som ejendommen.
Ejendommens grundværdi ansættes endvidere på baggrund af det faktiske etageareal.
Er der efter plangrundlaget et uudnyttet etageareal til etagebebyggelse, tillægges grundværdien for de enkelte ejerlejligheder en andel af grundværdien af det uudnyttede etageareal efter § 19 a, stk. 3.
Stk. 2. For ejendomme, som er omfattet af § 34, stk. 1, nr. 3, der ikke er ejerlejligheder, ansættes en grundværdi ud fra to tredjedele af grundværdien pr. kvadratmeter etageareal for en gennemsnitlig, standardiseret ejerlejlighed med samme beliggenhed som ejendommen.
Ejendommens grundværdi ansættes endvidere på baggrund af det faktiske etageareal eller det etageareal, der er muligt efter forskrifter udstedt i medfør af planlovgivningen eller anden offentlig regulering, jf. § 18.
Stk. 3. For ejendomme, der er omfattet af § 34, stk. 1, nr. 4, ansættes en grundværdi ud fra to tredjedele af grundværdien pr. kvadratmeter etageareal for et standardiseret enfamilieshus med samme beliggenhed som ejendommen.
Ejendommens grundværdi ansættes endvidere på baggrund af det faktiske etageareal eller det etageareal, der er muligt efter forskrifter udstedt i medfør af planlovgivningen eller anden offentlig regulering, jf. § 18.
 Stk. 4. For ejendomme omfattet af § 34, stk. 1, nr. 12, ansættes en grundværdi efter samme metode som for ejendomme til helårsbeboelse, jf. § 4, stk. 1, nr. 1.
§ 34 c.
For ejendomme, der er omfattet af § 34, stk. 1, nr. 5, ansættes en grundværdi ud fra halvdelen af grundværdien pr. kvadratmeter grundareal for et standardiseret enfamilieshus med samme beliggenhed som ejendommen og en grund af standardstørrelse.
Ejendommens grundværdi ansættes endvidere på baggrund af den pågældende ejendoms grundareal.
Stk. 2. For ejendomme, der er omfattet af § 34, stk. 1, nr. 8, ansættes en grundværdi ud fra en tiendedel af grundværdien pr. kvadratmeter grundareal for et standardiseret enfamilieshus med samme beliggenhed som ejendommen og en grund af standardstørrelse.
Ejendommens grundværdi ansættes endvidere på baggrund af den pågældende ejendoms grundareal.
 Stk. 3. For ejendomme omfattet af § 34, stk. 1, nr. 9, ansættes en grundværdi ud fra handelsprisen, jf. § 15.
 Stk. 4. For ejendomme, der er omfattet af § 34, stk. 1, nr. 10, ansættes en grundværdi efter stk. 2, dog tillagt nettoværdien af råstofmængden.
 Stk. 5. For ejendomme, der er omfattet af § 34, stk. 1, nr. 11, ansættes en grundværdi til handelsprisen for et naturareal med samme beliggenhed som ejendommen tillagt nettoværdien af råstofmængden.
§ 34 d.
For ejendomme omfattet af § 34, stk. 1, nr. 6, ansættes en grundværdi til den standardiserede årlige produktionskapacitet for et anlæg med samme produktionskapacitet som anlægget ganget med en standardiseret pris på 180 kr. pr.
MWh (2021-niveau). Der ansættes tillige en grundværdi ud fra handelsprisen for landbrugsjord for det område, hvori ejendommen er beliggende, og ejendommens grundareal, hvis en sådan grundværdi er højere end en grundværdi ansat efter 1. pkt.
Den standardiserede pris pr. megawatt-time nævnt i 1. pkt. reguleres efter personskattelovens § 20.
Stk. 2. For ejendomme omfattet af § 34, stk. 1, nr. 7, ansættes en grundværdi til den standardiserede årlige produktionskapacitet for et anlæg med samme produktionskapacitet som anlægget ganget med en standardiseret pris på 180 kr. pr.
MWh (2021-niveau). Den standardiserede pris pr. megawatt-time som nævnt i 1. pkt. reguleres efter personskattelovens § 20.
§ 34 e.
For ejendomme omfattet af § 34, stk. 1, nr. 13, ansættes en grundværdi efter §§ 34 a-34 d ud fra den kategori, der anses for mest sammenlignelig med den faktiske anvendelse.
§ 34 f.
Grundværdier ansat efter § 34 b, stk. 1-3, og § 34 c, stk. 1, fratrækkes 20 pct.« 38. Overskriften til kapitel 8 affattes således:
»Kapitel 8 Ansættelser og fordelinger af ejendomsværdi og grundværdi for blandede ejendomme m.v.« 39. I § 35, stk. 1, 1. pkt., ændres »fordeles ejendomsværdien på boligdelen og den del, der anvendes erhvervsmæssigt« til: »ansættes en ejendomsværdi for boligdelen efter § 16«.
 40. § 35, stk. 1, 2. pkt., ophæves.
 41. I § 35, stk. 4, ændres »fordeling« til: »ansættelser og fordelinger«.
 42. I § 37, stk. 1, 1. pkt., ændres »fordeles ejendomsværdien på boligdelen og den del, der knytter sig til vindmølleparcellen« til: »ansættes en ejendomsværdi for boligdelen efter § 16«.
 43. § 37, stk. 1, 2. pkt., ophæves.
 44. I § 37, stk. 2, ændres »fordeling« til: »ansættelse«.
 45. I § 38, stk. 2, indsættes som 2. pkt.:
»Tilbageregning efter stk. 1, nr. 1, foretages for ejerboliger omfattet af § 4, stk. 1, nr. 1-5, og ejendomme omfattet af §§ 27, 27 a, 30 eller 35 eller § 37, stk. 1, når der ikke ved den forudgående vurdering foreligger en ejendomsværdi i 2001-niveau og en ejendomsværdi i 2002-niveau.« 46. Tre steder i § 38, stk. 6, 1. pkt., to steder i 2. pkt. og i 3. pkt. ændres »fordeling« til: »ansættelse eller fordeling«.
 47. I § 38, stk. 6, 2. pkt., og to steder i 3. pkt. ændres »fordelingen« til: »ansættelsen eller fordelingen«.
 48. I § 39 indsættes efter »foretaget en«: »ansættelse eller«.
 49. I § 41, stk. 1, indsættes efter 1. pkt. som nyt punktum:
»Begivenheder som nævnt i § 40, stk. 1, nr. 1, anses tillige for indtruffet på det tidspunkt, hvor betingelserne for at undtage ejendommen fra ansættelse af grundværdi ikke længere er opfyldt.« 50. I § 41, stk. 1, 2. pkt., der bliver 3. pkt., indsættes efter »indtræder«: », er ændret«.
 51. To steder i § 45, stk. 5, indsættes efter »landbrugsejendomme«: »og skovejendomme«, og efter »nr. 2« indsættes: »og 3«.
 52. § 45, stk. 8, ophæves.
 53. I § 52, stk. 1, indsættes efter »dokumenteres«: »eller ejendommen er anset for færdigbygget og beboelig ved en tidligere vurdering«.
 54. I § 52, stk. 2, indsættes efter »dokumenteres«: »eller om- eller tilbygningen er medtaget ved en tidligere vurdering«.
 55. I § 64, stk. 2, nr. 1, ændres »eller pr. 1. marts 2021« til: », som følge af at ejendommen ved en eller flere vurderinger fra den 1. oktober 2011 er indgået eller ved vurderingen pr. 1. januar 2020 indgår i en samlet vurdering efter § 8 i den tidligere gældende lov om vurdering af landets faste ejendomme, jf. lovbekendtgørelse nr. 1067 af 30. august 2013 som ændret ved § 1 i lov nr. 1635 af 26. december 2013, lov nr. 1535 af 27. december 2014 og § 1 i lov nr. 61 af 16. januar 2017, for så vidt angår tidligere vurderinger, hvor ejendommen ikke er indgået i en samlet vurdering, medmindre den samlede vurdering er oprettet med ejendommens ejendomsnummer«.
 56. I § 64, stk. 2, nr. 2, udgår »eller pr. 1. marts 2021«.
 57. § 64, stk. 2, nr. 10, ophæves.
 58. I § 64, stk. 3, 2. pkt., indsættes efter »omvurderinger«: »eller kompensation for ejendomsværdiskat for et eller flere indkomstår«.
 59. I § 65, 1. pkt., udgår »eller pr. 1. marts 2021 for ejendomme, der ikke vurderes pr. 1. januar 2020,«.
 60. I § 67, stk. 2, 1. pkt., udgår »henholdsvis vurderingen pr. 1. marts 2021« og », jf. dog stk. 3«.
 61. § 67, stk. 3, ophæves.
 62. § 70, stk. 1, affattes således:
»Ejendomme, der ved en eller flere vurderinger fra den 1. oktober 2011 har været vurderet samlet, betragtes som en samlet ejendom ved beregninger efter tilbagebetalingsordningen, for så vidt angår de vurderinger, hvor ejendommene har været vurderet samlet.« 63. I § 73, stk. 2, 1. pkt., udgår »eller pr. 1. marts 2021«.
 64. I § 73, stk. 5, udgår »eller pr. 1. marts 2021 for ejendomme, der ikke vurderes pr. 1. januar 2020«.
 65. I § 73, stk. 6, 1. pkt., udgår »eller pr. 1. marts 2021 for ejendomme, der ikke vurderes pr. 1. januar 2020,«.
 66. I § 73, stk. 6, 1. pkt., to steder i § 75, stk. 1, 1. pkt., og i § 81, stk. 6, 2. og 10. pkt., ændres »§ 89, stk. 8, 1. pkt.,« til: »§ 89, stk. 8,«.
 67. Efter § 74 indsættes:
»§ 74 a.
Kompensation for ejendomsværdiskat for det indkomstår, hvori en ejendomsejer er afgået ved døden, fastsættes til en forholdsmæssig andel af kompensationen for ejendomsværdiskat for det forudgående indkomstår.« 68. I § 75, stk. 1, 1. pkt., udgår »henholdsvis pr. 1. marts 2021«, og i 2. pkt. udgår »eller pr. 1. marts 2021«.
 69. § 75, stk. 2, ophæves.
 Stk. 3-6 bliver herefter stk. 2-5.
 70. I § 76, stk. 2, indsættes som 3. pkt.:
»Er flere ejendomme vurderet samlet, gælder beløbsgrænsen efter 1. pkt. for udbetalingen til den samlede ejendom.« 71. I § 81, stk. 6, 3. pkt., ændres »stk. 1« til: »1. pkt.« 72. I § 82, stk. 1, 1. pkt., og stk. 2, ændres »hektarpris« til: »produktionsjordsværdi pr. hektar«, og i stk. 3, 1. og 2. pkt., ændres »hektarpriser« til: »produktionsjordsværdier pr. hektar«.
 73. § 82, stk. 1, 2. pkt., affattes således:
»Ved beregningen ansættes en gennemsnitlig produktionsjordsværdi pr. hektar for hver af ejendommens jordstykker på grundlag af jordstykkernes størrelse, og under hensyntagen til om jordstykket eller dele heraf er undergivet fredskovspligt.« 74. I § 82, stk. 2, ændres »§ 88« til: »§ 87, hvis grundværdiansættelsen er en videreførelse af en ansættelse foretaget efter §§ 14 eller 15 i den tidligere gældende lov om vurdering af landets faste ejendomme, jf. lovbekendtgørelse nr. 1067 af 30. august 2013 som ændret ved § 1 i lov nr. 1635 af 26. december 2013, lov nr. 1535 af 27. december 2014 og § 1 i lov nr. 61 af 16. januar 2017, og § 88«.
 75. I § 83, stk. 4, 5. pkt., indsættes efter »ændringen«: », jf. dog 6.-8. pkt«.
 76. I § 83, stk. 4, indsættes som 6.-8. pkt.:
»Er ejendommens grundareal eller anvendelses- eller udnyttelsesmuligheder ændret som følge af en jordfordelingssag eller salg i henhold til jordfordelingsloven, medfører en sådan ændring ikke, at ejendommen skal vurderes efter denne lov.
Tilsvarende gælder, hvor ejendommens grundareal eller anvendelses- eller udnyttelsesmuligheder er ændret som følge af et mageskifte, hvis der er tale om en enkelt handel med ubebyggede arealer indgået mellem to parter og et vederlag for arealet højst udgør 10.000 kr.
Er en ejendoms anvendelses- eller udnyttelsesmuligheder ændret som følge af deltagelse i et projekt, der skal tilgodese internationale forpligtelser og nationale interesser vedrørende natur, miljø og klima, og tinglyses der en rådighedsindskrænkning, medfører ændringen i anvendelses- eller udnyttelsesmuligheder ikke, at ejendommen skal vurderes efter denne lov.« 77. I § 89, stk. 1, 3. pkt., og stk. 2, 3. pkt., ændres »fremsendelse af tilbud om kompensation efter § 73, stk. 1« til: »udsendelse af meddelelse efter stk. 8«.
 78. I § 89, stk. 1, 4. og 6. pkt., og stk. 2, 4. og 6. pkt., ændres »tilbud om kompensation er« til: »meddelelse efter stk. 8 er«.
 79. I § 89, stk. 3, indsættes efter 1. pkt. som nyt punktum:
»Grundværdier ansat efter §§ 14 eller 15 i den tidligere gældende lov om vurdering af landets faste ejendomme, jf. lovbekendtgørelse nr. 1067 af 30. august 2013 som ændret ved § 1 i lov nr. 1635 af 26. december 2013, lov nr. 1535 af 27. december 2014 og § 1 i lov nr. 61 af 16. januar 2017, behandles dog på baggrund af prisforholdene pr. 1. oktober 2012, medmindre ejendomsejeren i forbindelse med indgivelse af klagen angiver, at klagen skal behandles på baggrund af prisforholdene i vurderingsåret.« 80. § 89, stk. 8, 2. pkt., ophæves.
§ 2 I ejendomsværdiskatteloven, jf. lovbekendtgørelse nr. 1590 af 2. november 2020, som ændret bl.a. ved § 3 i lov nr. 1580 af 27. december 2019 og senest ved § 2 i lov nr. 2227 af 29. december 2020, foretages følgende ændringer:
 1. I § 4, nr. 5, ændres »fordeling« til: »ansættelse«, og »og den del, der anvendes erhvervsmæssigt« udgår.
 2. I § 4, nr. 10, ændres »fordeles« til: »ansættes«, og », og på den del, der knytter sig til vindmølleparcellen« udgår.
§ 3 I lov om kommunal ejendomsskat, jf. lovbekendtgørelse nr. 1463 af 6. oktober 2020, som ændret ved § 5 i lov nr. 278 af 17. april 2018 og § 3 i lov nr. 2227 af 29. december 2020, foretages følgende ændringer:
 1. § 1, stk. 7-9, ophæves.
 2. I § 8 A, stk. 1, 1. pkt., indsættes efter »lokalplan«: », jf. dog stk. 2«.
 3. I § 8 A indsættes som stk. 3:
»Stk. 3. Kommunalbestyrelsen skal meddele fritagelse for hele stigningen efter stk. 1, når stigningen skyldes en ændret lokalplan, der giver mulighed for en planlagt anvendelse til opførelse af vindmølle- eller solcelleanlæg.
Fritagelsen bortfalder 3 år efter det tidspunkt, hvor grundværdien er ændret, dog senest ved indgåelse af aftale om nettilslutning.
Stk. 2, 2. pkt., finder tilsvarende anvendelse.« 4. I § 23, stk. 1, 1. pkt., udgår »og af forskelsværdien«.
 5. § 23, stk. 1, 4. pkt., ophæves.
6. I § 23, stk. 1, 5. pkt., der bliver 4. pkt., udgår »og 4.« 7. I § 23, stk. 4, 1. pkt., udgår »ejendomsværdien og«.
 8. I § 23 A, stk. 1, 1. pkt., ændres »forskelsværdi« til: »grundværdi«.
 9. To steder i § 23 A, stk. 1, 2. pkt., og i stk. 2, 1. og 3. pkt., ændres »forskelsværdien« til: »grundværdien«.
 10. I § 23 A, stk. 1, indsættes som 3. og 4. pkt.:
»Fordeling af grundværdien efter 2. pkt. foretages ud fra de faktiske bygningsarealer registreret i Bygnings- og Boligregistret.
Er bygningerne, hvorfra den dækningsafgiftspligtige anvendelse sker, omfattet af ejendomsvurderingslovens § 2, stk. 1, nr. 3, fastsættes den dækningsafgiftspligtige værdi efter 1. pkt. til grundværdien af den fremmede grund, hvorpå bygningerne er placeret.« 11. § 23 A, stk. 2, 6. pkt., ophæves.
 12. I § 23 A, stk. 5, 1. pkt., udgår »ejendomsværdien og«.
 13. I § 27, stk. 3, indsættes som 4. pkt.:
»Er det førstkommende vurderingsår efter ændringen 2021, fastsættes det foreløbige beskatningsgrundlag efter 1. pkt. med udgangspunkt i forholdene på og prisniveauet for ejendommen pr. 1. marts 2021.« 14. I § 27 A ændres »stk. 4« til: »stk. 5«.
 15. I § 32, stk. 3 og stk. 4, 1. pkt., og to steder i 2. pkt., ændres »pr. 1. januar 2021« til: »pr. 1. marts 2021«.
§ 4 I lov om lån til betaling af grundskyld m.v., jf. lovbekendtgørelse nr. 1112 af 30. august 2013, som ændret bl.a. ved lov § 1 i lov nr. 278 af 17. april 2018, § 4 i lov nr. 1729 af 27. december 2018 og senest ved § 4 i lov nr. 2227 af 29. december 2020, foretages følgende ændring:
 1. I § 9 a, stk. 2, 1. pkt., ændres »fastsættelsen af ejendomsværdien« til: »den seneste fastsættelse af ejendomsværdien efter ejendomsvurderingslovens §§ 87 eller 88«.
§ 5 I skatteforvaltningsloven, jf. lovbekendtgørelse nr. 635 af 13. maj 2020, som ændret ved lov nr. 1125 af 19. november 2019, § 5 i lov nr. 1061 af 30. juni 2020, § 14 i lov nr. 2187 af 29. december 2020 og § 5 i lov nr. 2227 af 29. december 2020, foretages følgende ændringer:
 1. I § 33 a, stk. 1, 3. pkt., stk. 2, 3. pkt., og stk. 4, 3. pkt., ændres »en ejerbolig som nævnt i« til: »ejendomme som nævnt i ejendomsvurderingslovens § 3, stk. 1, nr. 4, eller«.
 2. I § 33 a, stk. 1, 3. pkt., stk. 2, 3. pkt., og stk. 4, 3. pkt., ændres »ejerboliger som nævnt i« til: »ejendomme som nævnt i ejendomsvurderingslovens § 3, stk. 1, nr. 4, eller«.
 3. I § 48, stk. 1, indsættes som 2. pkt.:
»Dog kan vurderinger, der er foretaget fra og med 2013 efter reglerne i den tidligere gældende lov om vurdering af landets faste ejendomme, jf. lovbekendtgørelse nr. 1067 af 30. august 2013, som ændret ved § 1 i lov nr. 1635 af 26. december 2013, lov nr. 1535 af 27. december 2014 og § 1 i lov nr. 61 af 16. januar 2017 og afgørelser vedrørende disse efter samme lov, vurderinger og afgørelser efter ejendomsvurderingsloven og afgørelser om vurderinger efter reglerne i denne lovs kapitel 12 først indbringes for domstolene, når de er blevet prøvet eller afvist af den administrative klageinstans.« 4. I § 48, stk. 2, indsættes som 3. pkt.:
»1. pkt. finder dog ikke anvendelse på almindelige vurderinger og omvurderinger, der er foretaget fra og med 2013 efter reglerne i den tidligere gældende lov om vurdering af landets faste ejendomme, jf. lovbekendtgørelse nr. 1067 af 30. august 2013, som ændret ved § 1 i lov nr. 1635 af 26. december 2013, lov nr. 1535 af 27. december 2014 og § 1 i lov nr. 61 af 16. januar 2017, vurderinger og afgørelser efter ejendomsvurderingsloven og afgørelser om vurderinger efter reglerne i denne lovs kapitel 12.« § 6 Stk. 1. Loven træder i kraft den 1. marts 2021, jf. dog stk. 2.
 Stk. 2. § 3, nr. 2-12, træder i kraft den 1. januar 2022.
 Stk. 3. § 1, nr. 15-17 og 45, har virkning fra og med vurderingen pr. 1. januar 2020.
 Stk. 4. § 3, nr. 2 og 3, har virkning for fritagelse for grundskyld, hvor ændringer af grundværdien som følge af lokalplansændringer er vedtaget fra og med den 2. oktober 2020.
