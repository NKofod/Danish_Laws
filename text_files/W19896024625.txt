 Ankenævnet fandt - modsat Patentdirektoratet - at mærkerne SPARKIES og  

 SMARTIES, som begge vedrørte varer i kl. 30 bl.a. konfekturevarer, var  

 forvekslelige.
År 1989, den 29. december afsagde Patentankenævnet (Grønning-Nielsen, Hans  

 Chr.
Thomsen, Warnich-Hansen) følgende K E N D E L S E i sagen j.nr.
V 16/88: Klage fra Rowntree Mackintosh plc., England, v/Patentbureau Hofman-Bang & Boutard A/S over Patentdirektoratets afgørelse af 30. juni 1988 af varemærkeansøgning nr.  

 2218/85fra Warner-Lambert Company, USA, v/Patentbureau Chas.
Hude.
 Den 13. august 1986 bekendtgjordes en af Warner-Mabert Company, U.S.A.,  

 indleveret ansøgning om registrering af varemærket »SPARKIES« for  

 klasse 30: konfekturevarer til brug for mennesker.
 I skrivelse af 7. oktober 1986 fremsatte klageren, Rowntree Mackintosh  

 plc., England, indsigelse mod registrering af varemærket  

 »SPARKIES«, idet klageren med henvisning til varemærkeregistrering  

 nr. 395-1946,»SMARTIES«,gjorde gældende, at der foreligger såvel  

 vareartslighed som mærkelighed mellem det registrerede mærke og det  

 offentliggjorte mærke »SPARKIES«.
 Ansøgeren imødegik indsigelsen i skrivelse af 15. april 1987 og udtalte  

 bl.a.:
»Der er efter anmeldernes og undertegnedes opfattelse tilstrækkelig  

 afstand mellem ordene SPARKIES OG SMARTIES til, at forveksling kan undgås, og  

 der lægges i denne forbindelse stor vægt på forskellen i de fem første  

 bogstaver, der både visuelt og fonetisk men naturligvs særligt  

 betydningsmæssigt er af overordentlig stor betydning.
Endvidere har jeg med  

 interesse konstateret, at der i varemærkeregistret findes ca. 46 forskellige  

 varemærker med endelsen -IES.
Endelsen må derfor betragtes som overordentlig  

 svag, og den vil da utvivlsomt også af mange forbrugere blive opfattet som en  

 slags »flertalsendelse«.
Dette er naturligt, når henses til det  

 udbredte kendskab til det engelske sprog her i landet.
For så vidt angår ordene SPARK og SMART, skal endnu engang henvises til  

 forskellen i betydning.
Dette gælder på dansk, idet begge ord er almindeligt  

 anvendt i det danske sprog med vidt forskellig betydning.
Dette gælder også  

 på engelsk, og i henhold til Webster's Third New International Dictionary  

 defineres ordet SMARTY som »one that tries in a callow fashion to be  

 witty or clever: smart Alec«.
På den anden side betyder ordet SPARKIES  

 »little sparks«.
Uanset om man derfor opfatter ordene som danske  

 eller som engelske, er der ingen tvivl om den betydningsmæssige forskel, der  

 må anses for at være den væsentligste ved sammenligningen.
 I denne forbindelse skal da også understreges, at Direktoratet under  

 ansøgningens behandling ikke på noget tidspunkt fandt anledning til at  

 modholde indsigernes registrering nr. 395/1946 SMARTIES.
 Af de ovenfor nævnte mærker med endelsen -IES skal jeg fremhæve følgende:
nr. 2737/1985 FONZIES nr. 1518/1986 FROSTIES nr. 1208/1974 JETTIES nr. 1733/1977 JOEPIES nr. 2318/1978 JIMMIES nr. 1862/1954 SHREDDIES nr. 945/1980 MVP SPORTIES nr. 2444/1960 WHEATIES nr. 4006/1978 VICKIES Som det vil ses, findes der en del parallelle eksempler i registret  

 allerede, og det er således ikke et argument, at de to mærker i nærværende  

 sag har samme begyndelsesbogstav.
Indsigerne synes også at have accepteret  

 mærker som SHREDDIES og MVP SPORTIES, og specielt sidstnævnte findes at ligge  

 tæt på indsigernes mærke, idet bogstaverne MVP jo ikke i sig selv har et  

 varemærkemæssigt særpræg.
Heller ikke dette mærke har været modholdt under  

 sagens behandling.' I skrivelse af 30. november 1987 fastholdt klageren sin indsigelse og  

 anførte:
»Det i anmeldernes skrivelse af 15. april d.å. anførte kan ikke  

 tiltrædes.
Følgende opstilling over de to varemærker viser den tydelige  

 mærkelighed.
SMARTIES SPARKIES Som det fremgår, fremtræder mærkerne visuelt overordentlig lig hinanden,  

 ligesom mærkerne udtalemæssigt har den fornødne lighed, ikke mindst på grund  

 af vokalernes fælles placering i de to mærker.
 Baggrunden herfor er selv sagt, at mærkerne er opbygget på samme måde med  

 de samme vokaler placeret samme sted i de to mærker.
Det er ikke en rimelig argumentation, anmelderne fremkommer med, når de  

 opdeler mærkerne i stavelserne SPARK og SMART.
Det er et grundlæggende krav,  

 at mærker skal ses i deres helhed og ikke opdeles i mere eller mindre  

 konstruerede enheder.
Det er i øvrigt vor opfattelse, at netop slutstavelsen  

 er det karakteristiske ved disse mærker, og at det netop er dette, der  

 fremkalder den store mærkelighed.
 Rent bortset herfra er der ingen begrundelse for, hvorfor man ønsker  

 betegnelsen SPARKIES registreret i, som anmelderne selv anførte, en  

 flertalsendelsesform, netop at skabe forvekslelighed med indsigernes mærke.
 Ville man egentlig benytte betegnelsen SPARK i flertalsform, kan man jo  

 blot tilføje et »s«, og der foreligger da så ikke mærkelighed  

 mellem ordet SPARKS og SMARTIES.
Anmelderne har lavet en opstilling over en række mærker, der hævdes at  

 adskille sig på fornøden vis.
Dette er vi enige i, og det er vel også  

 baggrunden for, at de er registreret.
Ingen af mærkerne har placeret  

 vokalerne på sammen måde, og opbygningen af mærkerne er ikke tilnærmelsesvis  

 så lig hinanden som mellem SMARTIES og SPARKIES.
 Der har i Sverige været ført en parallelsag, der er mundet ud i en  

 afgørelse af 15. april 1986. Denne førte til, at der blev statueret  

 forvekslelighed, og afslagsbeslutningen vedlægges til Patentdirektoratets  

 orientering.
Der erindres om, at bedømmelsen vedr. mærkelighed bør være strengere, når  

 der i øvrigt er vareartslighed, hvorom der her ikke kan være tvivl.' Klageren indsendte ved skrivelse af 18. januar 1988 en bekræftelse fra  

 Foreningen af Danske Importører i Chokolade- og Konfekture-Branchen,  

 hvorefter betegnelsen SMARTIES er et almindeligt kendetegn for et produkt,  

 der stammer fra indehaveren af betegnelsen, Rowntree Mackintosh plc.
 Ansøger udtalte i skrivelse af 23. februar 1988 følgende:
 »Anmeldelsen opretholdes i fuldt omfang, idet det fortsat er  

 anmeldernes og undertegnedes opfattelse, at det anmeldte mærke bestående af  

 ordet SPARKIES bør kunne accepteres til registrering til trods for  

 indsigernes ældre registrering nr.395/1946 SMARTIES:
 Ordene SPARKIES og SMARTIES kan ikke anses for at være forvekslelige  

 uanset varesammenfald, og det henstilles fortsat til Direkoratet, at den  

 nedlagte indsigelse afvises.
Det er fortsat anmeldernes og undertegnedes opfattelse, at der må lægges  

 størst vægt på første led i varemærkerne, hvilket iøvrigt er i  

 overensstemmelse med praksis, og det er således ikke irrelevant at  

 sammenligne ordene SPARK og SMART.
Endelserne IES er tryksvage og - også i  

 henhold til praksis - af mindre betydning ved bedømmelsen af forvekslelighed.  

 Den svage endelse fremgår også af det faktum, at der - som tidligere anført -  

 findes omkring 46 varemærker med endelsen IES.
Det vil være indsigerne  

 bekendt, at denne endelse er en naturlig flertalsendelse på engelsk, og i  

 denne forbindelse skal jeg atter henvise til min svarskrivelse, side 2,  

 første afsnit, hvor betydningen af såvel ordet SMARTY/-SMARTIES som ordet  

 SPARKIES er anført.
Betydningen af disse ord er iøvrigt total forskellig.
Det er heller ikke irrelevant at henvise til de eksempler, som er  

 fremdraget i svarskrivelsen, side 2, midt, og det må være betragtninger af  

 samme art, der har vært årsagen til, at Direktoratet under sagens behandling  

 ikke har fundet anledning til at modholde reg. nr. 395/1946. Det skal ikke  

 afvises, at de svenske myndigheder har anset mærkerne for at være  

 forvekslelige, men det skyldes, at svensk praksis på dette område er  

 betydeligt strengere end dansk praksis.
Indsigerne vil utvivlsomt være enige  

 heri, hvorfor der ikke kan drages nogen parallel til nærværende sag.
Iøvrigt  

 blev afgørelsen ikke appelleret af forretningsmæssige grunde, og den er  

 derfor ikke blevet prøvet ved domstolene.
At argumentere på præcedens under  

 henvisning til en svensk direktoratsafgørelse er nok at gå for vidt.
 I øvrigt kan jeg anføre, at anmelderne netop har meddelt mig, at der ikke  

 i noget andet land er statueret forvekslelighed mellem de to mærker.
Indsigerne har med deres seneste indlæg fremsendt en skrivelse fra  

 Foreningen af Danske Importører i Chokolade og Konfekture-Branchen, hvoraf  

 det fremgår »at betegnelsen SMARTIES i chokoladebranchen er et  

 almindeligt kendtegn for et produkt hidrørende fra Rowntree Mackintosh,  

 England, markedsført på det danske marked af Topco A/S«.
Jeg skal ikke  

 umiddelbart betvivle rigtigheden af denne erklæring men finder ikke, at den  

 har nogen betydning for nærværende sag.
At der er tale om »et  

 almindeligt kendetegn« ændrer ikke ved de almindelige kriterier, der bør  

 lægges til grund for forvekslelighedsbedømmelsen, og selv ikke om der havde  

 været tale om et »berømt« mærke ville det have haft indflydelse på  

 spørgsmålet om mærkelighed.
Det må haves i erindring, at eventuel  

 »berømmelse« kun har betydning for spørgsmålet om  

 »vareartsligheden«.' Indsigelsen blev ikke taget til følge af Patentdirektoratet, der i  

 skrivelse af 30. juni 1988 til klageren bl.a. anførte:
»Der må gives indsigerne medhold i, at mærkerne er opbygget på samme  

 måde.
Det drejer sig om tostavelsesord, der har seks bogstaver fælles, og  

 dette bevirker en vis auditiv lighed.
Direktoratet er imidlertid af den  

 formening, at mærkerne ikke i deres helhed er forvekslelige, idet de første  

 fem bogstaver »smart« og »spark«, visuelt er forskellige  

 og ikke mindst begrebsmæssigt, idet begge ord både på dansk og engelsk har  

 deres bestemte betydning og således giver helt forskellige associationer.' Denne afgørelse har klageren ved skrivelse af 26. august 1988 indbragt for  

 Patentankenævnet med påstand om, at varemærkeansøgnig nr. 2218/85 nægtes  

 registrering, idet der efter klagerens opfattelse er såvel mærke- som  

 vareartslighed mellem ansøgers mærke »SPARKIES'og klagers registrerede  

 varemærke »SMARTIES«.
 Klageren har bl.a. anført:
 »Vi har med interesse bemærket os, at Direktoratet er af omtrent den  

 samme opfattelse som vi med hensyn til den auditive lighed mellem mærkerne.  

 Derimod kan vi ikke være enige i, at mærkerne visuelt og begrebsmæssigt ikke  

 er forvekslelige.
For så vidt angår de visuelle indtryk af mærkerne, er der her tale om  

 vurderingen af to ordmærker over for hinadnen SPARKIES SMARTIES og disse vil visuelt meget nemt kunne forveksles under hensyn til, at det  

 kun er to konsonanter, som skiller dem ad, og begyndelseskonsonanten  

 »s« samt fjerde konsonant i mærkerne »r« begge er  

 identiske.
Herudover er vokalfølgen den samme, og slutbogstvet »s«  

 ligeledes identisk.
I det øjeblik mærkerne bliver brugt som varemærker på produkterne, er  

 mærkerne ikke længere ordmærker, men derimod figurmærker skrevet med særlig  

 skrift og ofte kombineret med et specialt vareudstyr, jfr. vor klients brug  

 af ordet SMARTIES i særlig skrift på runde hylstre visende selve varen,  

 nemlig multifarvede chokoladelinser.
Såfremt anmelderen af SPARKIES bruger  

 dette mærker på varer af samme art og i en udformning, der ikke afviger  

 væsentligt fra vor klients, vil mærkerne SPARKIES og SMARTIES ydermere  

 frembyde en stor forvekslingsrisiko.
 Hvad angår de begrebsmæssige indhold af mærkerne, kan vi ikke være enige  

 med Direktoratet i, at begge ord på dansk og engelsk har deres bestemte  

 betydning og giver helt forskellige associatioer.
 Hverken ordene »sparkies« og »smarties« vil blive  

 opfattet som danske ord, idet endelsen »-ies« er ukendt i det  

 danske sprog, hvorfor vi ikke finder denne begrundelse relevant.
Hvad angår ordenes betydning på engelsk, må vi anføre, at ordet  

 »sparkies« kun ses i særligt fyldigt opslagsmateriale, såsom  

 Longman's English Dictionary 1984, hvor ordet »sparky« anvendes i  

 betydningen »en livlig person«.
Af Collins English Dictioary 1979  

 fremgår, at ordet »smarty« anvendes som betegnelse for »en  

 indbildsk person«.
Endelsen »y« i ental til navneord som  

 »spark«, der betyder »gnist« og til tillægsord såsom  

 »smart«, der bl.a. betyder »snedig« og flertalsendelsen  

 »-ies« medfører ofte en personificering af disse ord og dermed en  

 helt anden betydning end henholdsvis navneordet »spark« og  

 tillægsordet »smart« ellers har.
Vi finder således heller ikke  

 denne begrundelse relevant.
 Kopier af det nævnte opslagsmateriale vedlægges.
 Disse betydninger er imidlertid ikke den almindelige forbruger bekendt, og  

 slet ikke den store målgruppe, som i hvert fald vor klinets produkt er rettet  

 imod, nemlig børn.
 Da Direktoratet jo netop giver os medhold i, at ordene har en vis auditiv  

 lighed, vil resultatet blive, at børn ofte, når de beder om det kendte og  

 indarbejdede produkt SMARTIES som tidligere beskrevet, i stedet vil få  

 udleveret SPARKIES på grund af den store auditive lighed.
I øvrigt har vor klient oplyst, at mærket SPARKIES bliver brugt for et  

 konfekturevareprodukt, som i sin udformning er meget lig vor klients produkt.  

 Ved siden af dette finder vi, at konstruktioen af ordet SPARKIES har haft til  

 formål at ligge så tæt på vor klients mærke SMARTIES, at det ikke virker helt  

 tilfældigt, at man har valgt dette mærke.' Ansøgeren har svaret i skrivelse af 11. november 1988, idet han har  

 nedlagt påstand om stadfæstelse af den påklagede afgørelse.
 Ansøger har bl.a.udtalt:
»Til støtte for ansøgerens påstand om, at anken bør afvises skal jeg  

 således i det hele henvise til mine skrivelser af 15. april 1987 samt 23.  

 februar 1988, og jeg skal i denne forbindelse understrege, at det fortsat  

 findes afgørende, at der er en ganske betydelig forskel mellem forstavelserne  

 »SPARK« og »SMART« såvel visuelt og fonetisk som  

 betydningsmæssigt.
Det er i denne forbindelse af stor betydning, at en meget  

 stor del af den danske befolkning vil være således bekendt med det engelske  

 sprog, at også den engelske betydning af de to ord vil være evident, men  

 allerede betydningen på dansk er så markant forskellig, at der ikke burde  

 være risiko for forveksling.
Der er næppe nogen, der betydningsmæssigt  

 forveksler »et spark« og »en smart person« eller »en  

 smart løsning«, og det faktum, at der findes ganske mange registrerede  

 mærker i Danmark med endelsen -ies må efter ansøgerens og undertegnedes  

 opfattelse uvægerligt bevirke, at endelsen bliver svag i varemærkeretlig  

 henseende og derfor uden det større særpræg.
Følgelig er det relevant at  

 lægge vægt på forstavelsenr »SPARK« og »SMART«.
Som nævnt skal henvises til de eksempler på sameksisterende varemærker med  

 endelsen -ies, der er nævnt i min første skrivelse af 15.april 1987, men  

 derudover skal også henvises til Patentdirektorates afgørelse af 30. juni  

 1988, i hvilken Hofman-Bang & Boutard A/S har fremsendt en kopi til  

 Ankenævnets orientering.
På side 3, afsnit 3, nævnes det klart, at  

 Direkoratet er af den opfattelse, »at mærkerne ikke i deres helhed er  

 forvekslelige, idet de første fem bogstaver »SMART« og  

 »SPARK« visuelt er forskellige og ikke mindst begrebsmæssigt, idet  

 begge ord både på dansk og engelsk har deres bestemte betydning og således  

 giver helt forskellige associationer'. Denne afgørelse kan ansøgerne fuldt ud  

 tilslutte sig, og det findes rimeligt, om det ansøgte mærke accepteres til  

 registrering.
Der findes trods alt så mange mærker med endelsen -ies, der  

 allerede ligger tæt på det registrerede mærke SMARTIES, og der ville i  

 henhold til dansk praksis være tale om en urimelig skærpelse, om indsigelsen  

 accepteredes.
Henvisningen til en enkeltstående afgørelse i Sverige, der i  

 øvrigt ikke blev appelleret til højere myndighed, kan ikke være afgørende, og  

 det skal endnu en gang understreges, at ansøgerne i andre lande ikke på nogen  

 måde har været hindret i registrering af mærker som SMARTIES eller  

 tilsvarende.
Der henvises endnu engang til, at den ældre registrering for  

 ordet SMARTIES ikke blev modholdt af Patentdirektoratet, ligesom afgørelsen  

 af 30. juni 1988 klart understregede, at der ikke var risiko for forveksling  

 mellem ordene SPARKIES og SMARTIES.' Ankenævnet har behandlet sagen i sit møde den 23. november 1989.
For klageren mødte advokat Chr.
Levin Nielsen.
 For ansøgeren mødte direktør Kaj Henriksen.
 Parterne har henvist til og uddybet deres skriftlige indlæg for  

 direktoratet og ankenævnet.
Klageren har navnlig anført, at der med den foreliggende vareartslighed må  

 stilles større krav til forskelligheden ved mærkelighedsbedømmelsen end  

 ellers, og at der i denne forbindelse må lægges mere afgørende vægt på  

 erindringsbilledet af mærkerne end på sammenligningsbilledet, når mærkerne  

 lægges ved siden af hinanden.
Den af ansøgeren og direktoratet anlagte  

 betragtnigsmåde splitter de to mærker kunstigt op, og i denne forbindelse er  

 endelsen »ies« af væsentlig betydning.
For klagerens vedkommende er  

 der i øvrigt tale om en siden 1946 indarbejdet vare.
 Ansøgeren har anført, at direktoratet end ikke har modholdt klagerens  

 mærke og ved sin afgørelse med rette har taget hensyn til mærkehelheden.
Endelsen »ies« er, som det fremgår af anførte eksempler, ganske  

 almindelig og kan ikke påkalde sig særlig beskyttelse.
Det er af meget større  

 betydning, at forstavelserne adskiller sig fra hinanden både i udseende og  

 betydning.
 Ankenævnet skal udtale:
Som sagen er forelagt, er der tale om nærliggende varesammenfald.
Der må  

 stilles ikke ubetydelige krav til mærkeforskellighed.
Selv bortset herfra har  

 begge mærker to udtalestavelser og indeholder 8 bogstaver, hvoraf de 6 er  

 identiske og placeret nøjagtigt samme sted i ordene.
Begyndelsesbogstavet og  

 endelsen er ens, hvorved bemærkes, at anvendelsen af denne endelse, selv om  

 den ellers måtte anses som ukarakteristisk, findes at medvirke til at udviske  

 forskellen - på et fremmed sprog - på forstavelsernes meningsmæssige indhold.
Ankenævnet finder herefter, at mærket SPARKIES må anses egnet til at  

 fremkalde forveksling med varemærket SMARTIES, hvorfor bestemmes:
 Varemærkeansøgning nr. 2218/85 afslås.
