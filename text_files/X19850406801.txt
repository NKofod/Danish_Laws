Beboerindskudslån bevilget uanset at ansøgeren var tilbudt billigere  

 lejlighed.
Der lagdes vægt på, at den ansøgte lejlighed var rimelig og at der  

 kun var ringe forskel på lejens størrelse.
Amtsankenævnet har den 24. september 1985 behandlet Deres klage over, at  

 kommunalbestyrelsen og det sociale udvalg i kommune 1) har givet afslag på Deres ansøgning om hjælp til betaling af  

 beboerindskud til lejligheden, 2) har givet afslag på økonomisk hjælp til betaling af afdrag på et  

 banklån De i stedet har optaget til dækning af beboerindskuddet, 3) fratrækker barselsfærdsbidrag samt bidrag til Deres underhold i tiden  

 før og efter fødslen i Deres løbende bistandshjælp og 4) har givet afslag på økonomisk hjælp til gulvtæpper i forbindelse med  

 ydet etableringshjælp.
Amtsankenævent har truffet følgende AFGØRELSE:
 Ad 1) Nævnet pålægger kommunalbestyrelsen at yde Dem hjælp til betaling af  

 beboerindskuddet i lejligheden.
 Man finder, at der er tale om en rimelig lejlighed til en enlig med et  

 barn og har i denne forbindelse lagt vægt på den ringe forskel i  

 nettohuslejen mellem lejligheden og den af kommunen tilbudte lejlighed.
 Nævnet har endvidere lagt vægt på bestemmelsen i cirkulæret om  

 boligstøtte, hvorefter reglerne om huslejen ikke bør overstige halvdelen af  

 husstandsindkomsten ikke uden videre er tænkt at skulle finde anvendelse på  

 enlige med børn, der typisk har lave indkomster.
 Ad 2) Dette klagepunkt er herefter bortfaldet i og med nævnets afgørelse  

 under pkt. 1.
 Ad 3 og 4) Amtsankenævnet stadfæster det sociale udvalgs afgørelser med de  

 af det sociale udvalg anførte begrundelser.
 ANKEVEJLEDNING:
 Amtsankenævnets afgørelse er endelig.
 Nævnets afgørelse vedrørende Deres klage over kommunens afslag på Deres  

 ansøgning om hjælp til betaling af beboerindskud kan dog behandles af  

 Boligstyrelsen, hvis sagen har principiel betydning.
 Nævnets afgørelse vedrørende Deres øvrige klagepunkter kan behandles af  

 Den sociale Ankestyrelse, hvis ankestyrelsen finder sagen principiel.
 Ankefristen er i begge tilfælde 4 uger fra den dag, De modtager  

 amtsankenævnets afgørelse.
 De skal sende Deres eventuelle klage til: Amtsankenævnet, Amtsgården, 6760  

 Ribe, hvorfra klagen sammen med sagens akter vil blive sendt til henholdsvis  

 Boligstyrelsen og Den sociale Ankestyrelse, som afgør, om sagen er  

 principiel.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelserne henvises til vedlagte notat.
 RETSREGLER:
 Amtsankenævnet har lagt følgende lovregler til grund ved behandlingen af  

 Deres anke: Bistandslovens § 37 og § 40, stk. 1 samt lov om individuel  

 boligstøtte § 48, jfr. § 12.
Oplæg til møde i amtsankenævnet den 24. september 1985 13.00 J. nr. :
 Navn :
 CPR :
 Adresse :
 Stilling :
 Civilstand :
 Børn :
 Klagen:
Ved telefonisk henvendelse til amtsankenævnets sekretariat har N.N. klaget  

 over, at det sociale udvalg i kommunen 1) har givet afslag på klagers ansøgning om hjælp til betaling af  

 boligindskudslån til lejligheden, 2) har givet afslag på økonomisk hjælp til betaling af afdrag på et  

 banklån, klager i stedet har optaget til dækning af boligindskuddet, 3) fratrækkes barselsfærdsbidrag samt bidrag til moderens underhold i  

 tiden før og efter fødslen i klagers løbende bistandshjælp, 4) har givet afslag på økonomisk hjælp til gulvtæpper i forbindelse med  

 ydet etableringshjælp.
 Kommunens begrundelse:
 ad 1) Klager har været tilbudt en fuldt ud tilfredsstillende  

 boligforeningslejlighed, men har afslået dette og søgte i stedet  

 boligindskudslån til en noget dyrere lejlighed.
 Det sociale udvalg vil stadig være klager behjælpelig med at skaffe en  

 billigere bolig, men kan ikke garantere, at det bliver i området, som klager  

 ønsker.
 ad 2) Det sociale udvalg har givet afslag at bevilge økonomisk hjælp til  

 afdrag på det banklån, som klager selv har optaget til betaling af  

 boligindskuddet i lejligheden, idet flytningen til lejligheden ikke skønnes  

 rimelig, da klager tidligere har fået tilbudt en fuldt ud tilfredsstillende  

 billigere lejlighed.
ad 3) Barselsfærdsbidraget modregnes ikke i klagers løbende hjælp.
Sagen  

 er, at det sociale udvalg ikke har fundet at kunne bevilge forskud på  

 bidraget, da bidraget ikke er bestemt til anvendelse til specificerede  

 udgifter.
 Bidrag til moderens underhold i 2 måneder før og 1 måned efter fødslen har  

 det sociale udvalg ikke fundet at kunne bevilge forskudsvis, idet klager  

 modtager underholdshjælp i henhold til bistandsloven.
ad 4) Det sociale udvalg har ikke fundet det nødvendigt med gulvtæpper,  

 idet der er tale om, at klager flytter ind i en helt ny lejlighed.
Der er  

 således ikke tale om en rimelig udgift i henhold til bistandslovens § 40,  

 stk. 1.
 Faktiske oplysninger:
 Personlige forhold:
Klager er enlig med et barn født den 13. august 1985. Klager har dog for  

 tiden ophold hos sin mor.
Hun forventer at flytte til sin lejlighed, så snart  

 hun har fået etableret sig med møbler, gardiner m.v.
 Økonomiske forhold:
Klager modtager hjælp i henhold til bistandslovens § 37, stk. 4. Hjælpen  

 består i betaling af husleje, 958 kr. pr. måned samt et underholdsbeløb  

 foreløbig takst samboende 2.074 kr. pr. måned.
Når klager flytter i egen  

 lejlighed er der bevilget underholdsbeløb med 2.256 kr. pr. måned.
Klager har  

 ikke yderligere faste udgifter end huslejen på nuværende tidspunkt.  

 Forbrugsafgifter vil til sin tid blive betalt i henhold til bistandsloven.
 I forbindelse med klagers etablering i en lejlighed og i forbindelse med  

 hendes fødsel, har hun modtaget økonomisk hjælp som følger.
 I forbindelse med flytningen:
 Der er endvidere bevilget 2 sæt sengelinned med lagner.
 I forbindelse med fødslen:
 Der er endvidere udleveret er spædbørnspakke til en værdi til 438 kr.
 Klagers opregulerede socialindkomst for 1985 udgør 36.950 kr.
 Økonomiske forhold. vedr. lejlighederne:
 Når der i forbindelse med lejligheden ikke medregnes afdrag på lån,  

 skyldes det, at klager netop ikke er bevilget boligindskudslån.
Endvidere bemærkes, at posten afdrag på lån i forbindelse med lejligheden  

 formentlig er fejlagtigt angivet til 140 kr.
Boligstøttekontoret i kommune  

 har telefonisk over for sekretariatet oplyst, at afdrag på et  

 beboerindskudslån udgør 5% af bruttohuslejen, d.v.s. i omhandlede tilfælde 91  

 kr. for lejligheden og 118 kr. for lejligheden.
 Til sammenligning kan der derfor opstilles følgende beregning:
Da klager fik afslag på sin ansøgning om boligindskudslån til lejligheden  

 har hun efter anvisning fra social- og sundhedsforvaltningen selv skaffet  

 beløbet på 9.718 kr. ved et banklån, som hendes mor og en søster har  

 kautioneret for.
Lånet skal afdrages med 1.200 kr. pr. kvartal første gang  

 den 1. oktober 1985.
 Boligforhold:
X er et helt nyt rækkehusbyggeri.
Klager har overtaget lejligen pr. 15  

 august 1985, men bor som nævnt indtil videre hos sin mor.
Klagers begrundelse for at afslå den tilbudte lejlighed er, at hun ikke  

 kan lide at bo i byen, men hellere vil bo i X.
Klager kan lide dette kvarter,  

 der er frit og rart.
Afstanden fra hendes bolig til moderens bopæl spiller  

 ikke nogen rolle for klager, som ellers oplyst over for sekretariatet af  

 klagers rådgiver.
Klager har på sekretariatets forespørgsel meddelt at hun ikke ønsker at  

 tage imod boligstøttekontorets tilbud om, at være hende behjælpelig med at  

 skaffe en billigere lejlighed, evt. i Y.
Hun ønsker ikke at flytte mere, idet  

 hun er tilfreds med sin bolig i X.
 Vedr. faderskabssagen:
Faderskabssagen er under behandling ved statsamtet.
På telefonisk  

 forespørgsel har Ribe statsamt oplyst, at klager den 15. maj 1985 har ansøgt  

 om, at barnets far pålægges at betale 1) barselsfærdsbidrag 2) bidrag til moderens underhold i 2 måneder før og en 1 måned efter  

 fødslen.
3) bidrag til barnets dåb 4) underholdsbidrag til barnet.
 Supplerende oplysninger:
 Hverken klager eller det sociale udvalg har supplerende bemærkninger til  

 oplægget.
