Nr LSF 191 Forslag til Lov om administrationen af tilskud fra Den Europæiske  

 Socialfond (* 1) Fremsat af arbejdsministeren (Jytte Andersen) den 24. januar 1996 Vedtaget ved tredjebehandling den 26. april 1996 Lov nr. 335 af 01/05/1996 Kapitel 1 Formål og opgaver § 1. Loven har til formål af fastlægge administrationen af tilskud  

 til Danmark fra Den Europæiske Socialfond (Socialfonden) i overensstemmelse  

 med de regler og retningslinjer, der følger af traktaten om Den Europæiske  

 Union, gældende Rådsforordninger og beslutninger truffet af  

 Europa-Kommissionen.
 § 2. Socialfondens formål er at forbedre arbejdskraftens  

 beskæftigelsesmuligheder, navnlig gennem erhvervsuddannelse, omskoling,  

 tidsbegrænsede beskæftigelsestilskud og udvikling af hensigtsmæssige  

 strukturer hertil.
 Stk. 2. Socialfondens indsats er koncentreret om følgende  

 overordnede mål, som er fastsat for De Europæiske Strukturfonde:
 Mål 1. Fremme af udviklingen og strukturtilpasningen i de tilbagestående  

 regioner.
 Mål 2. Omstilling i de regioner, grænseregioner eller dele af regioner,  

 der er hårdt ramt af den industrielle tilbagegang.
 Mål 3. Bekæmpelse af langtidsledighed og fremme af den erhvervsmæssige  

 integrering af unge og af personer, der er udsat for udelukkelse fra  

 arbejdsmarkedet.
 Mål 4. Lettelse af arbejdstagernes tilpasning til de industrielle  

 ændringer og udviklingen i produktionssystemerne.
Mål 5. Fremme af udviklingen af landdistrikterne a) ved at fremskynde tilpasningen af landbrugsstrukturerne som led i  

 reformen af den fælles landbrugspolitik og b) ved at lette landdistrikternes udvikling og strukturelle tilpasning.
 Mål 6. Fremme af udviklingen og den strukturelle tilpasning af områder med  

 meget lille befolkningstæthed.
Stk. 3. Til fremme af Socialfondens indsats træffer  

 Europa-Kommissionen desuden beslutning om Fællesskabsinitiativer inden for  

 strukturfondenes målsætninger.
Fællesskabsinitiativer skal fremme  

 videnoverførsel generelt, og specielt inden for de tilbagestående regioner,  

 og skal som hovedregel omfatte flere medlemslande.
Stk. 4. De i stk. 2 og 3 nævnte mål og Fællesskabsinitiativer  

 gennemføres ved nationale programmer under de enkelte mål og  

 Fællesskabsinitiativer.
Desuden kan Europa-Kommissionen yde støtte til  

 projekter af særlig Fællesskabsinteresse.
 Stk. 5. I Danmark har Socialfonden først og fremmest til opgave at  

 yde støtte til virkeliggørelsen af mål 3, mål 4 og Fællesskabsinitiativerne,  

 og desuden at bidrage under mål 2 og mål 5, litra b.
Kapitel 2 Socialfondsadministrationens struktur, herunder ansvarsfordeling § 3. Arbejdsministeren er den øverste ansvarlige administrative  

 myndighed for Socialfonden i Danmark og forestår den tværgående koordinering  

 af socialfondsindsatsen.
Arbejdsministeren kan meddele tilsagn om og udbetale  

 tilskud fra Socialfonden og eventuelt tillige forskud, jf. § 14, stk. 4.
 Stk. 2. Efter aftale med vedkommende minister kan  

 arbejdsministeren henlægge ansvaret for den nationale forvaltning af konkrete  

 socialfondsaktiviteter under den pågældende minister.
 § 4. Arbejdsministeren er ansvarlig for kontakten til  

 Europa-Kommissionen med henblik på indgivelse af socialfondsplaner til  

 forbedring af arbejdsstyrkens beskæftigelsesmuligheder og forhandlinger om de  

 programmer, der i et partnerskab med Europa-Kommissionen skal virkeliggøre  

 Socialfondens målsætninger i Danmark.
 Stk. 2. Arbejdsministeren indstiller de danske  

 regeringsrepræsentanter til Udvalget for Den Europæiske Socialfond, der er  

 nedsat i henhold til artikel 124 i traktaten om Den Europæiske Union.
 § 5. Arbejdsministeren er ansvarlig for at udarbejde nationale  

 planer og programmer for gennemførelsen af alle socialfondsaktiviteter i  

 Danmark under mål 2, mål 3, mål 4 og mål 5, litra b.
 § 6. Arbejdsministeren kan fastsætte nærmere regler om  

 administrationen af tilskud fra Socialfonden i Danmark.
 Stk. 2. Arbejdsministeren kan bemyndige direktøren for  

 Arbejdsmarkedsstyrelsen til at udøve beføjelser, der ved denne lov er tillagt  

 ministeren.
Overvågningsudvalg § 7. Arbejdsministeren nedsætter overvågningsudvalg for de  

 programmer, der alene vedrører Socialfonden.
Medlemmerne af  

 overvågningsudvalgene repræsenterer Europa-Kommissionen, Arbejdsministeriet,  

 andre involverede ministerier, arbejdsmarkedets hovedorganisationer på såvel  

 arbejdsgiver- som lønmodtagerside, de amtskommunale og kommunale  

 organisationer og eventuelt særlige interesseorganisationer.
Der udpeges  

 tillige suppleanter, som har ret til at overvære udvalgets møder.
 Stk. 2. Arbejdsministeren kan efter udtalelse fra vedkommende  

 overvågningsudvalg træffe beslutning om udpegning af yderligere medlemmer,  

 hvis det skønnes hensigtsmæssigt.
 Stk. 3. Arbejdsministeriet varetager formandskabet og  

 sekretariatsfunktionen i overvågningsudvalgene.
 Stk. 4. Medlemmer af og suppleanter til overvågningsudvalgene  

 udpeges for et tidsrum, der svarer til den periode, hvori det pågældende  

 program løber.
 Stk. 5. Overvågningsudvalgene fastsætter selv deres  

 forretningsorden i overensstemmelse med de til enhver tid gældende  

 forordningers og programmers bestemmelser.
 Stk. 6. Overvågningsudvalgene har til opgave løbende at rådgive  

 arbejdsministeren om programmernes gennemførelse.
Stk. 7. Overvågningsudvalgene skal påse, at gennemførelsen af  

 programmerne sker i overensstemmelse med disses generelle kriterier,  

 prioriteter og finansieringsplaner.
Udvalgene skal desuden komme med forslag  

 til justering af programmerne og med forslag til årlige udmeldinger af mål og  

 rammer for disse.
 Stk. 8. Overvågningsudvalgene skal desuden blandt andet komme med  

 udtalelser til de årlige rapporter og skal forestå evalueringen af  

 programmerne.
 Stk. 9. Arbejdsministeren kan efter udtalelse fra  

 overvågningsudvalgene og forhandling med Europa-Kommissionen lægge to eller  

 flere udvalg sammen.
Projektgodkendelsesudvalg § 8. Arbejdsministeren nedsætter projektgodkendelsesudvalg for  

 hvert program, der alene vedrører Socialfonden.
 Stk. 2. Med hensyn til udpegning af medlemmer, arbejdets  

 tilrettelæggelse m.m. gælder samme regler som for overvågningsudvalgene, jf.  

 § 7, stk. 1-5 og 9, dog således, at Europa-Kommissionen ikke er repræsenteret  

 i projektgodkendelsesudvalgene.
 Stk. 3. Arbejdsministeren kan bestemme, at formandskab og  

 sekretariatsfunktion for et projektgodkendelsesudvalg henlægges til en  

 central myndighed, en regional myndighed, et regionalt organ eller en  

 selvejende institution med repræsentation fra bl.a. arbejdsmarkedets parter i  

 institutionens ledelse.
 Stk. 4. Projektgodkendelsesudvalgene har til opgave at godkende  

 projekter til socialfondsfinansiering.
 Stk. 5. Projektgodkendelsesudvalgene skal sikre, at godkendelse  

 sker i overensstemmelse med programmernes generelle kriterier, prioriteter og  

 finansieringsplaner og de årlige udmeldinger af mål og rammer for  

 programmerne.
 Stk. 6. Såfremt formandskab og sekretariatsfunktion henlægges til  

 en central myndighed eller en selvejende institution i henhold til stk. 3,  

 kan der ikke træffes beslutning om gennemførelse af regionalt forankrede  

 projekter, før den berørte region er hørt gennem relevante organer.
 Stk. 7. Projektgodkendelsesudvalgenes afgørelser kan ikke  

 indbringes for administrativ myndighed.
 Stk. 8. Arbejdsministeren kan fastsætte nærmere regler om  

 projektgodkendelsesudvalgenes virksomhed.
Udvalg under andre ministerområder § 9. I forbindelse med gennemførelsen af programmer, hvori der  

 deltager flere strukturfonde, og hvor det koordinerende ansvar derfor er  

 henlagt til andre ministre, indstiller arbejdsministeren efter forhandling  

 med andre berørte ministre de medlemmer, der skal varetage  

 socialfondsindsatsen, i overvågningsudvalg, projektgodkendelsesudvalg og  

 forretningsudvalg.
Projektadministration § 10. Arbejdsministeren er ansvarlig for, at der etableres en  

 administration til styring af de projekter, som modtager tilskud fra  

 Socialfonden.
 § 11. Arbejdsministeren kan bestemme, at administrationen af  

 projekter under et program henlægges til centrale eller regionale myndigheder  

 eller til en selvejende institution med repræsentation for bl.a.  

 arbejdsmarkedets parter i institutionens ledelse.
 Stk. 2. Projektadministrationen er ansvarlig for den samlede  

 administration af projekterne, herunder indhentning af forslag til projekter,  

 indstilling af projekter til projektgodkendelsesudvalget, meddelelse af  

 tilsagn om eller afslag på godkendelse, udbetaling af tilskud og tilsyn og  

 kontrol med tilskuddets anvendelse, rådgivning og vejledning, indhentning af  

 oplysninger, status- og situationsrapporter, regnskabsaflæggelse, revision,  

 afrapportering og evaluering.
 Stk. 3. Arbejdsministeren kan fastsætte nærmere regler om  

 klageadgang, herunder om afskæring af rekurs.
 Stk. 4. Klage over afgørelser truffet af en selvejende institution  

 med repræsentation for bl.a. arbejdsmarkedets parter i institutionens ledelse  

 kan inden 4 uger indbringes for Arbejdsmarkedsstyrelsen af den, som  

 afgørelsen vedrører.
 Stk. 5. Arbejdsministeren kan fastsætte nærmere regler om  

 projektadministrationens opgaver og virksomhed.
Kapitel 3 Oprettelse og drift af registre § 12. Arbejdsministeren kan bestemme, at der til brug for  

 administrationen af tilskud fra Socialfonden oprettes og drives registre, der  

 føres ved hjælp af elektronisk databehandling, jf. lov om offentlige  

 myndigheders registre.
 Stk. 2. Registre kan indgå i et sammenhængende system af registre,  

 som skal danne grundlag for evaluering af socialfondsindsatsen i Danmark, for  

 udarbejdelsen af statistik samt for tilsyn med projekterne.
 Stk. 3. Registre, som er oprettet af arbejdsministeren, jf. stk.  

 1, kan samkøres i det omfang, det tjener et administrativt eller  

 tilsynsmæssigt formål i forbindelse med administrationen af tilskud fra  

 Socialfonden.
 Stk. 4. Arbejdsministeren kan fastsætte nærmere regler for  

 indhentning af oplysninger til brug for registrene.
Kapitel 4 Forseelser § 13. Er der i forbindelse med indgivelse af en ansøgning om  

 tilskud fra Socialfonden eller i forbindelse med gennemførelsen af et projekt  

 med tilskud fra Socialfonden afgivet urigtige oplysninger eller fortiet  

 omstændigheder, som er af betydning for berettigelsen af det ydede tilskud,  

 eller er der i øvrigt mod bedre vidende uberettiget modtaget tilskud fra  

 Socialfonden, skal det med urette modtagne tilskud tilbagebetales med tillæg  

 af renter.
 Stk. 2. Er der i forbindelse med indgivelse af en ansøgning om  

 tilskud fra Socialfonden eller i forbindelse med gennemførelsen af et projekt  

 med tilskud fra Socialfonden udvist svigagtigt forhold, kan arbejdsministeren  

 bestemme, at den, der er ansvarlig for ansøgningens indgivelse eller for  

 projektets gennemførelse, foruden tilbagebetaling af det modtagne tilskud med  

 tillæg af renter skal udelukkes fra at modtage tilskud til projekter fra  

 Socialfonden i et bestemt tidsrum.
 Stk. 3. De i stk. 1 og 2 nævnte forhold straffes med bøde,  

 medmindre højere straf er forskyldt efter anden lovgivning.
 Stk. 4. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Kapitel 5 Regnskaber m.m.
 § 14. Arbejdsministeren har ansvaret for, at der gennemføres  

 kontrol og tilsyn med socialfondsfinansierede foranstaltninger, herunder at  

 der sker regnskabsaflæggelse, revision og evaluering.
 Stk. 2. Arbejdsministeren kan fastsætte nærmere regler om kontrol,  

 tilsyn, regnskaber, revision og evaluering samt om budgetter og om projekt-  

 og situationsrapporter.
Stk. 3. Arbejdsministeren kan nedsætte et tilskud helt eller  

 delvis eller kan kræve et allerede udbetalt tilskud tilbagebetalt helt eller  

 delvis med tillæg af renter, hvis det konstateres, at 1) projektet ikke gennemføres i overensstemmelse med de forud godkendte  

 planer, 2) de i henhold til denne lov eller de på området gældende forordninger  

 opstillede betingelser ikke opfyldes, 3) forudsætningerne for tilsagn om tilskud i øvrigt er væsentligt ændret.
 Stk. 4. Arbejdsministeren kan fastsætte nærmere regler om, at der  

 i konkrete tilfælde kan gives tilladelse til, at en privat eller selvejende  

 projektadministration får udbetalt forskud eller modtager afsluttende  

 betaling under forbehold af det endelige regnskabs godkendelse, selv om  

 beløbet endnu ikke er modtaget fra Europa-Kommissionen.
 Stk. 5. Arbejdsministeren kan for at opfylde forordningskravene  

 til evaluering fastsætte nærmere regler om afgivelse og indsamling af  

 oplysninger om deltagere og projekter.
 Stk. 6. Arbejdsministeren kan bestemme, at indsamlingen af  

 oplysninger efter stk. 5 skal ske ved hjælp af elektronisk databehandling,  

 jf. kapitel 4.
Ikrafttrædelse § 15. Loven træder i kraft den 1. maj 1996.
 Stk. 2. Loven gælder ikke for Grønland og Færøerne.
Oprindeligt fremsat forslag Kapitel 1 Formål og opgaver § 1. Loven har til formål af fastlægge administrationen af tilskud  

 til Danmark fra Den Europæiske Socialfond (Socialfonden) i overensstemmelse  

 med de regler og retningslinier, der følger af Traktaten om Den Europæiske  

 Union, gældende Rådsforordninger og beslutninger truffet af  

 Europa-Kommissionen.
 § 2. Socialfondens formål er at forbedre arbejdskraftens  

 beskæftigelsesmuligheder, navnlig gennem erhvervsuddannelse, omskoling,  

 tidsbegrænsede beskæftigelsestilskud og udvikling af hensigtsmæssige  

 strukturer hertil.
 Stk. 2. Socialfondens indsats er koncentreret om følgende  

 overordnede mål, som er fastsat for de Europæiske Strukturfonde:
 Mål 1. Fremme af udviklingen og strukturtilpasningen i de tilbagestående  

 regioner.
 Mål 2. Omstilling i de regioner, grænseregioner eller dele af regioner,  

 der er hårdt ramt af den industrielle tilbagegang.
 Mål 3. Bekæmpelse af langtidsledighed og fremme af den erhvervsmæssige  

 integrering af unge og af personer, der er udsat for udelukkelse fra  

 arbejdsmarkedet.
 Mål 4. Lettelse af arbejdstagernes tilpasning til de industrielle  

 ændringer og udviklingen i produktionssystemerne.
 Mål 5. Fremme af udviklingen af landdistrikterne:
a) ved at fremskynde tilpasningen af landbrugsstrukturerne som led i  

 reformen af den fælles landbrugspolitik, og b) ved at lette landdistrikternes udvikling og strukturelle tilpasning.
 Mål 6. Fremme af udviklingen og den strukturelle tilpasning af områder med  

 meget lille befolkningstæthed.
Stk. 3. Til fremme af Socialfondens indsats træffer  

 Europa-Kommissionen desuden beslutning om fællesskabsinitiativer inden for  

 strukturfondenes målsætninger.
Fællesskabsinitiativer skal fremme  

 viden-overførsel generelt, og specielt inden for de tilbagestående regioner,  

 og skal som hovedregel omfatte flere medlemslande.
Stk. 4. De i stk. 2 og 3 nævnte mål og fællesskabsinitiativer  

 gennemføres ved nationale programmer under de enkelte mål og  

 fællesskabsinitiativer.
Desuden kan Europa-Kommissionen yde støtte til  

 projekter af særlig fællesskabsinteresse.
 Stk. 5. I Danmark har Socialfonden først og fremmest til opgave at  

 yde støtte til virkeliggørelsen af Mål 3, Mål 4 og fællesskabsinitiativerne,  

 og desuden at bidrage under Mål 2 og Mål 5b.
Kapitel 2 Socialfondsadministrationens struktur, herunder ansvarsfordeling § 3. Arbejdsministeren er den øverste ansvarlige administrative  

 myndighed for Socialfonden i Danmark, og forestår den tværgående koordinering  

 af socialfondsindsatsen.
Arbejdsministeren kan meddele tilsagn om og udbetale  

 tilskud fra Socialfonden, og eventuelt tillige forskud, jf. § 14, stk. 4.
 Stk. 2. Efter aftale med vedkommende minister kan  

 arbejdsministeren henlægge ansvaret for den nationale forvaltning af konkrete  

 socialfondsaktiviteter under den pågældende minister.
 § 4. Arbejdsministeren er ansvarlig for kontakten til  

 Europa-Kommissionen med henblik på indgivelse af socialfondsplaner til  

 forbedring af arbejdsstyrkens beskæftigelsesmuligheder og forhandlinger om de  

 programmer, der i et partnerskab med Europa-Kommissionen skal virkeliggøre  

 Socialfondens målsætninger i Danmark.
 Stk. 2. Arbejdsministeren indstiller de danske  

 regeringsrepræsentanter til Udvalget for Den Europæiske Socialfond, der er  

 nedsat i henhold til artikel 124 i Traktaten om den Europæiske Union.
 § 5. Arbejdsministeren er ansvarlig for at udarbejde nationale  

 planer og programmer for gennemførelsen af alle socialfondsaktiviteter i  

 Danmark under Mål 2, Mål 3, Mål 4 og Mål 5b.
 § 6. Arbejdsministeren kan fastsætte nærmere regler om  

 administrationen af tilskud fra Socialfonden i Danmark.
 Stk. 2. Arbejdsministeren kan bemyndige direktøren for  

 Arbejdsmarkedsstyrelsen til at udøve beføjelser, der ved denne lov er tillagt  

 ministeren.
Overvågningsudvalg § 7. Arbejdsministeren nedsætter overvågningsudvalg for de  

 programmer, der alene vedrører Socialfonden.
Medlemmerne af  

 overvågningsudvalgene repræsenterer Europa-Kommissionen, Arbejdsministeriet,  

 andre involverede ministerier, arbejdsmarkedets hovedorganisationer på såvel  

 arbejdsgiver- som lønmodtagerside, de amtskommunale og kommunale  

 organisationer og eventuelt særlige interesseorganisationer.
Der udpeges  

 tillige suppleanter, som har ret til at overvære udvalgets møder.
 Stk. 2. Arbejdsministeren kan, efter udtalelse fra vedkommende  

 overvågningsudvalg, træffe beslutning om udpegning af yderligere medlemmer,  

 hvis det skønnes hensigtsmæssigt.
 Stk. 3. Arbejdsministeriet varetager formandskabet og  

 sekretariatsfunktionen i overvågningsudvalgene.
 Stk. 4. Medlemmer af og suppleanter til overvågningsudvalgene  

 udpeges for et tidsrum, der svarer til den periode, hvori det pågældende  

 program løber.
 Stk. 5. Overvågningsudvalgene fastsætter selv deres  

 forretningsorden i overensstemmelse med de til enhver tid gældende  

 forordningers og programmers bestemmelser.
 Stk. 6. Overvågningsudvalgene har til opgave løbende at rådgive  

 arbejdsministeren om programmernes gennemførelse.
Stk. 7. Overvågningsudvalgene skal påse, at gennemførelsen af  

 programmerne sker i overensstemmelse med disses generelle kriterier,  

 prioriteter og finansieringsplaner.
Udvalgene skal desuden komme med forslag  

 til justering af programmerne og med forslag til årlige udmeldinger af mål og  

 rammer for disse.
 Stk. 8. Overvågningsudvalgene skal desuden blandt andet komme med  

 udtalelser til de årlige rapporter, og skal forestå evalueringen af  

 programmerne.
 Stk. 9. Arbejdsministeren kan, efter udtalelse fra  

 overvågningsudvalgene og forhandling med Europa-Kommissionen, lægge to eller  

 flere udvalg sammen.
Projektgodkendelsesudvalg § 8. Arbejdsministeren nedsætter projektgodkendelsesudvalg for  

 hvert program, der alene vedrører Socialfonden.
 Stk. 2. Med hensyn til udpegning af medlemmer, arbejdets  

 tilrettelæggelse m.m. gælder samme regler som for overvågningsudvalgene, jf.  

 § 7, stk. 1-5 og stk. 9, dog således, at Europa-Kommissionen ikke er  

 repræsenteret i projektgodkendelsesudvalgene.
 Stk. 3. Arbejdsministeren kan bestemme, at formandskab og  

 sekretariatsfunktion for et projektgodkendelsesudvalg henlægges til en  

 central myndighed, en regional myndighed, et regionalt organ, eller en  

 selvejende institution med repræsentation fra bl.a. arbejdsmarkedets parter i  

 institutionens ledelse.
 Stk. 4. Projektgodkendelsesudvalgene har til opgave at godkende  

 projekter til socialfondsfinansiering.
 Stk. 5. Projektgodkendelsesudvalgene skal sikre, at godkendelse  

 sker i overensstemmelse med programmernes generelle kriterier, prioriteter og  

 finansieringsplaner og de årlige udmeldinger af mål og rammer for  

 programmerne.
 Stk. 6. Såfremt formandskab og sekretariatsfunktion henlægges til  

 en central myndighed eller en selvejende institution i henhold til stk. 3,  

 kan der ikke træffes beslutning om gennemførelse af regionalt forankrede  

 projekter, før den berørte regionen er hørt gennem relevante organer.
 Stk. 7. Projektgodkendelsesudvalgenes afgørelser kan ikke  

 indbringes for administrativ myndighed.
 Stk. 8. Arbejdsministeren kan fastsætte nærmere regler om  

 projektgodkendelsesudvalgenes virksomhed.
Udvalg under andre ministerområder § 9. I forbindelse med gennemførelsen af programmer, hvori der  

 deltager flere strukturfonde, og hvor det koordinerende ansvar derfor er  

 henlagt til andre ministre, indstiller arbejdsministeren efter forhandling  

 med andre berørte ministre de medlemmer, der skal varetage  

 socialfondsindsatsen, i overvågningsudvalg, projektgodkendelsesudvalg  

 og/eller forretningsudvalg.
Projektadministration § 10. Arbejdsministeren er ansvarlig for, at der etableres en  

 administration til styring af de projekter, som modtager tilskud fra  

 Socialfonden.
 § 11. Arbejdsministeren kan bestemme, at administrationen af  

 projekter under et program, henlægges til centrale eller regionale  

 myndigheder, eller til en selvejende institution med repræsentation for bl.a.  

 arbejdsmarkedets parter i institutionens ledelse.
 Stk. 2. Projektadministrationen er ansvarlig for den samlede  

 administration af projekterne, herunder indhentning af forslag til projekter,  

 indstilling af projekter til projektgodkendelsesudvalget, meddelelse af  

 tilsagn om eller afslag på godkendelse, udbetaling af tilskud og tilsyn og  

 kontrol med tilskuddets anvendelse, rådgivning og vejledning, indhentning af  

 oplysninger, status- og situationsrapporter, regnskabsaflæggelse, revision,  

 afrapportering og evaluering.
 Stk. 3. Arbejdsministeren kan fastsætte nærmere regler om  

 klageadgang, herunder om afskæring af rekurs.
 Stk. 4. Klage over afgørelser truffet af en selvejende institution  

 med repræsentation for bl.a. arbejdsmarkedets parter i institutionens ledelse  

 kan inden 4 uger indbringes for Arbejdsmarkedsstyrelsen af den, som  

 afgørelsen vedrører.
 Stk. 5. Arbejdsministeren kan fastsætte nærmere regler om  

 projektadministrationens opgaver og virksomhed.
Kapitel 3 Oprettelse og drift af registre § 12. Arbejdsministeren kan bestemme, at der til brug for  

 administrationen af tilskud fra Socialfonden oprettes og drives registre, der  

 føres ved hjælp af elektronisk databehandling, jf. lov om offentlige  

 myndigheders registre.
 Stk. 2. Registre kan indgå i et sammenhængende system af registre,  

 som skal danne grundlag for evaluering af socialfondsindsatsen i Danmark, for  

 udarbejdelsen af statistik samt for tilsyn med projekterne.
 Stk. 3. Registre, som er oprettet af arbejdsministeren, jf. stk.  

 1, kan samkøres i det omfang, det tjener et administrativt eller  

 tilsynsmæssigt formål i forbindelse med administrationen af tilskud fra  

 Socialfonden.
 Stk. 4. Arbejdsministeren kan fastsætte nærmere regler for  

 indhentning af oplysninger til brug for registrene.
Kapitel 4 Forseelser § 13. Er der i forbindelse med indgivelse af en ansøgning om  

 tilskud fra Socialfonden eller i forbindelse med gennemførelsen af et projekt  

 med tilskud fra Socialfonden afgivet urigtige oplysninger eller fortiet  

 omstændigheder, som er af betydning for berettigelsen af det ydede tilskud,  

 eller er der i øvrigt mod bedre vidende uberettiget modtaget tilskud fra  

 Socialfonden, skal det med urette modtagne tilskud tilbagebetales med tillæg  

 af renter.
 Stk. 2. Er der i forbindelse med indgivelse af en ansøgning om  

 tilskud fra Socialfonden eller i forbindelse med gennemførelsen af et projekt  

 med tilskud fra Socialfonden udvist svigagtigt forhold, kan arbejdsministeren  

 bestemme, at den, der er ansvarlig for ansøgningens indgivelse eller for  

 projektets gennemførelse, foruden tilbagebetaling af det modtagne tilskud med  

 tillæg af renter skal udelukkes fra at modtage tilskud til projekter fra  

 Socialfonden i et bestemt tidsrum.
 Stk. 3. De i stk. 1 og 2 nævnte forhold straffes med bøde, med  

 mindre højere straf er forskyldt efter anden lovgivning.
 Stk. 4. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Kapitel 5 Regnskaber m.m.
 § 14. Arbejdsministeren har ansvaret for, at der gennemføres  

 kontrol og tilsyn med socialfondsfinansierede foranstaltninger, herunder at  

 der sker regnskabsaflæggelse, revision og evaluering.
 Stk. 2. Arbejdsministeren kan fastsætte nærmere regler om kontrol,  

 tilsyn, regnskaber, revision og evaluering, samt om budgetter og om projekt-  

 og situationsrapporter.
Stk. 3. Arbejdsministeren kan nedsætte et tilskud helt eller  

 delvist, eller kan kræve et allerede udbetalt tilskud tilbagebetalt helt  

 eller delvist med tillæg af renter, hvis det konstateres at 1) projektet ikke gennemføres i overensstemmelse med de forud godkendte  

 planer 2) de i henhold til denne lov eller de på området gældende forordninger  

 opstillede betingelser ikke opfyldes 3) forudsætningerne for tilsagn om tilskud i øvrigt er væsentligt ændret.
 Stk. 4. Arbejdsministeren kan fastsætte nærmere regler om, at der  

 i konkrete tilfælde kan gives tilladelse til, at en privat eller selvejende  

 projektadministration får udbetalt forskud eller modtager afsluttende  

 betaling under forbehold af det endelige regnskabs godkendelse, selv om  

 beløbet endnu ikke er modtaget fra Europa-Kommissionen.
 Stk. 5. Arbejdsministeren kan, for at opfylde forordningskravene  

 til evaluering, fastsætte nærmere regler om afgivelse af og indsamling af  

 oplysninger om deltagere og projekter.
 Stk. 6. Arbejdsministeren kan bestemme, at indsamlingen af  

 oplysninger efter stk. 5 skal ske ved hjælp af elektronisk databehandling,  

 jf. kapitel 4.
Ikrafttrædelse § 15. Loven træder i kraft den 1. april 1996.
 Stk. 2. Loven gælder ikke for Grønland og Færøerne.
Bemærkninger til lovforslaget Almindelige bemærkninger 1. Forholdet til EU-retten Den Europæiske Socialfond har i henhold til Traktatens artikel 123 til  

 formål at bekæmpe ledigheden ved at yde tilskud til erhvervsmæssige  

 uddannelser og visse andre beskæftigelsesfremmende foranstaltninger.
Indtil reformen af strukturfondene i 1989 blev tilskud ydet i form af en  

 kontrakt mellem Kommissionen og den enkelte projektarrangør (privat eller  

 offentlig). Tilskud ydes nu til flerårige nationale programmer, der  

 forhandles mellem den enkelte medlemsstat og Kommissionen.
Det er herefter  

 medlemsstaten, der er ansvarlig for at tilskuddene ydes korrekt.
Reformens formål var at effektivisere strukturfondsindsatsen, bl.a. ved at  

 forbedre koordineringen mellem fondene.
Fondenes indsats er reguleret ved to  

 fælles Rådsforordninger samt en særskilt for hver fond.
For Socialfonden gælder derfor Rådets forordning (EØF) nr. 2081/93 af 20.  

 juli 1993 om ændring af forordning (EØF) nr. 2052/88 om strukturfondenes  

 opgaver og effektivitet samt om samordningen af deres interventioner  

 indbyrdes såvel som med interventionerne fra Den Europæiske Investeringsbank  

 og de øvrige eksisterende finansielle instrumenter, (Rammeforordningen), Rådets forordning (EØF) nr. 2082/93 af 20. juli 1993 om ændring af  

 forordning (EØF) nr. 4253/88 om gennemførelsesbestemmelser til forordning  

 (EØF) nr. 2052/88, og Rådets forordning (EØF) nr. 2084/93 af 20. juli 1993 om ændring af  

 forordning (EØF) nr. 4255/88 om gennemførelsesbestemmelser til forordning nr.  

 2052/88 for så vidt angår Den Europæiske Socialfond  

 (Samordningsforordningen).
 Strukturfondene er:
a) Den Europæiske fond for Regionaludvikling (EFRU), b) Den Europæiske Socialfond (ESF), c) Den Europæiske udviklings -og garantifond for Landbruget,  

 udviklingssektionen ( EUGFL ), og d) Det finansielle instrument til udvikling af fiskeriet (FIUF).
Følgende 6 overordnede mål regulerer strukturfondenes indsats.
De fonde,  

 der kan anvendes under det enkelte mål, er angivet i parentes:
 Mål 1: Fremme udviklingen i tilbagestående områder (a, b og c).
 Mål 2: Omstilling af regioner i industriel tilbagegang (a og b).
 Mål 3: Bekæmpelse af langtidsledighed og integration af unge og  

 udstødningstruede på arbejdsmarkedet (kun b).
 Mål 4: Lettelse af arbejdstagernes tilpasning til industrielle ændringer  

 (kun b).
 Mål 5 a: Reform af den fælles landbrugspolitik (c og d).
 Mål 5 b: Fremme udviklingen af landdistrikter (a, b og c).
 Mål 6: Fremme af udviklingen og den strukturelle tilpasning af områder med  

 meget lille befolkningstæthed.
 Arbejdsministeren har siden Danmarks indtræden i De Europæiske  

 Fællesskaber været ansvarlig for gennemførelsen af socialfondsaktiviteterne i  

 Danmark.
Socialfonden og dermed arbejdsministeren er eneansvarlig for  

 gennemførelsen af mål 3 og 4, og deltager også i mål 2 og 5 b, med  

 henholdsvis erhvervsministeren og landbrugs- og fiskeriministeren som  

 koordinerende myndighed.
Danmark har ingen mål 1 og mål 6 områder.
 For al indsats under Socialfonden gælder, at den skal fremme lige  

 muligheder for mænd og kvinder på arbejdsmarkedet, og at den ikke må være  

 konkurrenceforvridende, hvilket bl.a. indebærer, at der kun kan ydes tilskud  

 til uddannelsesforanstaltninger i særskilte brancher og enkeltvirksomheder,  

 såfremt foranstaltningen udbydes generelt, og indsatsen ikke er  

 virksomhedsspecifik.
Gennemførelsen af de enkelte mål sker i flere etaper.
Først udarbejder  

 Arbejdsministeriet i samarbejde med de øvrige involverede ministerier,  

 arbejdsmarkedets hovedorganisationer og de kommunale organisationer en plan  

 for gennemførelse af det pågældende mål i Danmark.
På baggrund heraf forhandles der med EU-Kommissionen om at opstille en  

 Fællesskabsstøtteramme og et Operationelt Program, der kan slås sammen i et  

 såkaldt Enkeltprogrammeringsdokument.
Dette dokument fastlægger nærmere,  

 hvilke aktivitetsformer og målgrupper indsatsen skal koncentrere sig om, og  

 hvilket beløb EU stiller til rådighed i den pågældende programperiode.
Den  

 nuværende programperiode er 1994 - 1999.
 Særligt om de enkelte mål.
Mål 2 områderne i Danmark er Lolland og det meste af Nordjyllands  

 amt.
Indsatsen for Socialfonden retter sig mod nyledige og ansatte, der er  

 truet på beskæftigelsen, og koordineres med de investeringstilskud, der kan  

 foretages af regionalfonden.
Administrationen foregår regionalt, og Erhvervsfremmestyrelsen varetager  

 formandskabet i overvågningsudvalget.
Fra Socialfonden er der afsat ca. 29.  

 mill. kr. årligt.
 Mål 3 , der er hovedindsatsområdet for Socialfonden i Danmark,  

 vedrører erhvervsmæssig integrering af unge og langtidsledige samt særligt  

 udsatte (der er i fare for at blive udstødt).
 Der er afsat et EU-tilskud på 263 millioner ECU = ca. 2 milliarder kr. for  

 programperioden 1994-99. EU yder maksimalt 50% af nettodriftsomkostningerne.  

 Det samlede aktivitetsbeløb for Mål 3 forventes herefter at blive i  

 størrelsesordenen 4 - 5 milliarder kr., og godt 30.000 personer ventes at  

 deltage i foranstaltningerne.
 De væsentligste elementer i enkeltprogrammeringsdokumentet indeholdes i 3  

 hovedprioritetsområder:
 Prioritet 1: fremme af unges muligheder for erhvervsmæssig integrering.  

 Målgruppen er personer under 25 år der har været ledige i tre måneder.  

 Fortrinsret vil blive givet de dårligst stillede på arbejdsmarkedet, f.eks  

 unge uden uddannelse, unge med ringe skolekundskaber, samt særligt udsatte,  

 f.eks kvinder med små børn.
Prioritet 2: foranstaltninger rettet mod arbejdsløse, der er truet af  

 langtidsledighed.
Målgruppen er personer over 25 år med mere end 12 måneders  

 ledighed eller med risiko for at blive langtidsledige, særligt personer i  

 alderen 35-50 år, og de, der har mindre fysiske eller psykiske lidelser, samt  

 de, der ikke har de nødvendige og tilstrækkelige kvalifikationer til at få et  

 job på det almindelige arbejdsmarked.
Prioritet 3: fremme af integrering af personer, der er truet af  

 udelukkelse fra arbejdsmarkedet.
Målgruppen omfatter personer over 25 år, der  

 er truet af udelukkelse fra arbejdsmarkedet, men som stadig har muligheder  

 for at passe et job på det almindelige arbejdsmarked.
Højeste prioritet gives  

 til handicappede, indvandrere og udsatte grupper med meget lange  

 ledighedsperioder.
 Under alle tre prioriteter skal foranstaltningerne så vidt muligt bringe  

 deltagerne i kontakt med det almindelige arbejdsmarked og bør som  

 udgangspunkt medføre et bevis for gennemførelsen.
 Der skal generelt gives fortrinsret til integrerede forløb for de enkelte  

 deltagere af minimum 1 års varighed vedrørende de unge og særligt udsatte,  

 mens forløb af 1/2 års varighed er et minimum i prioritet 2. I disse forløb  

 kan også indgå almindelige nationalt finansierede foranstaltninger som  

 Socialfonden ikke kan yde tilskud til.
 Der afsættes ikke særskilte nationale midler til samfinansiering af  

 Socialfondsindsatsen.
 Administrationen sker regionalt i de Regionale Socialfondsudvalg ( RSU ),  

 og Arbejdsmarkedsstyrelsen forestår den nationale koordinering og  

 administration.
Mål 4 er en nyskabelse, der skal »lette arbejdstagernes  

 tilpasning til de industrielle ændringer og ændringer i  

 produktionssystemerne«.
Der er afsat 38 millioner ECU = ca. 285 mill.  

 kr. til formålet i 1994-99.
Målgruppen er beskæftigede, der er truet af ledighed på grund af de nævnte  

 ændringer, og personer, der er nyledige af samme årsager.
Foranstaltningerne  

 skal gå ud på at sætte dem i stand til enten at forblive på arbejdspladsen  

 med de påkrævede nye kvalifikationer, eller i givet fald at være  

 konkurrencedygtige på et arbejdsmarked under forandring.
 Der tilsigtes en samlet indsats startende med foregribelse af problemer på  

 grund af ændringer, og derefter forberedelse og gennemførelse af adækvate  

 uddannelsesaktiviteter.
 Dette indebærer, at der i løbet af programperioden først skal udarbejdes  

 grundlag for et »varslingssystem«, samtidig med en kortlægning af  

 muligheder og mangler i det eksisterende uddannelsessystem, således at der  

 kan tilbydes foranstaltninger på horisontalt niveau, altså for alle brancher  

 og virksomhedstyper (for at undgå konkurrenceforvridning).
 Foranstaltningerne skal understøtte den nationale arbejdsmarkeds- og  

 erhvervspolitik gennem støtte til fortsat udvikling af de menneskelige  

 ressourcer, bl.a. gennem efter- og videreuddannelse, omskoling,  

 videnoverførsel, jobskabelse, service og rådgivning.
 De persongrupper, der er kendetegnet ved enten en markant ledighedsrisiko,  

 hyppige skift mellem beskæftigelse og ledighed, eller ringe eller ingen  

 mulighed for (videre)uddannelse, prioriteres højest, idet der herunder også  

 indgår hensyn til de enkelte branchers og regioners særlige problemer (stadig  

 med forbud mod konkurrenceforvridning). Ansatte i små og mellemstore  

 virksomheder skal tilgodeses særligt.
 I det forberedende arbejde har Undervisningsministeriet,  

 Forskningsministeriet, Erhvervsministeriet og arbejdsmarkedets parter været  

 inddraget.
 Administrationen er i øjeblikket henlagt til Arbejdsmarkedsstyrelsen, men  

 er i bemærkningerne til § 8 forudsat overdraget til Arbejdsmarkedets Center  

 for Internationale Uddannelsesaktiviteter, der er nedsat af arbejdsmarkedets  

 parter, Arbejdsministeriet og Undervisningsministeriet.
 For så vidt angår Mål 5b er målgrupperne for Socialfonden som under  

 mål 2 nyledige og evt. ansatte, der er truet af ledighed, og indsatsen  

 koordineres med investeringstilskud fra Regionalfond og Landbrugsfond.  

 Koordineringen forestås af Landbrugsministeriet.
Da områderne er spredt på mange små øer og mindre dele af flere amter, er  

 der foruden overvågningsudvalg også nedsat en central styringskomite.
De  

 regionale myndigheder og parter inddrages dog i videst muligt omfang, således  

 at der de facto er tale om egentlig regionalisering.
 Fra Socialfonden ydes der ca. 14 mill. kr. årligt.
Fællesskabsinitiativerne er af ret ny dato, idet EU-Kommissionen pr. 1.  

 januar 1995 iværksatte en række initiativer, der har det fælles overordnede  

 formål at fremme knowhow overførsel generelt i EU og specielt til mål-1  

 områderne.
Der skal derfor som hovedregel være tæt samarbejde mellem  

 projekter i flere medlemslande, heraf mindst i et mål 1-område.
Socialfonden medvirker i 7 af initiativerne, hvor der dog i de 2 ikke er  

 udskilt særlige beløb til de enkelte fonde.
To af de 7, Employment og Adapt,  

 er rene socialfondsanliggender, som Arbejdsministeriet er ansvarlig for, mens  

 de øvrige 5 iværksættes som flerfondsinterventioner under andre ministeriers  

 koordination.
Adapt er så tæt knyttet til mål 4, at den reelle forskel alene er det  

 transnationale islæt.
Danmark er tildelt 29,5 mill.
ECU = ca. 225 mill. kr.  

 for de fem år, et betragteligt beløb set i relation til, at der til mål 4 er  

 afsat 38 mill.
ECU.
Employment-initiativet har tre underpunkter, hvoraf to er gengangere fra  

 sidste programperiode, nemlig NOW - nye muligheder for kvinder - der er  

 forankret i Arbejdsmarkedsstyrelsen, og HORIZON, der vedrører handikappede og  

 som administreres af Socialministeriet.
Det tredje emne er YOUTHSTART, der  

 som udgangspunkt sigter mod unge under 20 år.
Undervisningsministeriet er  

 ressortansvarlig.
Danmark modtager i alt 11 mill.
ECU = ca. 83 mill. kr. i  

 programperioden.
 Projektadministrationen af det meste af Adapt og Youthstart er henlagt til  

 ACIU, mens Arbejdsministeriet fortsat er ansvarlig for koordinationen for  

 Socialfondsindsatsen under mål 2, 3, 4, 5b og alle initiativer i Danmark,  

 hvor Socialfonden er involveret.
 2. Baggrunden for lovforslaget i dansk perspektiv.
Lovforslaget fremsættes i forlængelse af, at statsrevisorerne har  

 bemærket, at behovet for lovgivning om bl.a.
Socialfonden bør overvejes,  

 ligesom Statsrevisorerne finder, at den gennemførte regionalisering er  

 foregået uden tilstrækkelig klare administrative rammer, og at delegation af  

 ansvar og kompetence hviler på et usikkert grundlag.
 Arbejdsministeren nedsatte derfor i efteråret 1995 en lovforberedende  

 arbejdsgruppe, der havde deltagelse af AC, FTF, LO, DA, FA, LH,  

 Erhvervsministeriet, Socialministeriet, Undervisningsministeriet, ARF, KL,  

 København- og Frederiksberg kommune.
På trods af de forskelligtrettede ønsker omkring enkeltelementer i  

 administrationen af Socialfonden, blev der opnået enighed om ikke for  

 nærværende at ændre grundlæggende i den eksisterende opbygning af  

 projektadministrationen.
Lovforslaget indeholder derfor ikke i sig selv store  

 ændringer i den gældende ordning, men arbejdsministeren er tillagt mulighed  

 for at fastsætte nærmere regler om administrationen.
 Samtidigt søger lovforslaget at indpasse administrationen af tilskud fra  

 Den Europæiske Socialfond til, at der i loven om en aktiv  

 arbejdsmarkedspolitik og loven om kommunal aktivering er fastsat regler for,  

 hvilke aktiviteter der kan tilbydes til målgrupper, der i stort omfang svarer  

 til Socialfondens målgrupper.
Det er derfor hensigten med lovforslaget at skabe klare retningslinier for  

 fordelingen af ansvar og kompetence mellem de administrative enheder, der  

 udøver deres kompetence i relation til forbindelserne til EU-Kommissionen, og  

 i relation til koordinationen mellem de involverede ministerområder i  

 Danmark.
Lovforslaget skal derfor ses i forlængelse de bestemmelser, der er  

 fastlagt i de gældende Rådsforordninger, der regulerer Den Europæiske  

 Socialfonds interventioner i de enkelte medlemsstater.
Lovforslaget indeholder i kapitel 1 en oversigt over Socialfondens og  

 dermed den danske administrations opgaver.
I kapitel 2 fastlægges den  

 struktur, ansvars- og kompetencefordeling, der både i henhold til EU-reglerne  

 og dansk lovgivning skal være gældende på området, herunder om etablering af  

 Overvågningsudvalg og Projektgodkendelsesudvalg.
I kapitel 3 drejer sig om de registerforskrifter, det i henhold til  

 EU-bestemmelserne er nødvendigt eller hensigtsmæssigt at have, mens kapitel 4  

 drejer sig om forseelser i forbindelse med ansøgninger om og anvendelse af  

 midler fra Socialfonden.
Endeligt er der i kapitel 5 fastlagt de nationale  

 regler vedrørende kontrol, tilsyn, opfølgning, regnskaber og evaluering, der  

 er nødvendige for at opfylde de krav, der følger af de ovennævnte  

 forordninger og programmer.
Økonomiske og administrative konsekvenser Da loven blot fastlægger en hidtil ulovbestemt praksis på såvel det  

 økonomiske som på det administrative plan, forventes den ikke at have  

 selvstændige økonomiske eller administrative konsekvenser.
Erhvervsøkonomiske konsekvenser Da et af de grundlæggende elementer i Den Europæiske Union netop er den  

 frie konkurrence, og da de forskellige fonde og støttemuligheder derfor har  

 sit udgangspunkt i ikke at måtte virke konkurrenceforvridende, vil der på  

 kort sigt ingen erhvervsøkonomiske konsekvenser være.
 På lidt længere sigt må det imidlertid antages, at en mere effektiv  

 administration af socialfondsmidler vil blive et aktiv for erhvervene i form  

 af bedre uddannet og mere omstillingsparat arbejdskraft.
Bemærkninger til lovforslagets enkelte bestemmelser Til § 1 Lovens formål er at fastlægge administrationen af tilskud fra  

 Socialfonden, således at der skabes klare regler for ansvars - og  

 kompetanceforholdene mellem de forskelle niveauer.
Til § 2 I denne bestemmelse præsenteres Socialfondens formål og de mål, som den og  

 de øvrige strukturfonde skal søge at nå.
I og for sig er bestemmelsen ikke en  

 retsregel, men det er skønnet hensigtsmæssigt at introducere de enkelte mål  

 og fællesskabsinitiativer af hensyn til forståeligheden af resten af  

 lovteksten.
Til § 3 Det slås her fast, at arbejdsministeren er den øverste administrative  

 myndighed, og at det er arbejdsministeren, der er ansvarlig for styring,  

 koordination, tilsyn og kontrol, og herunder kan give tilsagn om og foretage  

 udbetaling af tilskud fra Socialfonden.
 Tilsagn, der har udgiftsvirkning for kommende finansår, gives under  

 forbehold af, at de forventede beløb modtages fra EU-kommissionen, og at  

 projektet i øvrigt opfylder tilsagnsforudsætningerne.
Stk. 2 giver mulighed for, at administrationen kan henlægges til andre  

 ministerområder.
I så fald overtager pågældende minister ansvaret for  

 gennemførelsen, men arbejdsministeren bevarer koordinationsforpligtelsen  

 overfor EU-kommissionen og andre ministre.
Til § 4 og 5 Arbejdsministeren er ansvarlig for, at de planer og programmer der  

 udarbejdes i samarbejde med andre ministerier, arbejdsmarkedets parter og de  

 kommunale organisationer, indsendes til Kommissionen.
Arbejdsministeren er  

 ligeledes ansvarlig for de derefter følgende forhandlinger om programmerne.
I strukturfondssammenhæng anvendes udtrykket partnerskab om det nærmere  

 samarbejde mellem medlemsstat og Kommissionen for at understrege, at det  

 omfatter de kompetente myndigheder og organer, som medlemsstaten i henhold  

 til gældende regler og praksis har udpeget.
Partnerskabet skal respektere den  

 enkelte partners institutionelle, juridiske og finansielle beføjelser.
 Arbejdsministeren afgiver på regeringens vegne den i § 4, stk. 2 nævnte  

 indstilling af regeringsrepræsentanter til EU-Kommissionen, der foretager  

 videre indstilling til ministerrådets afgørelser.
Til § 6 Der er tale om en ren bemyndigelsesbestemmelse, som dels giver mulighed  

 for at udsende nærmere retningslinier for den administrative tilrettelæggelse  

 af Socialfondens virksomhed i Danmark i bekendtgørelsesform, dels giver  

 arbejdsministeren mulighed for at delegere sine beføjelser i henhold til  

 loven til direktøren for Arbejdsmarkedsstyrelsen.
 Det bemærkes, at det er hensigten at udnytte bemyndigelsesbestemmelsen til  

 at udstede bekendtgørelser om bl. a. regnskabsforhold.
Til § 7 I strukturfondsforordningerne er det fastsat, at EU-kommissionen og den  

 danske stat i partnerskab skal sikre en effektiv overvågning af fondsstøttens  

 anvendelse, dels ved hjælp af rapporter der udarbejdes efter procedurer der  

 fastlægges ved fælles overenskomst, dels ved stikprøvekontrol og dertil  

 nedsatte udvalg.
Overvågningsudvalgene nedsættes på grundlag af en aftale mellem  

 Kommissionen og den enkelte medlemsstat.
Overvågningsudvalgene tilpasser  

 (indenfor de harmoniserede grænser nævnt i de generelle bestemmelser),  

 støttebetingelserne samt tidsplaner for betalinger, herunder eventuelle  

 overførsler. Ændringer meddeles Kommissionen og medlemsstaten og finder sted,  

 når disse har bekræftet dem.
Kommissionen og medlemsstaten vedtager øvrige  

 ændringer efter udtalelse fra overvågningsudvalgene.
 I de generelle bestemmelser vedrørende overvågningsudvalg, beskrives  

 udvalgenes sammensætning og opgaver som følger:
 Overvågningsudvalgene består af repræsentanter fra medlemsstaten, herunder  

 repræsentanter fra regionale, lokale eller andre myndigheder udpeget af  

 medlemsstaten, samt repræsentanter fra Kommissionen og Den Europæiske  

 Investeringsbank.
Overvågningsudvalgene fastlægger selv sin forretningsorden, herunder  

 bestemmelser om strukturen.
Udvalgene træder sammen på initiativ af  

 Kommissionen eller af medlemsstaten.
 Udvalgene skal fører kontrol med gennemførelsen af  

 enkeltprogrammeringsdokumenterne (programmer), og føre tilsyn med de  

 interventioner, der er godkendt i forbindelse med de fællesskabsinitiativer,  

 der gennemføres på det område, som er omfattet af det enkelte  

 enkeltprogrammeringsdokument.
 Overvågningsudvalgene udarbejder og godkender på det første møde de  

 detaljerede bestemmelser for dets varetagelse af de opgaver, det er blevet  

 pålagt, navnlig for så vidt angår overvågningen og de mellemliggende  

 evalueringer af de enkelte programmer.
Udvalgene skal sikre en god afvikling af de interventioner, der  

 gennemføres inden for rammerne af programmerne, således at de fastsatte mål  

 nås.
Udvalgene skal navnlig sikre:
- overholdelse af de fastsatte bestemmelser, herunder også bestemmelserne  

 for, hvorvidt operationer og projekter er støtteberettigede, - aktionernes og foranstaltningernes overensstemmelse med den fastsatte  

 prioritering og de fastsatte mål, - overholdelse af de andre fællesskabspolitikker.
 Udvalgene fastsætter i sin forretningsorden de operationelle  

 retningslinier for udvælgelse af projekter eller aktioner, idet denne skal  

 ske i overensstemmelse med den prioritering og de udvælgelseskriterier, der  

 er opstillet i programmerne.
 Udvalgene varetager overvågning, tilrettelæggelse og undersøgelse af  

 arbejdet i forbindelse med de mellemliggende evalueringer af programmerne på  

 grundlag af de finansielle fysiske indikatorer og de resultatindikatorer, der  

 er defineret heri for prioriteterne, under prioriteterne og  

 foranstaltningerne.
 Udvalgene foreslår enhver foranstaltning, der nødvendig for, at  

 gennemførelsen af programmerne kan fremskyndes i tilfælde af en forsinkelse,  

 der viser sig ved overvågningen og de mellemliggende evalueringer.
 Udvalgene udarbejder og drøfter eventuelle forslag til ændring af  

 programmerne, i overensstemmelse med nærmere fastsatte bestemmelser og  

 procedurer.
 Udvalgene fremsætter forslag til anvendelse af de midler, der følger af  

 den årlige indeksering af den oprindelige forfaldsplan for enkelt  

 programmeringsdokumentet, gennem en styrkelse af nogle af de eksisterende  

 foranstaltninger og/eller oprettelse af nye foranstaltninger under  

 programmerne.
 Udvalgene koordinerer informationsforanstaltningerne under programmerne.
 Udvalgene fremsætter forslag om faglig bistand, der skal gennemføres inden  

 for rammerne af den budgetramme, der er afsat til dette formål, og som  

 vedtages af formanden efter samråd med Kommissionens repræsentant.
 Udvalgene afgiver udtalelse om udkastene til de årlige  

 gennemførelsesrapporter.
Særlig om mål 3 og mål 4 Arbejdsministeren nedsætter et overvågningsudvalg for mål 3, med  

 repræsentation fra Arbejdsministeriet, Arbejdsmarkedsstyrelsen,  

 Socialministeriet, Undervisningsministeriet, LO, DA, FTF, AC, Lederne, FA,  

 ARF, KL, Københavns- og Frederiksberg kommuner i fællesskab.
Kommissionen  

 udpeger tillige medlemmer af udvalget.
 Endvidere udpeger arbejdsministeren tilforordnede fra Ligestillingsrådet,  

 og fra de regionale Socialfondsadministrationer.
Arbejdsministeren nedsætter et overvågningsudvalg for mål 4, med  

 repræsentation fra Arbejdsministeriet, Arbejdsmarkedsstyrelsen,  

 Undervisningsministeriet, Erhvervsministeriet, LO, DA, FTF, AC, Lederne, FA,  

 ARF, KL, Københavns- og Frederiksberg kommuner i fællesskab.
Kommissionen  

 udpeger tillige medlemmer af udvalget.
 Endvidere udpeger arbejdsministeren tilforordnede fra Ligestillingsrådet,  

 og fra de regionale Socialfondsadministrationer.
Arbejdsministeren udpeger på samme måde suppleanter for hver af de  

 organisationer og myndigheder, der er repræsenteret i hvert udvalg.  

 Kommissionen udpeger en suppleant.
Suppleanterne kan deltage i udvalgenes  

 møder.
Endvidere udpeger arbejdsministeren en tilforordnet fra  

 Arbejdsmarkedets Center for Internationale Uddannelsesaktiviteter.
Af forretningsordenen for henholdsvis mål 3 og mål 4 fremgår det, at  

 overvågningsudvalgenes opgaver er fastlagt i Rådets forordning (EØF) nr  

 4253/88, ændret ved 2082/93 art. 25 og 26 og i de generelle bestemmelser for  

 gennemførelse af programmerne.
Er der yderligere opgaver for de danske  

 overvågningsudvalg, beskrives disse i de enkelte programmer.
Særligt om Fællesskabsinitiativerne Arbejdsministeren nedsætter et Overvågningsudvalg for EU-programmerne  

 Adapt og Employment, og udpeger dets formand.
Desuden udpeger  

 arbejdsministeren medlemmerne fra Arbejdsministeriet,  

 Arbejdsmarkedsstyrelsen, Socialministeriet, Undervisningsministeriet,  

 Erhvervsministeriet, LO, DA, FTF, AC, Lederne, FA, ARF, KL, Københavns- og  

 Frederiksberg kommuner i fællesskab, Ligestillingsrådet, Dansk Ungdoms  

 Fællesråd, De samvirkende Invalideorganisationer samt et medlem  

 repræsenterende de socialt udstødte.
Kommissionen udpeger tillige medlemmer  

 af udvalget.
 Endvidere udpeger arbejdsministeren en tilforordnet fra Arbejdsmarkedets  

 Center for Internationale Uddannelsesaktiviteter.
Arbejdsministeren udpeger på samme måde suppleanter for hver af de  

 organisationer og myndigheder, der er repræsenteret i udvalget.
Kommissionen  

 udpeger en suppleant.
Suppleanterne kan deltage i udvalgets møder.
Det fremgår af forretningsordenen for overvågningsudvalget for  

 Fællesskabsinitiativerne, at overvågningsudvalget er nedsat i henhold til  

 pkt. 19 (94/C 180/09) og pkt. 23 (94/C 180/10) i Kommissionens meddelelse til  

 medlemsstaterne (c 180/1.juli 1994), samt i henhold til det operationelle  

 program for initiativerne.
Tilsvarende er udvalgets opgaver beskrevet i  

 Kommissionens meddelelse pkt. 19 og pkt. 23 og præciseret i programmerne.
Til § 8 Mens der er tale om en ensartet opbygning for så vidt angår  

 overvågningsudvalgene for de forskellige mål og fællesskabsinitiativer, er  

 der tale om en langt større forskelligartethed for så vidt angår opbygningen  

 af projektgodkendelsesudvalgene.
Særligt om mål 3 og mål 4 Til projektgodkendelsesudvalget for de centrale midler under mål 3 udpeger  

 arbejdsministeren udover formanden efter indstilling medlemmer fra de danske  

 myndigheder og organisationer, der er berettiget til at være medlemmer af  

 overvågningsudvalget.
Projektgodkendelsen for Mål 3 programmet henlægges til regionale  

 Socialfondsudvalg.
Der nedsættes et udvalg i hvert amt med følgende  

 sammensætning: 2 repræsentanter fra amtskommunen og 3 repræsentanter fra  

 kommunerne samt 2 repræsentanter fra lønmodtagersiden og 2 repræsentanter fra  

 arbejdsgiversiden i det Regionale Arbejdsmarkedsråd.
Regionschefen udpeger 1  

 repræsentant.
 Københavns og Frederiksberg kommuner udgør en særskilt socialfondsregion.  

 Den kommunale repræsentation består her af 5 kommunale repræsentanter.
 Medlemmerne udpeges for en periode svarende til den, der gælder for  

 EU-støtterammen, og Arbejdsministeriet orienteres om udvalgenes  

 forretningsorden og sammensætning.
Det Regionale Socialfondsudvalg vælger selv sin formand og fastsætter selv  

 sin forretningsorden.
Udvalgets beslutninger er endelige, herunder om  

 godkendelse af projekter.
 Til projektgodkendelsesudvalget for Mål 4 udpeger arbejdsministeren,  

 udover formanden, efter indstilling 1 medlem fra hver af de danske  

 myndigheder og organisationer der er repræsenteret i overvågningsudvalget.
Arbejdsministeren udpeger på samme måde 1 suppleant for hver af de  

 organisationer og myndigheder, der er repræsenteret i udvalget.
Suppleanterne  

 kan deltage i udvalgets møder.
 Ved henlæggelse af projektadministrationen under mål 4 til ACIU, vil  

 projektgodkendelsesudvalget udgøres af ACIU's bestyrelse samt repræsentanter  

 for de øvrige medlemmer af overvågningsudvalget for mål 4.
 Det skal i forbindelse med projektgodkendelsen under mål 4 sikres, at de  

 regionale myndigheder høres om relevante regionale projekter, før der træffes  

 endelig afgørelse om disses gennemførelse.
 Der vil i bekendtgørelsesform blive fastsat en særlig procedure for den  

 regionale høring efter følgende retningslinier:
Proceduren forudsætter, at projekter under Mål 4 administreres af ACIU, og  

 den omfatter alle administrerede projekter.
Ansøgninger skal sendes til  

 ACIU's sekretariat, der står for nødvendig information og rådgivning.
ACIU  

 gennemgår ansøgningerne med henblik på at skille de ansøgninger fra, der skal  

 sendes ud til regional høring.
De generelle kriterier for udvælgelse af  

 projekter til regional høring fastsættes af Arbejdsministeriet efter  

 forhandling med arbejdsmarkedets parter, de kommunale organisationer og andre  

 interessenter.
Både de regionale Arbejdsmarkedsråd (RAR) og de regionale  

 Socialfondsudvalg (RSU) høres, og ved høringen fremsendes ansøgningen i sin  

 helhed.
Ved svaret på høringen afgiver de regionale myndigheder om hvert  

 enkelt projekt en vurdering af samspillet med lokale og regionale  

 udviklingsstrategier, samt sammenhæng og relevans til regionens øvrige  

 arbejdsmarkeds- og uddannelsespolitik og andre strukturfondsaktiviteter.
Høringssvaret skal bestå af en anbefaling/ikke anbefaling med tilhørende  

 begrundelse.
Svaret kan indeholde en prioritering af flere ansøgninger, og  

 svar fra henholdsvis RAR og RSU bør så vidt muligt koordineres.
På baggrund af landsdækkende og regionale vurderinger udvælger og  

 godkender projektgodkendelsesudvalget projekter, der ligger inden for de  

 generelle retningslinier som fastsat af overvågningsudvalget.
De  

 landsdækkende vurderinger skal indgå i grundlaget for udvælgelsen af  

 projekter for at sikre samspillet med de nationale udviklingsstrategier samt  

 sammenhæng til og relevans for den generelle arbejdsmarkeds- og  

 uddannelsespolitik.
De regionale vurderinger skal indgå for at sikre samspillet med lokale og  

 regionale udviklingsstrategier samt sammenhæng med og relevans for regionens  

 øvrige arbejdsmarkeds- og uddannelsespolitik, herunder andre  

 strukturfondsaktiviteter.
Alle afgørelser - både godkendelser og afslag -  

 skal begrundes over for ansøgerne.
Den orientering om de endelige  

 godkendelser, som skal tilgå RAR og RSU, skal indeholde en kort begrundelse  

 for eventuelle afvigelser i forhold til de regionale vurderinger og  

 eventuelle prioriteringer.
 Behandlingen af ansøgninger bør, inkl. den regionale høring, ikke  

 overstige 2 måneder regnet fra ansøgningsfristens udløb til afgørelsens  

 afsendelse, med mindre EU-krav eller særlige omstændigheder, herunder  

 indhentelse af nødvendige supplerende oplysninger, nødvendiggør en  

 overskridelse af denne frist.
Særligt om Fællesskabsinitiativerne Arbejdsministeren nedsætter projektgodkendelsesudvalg for henholdsvis  

 Adapt, Employment-Now, Employment-Youthstart og Employment-Horizon, og  

 udpeger udvalgenes formand.
Desuden udpeger arbejdsministeren efter  

 indstilling 1 medlem fra hver af de danske myndigheder og organisationer, der  

 er repræsenteret i overvågningsudvalget.
Arbejdsministeren udpeger på samme måde 1 suppleant for hver af de  

 organisationer og myndigheder, der er repræsenteret i udvalget.
Suppleanterne  

 kan deltage i Udvalgets møder.
 Godkendelsesudvalget for Employment-Horizon henlægges under  

 Socialministeriet, og socialministeren udpeger formand og medlemmer jf. § 3,  

 stk. 2, for Employment-Now under Arbejdsmarkedsstyrelsen og for både  

 Employment-Youthstart og Adapt-initiativet henlægges godkendelsesudvalget  

 under ACIU.
Det er godkendelsesudvalgenes opgave at udvælge de projekter, der ønskes  

 støttet.
Herefter orienteres overvågningsudvalget for Employment og Adapt om  

 hovedlinjerne for udvælgelsen.
Eventuelle kommentarer tager  

 godkendelsesudvalget til efterretning og tager endelig beslutning om hvilke  

 projekter det vil støtte.
 Projektgodkendelsesudvalget for Adapt og Employment-Youthstart udgøres i  

 dag af ACIU's bestyrelse samt repræsentanter for de øvrige medlemmer af  

 overvågningsudvalget.
 Den regionale høringsforpligtelse, der er beskrevet ovenfor, gælder også  

 for Fællesskabsinitiativerne.
Til § 9 Bestemmelsen fastslår arbejdsministerens kompetence til i samråd med de  

 berørte ressortministre, at indstille medlemmer til udvalg under programmer,  

 der henhører under andre ministerområder, men hvor også Socialfonden indgår.  

 Bestemmelsen skal nærmere forstås på den måde, at arbejdsministeren skal  

 holde samråd med de øvrige ressortministre, som er interessenter i en  

 socialfondssammenhæng, hvorefter indstillingen afgives til den  

 ressortminister, der udpeger medlemmer til de i § 9 omtalte udvalg.
Til § 10-11 Som udgangspunkt er det arbejdsministeren, der har ansvaret for den rene  

 socialfondsindsats i Danmark, men i overensstemmelse med praksis i dag er det  

 tanken, at administrationen skal ligge ude omkring, også efter lovens  

 vedtagelse.
Der er derfor indsat en delegationsbeføjelse i § 11, hvorefter  

 administrationen af projekterne og det hermed forbundne ansvar kan lægges ud  

 regionalt, eller til en selvejende institution med partsrepræsentation.
 Den eller de personer, der til daglig administrer de enkelte projekter,  

 har det egentlige ansvar for, at projekterne afvikles i overensstemmelse med  

 de regler og forskrifter, der er fastsat i programmeringsdokumenterne fra EU,  

 eller vil blive fastsat i den bekendtgørelse, der skal udstedes efter lovens  

 vedtagelse.
Det vil sige, at projektadministrationen har ansvaret for en retmæssig  

 afvikling af projekterne fra start til slut.
Administrationen skal indhente  

 forslag til projekter og ansøgninger om tilskud, den skal påse, at  

 projekterne ligger inden for Socialfondens rammer og kan opnå tilskud, og  

 skal indstille projekterne til henholdsvis godkendelse eller forkastelse i  

 projektgodkendelsesudvalgene.
 Administrationen er ansvarlig for, at kun projekter, der opfylder kravene  

 til at kunne godkendes og modtage støtte, indstilles til godkendelse i  

 projektgodkendelsesudvalget, ligesom administrationen har et ansvar for at  

 sige fra, hvis projektgodkendelsesudvalget ønsker at godkende et projekt, som  

 administrationen ikke mener opfylder betingelserne.
 Under hele projektets forløb skal administrationen stå til rådighed med  

 råd og vejledning for den daglige ledelse af projekterne, ligesom der skal  

 føres tilsyn og kontrol med, at de bevilgede midler anvendes efter hensigten.  

 Administrationen har pligt til at gribe ind, hvis et projekt er ved at løbe  

 ind i vanskeligheder, eller hvis det forekommer, at der foregår  

 uregelmæssigheder, herunder at de tildelte midler ikke anvendes på  

 forskriftsmæssig måde.
Ved projektets afslutning skal administrationen sørge for, at der  

 indhentes et regnskab, der opfylder kravene i regnskabsinstruksen, og at  

 dette har korrekt revisionspåtegning.
Desuden skal administrationen sørge for  

 afrapportering om projektet og for evaluering.
Fra de nuværende projektadministratorer er der givet udtryk for usikkerhed  

 overfor, hvor langt administrationens ansvar rækker i tilfælde af, at der  

 konstateres alvorlige problemer og/eller uregelmæssigheder i forbindelse med  

 et projekt.
Der tænkes her på så alvorlige økonomiske vanskeligheder, at  

 konkurs, betalingsstandsning eller lignende kan komme på tale, eller  

 strafbare forhold, f. eks. svig eller bedrageri.
 Såfremt projektadministrationen har overholdt sin tilsyns- og  

 kontrolforpligtelse, vil den ikke kunne ifalde ansvar i de ovennævnte  

 tilfælde, hvor der enten opstår manglende betalingsevne eller foreligger  

 strafbart forhold.
Med hensyn til klageadgang er det skønnet hensigtsmæssigt at fastslå i  

 selve lovteksten, at arbejdsministeren kan fastsætte nærmere regler for så  

 vidt angår de tilfælde, hvor administrationen af projekter i henhold til §  

 11, stk. 1 er henlagt til centrale myndigheder.
For de regionale myndigheder,  

 og det vil sige De Regionale Socialfondsudvalg, som ligger under amterne,  

 gælder de klageregler, der i øvrigt gælder i amtsligt regi.
Det vil sige, at  

 der ikke kan klages til Arbejdsmarkedsstyrelsen eller til arbejdsministeren.
 Såfremt administrationen af projekter lægges under en selvejende  

 institution med repræsentation fra arbejdsmarkedets parter i ledelsen, er det  

 skønnet mest hensigtsmæssigt at fastsætte, at der her er en klageadgang til  

 Arbejdsmarkedsstyrelsen.
 Som det fremgår af lovtekstens § 11, stk. 3, er det hensigten at fastsætte  

 nærmere regler om projektadministrationen i bekendtgørelsesform.
Til § 12 Der findes ikke i dag særlige regler om anvendelsen af EDB i forbindelse  

 med administrationen af Socialfondens midler i Danmark (bortset fra de  

 forskrifter, som naturligvis findes i registerlovgivningen). Det er derfor  

 skønnet hensigtsmæssigt at indføre særlige bestemmelser om oprettelse og  

 drift af registre på dette område, herunder om samkøring af registre.
Det er i øjeblikket vanskeligt, for ikke at sige umuligt, at skaffe sig et  

 overblik over, hvilke projekter der er igang i Socialfondsregi, hvadenten  

 disse er styret centralt eller regionalt.
Af hensyn til muligheden for at  

 skaffe sig dette overblik og forbedre statistikken på området, er det  

 nødvendigt med den foreslåede bestemmelse om samkøring af registre.  

 Muligheden for samkøring vil kun blive taget i brug til tilsynsmæssige og  

 administrative, herunder statistiske, formål.
 De registre, der vil være tale om, vil være registre oprettet af  

 Arbejdsmarkedsstyrelsen, af ACIU og af de regionale  

 socialfondsadministrationer til brug for administrationen af midler fra  

 Socialfonden.
 Med hensyn til § 12, stk. 4 bemærkes, at denne bestemmelse tænkes anvendt  

 til at pålægge både projektadministratorerne og de enkelte projektansvarlige  

 at afgive oplysninger til brug for statistik, tilsyn osv.
 Det bemærkes i øvrigt, at tilsvarende bestemmelser om oprettelse og drift  

 af registre kendes andre steder i Arbejdsministeriets lovgivning, f. eks. i  

 lov om en aktiv arbejdsmarkedspolitik.
Til § 13 Selv om der ikke tidligere har været lovgivet om Socialfondens virksomhed  

 i Danmark, har det naturligvis ikke været sådan, at det ikke var muligt at  

 sanktionere uhæderlige eller strafbare forhold, da straffeloven under alle  

 omstændigheder har været gældende.
 Det skønnes imidlertid hensigtsmæssigt nu at medtage bestemmelser om både  

 mindre og mere alvorlige forseelser, lige som det kendes andre steder i  

 Arbejdsministeriets lovgivning.
 I § 13, stk. 1, er der tænkt på de mindre alvorlige, til dels uagtsomme  

 forseelser, og det fastslås, at i de tilfælde skal de modtagne tilskud  

 tilbagebetales.
I § 13, stk. 2, er der tænkt på de mere alvorlige forseelser, hvor  

 politianmeldelse og straffesag kan komme på tale.
Her skal med urette  

 modtagne tilskud naturligvis også tilbagebetales, og der kan tillige træffes  

 beslutning om, at den pågældende for en periode udelukkes fra at modtage  

 tilskud til projekter fra Socialfonden.
I mindre alvorlige tilfælde tænkes på  

 en periode af 5 års varighed, mens der i mere alvorlige tilfælde kan blive  

 tale om fuldstændig udelukkelse for fremtiden.
Til § 14 Ifølge EU-traktatens artikel 5 er Danmark forpligtet til at træffe alle  

 almindelige eller særlige foranstaltninger, som er egnede til at sikre  

 opfyldelsen af de forpligtelser, som følger af traktaten, eller af retsakter  

 foretaget af EU's institutioner.
Medlemslandene skal endvidere lette Den  

 Europæiske Unions gennemførelse af dens opgaver og afholde sig fra at træffe  

 foranstaltninger, der kan bringe traktatens målsætning i fare.
Ved strukturfondsreformen i 1988 skete der en væsentlig reform på  

 Socialfondsområdet.
Indsatsen blev mere målrettet, der blev fokuseret  

 kraftigt på de mest underudviklede områder indenfor EU, indsatsen skulle nu  

 koordineres i højere grad mellem fondene.
Og som noget meget afgørende blev  

 administrationen omlagt i EU-Kommissionen fra en central godkendelse af alle  

 enkeltansøgninger, på baggrund af fremsendte indstillinger fra de enkelte  

 medlemslande, til en programadministration, hvorefter det er op til det  

 enkelte medlemsland at gennemføre programmet, herunder at sikre en  

 tilfredsstillende programadministration.
Situationen var således ny for såvel EU-Kommissionen som medlemslandene  

 den 1.1.1990, da 1988-reformen iværksattes for Socialfondens vedkommende.  

 Gennem årene op til reformen af 1988-reformen i 1993 og frem til nu, er  

 administrationspraksis og kravene hertil blevet tilpasset og forfinet i takt  

 med dels fællesskabets, dels medlemslandenes behov og ønsker.
Samtidig er  

 budget- og økonomistyringsredskaberne forbedret både i EU-Kommissionen og i  

 Danmark.
Det samme gælder analyseredskaberne.
Sideløbende hermed er der fremsat flere krav om klarhed, gennemsigtighed,  

 koordination og samvirken mellem og af fondene.
Kontrollen med midlernes  

 rette anvendelse og effekten heraf er også blevet mere intens, ikke mindst  

 som følge af Europaparlamentets stærkere markering af dets interesse for  

 middelanvendelsen.
Parallelt hermed har Revisionsretten i Luxembourg,  

 Rigsrevisionen i Danmark samt EUKommissionens egne kontrolafdelinger tillagt  

 samme bestræbelser en stærkt øget vægt. 1993-reformen tager i udstrakt grad  

 højde herfor.
Forvaltningen af Socialfondsmidler i Danmark sker principielt efter samme  

 generelle og overordnede regler som den nationale administrative indsats i  

 øvrigt.
EU-midlerne behandles således med samme omhu som danske penge.
 Det særlige kendetegn ved Socialfondsadministrationen i forhold til den  

 ordinære danske indsats er, at der administreres tilskud, som har deres  

 grundlæggende »hjemmel« i forordninger, der gennemføres via  

 programmer.
 Disse forordningers indhold er blevet særligt tilpasset de enkelte landes  

 ønsker og behov gennem en fælles aftale mellem EU-Kommissionen og det enkelte  

 medlemsland i et program.
 I Rammeforordningen (2081/93) Art. 4 er den generelle metode for  

 gennemførelsen af målsætninger og opgaver beskrevet således:
»1. EF-indsatsen udformes som et supplement til de tilsvarende  

 nationale aktioner (foranstaltninger) eller som et bidrag til disse.
Den  

 fastlægges ved et snævert samråd mellem Kommissionen, den pågældende  

 medlemsstat og de kompetente myndigheder og organer, herunder, inden for  

 rammerne af de bestemmelser, der følger af den enkelte medlemsstats  

 institutionelle regler og gældende praksis, arbejdsmarkedets parter og  

 økonomiske interesseorganisationer, som medlemsstaten har udpeget på  

 nationalt, regionalt, lokalt eller andet plan, idet disse alle er partnere  

 med et fælles mål.
Dette samråd kaldes i det følgende  

 »partnerskab«.
Partnerskabet omfatter forberedelse, finansiering,  

 samt forudgående vurdering, overvågning og efterfølgende evaluering af  

 aktionerne.
Partnerskabet gennemføres på en sådan måde, at hver enkelt partners  

 institutionelle, juridiske og finansielle beføjelser respekteres.' Kravene fra EU-forordninger og retningslinier er i øvrigt som følger:
De relevante forordninger er for Socialfondens vedkommende  

 Rammeforordningen, Samordningsforordningen og Socialfondsforordningen.
I  

 Samordningsforordningens artikel 19 præciseres videre, at den finansielle  

 støtte fra strukturfondene er omfattet af de regler, der gælder for fondene i  

 medfør af Finansforordningen.
Samordningsforordningen indeholder i kapitel VI »Finansielle  

 bestemmelser« de generelle krav vedrørende fondenes finansielle  

 administration, herunder om forpligtelser, betalinger, anvendelse af ECU,  

 finansiel kontrol samt nedsættelse, suspension og ophævelse af støtten.
Om  

 betalingerne præciseres det særligt, at de skal vedrøre faktisk påløbne  

 udgifter, samt at de skal ske til de endelige støttemodtagere uden nogen form  

 for fradrag eller tilbageholdelse, der kan nedsætte den finansielle støtte,  

 de har krav på.
 Vedrørende den finansielle kontrol er det, for at sikre et godt resultat  

 af de aktioner, der gennemføres af offentlige eller private initiativtagere,  

 pålagt medlemslandene at træffe de nødvendige foranstaltninger i forbindelse  

 med iværksættelsen af aktionerne til:
- regelmæssigt at konstatere, om foranstaltningerne er gennemført korrekt, - at forebygge og forfølge uregelmæssigheder, - at få tilbagebetalt midler, der er gået tabt som følge af misbrug eller  

 forsømmelighed. (Hvis ikke medlemsstaten og/eller den projektadministrerende  

 myndighed og/eller initiativtageren eller projektet kan godtgøre, at de ikke  

 er skyld i misbruget eller forsømmeligheden, er medlemsstaten subsidiært  

 ansvarlig for tilbagebetalingen af de uberettiget udbetalte beløb.) Ud over medlemslandenes egenkontrol, og uden at gribe ind i denne, kan  

 tjenestemænd eller andre repræsentanter for Kommissionen, bl.a. ved  

 stikprøvekontrol, på stedet kontrollere de aktioner, der finansieres af  

 strukturfondene, samt forvaltnings- og kontrolsystemerne.
Kommissionen  

 underretter medlemsstaten herom forud for kontrollen.
Embedsmænd eller andre  

 repræsentanter for medlemsstaten kan deltage i kontrollen.
Jf. herom i  

 Samordningsforordningens artikel 23.2.
 Hvis gennemførelsen af en aktion eller foranstaltning hverken synes at  

 berettige , at der ydes en del af eller hele den bevilgede finansielle  

 støtte, foretages en nærmere undersøgelse heraf inden for rammerne af  

 partnerskabet mellem EU-Kommissionen og medlemsstaten.
 På baggrund af denne undersøgelse kan Kommissionen nedsætte eller  

 suspendere støtten for aktionen eller den berørte foranstaltning, hvis  

 undersøgelsen bekræfter en uregelmæssighed eller en betydelig ændring, der  

 berører aktionens eller foranstaltningens art eller gennemførelsesvilkår, og  

 som ikke har været forelagt Kommissionen til godkendelse.
Ethvert beløb, der inddrives som uretmæssigt udbetalt skal tilbagebetales  

 til Kommission.
På ikke-tilbagebetalte beløb påløber der morarenter i  

 overensstemmelse med Finansforordningens regler herom.
Jf. herom i  

 Samordningsforordningens artikel 24.
I Samordningsforordningens kapitel VII er de overordnede krav til  

 overvågning samt vurdering og evaluering fastsat.
EU-Kommission og  

 medlemsstaten skal som led i partnerskabet sikre en effektiv overvågning af  

 Socialfondsstøttens anvendelse.
Denne overvågning sikres ved hjælp af  

 rapporter, stikprøvekontrol samt dertil nedsatte udvalg.
Der aftales til  

 dette brug en række fysiske og finansielle indikatorer, som der løbende skal  

 måles på.
Og der nedsættes overvågningsudvalg for de forskellige programmer.
For de flerårige aktioner skal der efter hvert programårs udløb udarbejdes  

 en situationsrapport, jf.
Samordningsforordningens artikel 25.4. Efter  

 afslutningen af en foranstaltning skal der senest 6 måneder efter  

 afslutningen sendes en rapport til Kommissionen.
 Overvågningsudvalgene tilpasser om nødvendigt, og uden at ændre størrelsen  

 af den samlede ydede støtte, og under overholdelse af de fastsatte grænser  

 for de enkelte mål, de oprindeligt fastsatte støttebetingelser, samt, under  

 overholdelse af de budgetmæssige bevillinger og regler, tidsplanen for  

 betalingerne, herunder eventuelle overførsler mellem EU-finansieringskilder  

 og de ændringer i støttesatserne, som følger heraf.
Disse ændringer meddeles straks Kommissionen og arbejdsministeren.
De  

 finder anvendelse, når Kommissionen og arbejdsministeren har bekræftet dem;  

 dette skal ske senest tyve arbejdsdage efter datoen for modtagelsen af  

 meddelelsen.
De øvrige ændringer vedtages af Kommissionen i samarbejde med  

 arbejdsministeren efter udtalelse fra overvågningsudvalget. jf.  

 Samordningsforordningens artikel 25.5.
 Vedrørende evalueringer opereres der med en forudgående vurdering (ex-ante  

 evaluering), en midtvejs- og løbende evaluering (on-going) samt en  

 afsluttende evaluering (ex-post evaluering). Kommissionen har styrket denne  

 indsats væsentligt, og har nu udfærdiget en omfattende overordnet vejledning  

 for evalueringsindsatsen.
 Den danske administration.
Som det fremgår af ovenstående er der flere steder fra og på forskellige  

 niveauer stillet mange krav, som skal iagttages ved den nationale  

 administration.
For at øge gennemsigtigheden omkring opgaverne, og for at  

 sikre klarhed omkring ansvarsplaceringen, har statsrevisorerne i de to  

 beretninger om strukturfondene, beretning nr. 6/90 og 17/91, generelt fundet,  

 at behovet for supplerende danske bestemmelser burde overvejes nøje.
Konkret  

 har statsrevisorerne foreslået en administrationslov på Socialfondsområdet,  

 for derved at få tilvejebragt et lovgrundlag for administrationen, kontrol,  

 straf samt regnskab og revision, ligesom det er påpeget, at der bør  

 udarbejdes fælles regnskabs- og revisionsbestemmelser for alle strukturfonde.
 Med henblik på at imødekomme statsrevisorernes bemærkninger forventer  

 Arbejdsministeriet at udsende en revideret udgave af regnskabsinstruksen fra  

 1992 sammen med - og tilpasset den fælles revisionsinstruks der er under  

 udarbejdelse i det regnskabsråd der er nedsat mellem de  

 strukturfondsansvarlige ministerier.
Den eksisterende regnskabsinstruks indeholder de væsentlige gældende  

 retningslinier for forvaltningen af Socialfondsmidlerne, herunder krav i  

 forbindelse med ansøgninger, forskudsudbetalinger og endelige  

 betalingsanmodninger.
Regnskabsinstruksen er generel for alle  

 Socialfondsprogrammer i Danmark, og er rettet til alle der har med projekter,  

 administration eller revision at gøre.
 I tilknytning hertil er der blevet udarbejdet et standardiseret sæt  

 ansøgnings-, forskuds- og saldobetalingsskemaer for alle programmer.  

 Ligeledes er der blevet udarbejdet et informationsmateriale om Socialfonden  

 generelt suppleret med overskuelig specialinformation om de enkelte mål og  

 programmer.
Arbejdsministeren har hidtil haft ansvaret for den finansielle opfølgning  

 mv.
Arbejdsministeriets departement og Arbejdsmarkedsstyrelsen har i denne  

 forbindelse haft det sædvanlige departementale/styrelsesmæssige ansvar i  

 forbindelse med ministeriets budgetarbejde.
Mål 3-området er - i overensstemmelse med det gældende princip for  

 arbejdsmarkeds- og erhvervsuddannelser i Danmark - blevet henlagt til  

 regionale Socialfondsudvalg (RSU), som projektgodkendelsesudvalg, og med  

 sekretariater i amterne.
Amterne som projektadministrerende myndighed er  

 såvel indholdsmæssigt som økonomisk ansvarlig for gennemførelsen og  

 kontrollen.
 Der er i denne forbindelse blevet udsendt et modelnotat om  

 tilrettelæggelsen af administrationen i de enkelte regioner, herunder om  

 amternes ansvar for regionale planer, projektadministration samt om  

 sammensætningen af (paritetisk) sammensatte regionale Socialfondsudvalg (RSU)  

 som projektgodkendelsesudvalg.
I øvrigt har praksis været, at det er det pågældende ressortministerium  

 (respektivt den offentlige myndighed, under hvis ansvarsområde der  

 gennemføres projekter og foranstaltninger) der som led i sine opgaver i  

 henhold til lovgivningen på området foretager tilsyn på stedet med det  

 faktiske forløb.
Den løbende orientering gennem rapporter om forløbet af  

 enkeltkurser og enkeltprojekter mv. understøtter dette tilsyn og danner  

 grundlag for regnskabs- og situationsrapporter, såvel som den endelige  

 afrapportering.
Gennemføres projektet af private institutioner eller virksomheder med et  

 begrænset offentligt tilskud, er det offentlige (staten, en kommune eller  

 amtskommune) også forpligtet til at føre tilsyn med, at Socialfondens  

 tilskudsbetingelser overholdes.
Tilsynet kan her finde sted ved besøg på  

 stedet og gennem regelmæssig rapportering om forløbet.
En af hensigterne med forslaget er at slå fast, at det almindelige  

 legalitetsprincip - eller princippet om lovmæssig forvaltning - også gælder  

 fuldt ud for socialfondsindsatsen.
Disse krav, med tilhørende  

 ansvarsforpligtelser, ønskes givet en gennemsigtighed og klarhed, som  

 modsvarer ønskerne fra projekterne, projektadministrationen, de nationale  

 myndigheder, Rigsrevisionen og Kommissionens overvågnings- og  

 kontrolafdelinger.
 Det overordnede niveau vil herefter være reguleret via  

 Strukturfondsforordningerne, Finansforordningen, finansministeriets  

 budgetvejledning, den danske Socialfondslov samt programmerne vedtaget i  

 partnerskabet.
 I det omfang arbejdsministeren udnytter bemyndigelserne i  

 Socialfondsloven, vil dette fremgå af bekendtgørelser, fx om delegation af  

 ansvar på de forskellige programområder med en nærmere beskrivelse af de  

 konkrete ansvars- og kompetenceforhold.
Til § 14, stk. 4 bemærkes særligt, at der har været eksempler på, at der i  

 konkrete tilfælde har været et behov for helt eller delvist at kunne foretage  

 udbetaling, selv om der endnu ikke er modtaget midler fra EU-kommissionen. §  

 14, stk. 4, sammenholdt med § 3, stk. 1 skaber mulighed for, i disse særlige  

 tilfælde, at foretage den nødvendige udbetaling.
Bestemmelsen er tænkt  

 sjældent anvendt.
Efter 2. behandling den 9. april 1996 Formål og opgaver § 1. Loven har til formål af fastlægge administrationen af tilskud  

 til Danmark fra Den Europæiske Socialfond (Socialfonden) i overensstemmelse  

 med de regler og retningslinjer, der følger af traktaten om Den Europæiske  

 Union, gældende Rådsforordninger og beslutninger truffet af  

 Europa-Kommissionen.
 § 2. Socialfondens formål er at forbedre arbejdskraftens  

 beskæftigelsesmuligheder, navnlig gennem erhvervsuddannelse, omskoling,  

 tidsbegrænsede beskæftigelsestilskud og udvikling af hensigtsmæssige  

 strukturer hertil.
 Stk. 2. Socialfondens indsats er koncentreret om følgende  

 overordnede mål, som er fastsat for De Europæiske Strukturfonde:
 Mål 1. Fremme af udviklingen og strukturtilpasningen i de tilbagestående  

 regioner.
 Mål 2. Omstilling i de regioner, grænseregioner eller dele af regioner,  

 der er hårdt ramt af den industrielle tilbagegang.
 Mål 3. Bekæmpelse af langtidsledighed og fremme af den erhvervsmæssige  

 integrering af unge og af personer, der er udsat for udelukkelse fra  

 arbejdsmarkedet.
 Mål 4. Lettelse af arbejdstagernes tilpasning til de industrielle  

 ændringer og udviklingen i produktionssystemerne.
Mål 5. Fremme af udviklingen af landdistrikterne a) ved at fremskynde tilpasningen af landbrugsstrukturerne som led i  

 reformen af den fælles landbrugspolitik og b) ved at lette landdistrikternes udvikling og strukturelle tilpasning.
 Mål 6. Fremme af udviklingen og den strukturelle tilpasning af områder med  

 meget lille befolkningstæthed.
Stk. 3. Til fremme af Socialfondens indsats træffer  

 Europa-Kommissionen desuden beslutning om Fællesskabsinitiativer inden for  

 strukturfondenes målsætninger.
Fællesskabsinitiativer skal fremme  

 videnoverførsel generelt, og specielt inden for de tilbagestående regioner,  

 og skal som hovedregel omfatte flere medlemslande.
Stk. 4. De i stk. 2 og 3 nævnte mål og Fællesskabsinitiativer  

 gennemføres ved nationale programmer under de enkelte mål og  

 Fællesskabsinitiativer.
Desuden kan Europa-Kommissionen yde støtte til  

 projekter af særlig Fællesskabsinteresse.
 Stk. 5. I Danmark har Socialfonden først og fremmest til opgave at  

 yde støtte til virkeliggørelsen af mål 3, mål 4 og Fællesskabsinitiativerne,  

 og desuden at bidrage under mål 2 og mål 5, litra b.
Kapitel 2 Socialfondsadministrationens struktur, herunder ansvarsfordeling § 3. Arbejdsministeren er den øverste ansvarlige administrative  

 myndighed for Socialfonden i Danmark og forestår den tværgående koordinering  

 af socialfondsindsatsen.
Arbejdsministeren kan meddele tilsagn om og udbetale  

 tilskud fra Socialfonden og eventuelt tillige forskud, jf. § 14, stk. 4.
 Stk. 2. Efter aftale med vedkommende minister kan  

 arbejdsministeren henlægge ansvaret for den nationale forvaltning af konkrete  

 socialfondsaktiviteter under den pågældende minister.
 § 4. Arbejdsministeren er ansvarlig for kontakten til  

 Europa-Kommissionen med henblik på indgivelse af socialfondsplaner til  

 forbedring af arbejdsstyrkens beskæftigelsesmuligheder og forhandlinger om de  

 programmer, der i et partnerskab med Europa-Kommissionen skal virkeliggøre  

 Socialfondens målsætninger i Danmark.
 Stk. 2. Arbejdsministeren indstiller de danske  

 regeringsrepræsentanter til Udvalget for Den Europæiske Socialfond, der er  

 nedsat i henhold til artikel 124 i traktaten om Den Europæiske Union.
 § 5. Arbejdsministeren er ansvarlig for at udarbejde nationale  

 planer og programmer for gennemførelsen af alle socialfondsaktiviteter i  

 Danmark under mål 2, mål 3, mål 4 og mål 5, litra b.
 § 6. Arbejdsministeren kan fastsætte nærmere regler om  

 administrationen af tilskud fra Socialfonden i Danmark.
 Stk. 2. Arbejdsministeren kan bemyndige direktøren for  

 Arbejdsmarkedsstyrelsen til at udøve beføjelser, der ved denne lov er tillagt  

 ministeren.
Overvågningsudvalg § 7. Arbejdsministeren nedsætter overvågningsudvalg for de  

 programmer, der alene vedrører Socialfonden.
Medlemmerne af  

 overvågningsudvalgene repræsenterer Europa-Kommissionen, Arbejdsministeriet,  

 andre involverede ministerier, arbejdsmarkedets hovedorganisationer på såvel  

 arbejdsgiver- som lønmodtagerside, de amtskommunale og kommunale  

 organisationer og eventuelt særlige interesseorganisationer.
Der udpeges  

 tillige suppleanter, som har ret til at overvære udvalgets møder.
 Stk. 2. Arbejdsministeren kan efter udtalelse fra vedkommende  

 overvågningsudvalg træffe beslutning om udpegning af yderligere medlemmer,  

 hvis det skønnes hensigtsmæssigt.
 Stk. 3. Arbejdsministeriet varetager formandskabet og  

 sekretariatsfunktionen i overvågningsudvalgene.
 Stk. 4. Medlemmer af og suppleanter til overvågningsudvalgene  

 udpeges for et tidsrum, der svarer til den periode, hvori det pågældende  

 program løber.
 Stk. 5. Overvågningsudvalgene fastsætter selv deres  

 forretningsorden i overensstemmelse med de til enhver tid gældende  

 forordningers og programmers bestemmelser.
 Stk. 6. Overvågningsudvalgene har til opgave løbende at rådgive  

 arbejdsministeren om programmernes gennemførelse.
Stk. 7. Overvågningsudvalgene skal påse, at gennemførelsen af  

 programmerne sker i overensstemmelse med disses generelle kriterier,  

 prioriteter og finansieringsplaner.
Udvalgene skal desuden komme med forslag  

 til justering af programmerne og med forslag til årlige udmeldinger af mål og  

 rammer for disse.
 Stk. 8. Overvågningsudvalgene skal desuden blandt andet komme med  

 udtalelser til de årlige rapporter og skal forestå evalueringen af  

 programmerne.
 Stk. 9. Arbejdsministeren kan efter udtalelse fra  

 overvågningsudvalgene og forhandling med Europa-Kommissionen lægge to eller  

 flere udvalg sammen.
Projektgodkendelsesudvalg § 8. Arbejdsministeren nedsætter projektgodkendelsesudvalg for  

 hvert program, der alene vedrører Socialfonden.
 Stk. 2. Med hensyn til udpegning af medlemmer, arbejdets  

 tilrettelæggelse m.m. gælder samme regler som for overvågningsudvalgene, jf.  

 § 7, stk. 1-5 og 9, dog således, at Europa-Kommissionen ikke er repræsenteret  

 i projektgodkendelsesudvalgene.
 Stk. 3. Arbejdsministeren kan bestemme, at formandskab og  

 sekretariatsfunktion for et projektgodkendelsesudvalg henlægges til en  

 central myndighed, en regional myndighed, et regionalt organ eller en  

 selvejende institution med repræsentation fra bl.a. arbejdsmarkedets parter i  

 institutionens ledelse.
 Stk. 4. Projektgodkendelsesudvalgene har til opgave at godkende  

 projekter til socialfondsfinansiering.
 Stk. 5. Projektgodkendelsesudvalgene skal sikre, at godkendelse  

 sker i overensstemmelse med programmernes generelle kriterier, prioriteter og  

 finansieringsplaner og de årlige udmeldinger af mål og rammer for  

 programmerne.
 Stk. 6. Såfremt formandskab og sekretariatsfunktion henlægges til  

 en central myndighed eller en selvejende institution i henhold til stk. 3,  

 kan der ikke træffes beslutning om gennemførelse af regionalt forankrede  

 projekter, før den berørte region er hørt gennem relevante organer.
 Stk. 7. Projektgodkendelsesudvalgenes afgørelser kan ikke  

 indbringes for administrativ myndighed.
 Stk. 8. Arbejdsministeren kan fastsætte nærmere regler om  

 projektgodkendelsesudvalgenes virksomhed.
Udvalg under andre ministerområder § 9. I forbindelse med gennemførelsen af programmer, hvori der  

 deltager flere strukturfonde, og hvor det koordinerende ansvar derfor er  

 henlagt til andre ministre, indstiller arbejdsministeren efter forhandling  

 med andre berørte ministre de medlemmer, der skal varetage  

 socialfondsindsatsen, i overvågningsudvalg, projektgodkendelsesudvalg og  

 forretningsudvalg.
Projektadministration § 10. Arbejdsministeren er ansvarlig for, at der etableres en  

 administration til styring af de projekter, som modtager tilskud fra  

 Socialfonden.
 § 11. Arbejdsministeren kan bestemme, at administrationen af  

 projekter under et program henlægges til centrale eller regionale myndigheder  

 eller til en selvejende institution med repræsentation for bl.a.  

 arbejdsmarkedets parter i institutionens ledelse.
 Stk. 2. Projektadministrationen er ansvarlig for den samlede  

 administration af projekterne, herunder indhentning af forslag til projekter,  

 indstilling af projekter til projektgodkendelsesudvalget, meddelelse af  

 tilsagn om eller afslag på godkendelse, udbetaling af tilskud og tilsyn og  

 kontrol med tilskuddets anvendelse, rådgivning og vejledning, indhentning af  

 oplysninger, status- og situationsrapporter, regnskabsaflæggelse, revision,  

 afrapportering og evaluering.
 Stk. 3. Arbejdsministeren kan fastsætte nærmere regler om  

 klageadgang, herunder om afskæring af rekurs.
 Stk. 4. Klage over afgørelser truffet af en selvejende institution  

 med repræsentation for bl.a. arbejdsmarkedets parter i institutionens ledelse  

 kan inden 4 uger indbringes for Arbejdsmarkedsstyrelsen af den, som  

 afgørelsen vedrører.
 Stk. 5. Arbejdsministeren kan fastsætte nærmere regler om  

 projektadministrationens opgaver og virksomhed.
Kapitel 3 Oprettelse og drift af registre § 12. Arbejdsministeren kan bestemme, at der til brug for  

 administrationen af tilskud fra Socialfonden oprettes og drives registre, der  

 føres ved hjælp af elektronisk databehandling, jf. lov om offentlige  

 myndigheders registre.
 Stk. 2. Registre kan indgå i et sammenhængende system af registre,  

 som skal danne grundlag for evaluering af socialfondsindsatsen i Danmark, for  

 udarbejdelsen af statistik samt for tilsyn med projekterne.
 Stk. 3. Registre, som er oprettet af arbejdsministeren, jf. stk.  

 1, kan samkøres i det omfang, det tjener et administrativt eller  

 tilsynsmæssigt formål i forbindelse med administrationen af tilskud fra  

 Socialfonden.
 Stk. 4. Arbejdsministeren kan fastsætte nærmere regler for  

 indhentning af oplysninger til brug for registrene.
Kapitel 4 Forseelser § 13. Er der i forbindelse med indgivelse af en ansøgning om  

 tilskud fra Socialfonden eller i forbindelse med gennemførelsen af et projekt  

 med tilskud fra Socialfonden afgivet urigtige oplysninger eller fortiet  

 omstændigheder, som er af betydning for berettigelsen af det ydede tilskud,  

 eller er der i øvrigt mod bedre vidende uberettiget modtaget tilskud fra  

 Socialfonden, skal det med urette modtagne tilskud tilbagebetales med tillæg  

 af renter.
 Stk. 2. Er der i forbindelse med indgivelse af en ansøgning om  

 tilskud fra Socialfonden eller i forbindelse med gennemførelsen af et projekt  

 med tilskud fra Socialfonden udvist svigagtigt forhold, kan arbejdsministeren  

 bestemme, at den, der er ansvarlig for ansøgningens indgivelse eller for  

 projektets gennemførelse, foruden tilbagebetaling af det modtagne tilskud med  

 tillæg af renter skal udelukkes fra at modtage tilskud til projekter fra  

 Socialfonden i et bestemt tidsrum.
 Stk. 3. De i stk. 1 og 2 nævnte forhold straffes med bøde,  

 medmindre højere straf er forskyldt efter anden lovgivning.
 Stk. 4. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Kapitel 5 Regnskaber m.m.
 § 14. Arbejdsministeren har ansvaret for, at der gennemføres  

 kontrol og tilsyn med socialfondsfinansierede foranstaltninger, herunder at  

 der sker regnskabsaflæggelse, revision og evaluering.
 Stk. 2. Arbejdsministeren kan fastsætte nærmere regler om kontrol,  

 tilsyn, regnskaber, revision og evaluering samt om budgetter og om projekt-  

 og situationsrapporter.
Stk. 3. Arbejdsministeren kan nedsætte et tilskud helt eller  

 delvis eller kan kræve et allerede udbetalt tilskud tilbagebetalt helt eller  

 delvis med tillæg af renter, hvis det konstateres, at 1) projektet ikke gennemføres i overensstemmelse med de forud godkendte  

 planer, 2) de i henhold til denne lov eller de på området gældende forordninger  

 opstillede betingelser ikke opfyldes, 3) forudsætningerne for tilsagn om tilskud i øvrigt er væsentligt ændret.
 Stk. 4. Arbejdsministeren kan fastsætte nærmere regler om, at der  

 i konkrete tilfælde kan gives tilladelse til, at en privat eller selvejende  

 projektadministration får udbetalt forskud eller modtager afsluttende  

 betaling under forbehold af det endelige regnskabs godkendelse, selv om  

 beløbet endnu ikke er modtaget fra Europa-Kommissionen.
 Stk. 5. Arbejdsministeren kan for at opfylde forordningskravene  

 til evaluering fastsætte nærmere regler om afgivelse og indsamling af  

 oplysninger om deltagere og projekter.
 Stk. 6. Arbejdsministeren kan bestemme, at indsamlingen af  

 oplysninger efter stk. 5 skal ske ved hjælp af elektronisk databehandling,  

 jf. kapitel 4.
Ikrafttrædelse § 15. Loven træder i kraft den 1. maj 1996.
 Stk. 2. Loven gælder ikke for Grønland og Færøerne.
 (* 1) Jf. forordning 2081/93, 2082/93 og 2084/93, alle af 20. juli 1993.
