Nr LSF 93 Forslag til Lov om begrænsning af udledning af svovldioxid og  

 kvælstofoxider fra kraftværker Fremsat af miljøministeren (Lone Dybkjær) den 17. november 1988 Vedtaget ved tredjebehandling den 30. marts 1989 Lov nr. 215 af 05/04/1989 § 1. Elforsyningsvirksomheder, der har bevilling efter lov om elforsyning, skal hvert 4. år udarbejde en fælles redegørelse indeholdende de oplysninger, der er nødvendige til vurdering af den fremtidige udvikling i den samlede udledning af svovldioxid og kvælstofoxider fra virksomhedernes produktionsanlæg med en kapacitet på over 25 MW elektrisk, herunder oplysninger om foranstaltninger til nedbringelse af emissionen af svovldioxid og kvælstofoxider fra virksomhedernes produktionsanlæg.
 Stk. 2. Redegørelserne indsendes hvert 4. år senest den 1. april til  

 energiministeren, første gang den 1. april 1990.
 § 2. De elforsyningsvirksomheder, der er nævnt i § 1, skal hvert 4. år  

 udarbejde en fælles redegørelse for den samlede udledning af svovldioxid og  

 kvælstofoxider fra de i § 1 nævnte produktionsanlæg i de nærmest forudgående  

 fire kalenderår.
 Stk. 2. Redegørelsen skal indsendes til miljøministeren senest den 1. maj  

 hvert 4. år, første gang den 1. maj 1990.
 Stk. 3. De i § 1 nævnte virksomheder skal endvidere senest 1. maj hvert  

 år, første gang 1. maj 1990, indsende en redegørelse til miljøministeren om  

 den samlede størrelse af emissionen af svovldioxid og kvælstofoxider fra de i  

 § 1 nævnte anlæg i det nærmest forudgående kalenderår.
 § 3. Miljøministeren kan fastsætte nærmere regler om udarbejdelsen og  

 indholdet af de redegørelser, der er nævnt i § 1 og § 2.
 § 4. Miljøministeren fastsætter senest den 1. juli 1990 den maksimale  

 mængde svovldioxid og kvælstofoxider, der samlet må udledes fra de i § 1  

 nævnte produktionsanlæg i perioden 1991-94. Endvidere fastsættes en foreløbig  

 grænse for udledningen i perioden 1995-98.
 Stk. 2. Miljøministeren fastsætter hvert 4. år senest den 1. juli den  

 maksimale mængde som nævnt i stk. 1, 1. pkt., for yderligere fire år.  

 Tilsvarende fastsættes den foreløbige grænse som nævnt i stk. 1, 2. pkt., for  

 yderligere fire år.
 Stk. 3. Emissionen af svovldioxid fra de i § 1 nævnte virksomheder,  

 hvortil den oprindelige tilladelse i henhold til miljøbeskyttelsesloven  

 eller, i mangel af en sådan procedure, den oprindelige driftstilladelse er  

 givet før den 1. juli 1987, skal være nedbragt til højst 140.000 t, 93.000 t  

 og 70.000 t i henholdsvis 1993, 1998 og 2003.
 Stk. 4. Emissionen af kvælstofoxider (regnet som NO2) fra de i § 1 nævnte  

 virksomheder, hvortil den oprindelige tilladelse i henhold til  

 miljøbeskyttelsesloven eller, i mangel af en sådan procedure, den oprindelige  

 driftstilladelse er givet før den 1. juli 1987, skal være nedbragt til højst  

 117.000 t i 1993 og til højst 79.000 t i 1998.
 Stk. 5. Miljøministeren kan ændre afgørelsen efter stk. 1, 1. pkt., og  

 stk. 2, 1. pkt., såfremt der sker en betydelig og uventet ændring i  

 energiefterspørgslen, eller såfremt visse former for brændsel eller visse  

 kraftværker ikke længere er disponible i samme omfang som før og dette skaber  

 alvorlige tekniske vanskeligheder for at efterleve afgørelsen.
 Stk. 6. Miljøministeren kan ændre kvotestørrelsen i stk. 3 og 4, såfremt  

 der sker en betydelig og uventet ændring i energiefterspørgslen, eller  

 såfremt visse former for brændsel eller visse kraftværker ikke længere er  

 disponible i samme omfang som før og dette skaber alvorlige tekniske  

 vanskeligheder for at opfylde kvotestørrelsen.
 § 5. Miljøministeren træffer afgørelse i medfør af § 4 efter forhandling  

 med energiministeren, Amtsrådsforeningen i Danmark og de  

 elforsyningsvirksomheder, der er nævnt i § 1.
 § 6. De elforsyningsvirksomheder, der er nævnt i § 1, skal efter anmodning  

 give miljøministeren alle oplysninger, der har betydning for vurderingen af  

 den stedfundne emission af svovldioxid og kvælstofoxider fra virksomhedernes  

 kraftværker.
 § 7. Henlægger miljøministeren sine beføjelser efter loven til  

 Miljøstyrelsen, kan ministeren fastsætte regler om klageadgangen, herunder at  

 klager ikke kan indbringes for højere administrativ myndighed.
 § 8. Loven træder i kraft den 1. oktober 1989.
 Stk. 2. Samtidig ophæves lov nr. 251 af 23. maj 1984 om begrænsning af  

 svovldioxidforurening fra kraftværker.
 § 9. De kvoter, der er fastsat efter den i § 8, stk. 2, nævnte lov, er  

 gældende, indtil der i medfør af loven eller regler udstedt med hjemmel i  

 loven fastsættes nye kvoter.
 § 10. Loven gælder ikke for Færøerne og Grønland.
Oprindeligt fremsat forslag § 1. Elforsyningsvirksomheder, der har bevilling efter lov om elforsyning, skal hvert 4. år udarbejde en fælles redegørelse indeholdende de oplysninger, der er nødvendige til vurdering af den fremtidige udvikling i den samlede udledning af svovldioxid og kvælstofoxider fra virksomhedernes produktionsanlæg med en kapacitet på over 25 MW elektrisk, herunder oplysninger om foranstaltninger til nedbringelse af emissionen af svovldioxid og kvælstofoxider fra virksomhedernes produktionsanlæg.
 Stk. 2. Redegørelserne indsendes hvert 4. år senest den 1. april til  

 energiministeren, første gang den 1. april 1990.
 § 2. De elforsyningsvirksomheder, der er nævnt i § 1, skal hvert 4. år  

 udarbejde en fælles redegørelse for den samlede udledning af svovldioxid og  

 kvælstofoxider fra de i § 1 nævnte produktionsanlæg i de nærmest forudgående  

 fire kalenderår.
 Stk. 2. Redegørelsen skal indsendes til miljøministeren senest den 1. maj  

 hvert 4. år, første gang den 1. maj 1990.
 Stk. 3. De i § 1 nævnte virksomheder skal endvidere senest 1. maj hvert  

 år, første gang 1. maj 1990, indsende en redegørelse til miljøministeren om  

 den samlede størrelse af emissionen af svovldioxid og kvælstofoxider fra de i  

 § 1 nævnte anlæg i det nærmest forudgående kalenderår.
 § 3. Miljøministeren kan fastsætte nærmere regler om udarbejdelsen og  

 indholdet af de redegørelser, der er nævnt i § 1 og § 2.
 § 4. Miljøministeren fastsætter senest den 1. juli 1990 den maksimale  

 mængde svovldioxid og kvælstofoxider, der samlet må udledes fra de i § 1  

 nævnte produktionsanlæg i perioden 1991-94. Endvidere fastsættes en foreløbig  

 grænse for udledningen i perioden 1995-98.
 Stk. 2. Miljøministeren fastsætter hvert 4. år senest den 1. juli den  

 maksimale mængde som nævnt i stk. 1, 1. pkt., for yderligere fire år.  

 Tilsvarende fastsættes den foreløbige grænse som nævnt i stk. 1, 2. pkt., for  

 yderligere fire år.
 Stk. 3. Emissionen af svovldioxid fra de i § 1 nævnte virksomheder,  

 hvortil den oprindelige tilladelse i henhold til miljøbeskyttelsesloven  

 eller, i mangel af en sådan procedure, den oprindelige driftstilladelse er  

 givet før den 1. juli 1987, skal være nedbragt til højst 140.000 t, 93.000 t  

 og 70.000 t i henholdsvis 1993, 1998 og 2003.
 Stk. 4. Emissionen af kvælstofoxider (regnet som NO2) fra de i § 1 nævnte  

 virksomheder, hvortil den oprindelige tilladelse i henhold til  

 miljøbeskyttelsesloven eller, i mangel af en sådan procedure, den oprindelige  

 driftstilladelse er givet før den 1. juli 1987, skal være nedbragt til højst  

 117.000 t i 1993 og til højst 79.000 t i 1998.
 Stk. 5. Miljøministeren kan ændre afgørelsen efter stk. 1, 1. pkt. og stk.  

 2, 1. pkt. såfremt der sker en betydelig og uventet ændring i  

 energiefterspørgslen, eller såfremt visse former for brændsel eller visse  

 kraftværker ikke længere er disponible i samme omfang som før, og dette  

 skaber alvorlige tekniske vanskeligheder for at efterleve afgørelsen.
 Stk. 6. Miljøministeren kan ændre kvotestørrelsen i stk. 3 og 4, såfremt  

 der sker en betydelig og uventet ændring i energiefterspørgslen, eller  

 såfremt visse former for brændsel eller visse kraftværker ikke længere er  

 disponible i samme omfang som før, og dette skaber alvorlige tekniske  

 vanskeligheder for at opfylde kvotestørrelsen.
 § 5. Miljøministeren træffer afgørelse i medfør af § 4 efter forhandling  

 med energiministeren, Amtsrådsforeningen i Danmark og de  

 elforsyningsvirksomheder, der er nævnt i § 1.
 § 6. De elforsyningsvirksomheder, der er nævnt i § 1, skal efter anmodning  

 give miljøministeren alle oplysninger, der har betydning for vurderingen af  

 den stedfundne emission af svovldioxid og kvælstofoxider fra virksomhedernes  

 kraftværker.
 § 7. Henlægger miljøministeren sine beføjelser efter loven til  

 Miljøstyrelsen, kan ministeren fastsætte regler om klageadgangen, herunder at  

 klager ikke kan indbringes for højere administrativ myndighed.
 § 8. Loven træder i kraft den 1. oktober 1989.
 Stk. 2. Samtidig ophæves lov nr. 251 af 23. maj 1984 om begrænsning af  

 svovldioxidforurening fra kraftværker.
 § 9. De kvoter, der er fastsat efter den i § 8, stk. 2, nævnte lov, er  

 gældende, indtil der i medfør af loven eller regler udstedt med hjemmel i  

 loven fastsættes nye kvoter.
 § 10. Loven gælder ikke for Færøerne og Grønland.
Bemærkninger til lovforslaget Almindelige bemærkninger I.
Indledning Nærværende lovforslag fremsættes på baggrund af Folketingets dagsorden (D  

 12) af 5. november 1987, der bl.a. opfordrer regeringen til at gennemføre  

 begrænsning af NOx-udledningen fra kraftværkerne på mindst 50 pct. inden 2005  

 i forhold til 1980-niveauet og at sikre og styrke udviklingen af dansk  

 teknologi på området.
I juni 1988 vedtog EF's miljøministerråd direktivet om begrænsning af  

 luftforurening fra store fyringsanlæg.
Formålet er at opnå begrænsninger i  

 udslippet af bl.a.
SO2 og NOx fra såvel nye som gamle anlæg.
 Også i ECE-regi, der omfatter øst- og vesteuropæiske lande samt Canada og  

 USA, er der indgået aftale om begrænsning af NOx-emissionen inden for  

 rammerne af konventionen om grænseoverskridende luftforurening.
II.
Forsuringsudvalgets arbejde For at sikre en fortsat gunstig udvikling i miljøbelastningen fra  

 energiforbruget samt udfra et ønske om fra dansk side at fremme de  

 internationale bestræbelser på at nedbringe luftforureningen, bad  

 miljøministeren i juni 1982 Miljøstyrelsen om at nedsætte et udvalg -  

 forsuringsudvalget - med henblik på at belyse miljømæssige problemer i  

 forbindelse med energiproduktion med kul og olie.
Forsuringsudvalget afsluttede sit arbejde med afgivelse af rapporten  

 »Miljø og Energi«, offentliggjort den 27. januar 1984. Det  

 konkluderedes bl.a., at udsendelsen af SO2 og NOx fra danske kilder især  

 bidrager til forsuring af søer og vandløb i det midtsvenske område og i  

 mindre grad i Sydnorge.
Forsuringen medfører samtidig korrosionsskader og  

 andre materialeskader i Danmark.
 På baggrund af de konstaterede skader på søer og vandløb i en række lande  

 og luftforureningens bidrag til nedbrydning af forskellige materialer samt  

 under hensyn til usikkerheden omkring luftforureningens bidrag til skader på  

 skovene, specielt i Mellemeuropa, fandt udvalget, at der generelt bør  

 tilstræbes en reduktion i udsendelsen af de stoffer - herunder SO2 og NOx -  

 der er eller kan være årsag til skaderne.
 På baggrund af forsuringsudvalgets konklusioner vedtog Folketinget lov nr.  

 251 af 23. maj 1984 om begrænsning af svovldioxidforurening fra kraftværker.
 I forbindelse med fremsættelsen af nærværende lovforlag er det fundet  

 hensigtsmæssigt at foreslå denne lov ophævet og at indarbejde reglerne for  

 begrænsning af SO2-udledningen fra kraftværkerne i nærværende lov.
III.
SO2-loven Ifølge lov nr. 251 af 23. maj 1984 om begrænsning af svovldioxidforurening  

 fra kraftværker skal miljømnisteren senest den 1. juli hvert år fastsætte den  

 maksimale mængde svovldioxid, der samlet årligt må udledes fra de af loven  

 omfattede kraftværker for de følgende 6 år.
Tilsvarende skal fastsættes en  

 foreløbig grænse for de derpå følgende 4 år.
Det fremgår af Miljø- og Planlægningsudvalgets betænkning af 9. maj 1984,  

 at loven skal administreres således, at kvoten for det samlede udslip af  

 svovldioxid fra elsektoren i 1995 skal være nedbragt til 125.000 t under  

 visse nærmere angivne forudsætninger.
Det fremgår derimod ikke af  

 betænkningen, hvilken størrelse kvoten skal have efter 1995.
 Under forhandlingerne i forbindelse med fastsættelsen af den foreløbige  

 kvote for 1996 var der enighed mellem energiministeren og miljøministeren om  

 at nedsætte et udvalg, der skulle belyse de forskellige konsekvenser ved en  

 yderligere nedsættelse af kvoten.
IV SO2-udvalget På denne baggrund nedsattes et udvalg med repræsentanter for  

 Energiministeriet, elværkerne og Miljøministeriet, som skulle redegøre for  

 konsekvenserne af en yderligere reduktion af svovldioxidemissionen fra  

 kraftværkerne i perioden fra 1996 til 2005.
 Det forudsattes, at en yderligere reduktion skulle svare til den nuværende  

 kvoteordning for så vidt angår administration og procedure.
 Efter den sidste kvotefastsættelse er de endeligt fastsatte kvoter for  

 perioden 1988-94 af følgende størrelse:
1988 205.000 t 1989 205.000 t 1990 195.000 t 1991 175.000 t 1992 165.000 t 1993 145.000 t 1994 135.000 t De foreløbigt fastsatte grænser for kraftværkernes svovldioxidudledning i  

 årene 1995-98 er af følgende størrelse:
1995 125.000 t 1996 120.000 t 1997 120.000 t 1998 115.000 t Den samlede svovldioxidemission fra kraftværkerne udgjorde i:
1980 212.000 t 1983 161.000 t 1984 148.000 t 1985 170.000 t 1986 171.000 t 1987 163.000 t Udvalget konstaterede, at det med udgangspunkt i den foreliggende  

 el-prognose og elværkernes hertil hørende udbygningsplaner vil være teknisk  

 muligt inden år 2005 at installere røggasafsvovlingskapacitet, der gør det  

 muligt at nedbringe kraftværkernes svovldioxidemission i år 2005 til 85.000 t  

 svarende til en 60 pct. reduktion i forhold til 1980-niveauet, og at der vil  

 kunne etableres en jævnt glidende kvote fra de 125.000 t i 1995 til 85.000 t  

 i 2005.
 På grund af renoveringer vil der i enkelte år kunne blive tale om  

 midlertidigt forhøjede emissioner i forhold til hovedtendensen, hvilket kan  

 tale for at lade kvoterne gælde for en længere periode end 1 år.
En nedbringelse af SO2-emissionen til 85.000 t i 2005 anslås at ville  

 medføre anlægsinvesteringer på 8,3 mia. kr. og årlige driftsomkostninger på  

 1,7 mia. kr.
Den hertil svarende produktionsprisstigning er 3,9 øre pr. kWh.  

 Det skal ses på baggrund af, at prisstigningen på fastholdelse af 125.000 t i  

 perioden 1995-2005 er 3,0 øre pr. kWh.
V.
NOx-udvalget I forbindelse med Miljø- og Planlægningsudvalgets behandling af forslaget  

 til lov om begrænsning af SO2-forurening fra kraftværker gav miljøministeren  

 tilsagn om at gennemføre en opfølgning af forsuringsudvalgets forslag  

 vedrørende NOx, med sigte på at tilvejebringe grundlag for en yderligere  

 reduktion af NOxudslippet.
På denne baggrund fremsendte miljøministeren den 13. maj 1985 til Miljø-  

 og Planlægningsudvalget sin handlingsplan til begrænsning af  

 NOx-forureningen.
Miljøministeren bad samtidig Miljøstyrelsen om at etablere  

 et mere formaliseret samarbejde med elværkerne omkring nogle velegnede  

 udviklingsprojekter til nedbringelse af NOx-emissionen, idet indsatsen mod  

 NOx-forureningen i så høj grad som muligt bør baseres på den teknologi, der  

 forsøges udviklet af forskellige danske firmaer.
 Dette samarbejde har resulteret i igangsættelsen af en række aktiviteter  

 vedrørende begrænsning af NOx-emissionen fra danske kraftværker.
 Som led i opfølgningen af handlingsplanen fra maj 1985 til begrænsning af  

 NOx-forureningen har elværkerne yderligere iværksat en række aktiviteter i  

 samarbejde med en række danske virksomheder til et beløb af ca. 200 mio. kr.  

 til begrænsning af NOx-emissionen fra danske kraftværker, bl.a. installering  

 af demonstrationsanlæg til fjernelse af NOx i røggassen.
 På baggrund af den alvorlige situation med hensyn til iltsvind i de indre  

 danske farvande i efteråret 1986 fremsendte miljøministeren imidlertid den  

 28. oktober 1986 en aktionsplan for havet omkring Danmark til Miljø- og  

 Planlægningsudvalget.
 Den 18. november 1986 vedtog Folketinget efter en debat om forureningen af  

 de danske havområder en motiveret dagsorden, hvori Folketinget bl.a.  

 opfordrede regeringen til inden 1. februar 1987 at fremlægge en samlet plan  

 for begrænsning af udledningen af kvælstof og fosfor til vandmiljøet.  

 Regeringen har i overensstemmelse hermed udarbejdet en handlingsplan af 31.  

 januar 1987 om forureningen af det danske havmiljø med næringssalte.
 Under en forespørgselsdebat den 18. februar 1987 vedtog Folketinget en  

 motiveret dagsorden, hvorefter Folketingets Miljø- og Planlægningsudvalg  

 skulle ændre prioriteringen i planen.
Handlingsplanen er herefter blevet behandlet i Folketingets Miljø- og  

 Planlægningsudvalg.
Udvalgsarbejdet er afsluttet med afgivelsen af en  

 beretning af 30. april 1987 om vandmiljøplanen, hvori et flertal har fastlagt  

 principperne for en række ændringer i handlingsplanen.
 For så vidt angår NOx henviser Miljø- og Planlægningsudvalget i  

 vandmiljøplanen til, at miljøministeren i sommeren 1987 vil fremsætte en plan  

 for nedsættelsen af kraftværkernes forurening med NOx.
VI.
Miljøministerens NOx-handlingsplan Den i beretningen nævnte plan oversendte miljøministeren den 30. oktober  

 1987 til Folketinget.
Det fremgår heraf, at en egentlig reduktion i NOx-emissionen fra  

 kraftværkerne i forhold til 1980-niveauet i dag kun kan opnås ved hjælp af  

 røggasrensning.
Et dansk NOx-reduktionsprogram, der forudsætter anvendelse af  

 røggasrensning i større omfang indenfor en kort årrække, vil formentlig  

 betyde, at disse anlæg fortrinsvis må baseres på udenlandsk teknologi.
 I NOx-handlingsplanen er opstillet en række beregningseksempler svarende  

 til forskellige reduktionsgrader.
En reduktion på op til 50 pct. af NOx-emissionen i år 2005 i forhold til  

 1980-niveauet skønnes i handlingsplanen at ville medføre akkumulerede anlægs-  

 og driftsomkostninger på ca. 6,5 mia. kr.
Det svarer til en stigning i  

 elpriserne i størrelsesordenen 2 til 3 øre pr. kWh.
Antages det, at industrien i år 2005 har et elforbrug på ca. 13,5 TWh  

 indebærer det, at industrien i dette år vil blive pålagt ekstraomkostninger  

 (1987 kroner) på ca. 360 mio. kr. som følge af stigningen i produktionspriser  

 på elektricitet med 2,7 øre/kWh.
Dette tal skal ses i forhold til en  

 forventet udgift til elforbruget for industrien på ca. 5 mia. kr. i år 2005,  

 hvis man tager udgangspunkt i de nugældende kulpriser, der imidlertid er  

 lavere, end hvad man må regne med på længere sigt.
Det skal understreges, at der er stor usikkerhed knyttet til ovennævnte  

 tal.
Miljøstyrelsen forventer, at udgifterne vil kunne reduceres i takt med  

 den teknologiske udvikling og antallet af anlæg.
 Da NOx-forureningen er grænseoverskridende og derfor er et problem, som  

 skal løses gennem en samlet indsats, i første række fra de europæiske lande,  

 lægges der i handlingsplanen vægt på, at reguleringen og de enkelte etaper må  

 tages op til fornyet overvejelse og eventuel justering, således at der i  

 videst muligt omfang tilstræbes overensstemmelse mellem det danske  

 ambitionsniveau og den internationale udvikling.
VII.
NOx-begrænsende foranstaltninger NOx dannes under forbrændingen af fossile brændsler ved to principielt  

 forskellige mekanismer:
-oxidation af forbrændingsluftens kvælstof, -oxidation af brændslets kvælstof.
 Dannelse af brændsels-NOx er ikke nødvendigvis proportional med brændslets  

 indhold af kvælstof.
For kul med samme kvælstofindhold kan der eksempelvis være op til 50 pct.  

 forskel i dannelsen af NOx.
Forskellen skyldes, at fordelingen af  

 brændselskvælstoffet mellem de flygtige bestanddele og koksresten varierer  

 fra kultype til kultype.
Anvendelsen af kul med lavt kvælstofindhold er på  

 denne baggrund ikke et middel til at begrænse NOx-emissionen.
De metoder, der kan anvendes til at reducere kvælstofilte-emissionen er  

 lav-NOx-fyringsteknologi og røggasrensning.
Ved lav-NOx-teknik forstås  

 fyringssystemer, der forårsager lav-emission af NOx ved at tilvejebringe  

 forbrændingsomstændigheder, der er ugunstige for dannelsen af NOx og  

 eventuelt nedbryder allerede dannet NOx.
For nye anlæg kan der opnås en  

 NOx-reduktion på 20-50 pct. i forhold til ældre anlæg.
 I den nærmeste fremtid er der især 2 metoder til rensning af røggassen for  

 NOx fra kraftværkerne, der kan komme på tale i Danmark, nemlig den såkaldte  

 selektive katalytiske reduktionsproces (SCR) og den selektive  

 ikke-katalytiske reduktionsproces (SNR). SCR-processen muliggør en  

 NOx-reduktoin på omkring 80 pct. mens SNR-processen muliggør en reduktion på  

 omkring 50 pct.
VIII.
Forholdet mellem lov om miljøbeskyttelse og nærværende lov Der er principielt allerede i miljøbeskyttelsesloven hjemmel til generelt  

 at regulere forurening fra bl.a. kraftværker.
 Nærværende lov bygger imidlertid på en kvoteordning, der får indflydelse  

 på administrationen af miljøbeskyttelsesloven på kraftværksområdet for så  

 vidt angår krav om SO2- og NOx-reduktion med henblik på en reduktion af den  

 samlede emission.
Lovens administration forudsætter på den anden side, at elværkerne er  

 bundet af de oplysninger, som afgives, jf. § 1, vedrørende den periode, for  

 hvilken der skal fastsættes en bindende kvote, medmindre elværkerne  

 dokumenterer over for Miljøministeriet, at de kan gennemføre tilsvarende  

 effektive forureningsbegrænsende foranstaltninger på samme eller andre  

 kraftværker.
Miljøministeriet vil som nævnt være indstillet på at justere de  

 forureningsbegrænsende foranstaltninger i den 4-årige kvoteperiode på en  

 sådan måde, at målsætningen opretholdes.
 For de kraftværker, der ifølge redegørelserne - der forudsættes amtsrådet  

 bekendt - således skal have etableret emissionsbegrænsende foranstaltninger,  

 udarbejdes vilkårene i overensstemmelse hermed.
 En begrænsning af den regionale og langtransporterede SO2- og  

 NOx-forurening forudsættes således opnået gennem kvoteordningen.  

 Begrænsninger af emissionerne af hensyn til nærmiljøet finder sted med  

 udgangspunkt i emissionskoncentrationsbidraget, hvor der som hidtil i kapitel  

 5-godkendelsen fastsættes en skorstenshøjde og den tilhørende maksimale SO2-  

 og NOx-emission, der skal sikre en forsvarlig luftkvalitet i nærmiljøet.
IX.
EF-direktivet om begrænsning af luftforurening fra store fyringsanlæg EF's miljøministerråd vedtog i juni 1988 ovennævnte direktiv.
Direktivet  

 omfatter anlæg med en termisk effekt på over 50 MW.
I direktivet fastsættes der emissionsgrænseværdier for alle nye anlæg.  

 Dette indebærer f.eks., at alle nye større kul- og oliefyrede anlæg skal  

 udstyres med røggasafsvovlingsteknologi.
På længere sigt, efterhånden som de  

 gamle anlæg erstattes af nye, vil dette betyde, at de samlede emissioner vil  

 være væsentligt lavere end i dag.
 For at fremskynde denne proces indeholder direktivet også krav til samlede  

 reduktioner af emissionerne fra eksisterende store fyringsanlæg.
 Ved eksisterende anlæg forstås anlæg, hvortil der er givet tilladelse før  

 den 1. juli 1987. I Danmark vil det første anlæg, der er omfattet af  

 direktivets bestemmelse om nye anlæg være Fynsværkets blok 7. Fra  

 eksisterende anlæg skal der ske en reduktion af SO2 efter følgende  

 retningslinjer:
Reduktionen skal ske i tre faser.
I første fase (1993) skal Danmark  

 reducere med 34 pct.
I anden fase (1998) med 56 pct. og i tredje fase (2003)  

 med 67 pct. i forhold til 1980.
Vedrørende nedbringelsen af NOx-emissionerne fra de eksisterende anlæg  

 skal reduktionen ifølge direktivet ske i 2 faser.
I første fase (1993) skal  

 Danmarks reducere med 3 pct. og i anden fase (1998) med 35 pct.
X.
Konvention om langtransporteret grænseoverskridende luftforurening  

 (ECE) I 1985 undertegnede Danmark en protokol i tilknytning til ovennævnte  

 konvention.
Protokollen forpligter landene til at reducere deres SO2-emission  

 med mindst 30 pct. i 1993 med 1980 som basisår.
 Danmark har endvidere den 1. november 1988 undertegnet en protokol, ifølge  

 hvilken landene senest i 1994 skal fastfryse NOx-emissionen på 1987-niveauet.
Danmark har sammen med Østrig, Forbundsrepublikken Tyskland, Holland,  

 Lichtenstein, Sverige, Finland, Norge, Schweiz, Frankrig, Italien og Belgien  

 undertegnet en deklaration i tilknytning til protokollen.
Deklarationen  

 forpligter landene til at nedbringe deres nationale årlige emissioner af  

 kvæstofoxider med ca. 30 pct. så snart som muligt og senest i 1998 i forhold  

 til den emission, der var i et af medlemsstaten valgt år mellem 1980 og 1986.
Deklarationen vedrører i lighed med protokollen samtlige NOx-kilder  

 (kraftværker, biler, industri etc.) En dansk opfyldelse af deklarationen med 1986 som basisår kræver at der  

 gribes ind både på transportområdet og energiområdet i øvrigt.
 Dette vil sandsynligvis indebære, at emissionen af NOx fra eksisterende  

 kraftværker vil blive reduceret til mere end de 79.000 t i 1998, der følger  

 af de indgåede EF-forpligtelser.
XI.
Miljøinvesteringer Gennemførelse af loven stiller krav om betydelige investeringer og  

 efterfølgende driftsudgifter.
De samlede miljøinvesteringer i perioden 1989-94 skønnes at beløbe sig til  

 ca. 4 mia. kr. der fordeler sig på XII.
Lovforslagets indhold Nærværende lovforslag fremsættes på baggrund af Folketingets motiverede  

 dagsorden af 5. november 1987 om en nedbringelse af NOx-emissionen fra  

 kraftværkerne.
Forslaget er endvidere et led i opfølgningen af  

 forsuringsudvalgets anbefalinger og miljøministerens handlingsplaner af 13.  

 maj 1985 og 30. oktober 1987 samt det under IX nævnte EF-direktiv og de under  

 X nævnte ECE-forpligtelser.
 I forslaget er endvidere indarbejdet de allerede eksisterende regler for  

 begrænsning af SO2-emissionen fra kraftværkerne, jf. lov nr. 251 af 23. maj  

 1984 om begrænsning af svovldioxidforurening fra kraftværker.
 Ifølge ovennævnte lov skal der fastsættes årlige kvoter for kraftværkernes  

 SO2-udslip, medens der ifølge nærværende lovforslag hvert 4. år skal  

 fastsættes en 4-årig kvote for såvel SO2-emissionen som for NOx-emissionen.
Baggrunden herfor er, at 4-årige kvoter giver elforsyningsvirksomhederne  

 en større fleksibilitet i planlægningen, hvilket bl.a. kan få betydning ved  

 renovering og udbygning af eksisterende anlæg, som påvirker den samlede  

 udledning.
Samtidig opretholdes den miljømæssige målsætning, idet en større  

 udledning end forudsat i et år skal modsvares af en mindre udledning i resten  

 af kvoteperioden.
Med lovforslaget etableres en ordning, hvorefter miljøministeren efter  

 forhandling med energiministeren, amtsrådsforeningen og  

 elforsyningsselskaberne skal fastsætte, hvor store mængder SO2 og NOx der i  

 de kommende år må udsendes fra kraftværkerne.
Lovforslaget indeholder endelig  

 de reduktionsmål som Danmark internationalt har forpligtet sig til at  

 opfylde.
Princippet om de 4-årige kvoter vil som følge af disse forpligtelser  

 blive suppleret med 1-årige kvoter i årene 1993, 1998 og 2003.
 Lovforslaget giver i øvrigt elforsyningsvirksomhederne en fleksibilitet  

 med hensyn til måden, hvorpå reduktionen af SO2- og NOx-udledningen skal  

 gennemføres, herunder i hvilken grad det f.eks. skal ske ved anvendelse af  

 naturgas, anvendelse af lav-NOx-brændere eller etablering af  

 røggasrensningsteknik.
 Med henblik på gennemførelsen af denne regulering indeholder lovforslaget  

 bestemmelser, der forpligter elforsyningsvirksomhederne til at meddele  

 miljøministeren og energiministeren de nødvendige oplysninger om den faktiske  

 og forventede udvikling med hensyn til f.eks. elforbrug, SO2- og  

 NOx-udledning og etablering af emissionsbegrænsende teknologi.
 Lovforslaget er endvidere en implementering af artikel 3 i Rådets direktiv  

 om begrænsning af luftforurenende emissioner fra store fyringsanlæg.
 Lovforslaget har været genstand for høring af og i et vist omfang  

 forhandling med:
Elsam, Elkraft, Danske Elværkers Forening, Industrirådet, Kommunernes Landsforening, Amtsrådsforeningen i Danmark, Hovedstadsrådet, Københavns Kommune, Frederiksberg Kommune, Forbrugerrådet, Energiministeriet, Udenrigsministeriet, Danmarks Naturfredningsforening, Planstyrelsen, Skov- og Naturstyrelsen, NOAH, Budgetdepartementet og Administrationsdepartementet.
 Lovforslaget er samtidig med fremsættelsen i Folketinget sendt til  

 EF-Kommissionen til underretning i overensstemmelse med  

 miljøinformationsaftalen af 1973.
XIII.
Administrative og økonomiske konsekvenser Det skønnes, at gennemførelsen af lovforslaget ikke vil kræve ansættelse  

 af flere sagsbehandlere i staten.
 Der vil heller ikke være økonomiske eller administrative konsekvenser for  

 amtskommuner og kommuner.
Bemærkninger til de enkelte bestemmelser Til § 1 I bestemmelsen pålægges det elforsyningsvirksomhederne hvert 4. år at  

 udarbejde en samlet redegørelse, der indeholder oplysninger til brug for en  

 vurdering af den forventede udledning af SO2 og NOx fra kraftværker.
 Bestemmelsen gælder for elforsyningsvirksomhed, der er omfattet af § 3 i  

 lov nr. 54 af 25. februar 1976 om elforsyning, hvorefter  

 elforsyningsvirksomhed fra produktionsanlæg med kapacitet over 25 MW  

 elektrisk kun må udøves efter bevilling givet af energiministeren.
 Bestemmelsen omfatter således også kraftvarmeværker.
 De decentrale kraftvarmeværker, der bl.a. opføres ifølge aftalen af 6.  

 juni 1986 mellem regeringen og Socialdemokratiet, vil som alt overvejende  

 hovedregel have en kapacitet på under 25 MW elektrisk og vil derfor ikke være  

 omfattet af nærværende lovforslag.
Disse anlæg reguleres i forbindelse med godkendelse af særligt forurenende  

 virksomheder i medfør af kapitel 5 i miljøbeskyttelsesloven, hvadenten de  

 ejes af de i § 1 nævnte virksomheder eller andre fysiske eller juridiske  

 personer.
Decentrale kraftvarmeværker med en kapacitet over 25 MW elektrisk  

 er omfattet af nærværende lov.
Til brug ved kapitel 5-godkendelsen af værker under 25 MW elektrisk vil de  

 retningslinjer, som Miljøstyrelsen har udarbejdet og planlægger at udarbejde,  

 blive lagt til grund.
Sådanne retningslinjer vil blive udarbejdet efter  

 forhandling med Energiministeriet og de berørte parter.
 Der vil blive lagt vægt på at sikre, at der ikke pålægges de decentrale  

 værker omkostninger, som ikke står i rimeligt forhold til værkernes økonomi  

 og produktion og effekten på miljøet.
De oplysninger, der skal indgå i redegørelsen, skal kunne danne grundlag  

 for fastlæggelsen af grænsen for den samlede 4-årige udledning af SO2 og NOx  

 i medfør af lovforslagets § 4, samt for vurderingen af, om de påtænkte  

 foranstaltninger på længere sigt vil sikre, at målsætningen om en reduktion  

 af kraftværkernes udledning af NOx og SO2 på henholdsvis mindst 50 pct. og 60  

 pct. i år 2005 set i forhold til 1980-niveauet, kan nås.
Det er hensigten, at  

 den 4-årige redegørelse skal indeholde oplysninger om:
- forventet elproduktion, - forventet elforbrug, - forventet brændselsforbrug, - forventet svovlindhold i det anvendte brændsel (gennemsnitsværdien), - forventet SO2-udledning, - forventet NOx-udledning, - forventet etablering og drift af denox-anlæg, røggasafsvovlingsanlæg og  

 lignende emissionsbegrænsende foranstaltninger, - forventet fjernvarmeproduktion fra kraftværker, - forventede ændringer i kraftværkernes kapacitet (effekt) samt - forventede anlægs- og driftsudgifter.
 Det bemærkes, at en række af disse oplysninger skal afgives med henblik på  

 udarbejdelsen af udbygningsplaner, som indsendes til myndighederne.
 Med hensyn til etableringen af denox-anlæg skal der som forudsat i  

 miljøministerens handlingsplan for at opnå de nødvendige driftserfaringer  

 inden udgangen af 1989 indsendes de nødvendige ansøgninger om hurtigst mulig  

 idriftssættelse af 1 fuldskalarøggasrensningsanlæg i Elsam-området og 1 i  

 Elkraft-området.
 Det nærmere omfang af de oplysninger, herunder om installering af  

 røggasafsvovlingsanlæg og oplysning om svovlindhold i det benyttede brændsel  

 på de enkelte værker, der skal indgå i redegørelsen, vil i øvrigt kunne  

 præciseres af miljøministeren, jf. lovforslagets § 3.
 Af administrative hensyn og for at kunne fastsætte en grænse for den  

 samlede udledning af SO2 og NOx fra kraftværkerne er det en forudsætning, at  

 der sker den fornødne koordination mellem elforsyningsselskaberne, således at  

 Miljøministeriet modtager en sammenarbejdet redegørelse.
Det fremgår af § 1, stk. 2, at redegørelsen indsendes til  

 energiministeren.
Redegørelsen oversendes umiddelbart herefter til  

 miljøministeren til brug for Miljøministeriets sagsbehandling.
Til § 2 Den i bestemmelsen omhandlede redegørelse skal indeholde oplysninger af  

 samme karakter som de i bemærkningerne til § 1 anførte.
Der henvises i øvrigt  

 til bemærkningerne nedenfor til § 4.
Til § 3 Miljøministeren kan i medfør af § 3 træffe bestemmelse om, hvilke  

 oplysninger der vil være relevante.
Det fremgår af § 1, at  

 elforsyningsvirksomhederne skal meddele alle de oplysninger, der er  

 nødvendige for at vurdere udviklingen i den samlede mængde SOx2 og NOx fra  

 kraftværkerne.
Derfor er der ikke umiddelbart behov for at udarbejde nærmere  

 regler om de oplysninger, elforsyningsvirksomhederne skal afgive.
Skulle det  

 imidlertid vise sig hensigtsmæssigt, åbner bestemmelsen mulighed for, at  

 miljøministeren kan fastsætte sådanne regler, herunder bestemmelse om, at  

 oplysningerne i den 4-årige redegørelse skal koordineres med den øvrige  

 planlægning på eludbygningsområdet.
 Såfremt miljøministeren skulle beslutte at fastsætte regler, vil dette ske  

 efter forudgående forhandling med energiministeren.
Til § 4 På grundlag af den indsendte redegørelse jf. § 2 fastsætter  

 miljøministeren 4-årige kvoter for kraftværkernes SO2- og NOx-emission.
De  

 4-årige perioder går fra 1991-94, 1995-98, 1999-2002 og 2003-2006 etc.
 I overensstemmelse med disse principper foreslås det i § 4, stk. 1, at  

 miljøministeren senest 1. juli 1990 træffer bestemmelse om, hvor stor en  

 mængde SO2 og NOx der samlet må udledes fra kraftværkerne i perioden 1991-94  

 (begge år inklusive) - og at miljøministeren samtidig træffer foreløbig  

 bestemmelse om, hvor store mængder SO2 og NOx, der må udledes i de  

 næstfølgende 4 kalenderår, det vil sige årene 1995-98.
 Ved fastlæggelsen af de 4-årige kvoter vil de internationale forpligtelser  

 i ECE og de nationale målsætninger blive tilgodeset.
 Det drejer sig om følgende:
 - ECE deklarationen om en 30 pct. reduktion af den samlede NOX-udledning,  

 som for elværkernes vedkommende formentlig vil indebære en maksimal emission  

 i 1998 på ca. 77.000 tons.
 - En reduktion af SO2 til højst 125.000 tons i 1995, som oplyst overfor  

 Folketinget i forbindelse med vedtagelsen af den gældende SO2-lov.
 - En reduktion af SO2 med 60 pct. til højst 85.000 tons i 2005 jf.  

 SO2-udvalgets konklusion.
 - Mindst en halvering af NOx-emissionen til 60.000 tons i 2005 som  

 tilkendegivet af Folketinget i dagsorden D12 af 5. november 1987.
Som følge af den fleksibilitet, der ligger i 4-årige kvoter kan det dog  

 ikke udelukkes, at de ovennævnte målsætninger ikke vil blive nået i det  

 enkelte år.
Men en eventuelt højere emission i et enkelt år vil blive opvejet  

 af en lavere emission i de resterende år i perioden.
 Som følge af vedtagelsenaf EF-direktivet om begrænsning af luftforurening  

 fra store fyringsanlæg må emissionen af SO2 fra eksisterende anlæg i årene  

 1993, 1998 og 2003 højst udgøre henholdsvis 140.000 t, 93.000 t og 70.000 t,  

 medens emissionen af NOx fra eksisterende anlæg højst må udgøre 117.000 t i  

 1993 og 79.000 t i 1998.
 Såfremt der sker væsentlige ændringer i en eller flere af de til grund  

 liggende forudsætninger, har miljøministeren ved anvendelse af stk. 5 eller  

 stk. 6 mulighed for at ændre de fastsatte kvotestørrelser.
Til § 5 Denne bestemmelse fastlægger, at miljøministeren først kan træffe  

 afgørelse om den maksimale mængde SO2 og NOx, der må udledes fra  

 kraftværkerne, efter at spørgsmålet har været forhandlet med  

 energiministeren, Amtsrådsforeningen i Danmark og elforsyningsvirksomhederne.
Til § 6 Ved den her foreslåede bestemmelse pålægges elforsyningsvirksomhederne en  

 almindelig oplysningspligt over for miljøministeren med hensyn til  

 oplysninger af betydning for vurderingen af den stedfundne SO2- og  

 NOx-forurening fra kraftværkerne.
Til § 7 Inden for miljøområdet er en række af miljøministerens beføjelser i  

 miljøbeskyttelsesloven delegeret til Miljøstyrelsen.
Miljøstyrelsens opgaver  

 som myndighed efter miljøbeskyttelsesloven - herunder at Miljøstyrelsen skal  

 holde sig orienteret om luftforureningsforholdene i landet - er baggrunden  

 for, at de beføjelser, der i lovforslaget er givet miljøministeren, vil blive  

 henlagt til Miljøstyrelsen i lighed med lov nr. 251 af 23. maj 1984 om  

 begrænsning af svovldioxidforurening fra kraftværker.
Til § 9 Ved den her foreslåede bestemmelse forbliver de af Miljøstyrelsen indtil  

 1996 fastsatte kvoter for kraftværkernes emission af SO2 i kraft, indtil der  

 træffes nye afgørelser med hjemmel i denne lov.
Det er hensigten at fastsætte  

 kvoter for SO2-emissionen med hjemmel i denne lov første gang senest 1. juli  

 1990 for perioderne 1991-94 (bindende kvoter) og 1995-98 (foreløbige kvoter).
Bilag I dette bilag er (med mindre skrift) indsat den gældende formulering af de tilsvarende bestemmelser, i lov nr. 251 af 23. maj 1984 om begrænsning af svovldioxidforurening fra kraftværker § 1 affattes således:
 § 1. Elforsyningsvirksomheder, der har bevilling efter lov om elforsyning,  

 skal hvert 4. år udarbejde en fælles redegørelse indeholdende de oplysninger,  

 der er nødvendige til vurdering af den fremtidige udvikling i den samlede  

 udledning af svovldioxid og kvælstofoxider fra virksomhedernes  

 produktionsanlæg med en kapacitet på over 25 MW elektrisk, herunder  

 oplysninger om foranstaltninger til nedbringelse af emissionen af svovldioxid  

 og kvælstofoxider fra virksomhedernes produktionsanlæg.
 Stk. 2. Redegørelserne indsendes hvert 4. år senest den 1. april til  

 energiministeren, første gang den 1. april 1990.
 § 1. Elforsyningsvirksomheder, der har bevilling efter lov om elforsyning,  

 skal hvert år udarbejde en fælles redegørelse indeholdende de oplysninger,  

 der er nødvendige til vurdering af udviklingen i den samlede udledning af  

 svovldioxid fra kraftværkerne, herunder oplysninger om forventet indkøb og  

 forbrug af brændsel samt om etablering af røggasafsvovlingsanlæg på  

 virksomhedernes kraftværker.
Stk. 2. Redegørelsen indsendes hvert år senest den 1. april til  

 energiministeren.
I 1984 indsendes redegørelsen dog senest den 1. oktober.
 § 2 affattes således:
 § 2. De elforsyningsvirksomheder, der er nævnt i § 1, skal hvert 4. år  

 udarbejde en fælles redegørelse for den samlede udledning af svovldioxid og  

 kvælstofoxider fra de i § 1 nævnte produktionsanlæg i de nærmest forudgående  

 fire kalenderår.
 Stk. 2. Redegørelsen skal indsendes til miljøministeren senest den 1. maj  

 hvert 4. år, første gang den 1. maj 1990.
 Stk. 3. De i § 1 nævnte virksomheder skal endvidere senest 1. maj hvert  

 år, første gang den 1. maj 1990, indsende en redegørelse til miljøministeren  

 om den samlede størrelse af emissionen af svovldioxid og kvælstofoxider fra  

 de i § 1 nævnte anlæg i det nærmest forudgående kalenderår.
 § 2. De elforsyningsvirksomheder, der er nævnt i § 1, skal hvert år  

 udarbejde en fælles redegørelse for den samlede udledning af svovldioxid fra  

 virksomhedernes kraftværker i det nærmest forudgående kalenderår.
 Stk. 2. Redegørelsen skal indsendes til miljøministeren senest den 1. maj  

 hvert år, første gang den 1. maj 1985.
§ 3 (uændret) § 3. Miljøministeren kan fastsætte nærmere regler om udarbejdelsen og  

 indholdet af de redegørelser, der er nævnt i § 1 og § 2.
 § 4 affattes således:
 § 4. Miljøministeren fastsætter senest den 1. juli 1990 den maksimale  

 mængde svovldioxid og kvælstofoxider, der samlet må udledes fra de i § 1  

 nævnte produktionsanlæg i perioden 1991-94. Endvidere fastsættes en foreløbig  

 grænse for udledningen i perioden 1995-98.
 Stk. 2. Miljøministeren fastsætter hvert 4. år senest den 1. juli den  

 maksimale mængde som nævnt i stk. 1, 1. pkt., for yderligere fire år.  

 Tilsvarende fastsættes den foreløbige grænse som nævnt i stk. 1, 2. pkt., for  

 yderligere fire år.
 Stk. 3. Emissionen af svovldioxid fra de i § 1 nævnte virksomheder,  

 hvortil den oprindelige tilladelse i henhold til miljøbeskyttelsesloven  

 eller, i mangel af en sådan procedure, den oprindelige driftstilladelse er  

 givet før den 1. juli 1987 skal være nedbragt til højst 140.000 t, 93.000 t  

 og 70.000 t i henholdsvis 1993, 1998 og 2003.
 Stk. 4. Emissionen af kvælstofoxider (regnet som NO2) fra de i § 1 nævnte  

 virksomheder, hvortil den oprindelige tilladelse i henhold til  

 miljøbeskyttelsesloven eller, i mangel af en sådan procedure, den oprindelige  

 driftstilladelse er givet før den 1. juli 1987 skal være nedbragt til højst  

 117.000 t i 1993 og til højst 79.000 t i 1998.
 Stk. 5. Miljøministeren kan ændre afgørelsen efter stk. 1, 1. pkt. og stk.  

 2, 1. pkt. såfremt der sker en betydelig og uventet ændring i  

 energiefterspørgslen, eller såfremt visse former for brændsel eller visse  

 kraftværker ikke længere er disponible i samme omfang som før, og dette  

 skaber alvorlige tekniske vanskeligheder for at efterleve afgørelsen.
 Stk. 6. Miljøministeren kan ændre kvotestørrelsen i stk. 3 og 4, såfremt  

 der sker en betydelig og uventet ændring i energiefterspørgslen, eller  

 såfremt visse former for brændsel eller visse kraftværker ikke længere er  

 disponible i samme omfang som før, og dette skaber alvorlige tekniske  

 vanskeligheder for at opfylde kvotestørrelsen.
 § 4. Miljøministeren fastsætter senest den 31. december 1984 den maksimale  

 mængde svovldioxid, der samlet årligt må udledes fra virksomhedernes  

 kraftværker i årene 1986-90. Endvidere fastsættes en foreløbig grænse for  

 udledningen i årene 1991-94.
 Stk. 2. Miljøministeren fastsætter efter 1984 hvert år senest den 1. juli  

 den maksimale mængde som nævnt i stk. 1, 1. punktum, for yderligere et år.  

 Tilsvarende fastsættes den foreløbige grænse som nævnt i stk. 1, 2. punktum,  

 for yderligere et år.
 Stk. 3. Ændres de forudsætninger, der har ligget til grund for en  

 afgørelse efter stk. 1, 1. punktum, eller stk. 2, 1. punktum, væsentligt, kan  

 miljøministeren ændre afgørelsen.
 § 5 affattes således:
 § 5. Miljøministeren træffer afgørelse i medfør af § 4 efter forhandling  

 med energiministeren, Amtsrådsforeningen i Danmark og de  

 elforsyningsvirksomheder, der er nævnt i § 1.
 § 5. Miljøministeren træffer afgørelse i medfør af § 4 efter forhandling  

 med energiministeren og de elforsyningsvirksomheder, der er nævnt i § 1.
 § 6 affattes således:
 § 6. De elforsyningsvirksomheder, der er nævnt i § 1, skal efter anmodning  

 give miljøministeren alle oplysninger, der har betydning for vurderingen af  

 den stedfundne emission af svovldioxid og kvælstofoxider fra virksomhedernes  

 kraftværker.
 § 6. De elforsyningsvirksomheder, der er nævnt i § 1, skal efter anmodning  

 give miljøministeren alle oplysninger, der har betydning for vurderingen af  

 den stedfundne svovlforurening fra virksomhedernes kraftværker.
 § 7 affattes således:
 § 7. Henlægger miljøministeren sine beføjelser efter loven til  

 Miljøstyrelsen, kan ministeren fastsætte regler om klageadgangen, herunder at  

 klager ikke kan indbringes for højere administrativ myndighed.
 § 7. Miljøministeren kan bemyndige miljøstyrelsen til at udøve de  

 beføjelser, der i denne lov er tillagt ministeren.
 Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til en bemyndigelse efter stk. 1.
 § 8 affattes således:
 § 8. Loven træder i kraft den 1. oktober 1989.
 Stk. 2. Samtidig ophæves lov nr. 251 af 23. maj 1984 om begrænsning af  

 svovldioxidforurening fra kraftværker.
 § 8. Miljøministeren fastsætter tidspunktet for lovens ikrafttræden.
 § 9. De kvoter, der er fastsat efter den i § 8, stk. 2, nævnte lov, er  

 gældende, indtil der i medfør af loven eller regler udstedt med hjemmel i  

 loven fastsættes nye kvoter.
 § 10. Loven gælder ikke for Færøerne og Grønland.
