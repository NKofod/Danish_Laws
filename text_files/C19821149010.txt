 Cirkulæreskrivelse til politiet og Statens Bilinspektion om fastsættelse  

 af 1. registrering af visse veterankøretøjer.
 Ved lov nr. 193 af 18. maj 1982 om ændring af told- og  

 forbrugsafgiftslovene er der fastsat nye regler for beregning af vægtafgift  

 for køretøjer, der er registreret første gang inden den 1. januar 1940.
I forbindelse hermed har justitsministeriet modtaget ansøgning om ændring  

 af datoen for første registrering for en række køretøjer.
Det er oplyst, at  

 disse køretøjer er fabrikeret før 1. januar 1940, men i det centrale  

 motorkøretøjsregister er registreret med et senere tidspunkt i rubrikken  

 »registreret første gang« I den anledning tillader justitsministeriet herved, at datoen for første  

 registrering af køretøjer, der er fabrikeret før 1. januar 1940, men  

 registreret med en senere dato i rubrikken »registreret første  

 gang«, ændres til køretøjets fabrikationsår.
Reglerne i § 54. stk. 1, i  

 bekendtgørelse nr. 161 af 16. april 1977 om registrering af motorkøretøjer  

 m.v. finder anvendelse ved sådanne ændringer.
Inden ændringen skal der  

 indhentes en erklæring fra statens bilinspektion, der om fornødent fastslår  

 fabrikationsåret på grundlag af et skøn.
Køretøjerne betragtes som  

 registreret første gang ved udgangen af fabrikationsåret.
 Tilsvarende regler anvendes ved anmeldelse til registrering af køretøjer,  

 der er fabrikeret før 1. januar 1940.
 Justitministeriet kan samtidig oplyse, at ministeriet for skatter og  

 afgifter har meddelt, at ændring af datoen for et køretøjs første  

 registrering på grundlag af ovenstående regler, vil blive tillagt virkning  

 ved vægtafgiftsberegning for køretøjet fra og med den første  

 vægtafgiftsperiode, der begynder den 1. juli 1982 eller senere.
 P.M.V.
 E.B.
B.O.
Jespersen Til politiet og Statens Bilinspektion.
