Betænkning afgivet af Socialudvalget den 8. december 2005 Betænkning over Forslag til lov om ændring af lov om  

 individuel boligstøtte (Nedsættelse af aldersgrænsen fra 23 år til 18 år for,  

 hvornår børn indgår i boligstøtteberegningen som børn, m.v.) [af socialministeren (Eva Kjer Hansen)] 1. Udvalgsarbejdet Lovforslaget blev fremsat den 16. november 2005 og var til 1.  

 behandling den 25. november 2005. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring samtidig med fremsættelsen.
Den  

 21. november 2005 sendte socialministeren de indkomne høringssvar samt et  

 notat  

 herom til udvalget.
Den 23. november 2005 sendte socialministeren de  

 supplerende  

 høringssvar til udvalget.
Spørgsmål Udvalget har stillet 3 spørgsmål til socialministeren til  

 skriftlig besvarelse, som denne har besvaret.
Et af udvalgets spørgsmål og  

 socialministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling  

.
Socialdemokratiets medlemmer af udvalget kan ikke støtte  

 forslaget om at nedsætte aldersgrænsen for, hvornår hjemmeboende børn regnes  

 som børn i en husstand.
Forslaget vil betyde en besparelse på 150 mio. kr.  

 over  

 de næste 4 år, som rammer de familier, der i forvejen har lave indkomster  

 −  

 en besparelse, som hentes direkte hos lejerne, som ikke har del i den enorme  

 velstandsstigning, som mange boligejere for tiden oplever.
Regeringen og  

 Dansk  

 Folkeparti vælger at spare penge ved at nedsætte støtten til dem, der i  

 forvejen har mindst, mens man i forbindelse med finansloven for 2006 vælger  

 at  

 give i skattelettelser til nogle af de rigeste mennesker i landet med  

 forslaget  

 om aktieavancebeskatning.
Det viser med al ønskelig tydelighed, at regeringen  

 fører en skæv fordelingspolitik til fordel for de rigeste i samfundet, mens  

 de  

 fattigste må holde for.
Næsten 15.000 familier vil blive ramt af dette spareforslag.
En  

 enlig mor på kontanthjælp med et hjemmeboende barn mellem 18 og 23 år og en  

 husleje på 45.000 kr. om året står f.eks. til at miste 1.545 kr. om måneden i  

 forhold til den nuværende boligstøtte.
Det er noget, der i den grad kan  

 mærkes  

 i et stramt budget, hvilket en lang række af høringssvarene også påpeger.
Der  

 er dermed stor risiko for, at børn i de i forvejen fattigste familier vil få  

 ringere  

 levevilkår end i dag.
Derfor er lovforslaget et asocialt forslag, som skaber  

 større ulighed i samfundet.
Det understreges tydeligt i en række af  

 høringssvarene.
 Socialdemokratiet mener, at lovforslaget er et uanstændigt lovforslag,  

 og kan på ingen måde støtte forslaget, som vil betyde markante økonomiske  

 forringelser for de fattigste lejere.
Endelig skal den meget korte høringsfrist påtales.
Det er  

 utilfredsstillende for de hørte parter, at der ikke har været tid nok til at  

 foretage en grundig analyse af forslaget.
Og det er lige så  

 utilfredsstillende  

 for Folketinget at arbejde med så stram en tidsplan, som det her er  

 tilfældet.
Det Radikale Venstres medlemmer af udvalget kan ikke støtte lovforslaget,  

 der har karakter af at være et besparelsesforslag mere end et gennemtænkt og  

 konsekvent opgør med aldersgrænser.
Lovforslaget øger alt andet lige den  

 sociale ulighed på boligmarkedet.
Det rammer næsten 14.800 husstande, hvoraf  

 74  

 pct. er enlige forsørgere.
Det betyder, at en enlig kontanthjælpsmodtager med  

 et barn vil opleve et fald i boligstøtten på mere end 1.500 kr. om måneden.
Heroverfor står, at boligejere navnlig i velstående dele af  

 landet oplever massive kapitalgevinster på deres ejendomme, som de grundet  

 skattestoppet ikke bliver beskattet af.
Det giver samlet set en yderst skæv  

 og  

 uheldig tegning på boligmarkedet, hvor regeringen tilsyneladende alene ser et  

 behov for at ramme lejerne på pengepungen, alt imens boligejere får lov til  

 at  

 beholde store kapitalgevinster skattefrit.
Vi ønsker en bedre balance på  

 boligmarkedet og finder derfor denne ensidige udvikling usympatisk og  

 uforsvarlig.
Regeringen argumenterer med, at det er konsekvent at lade unge  

 over 18 år blive betragtet som voksne.
Men på den baggrund giver det f.eks.  

 ikke mening, når regeringen fortsat mener, det også fremover efter  

 udlejningsreglerne er i orden at tale om en »børnehusstand«, når der indgår  

 børn op til 23 år.  

  

 Det  

  

 understreger  

 blot, at forslaget ikke er et principielt tiltag, men et jordstrygende  

 besparelsesforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Mette Frederiksen (S)   

 Hüseyin Arac (S)   

 Karen Hækkerup (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Villy Søvndal (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit, og havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 69 Bilagsnr.
Titel 1 Høringsbrev vedrørende lovforslaget 2 Høringssvar, fra socialministeren 3 Høringssvar og høringsnotat, fra socialministeren 4 Supplerende høringssvar, fra socialministeren 5 Tidsplan for udvalgets behandling af lovforslaget 6 1. udkast til betænkning Oversigt over spørgsmål og svar vedrørende L 69 Spm.nr.
Titel 1 Spm. om at oversende økonomiske konsekvensberegninger af  

 lovforslaget for forskellige familietyper, til socialministeren, og  

 ministerens svar herpå 2 Spm. om at redegøre for, hvorfor man i 1986 valgte en aldersgrænse  

 på 23 år for, hvornår børn ophører med at regnes for børn i en husstand, til  

 socialministeren, og ministerens svar herpå 3 Spm., om ministeren vurderer, at lovforslaget isoleret  

 set vil medføre mindre eller mere ulighed i det danske samfund, til  

 socialministeren, og ministerens svar herpå Bilag 2 Et af udvalgets spørgsmål til socialministeren  

 og dennes svar herpå Spørgsmålet og socialministeren svar herpå er optrykt  

 efter ønske fra V.
 Spørgsmål 3:
Vurderer ministeren, at L 69, isoleret set, vil medføre mindre  

 eller mere ulighed i det danske samfund? Svar:
Lovforslaget, L 69, om nedsættelse af aldersgrænsen fra 23 år  

 til 18 år handler ikke om ulighed, og det vil ikke, med de metoder, der  

 sædvanligvis benyttes til at måle ulighed i et samfund, være muligt at  

 registrere  

 forslagets virkning.
Forslaget handler om at harmonisere og forenkle  

 reglerne.  

 Når de unge bliver 18 år, bliver de myndige, og forældrene har ikke længere  

 forsørgelsespligten.
I anden sammenhæng er det også denne grænse, der tæller.  

 Efter forslaget ændres aldersgrænsen i forhold til alle regler i  

 boligstøtteloven,  

 hvor børn indgår.
Det skal endvidere understreges, at forslaget kun har  

 fremadrettet virkning.
Forslaget berører alene familier, hvor den unge fylder  

 18 år den 1. januar 2006 eller senere.
Herudover er det væsentligt at pointere, at de husstande, som  

 først på et senere tidspunkt vil have hjemmeboende børn over 18 år,  

 tilgodeses  

 med den foreslåede indfasningsordning.
Indfasningsordningen betyder, at der i  

 den løbende beregning af boligydelsens eller boligsikringens størrelse  

 kompenseres  

 for en del af forskellen mellem boligstøtten efter den nye aldersgrænse og  

 den  

 boligstøtte, som husstanden ville have fået med den gamle aldersgrænse.  

 Kompensationen udgør 75 pct. i 2006, 50 pct. i 2007 og 25 pct. i 2008.
