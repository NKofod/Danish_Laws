Kendelse fra Pressenævnet i sag nr.  

 68/1996 En mand har ved advokat Jan Leth Christensen klaget til  

 Pressenævnet over to artikler bragt i Ekstra Bladet den 8. juni 1996 og  

 den 19. juni 1996, idet han finder, at god presseskik er overtrådt.
Der  

 klages endvidere over den måde, hvorpå et genmæle er  

 bragt.
 Artiklen bragt den 8. juni 1996 på side 8 havde  

 overskriften:
"CODAN-SPEKULANT MISTÆNKT FOR BØRSFUP" (AFSLØRING), og blandt andet følgende indhold:
 "Finansmanden [navn] udpeges som den ansvarlige for  

 famøs handel med ISS-aktier.
Finansmanden og ejendomsspekulanten, civilingeniør  

 står bag det omstridte salg af ISS-aktier, som mistænkes  

 for insider-handel.
Det oplyser centralt placerede kilder i den  

 københavnske pengeverden til Ekstra Bladet.
 Kort tid før ISS om formiddagen den 30. maj  

 meddelte Københavns Fondsbørs det chokerende budskab, at der  

 var foretaget regnskabsfusk og ekstrahensættelser i det amerikanske  

 selskab for 600 millioner kr., solgte en spekulant retten til at sælge  

 26.000 ISS-aktier til kurs 150 kr.
Få minutter efter var spekulanten en million kr.  

 rigere.
Kursen på ISS-aktien styrtdykkede nemlig omgående til 115  

 kr. pr. aktie.
Siden har aktien været nede omkring de 100 kr., men har  

 rettet sig noget, fordi den nu betragtes som en lotteriseddel af  

 børsgamblere.
INSIDER-RØGSLØR Det er kriminelt at købe eller sælge aktier  

 på baggrund af intern viden, som andre investorer ikke er i besiddelse  

 af.
Handlen med de såkaldte put-optioner på ISS-aktierne, der  

 giver køberen ret, men ikke pligt til at sælge dem til den  

 fastsatte kurs, skete via Den Københavnske Bank.
Den ejes af Ikea-  

 koncernen og statsminister-fru  Lone  Dybkjær er i øvrigt medlem  

 af bankbestyrelsen.
Kontoen, der blev anvendt, skulle angiveligt  

 tilhøre udlandsdanskeren  Søren  Holst-Thomsen, der bor i  

 Andorra.
Men ifølge hans advokat,  Karoly  Nemeth, har  Holst-Thomsen  

 ikke selv foretaget handlen.
 Han har nemlig ifølge det oplyste givet en god  

 bekendt i København ret til at disponere over kontoen.
Ifølge Ekstra Bladets kilder er denne ven Men meningerne om, hvorvidt [navn] har handlet på  

 egen hånd eller blot været anvendt som stråmand, der skulle  

 virke som yderligere røgslør for den virkelige insider, er  

 delte.
....................." I billedteksten under et billede af klageren hed det:
"Den Codan-finansierede spekulant [navn] stod  

 ifølge Ekstra Bladets centralt placerede kilder bag den formodede  

 insider-handel med ISS-aktier.
Men handlede han på egen hånd  

 eller blot som stråmand for den egentlig ansvarlige?" Klagerens advokat rettede den 17. juni 1996 henvendelse  

 til bladet og anmodede om at få bragt et genmæle med  

 følgende ordlyd:
 "I en artikel i Ekstra Bladet den 8. juni 1996 blev  

 civilingeniør [navn] sat i forbindelse med den formodede  

 insider-handel med ISS aktieoptioner den 30. maj 1996.
 Det skal meddeles, at civilingeniør [navn]  

ikke, hverken direkte eller indirekte, har nogen som helst forbindelse  

 med nævnte handel med ISS aktieoptioner.
 Artiklens grundlag er således uden hold i  

 virkeligheden, og de konklusionerne, der drages i artiklen, er således  

 urigtige, ligesom den mistænkeliggørelse, der sker i artiklen af  

 civilingeniør [navn], er grundløs.
 [Navn] er således:
 Den 19. juni 1996 bragte bladet på side 35 en  

 artikel med overskriften:
"ISS-SAG TRÆKKER UD", og blandt andet følgende indhold:
 "Mistænkte i insider-sag benægter alt.
 Bagmandspolitiets efterforskning af insider-handel med  

 ISS-aktier trækker ud.
Selv om sagen ifølge Københavns  

 Fondsbørs og Finanstilsynet er et klokkerent eksempel på ulovlig  

 insider-handel, så kan Bagmandspolitiets kriminalinspektør  Arne  

  Graae endnu ikke sætte nogen tidsfrist på, hvornår  

 efterforskningen ventes afsluttet.
Det kan tage uger endnu.
 ....
TJENTE EN MILLION Den 30. maj kort før kl. 12 chokerede ISS  

 aktiemarkedet ved at udsende en meddelelse til Fondsbørsen om, at der  

 var konstateret regnskabsfusk m.v. i den amerikanske afdeling for 600  

 millioner kr., hvilket svarer til halvdelen af den dansk-ejede internationale  

 rengørings-koncerns egenkapital.
Men en eller flere spekulanter med tilknytning til den  

 Ikea-ejede Københavnske Bank kendte chok-nyheden i forvejen.
Om  

 formiddagen var der nemlig via bankens børsafdeling blevet solgt  

 såkaldte put-optioner med ret til at sælge 26.000 ISS-aktier til  

 kurs 150 kr.
Efter meddelelsen styrtdykkede børskursen på  

 ISS til kurs 115 kr.
Insider-spekulanterne havde dermed tjent en million  

 kr.
AVISKRIG I pressen har der siden været en mindre aviskrig om  

 først at finde de ansvarlige: Politiken har udpeget udlandsdanskeren  

  Søren  Holst-Thomsen, Andorra, hvilket hans advokat  Karoly  Nemeth  

 dementerer.
B.T. har udnævnt bestyrelsesformand i Thorax Holding,  

 direktør og fhv. skuespiller  Harry  Dalsø, hvilket både  

 hans advokat  Hans  Abildstrøm og direktør i Thorax Holding,  

 professor, dr.jur.  Preben  Stuer  Lauridsen kalder "rent opspind".
 Og endelig har Ekstra Bladets centralt placerede kilder i  

 finansverdenen peget på en af Den Københavnske Banks  

 største privatkunder, ejendomspekulant og civilingeniør [navn].  

 Dette benægter [navn]s advokat advokat  Jan  Leth  Christensen, der har  

 sendt os dette genmæle:
 ................(klagerens  

 genmæle)..................
POLITIANMELDT ................" Klageren har fremlagt kopi af "På Deres foranledning skal vi herved  

 bekræfte, at De torsdag den 30. maj 1996 ikke på egne  

 eller andres vegne har handlet optioner på ISS-aktier hos os.
Med venlig hilsen DEN KØBENHAVNSKE BANK A/S (sign) Kristian Biel Underdirektør (sign) Marianne  Zetterwall Prokurist" Klageren har oplyst, at klagen alene vedrører de  

 bragte oplysninger om handel med ISS-aktier (optioner).
 Klageren har anført, at indholdet af avisartiklen  

 bragt den 8. juni 1996 er fuldstændig grundløst, og at der er  

 tale om en række positivt forkerte oplysninger.
 Klageren har videre anført, at bladet gentager  

 beskyldningerne mod ham i artiklen bragt den 19. juni 1996, uagtet bladet er  

 bekendt med brevet af 13. juni 1996 fra Den Københavnske Bank, hvoraf  

 det uomtvisteligt fremgår, at han ingen forbindelse har til sagen.
 Klageren har endelig anført, at begge artikler blev  

 offentliggjort, uden at oplysningerne var blevet forelagt ham til udtalelse.  

 Klageren har ikke pligt til at drøfte sine økonomiske forhold  

 med bladet, men har ret til ikke at få krænket sit privatlivs  

 fred.
 Klageren har yderligere anmodet om Pressenævnets  

 stillingtagen til, om det bragte genmæles indhold, form og placering  

 opfylder betingelserne i medieansvarsloven, herunder om genmælet kan  

 anses for bragt, når bladet gentager beskyldningen mod ham i teksten  

 umiddelbart forinden.
 Bladet har anført, at artiklen bragt den 8. juni  

 1996 knytter sig nøje til den aktuelle udvikling omkring ISS med salg  

 af ISS-aktier og eventuel insider-handel.
 Bladet havde efter de oplysninger, man modtog fra  

 sædvanligvis særdeles troværdige kilder, al mulig grund til  

 at tro, at klageren stod bag insider-handlen.
 Da bladet modtog genmælet, blev dette bragt den 19.  

 juni 1996, og indledningen til genmælet kan ikke fortolkes som en  

 almindelig gentagelse af de oplysninger, der blev bragt den den 8. juni 1996.  

 Funktionen er alene at motivere genmælet over for læserne.  

 Genmælet blev bragt så klart, at ingen, der havde læst  

 artiklen bragt den 8. juni 1996, kunne være i tvivl.
 Bladet har endvidere henvist til bladets brev af 18. juni  

 1996 til klagerens advokat med følgende indhold:
"Vi bringer genmælet i morgendagens avis.
Ingen skal  

 beskylde Ekstra Bladet for ikke at lade en angreben part komme til orde.
Og  

 hvis jeg af vanvare er kommet til at viderebringe forkerte oplysninger,  

 beklager jeg det naturligvis.
Jeg har i årevis forsøgt at indhente  

 kommentarer fra din klient.
Hidtil er det aldrig lykkedes. (Derimod har jeg  

 en enkelt gang haft en samtale med hans mor, men det er jo ikke helt det  

 samme.) Derfor vil jeg anmode dig om at viderebringe følgende tilbud  

 til [navn]: Hvis han ikke mener, at Ekstra Bladets omtale af ham er fair  

 og/eller dækkende, så vil jeg meget gerne lave et interview med  

 ham, hvor han uhindret kan få sine synspunkter frem.
Han (eller evt.  

 dig) er også meget velkomne til før offentliggørelsen at  

 godkende teksten i interviewet, så han/I kan være sikre på,  

 at I bliver citeret korrekt.
 Lad mig venligst høre nærmere, hvis dette  

 tilbud om genmæle i en bredere betydning har interesse.
(sign.) Jan  Michaelsen" Følgende nævnsmedlemmer har deltaget i sagens  

 behandling: Axel Kierkegaard, Ulrik Holmstrup, Finn Rowold og Preben  

 Sørensen.
 Pressenævnet udtaler:
 I forbindelse med artiklen bragt den 8. juni 1996 har  

 Ekstra Bladet overtrådt god presseskik ved at offentliggøre de  

 urigtige beskyldninger mod klageren, uden først at søge dem  

 forelagt for klageren.
 Det af klageren ønskede genmæle er bragt som  

 en del af artiklen den 19. juni 1996, hvori blandt andet beskyldningen mod  

 klageren gentages.
 Pressenævnet finder, at bladet ved at gentage  

 beskyldningerne mod klageren og ved at bringe genmælet som sket har  

 overtrådt god presseskik.
 Pressenævnet udtaler derfor sin kritik af Ekstra  

 Bladet.
 I medfør af medieansvarslovens § 49  

 pålægges det den ansvarshavende redaktør af Ekstra Bladet  

 at offentliggøre følgende:
"Kendelse fra Pressenævnet Den 8. juni 1996 bragte Ekstra Bladet en artikel med  

 overskriften "CODAN-SPEKULANT MISTÆNKT FOR BØRSFUP", hvori  

 civilingeniør [navn] beskyldes for at være den ansvarlige bag en  

 formodet "insider-handel" med ISS-aktier (optioner).
Den 19. juni 1996 bragte bladet en artikel med  

 overskriften "ISS-SAG TRÆKKER UD", hvori blandt andet beskyldningerne  

 mod [navn] blev gentaget.
Som en del af samme artikel bragte bladet et  

 genmæle fra [navn].
 [Navn] har klaget til Pressenævnet i anledning af  

 artiklerne, idet han finder, at god presseskik er overtrådt.
 Pressenævnet udtaler i anledning af klagen, at  

 Ekstra Bladet har overtrådt god presseskik ved at offentliggøre  

 oplysninger i artiklen bragt den 8. juni 1996 uden først at  

 søge dem forelagt for klageren.
 Pressenævnet udtaler endvidere, at Ekstra Bladet har  

 overtrådt god presseskik ved at gentage beskyldningerne i artiklen  

 bragt den 19. juni 1996 og ved at bringe genmælet i denne  

 sammenhæng.
 Pressenævnet udtaler derfor sin kritik af Ekstra  

 Bladet.
København, den 15. august 1996 Axel Kierkegaard, Ulrik Holmstrup, Finn Rowold og Preben  

 Sørensen." Afsagt den 15. august 1996.
