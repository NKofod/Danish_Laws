Bekendtgørelse om Vejdirektoratets opgaver og beføjelser I medfør af § 2, stk. 2 og 3, og § 109 i lov om offentlige veje, jf. lovbekendtgørelse nr. 1048 af 3. november 2011, § 90 og § 97 i lov nr. 1537 af 21. december 2010 om private fællesveje, § 20 a i lov om grundejerbidrag til offentlige veje, jf. lovbekendtgørelse nr. 1104 af 16. september 2010, § 19 a i lov om vintervedligeholdelse og renholdelse af veje, jf. lovbekendtgørelse nr. 1103 af 16. september 2010, § 134 a i færdselsloven, jf. lovbekendtgørelse nr. 1386 af 11. december 2013 og § 24 c, stk. 2 og § 24 h, stk. 1, i lov om jernbane, jf. lovbekendtgørelse nr. 1249 af 11. november 2010, fastsættes:
Opgaver § 1. Vejdirektoratet er et direktorat under Transportministeriet.
 § 2. Vejdirektoratet varetager navnlig følgende opgaver:
 1) Planlægning, anlæg, drift og vedligeholdelse af det statslige vejnet, herunder udbud og styring af entrepriser, planlægning af statsvejprojekter, arealerhvervelse, trafikantservice, trafikledelse, trafiktællinger, materialeprøvning og -udvikling samt udvikling og vedligeholdelse af datasystemer.
 2) Behandling af klage- og tvistsager.
 3) Udarbejdelse af administrative forskrifter.
 Stk. 2. Vejdirektoratet løser en række opgaver i forhold til de øvrige vejbestyrelser, f.eks. faglig vidensformidling, koordinering mv.
 § 3. Vejdirektoratet yder rådgivning og anden bistand til Transportministeriet.
 Stk. 2. Vejdirektoratet udøver vejlednings- og informationsvirksomhed over for andre offentlige myndigheder, organisationer, private m. fl.
Beføjelser § 4. Beføjelser, der er tillagt transportministeren i medfør af lov om offentlige veje, lov om private fællesveje, lov om grundejerbidrag til offentlige veje, lov om vintervedligeholdelse og renholdelse af veje samt færdselsloven, jf. bestemmelserne nævnt i §§ 5-8, udøves af Vejdirektoratet.
 § 5. Vejdirektoratet fastsætter forskrifter i henhold til:
1) § 6, stk. 1, § 8, stk. 3, § 98, stk. 2, og § 109 i lov om offentlige veje, 2) § 21, § 24, stk. 3, og § 97 i lov om private fællesveje og 3) § 14, stk. 4, og § 90, stk. 2, om vejafmærkning i færdselsloven, samt 4) § 40, § 87, stk. 3, og § 95, stk. 1, 3 og 4, i færdselsloven.
 Stk. 2. Forskrifter fastsat i medfør af færdselslovens § 40 skal ske efter forhandling med Justitsministeriet.
 § 6. Vejdirektoratet afgør klager i medfør af:
1) § 4 i lov om offentlige veje, 2) § 87 i lov om private fællesveje, 3) § 20 i lov om grundejerbidrag til offentlige veje og 4) § 19 i lov om vintervedligeholdelse og renholdelse af veje.
 Stk. 2. Afgørelser truffet af Vejdirektoratet efter stk. 1, kan ikke indbringes for transportministeren.
 § 7. Vejdirektoratet kan meddele en kommunal vejbestyrelse eller en vejmyndighed dispensation fra bestemmelser, der er fastsat i medfør af § 6, stk. 1, i lov om offentlige veje og § 27, stk. 3, i lov om private fællesveje.
 Stk. 2. Vejdirektoratet kan meddele en kommunal vejbestyrelse eller en vejmyndighed dispensation fra bestemmelser, der er fastsat i medfør af § 14, stk. 4, § 40, § 87, stk. 3, § 90, stk. 2, og § 95, stk. 1, stk. 3 og stk. 4, i færdselsloven.
 Stk. 3. Dispensation fra forskrifter fastsat i medfør af § 40 kan meddeles efter forhandling med Justitsministeriet.
 Stk. 4. Afgørelser truffet af Vejdirektoratet efter stk. 1 og 2 kan ikke indbringes for transportministeren.
 § 8. Vejdirektoratets afgørelser i henhold til forskrifter fastsat i medfør af § 6, stk. 1, i lov om offentlige veje, § 27, stk. 3, i lov om private fællesveje og § 14, stk. 4, § 40, § 87, stk. 3, § 90, stk. 2, og § 95, stk. 1, 3 og 4, i færdselsloven, kan ikke indbringes for transportministeren.
 § 9. Vejdirektoratet forbereder sager om afgørelse af tvistigheder, jf. dog stk. 3, i medfør af:
1) § 5 og § 22, stk. 2, i lov om offentlige veje, 2) § 70, stk. 3, i lov om private fællesveje, 3) § 20, stk. 5, i lov om grundejerbidrag til offentlige veje og 4) § 96, stk. 2, og § 100, stk. 2, i færdselsloven.
Stk. 2. Anmodning om afgørelse af tvister i henhold til stk. 1 indgives til Vejdirektoratet.
Vejdirektoratet forelægger sagen for transportministeren til afgørelse.
Stk. 3. Afgørelse af tvister, hvor Vejdirektoratet som vejbestyrelse er part i sagen, forberedes ikke af Vejdirektoratet.
Anmodning om afgørelse af sådanne tvister indgives direkte til Transportministeriet.
§ 10. Vejdirektoratet er forligsorgan mellem operatører og udbydere af elektroniske bompengesystemer ved tvister, der er opstået i deres kontraktforhold eller -forhandlinger.
Vejdirektoratet kan undersøge om kontraktvilkårene, som en operatør pålægger forskellige udbydere af elektroniske bompengesystemer, er ikke-diskriminerende og på fair vis afspejler de omkostninger og risici, som kontraktens parter har.
 § 11. Beføjelser, der er tillagt transportministeren i medfør af § 1, nr. 1 og 21), i lov nr. 719 af 25. juni 2014 om projektering af nyanlæg og hastighedsopgraderinger af en række jernbanestrækninger på hovedbanen og regionalbanerne, udøves af Vejdirektoratet.
 Stk. 2. Beføjelser, der er tillagt transportministeren i medfør af kapitel 2 a i lov nr. 747 af 25. juni 2014 om ændring af lov om jernbane, udøves af Vejdirektoratet for så vidt angår de i stk. 1 angivne anlægsprojekter.
Klager § 12. Afgørelser truffet af Vejdirektoratet i forbindelse med varetagelse af de i § 11 nævnte opgaver kan indbringes for transportministeren, jf. dog stk. 3.
 Stk. 2. Klage over pålæg af byggelinjer eller nedlæggelse af forbud i henhold til lov om jernbane § 2 a, stk. 1, og § 2 b, stk. 1-2, skal ske senest 4 uger efter, at meddelelsen er kommet frem til den pågældende, jf. lov om jernbane § 2 b, stk. 3, og § 2 c, stk. 2.
Stk. 3. Afgørelser som Vejdirektoratet træffer i henhold til § 2 d i lov om jernbane kan ikke påklages til transportministeren.
Afgørelserne kan påklages til taksationsmyndighederne, jf. lov om jernbane § 2 d, stk. 4.
Ikrafttræden § 13. Bekendtgørelsen træder i kraft den 1. december 2014.
 Stk. 2. Samtidig ophæves bekendtgørelse nr. 1285 af 15. december 2011 om opgaver og beføjelser i Vejdirektoratet.
Transportministeriet, den 21. november 2014 Magnus Heunicke / Sysser Davidsen 1) § 1. Transportministeren bemyndiges til at undersøge og projektere følgende anlægsprojekter, herunder anlægsprojekternes virkninger på miljøet:
