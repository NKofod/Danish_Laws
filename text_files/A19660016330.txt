 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder bemyndiges  

 til at lade anlægge en vejbro over Sallingsund fra Pinen til Plagen med  

 tilsluttende vejanlæg.
 Stk. 2.  Udgifterne ved anlægget afholdes af vejfonden.
 § 2.  Efter anlæggets fuldførelse overgår det til  

 bestyrelse af Viborg og Thisted amtsråd i overensstemmelse med reglerne i  

 hovedlandevejsloven.
 § 3.  Ministeren bemyndiges til at erhverve de arealer  

 m.v., der er nødvendige til gennemførelse af de i § 1 nævnte anlæg.
 Stk. 2.  Erhvervelsen kan om fornødent ske ved  

 ekspropriation efter reglerne i lov om fremgangsmåden ved ekspropriation  

 vedrørende fast ejendom.
 § 4.  Dokumenter, udskrifter og attester m.v, som  

 udfærdiges i forbindelse med anlæg, der er omfattet af denne lov, fritages  

 for stempel- og tinglysningsafgifter til det offentlige.
 Givet på Christiansborg slot, den 11.  

 maj 1966.
 Under Vor Kongelige Hånd og Segl.
 FREDERIK R.
 /Kai Lindberg.
