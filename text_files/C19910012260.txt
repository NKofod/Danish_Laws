1. Indledning, baggrund og formål Den 1. april 1991 er byggelovens § 10A og § 22, stk. 3 trådt i kraft.
 Byggelovens § 10A har følgende ordlyd:
»Når der opføres mere end eet enfamilieshus på en ejendom, skal  

 bebyggelsen opføres og anbringes således, at hver boligenhed med tilhørende  

 grundareal kan udstykkes til en selvstændig ejendom med lovlig vejadgang.  

 Mulighed for udstykning som nævnt i 1. pkt. skal også foreligge, når der ved  

 til- eller ombygning eller andre forandringer af et bestående enfamilieshus  

 sker en opdeling af huset i flere enfamilieshuse.« Byggelovens § 22, stk. 3 har følgende ordlyd:
»En dispensation til at opføre og anbringe bebyggelsen anderledes end  

 bestemt i § 10A kan først meddeles, når der er meddelt dispensation fra de  

 bebyggelsesregulerende bestemmelser, som ville være til hinder for en  

 udstykning, og når de kommende ejendommes vejadgang er godkendt efter  

 reglerne i vejlovgivningen.« Disse ændringer af byggeloven skal ses i sammenhæng med lov om udstykning  

 og anden registrering i matriklen, der ligeledes er trådt i kraft den 1.  

 april 1991 (udstykningsreformen). Samtidig er gennemført nogle justeringer i  

 lov om ejerlejligheder og andelsboligforeningsloven.
 Ændringerne i byggeloven har til formål at tilvejebringe en mere naturlig  

 sammenhæng mellem reglerne om udstykning og reglerne om bebyggelse.  

 Bestemmelserne skal også skabe en større sammenhæng mellem bestemmelserne i  

 byggeloven, kommuneplanloven, vejlovgivningen og udstykningsloven, så det kan  

 sikres, at gennemslagskraften af de bebyggelsesregulerende bestemmelser  

 bliver den samme, uanset om et antal enfamilieshuse opføres på een ejendom  

 eller på hver sin udstykkede parcel.
 Når man tidligere ønskede at bygge et antal enfamilieshuse, skete der som  

 regel først udstykning, og derefter blev husene opført på de udstykkede  

 grunde.
 Erhververne fik på denne måde en selvstændig ejendomsret til hus og grund.
De almindelige bebyggelsesregulerende bestemmelser i byggelovgivningen,  

 herunder bygningsreglementerne har da også haft den forudsætning, at  

 udstykning kommer før bebyggelse.
Det samme gælder vejlovgivningens regler om  

 udlæg af private fællesveje og om adgang til offentlig vej.
Gennem de senere år er det i modsætning til tidligere blevet mere  

 almindeligt, at bebyggelsen kommer først.
Dette har haft den konsekvens, at  

 en efterfølgende udstykning i en del tilfælde ikke har kunnet gennemføres.  

 Problemerne er opstået, når bebyggelsens udformning med hensyn til størrelsen  

 af de grundarealer, der udlægges til de enkelte bygningsenheder, samt  

 bygningernes størrelse og beliggenhed på disse grundarealer har været sådan,  

 at de enkelte grundarealer senere kun har kunnet udstykkes, hvis der til den  

 tid blev meddelt dispensation fra de bebyggelsesregulerende bestemmelser, og  

 hvis vejlovgivningens regler om private fællesveje og om adgang til offentlig  

 vej kunne overholdes.
Erfaringerne har vist, at kommunerne har været  

 tilbageholdende med at meddele de nødvendige dispensationer til, at  

 udstykningen så har kunnet gennemføres.
Byggelovens § 10A skal også sikre, at der kommer til at gælde ensartede  

 regler for bebyggelse, der fysisk er ens.
Meddeles der for fremtiden  

 byggetilladelse til opførelse af flere enfamilieshuse på en ejendom, er det  

 samtidig sikret, at de enkelte boliger kan udstykkes matrikulært som  

 selvstændige ejendomme, hvis det ønskes.
I de tilfælde, hvor udstykning tidligere ikke har kunnet gennemføres, har  

 nødløsningen ofte været en opdeling af bebyggelsen i ejerlejligheder eller,  

 hvis dette heller ikke har været muligt, eventuelt i anpartslejligheder.  

 Ændringerne i byggeloven skal derfor også ses i sammenhæng med de samtidigt  

 gennemførte ændringer i ejerlejlighedslovens § 3 og i lov om  

 andelsboligforeninger og andre boligfællesskaber §§ 13 og 17, hvorved der er  

 sket en afgrænsning af anvendelsen af disse to love i forhold til  

 udstykningslovens område.
Disse nye bestemmelser tillader nu kun opdeling af  

 en bygning i ejerlejligheder eller anpartslejligheder, når matrikulær  

 udstykning ikke kan gennemføres.
Når udstykning er tillagt prioritet  

 forud for ejerlejlighedsopdeling mv., skyldes det, at parterne herved opnår  

 en bedre retsstilling og kan få ejendomsret både til bolig og grund, ligesom  

 udstykning også er den bedste løsning i registermæssig henseende.
 De nye bestemmelser i byggeloven vil derfor også få den virkning, at  

 kommunerne ikke gennem nægtelse af udstykningstilladelser kommer til at  

 afgøre, hvilke ejerformer der kan etableres til de opførte enfamilieshuse.
Af bemærkningerne til loven fremgår udtrykkeligt, at bebyggelser skal  

 kunne opføres som hidtil, og at § 10A heller ikke indebærer nogen ændring af  

 vilkårene for det offentligt støttede boligbyggeri.
Det er endvidere  

 fremhævet, at det forhold, at § 10A sikrer, at udstykning kan  

 foretages, ikke vil ændre på de gældende meget restriktive regler om  

 afhændelse af boliger, hvortil der er ydet offentlig støtte.
2. Anvendelsesområdet for byggelovens § 10A Byggelovens § 10A finder anvendelse, når der på een ejendom opføres to  

 eller flere enfamilieshuse til helårsbeboelse, enten som fritliggende  

 enfamilieshuse, eller som helt eller delvis sammenbyggede enfamilieshuse  

 (dobbelthuse, rækkehuse, kædehuse, gruppehuse o.l.). Bestemmelsen gælder  

 også, selv om en del af huset anvendes til sådanne former for erhverv, som  

 sædvanligvis kan udøves i forbindelse med en bolig som f.eks. ejendoms-,  

 advokat-, revisor- og arkitektvirksomhed eller lignende liberale erhverv,  

 frisør, dagpleje o.l.
Bestemmelsen gælder for alle sådanne bebyggelser,  

 herunder også det offentligt støttede boligbyggeri.
 Byggelovens § 10A gælder ikke for de såkaldte tofamilieshuse  

 (vandret lejlighedsskel) eller etageboligbebyggelser.
 Opføres der derimod en etageboligbebyggelse og to eller flere  

 enfamilieshuse (fritliggende eller helt eller delvis sammenbyggede) på samme  

 ejendom, vil byggelovens § 10A finde anvendelse på enfamilieshusene.
Byggelovens § 10A omfatter ikke bebyggelser, der udelukkende  

 anvendes erhvervsmæssigt.
Bestemmelsen gælder heller ikke for  

 sommerhuse, kolonihavehuse o.l. bebyggelser, der ikke anvendes til  

 helårsbeboelse.
 Som det fremgår af formuleringen af § 10A, omfatter bestemmelsen ikke blot  

 nybyggeri, men også sådanne til- eller ombygninger eller andre forandringer  

 af et bestående enfamilieshus , hvorved der sker en opdeling af huset  

 i flere enfamilieshuse (boligenheder med lodret lejlighedsskel). Efter  

 ordlyden af § 10A omfatter bestemmelsen således ikke de situationer,  

 hvor bestående erhvervsbebyggelser ombygges til boliger.
 Byggelovens § 10A vedrører matrikulær udstykning i henhold til  

 udstykningsloven, d.v.s. udstykning (eller matrikulering) ved oprettelse af  

 nye ejendomme.
 Bestemmelsen vedrører derimod ikke den opdeling i ejerlejligheder,  

 der sker i henhold til ejerlejlighedsloven, men som ukorrekt ofte i daglig  

 tale benævnes »ejerlejlighedsudstykning«, se iøvrigt nærmere under  

 punkt 7.
Byggelovens § 10A gælder inden for sit anvendelsesområde for bebyggelser,  

 der opføres såvel i uplanlagte som i planlagte områder.
Der er således  

ikke som ved mange af byggelovens øvrige bestemmelser fastsat en  

 bestemmelse om, at bestemmelsen ikke gælder, hvor der om det pågældende  

 forhold er fastsat bestemmelser i en lokalplan eller byplanvedtægt.
 Dette fører til, at bestemmelsen også skal iagttages for bebyggelser,  

 omfattet af en eksisterende lokalplan eller byplanvedtægt, ligesom  

 bestemmelsen også gælder for områder, der på et senere tidspunkt bliver  

 omfattet af en lokalplan, se nærmere under punkt 4.
 Byggelovens § 10A gælder inden for sit anvendelsesområde såvel for  

 bebyggelser, der opføres i byzone, som for bebyggelser, der opføres i  

 landzone, se nærmere under punkt 5.
3. Den administrative behandling, dispensation og  

 klage Den administrative behandling Byggelovens § 10A fastslår, at flere enfamilieshuse til helårsbeboelse  

 skal anbringes sådan på en ejendom, at denne senere - såfremt det ønskes -  

 kan udstykkes i et antal parceller svarende til antallet af huse, inklusiv  

 eventuelle garager, carporte, udhuse o.l.
Det samme er tilfældet ved til-  

 eller ombygninger eller andre forandringer af et bestående enfamilieshus,  

 hvis der herved sker en opdeling af huset i flere enfamilieshuse (lodret  

 lejlighedsskel).
 De administrative bestemmelser i byggelovens kap. 4 og Bygningsreglement  

 for småhuse, afsnit 1 er afgørende for, hvorledes den videre behandling  

 kommer til at foregå.
Ved nybyggeri, tilbygninger, ombygninger eller andre forandringer, der  

 medfører en udvidelse af arealet, skal der således søges byggetilladelse på  

 sædvanlig vis, jf.
Bygningsreglement for småhuse, afsnit 1.6-1.10.
Af ansøgningen om byggetilladelse skal fremgå, hvorledes bebyggelsens  

 udformning er med hensyn til størrelsen af de grundarealer, der udlægges til  

 de enkelte bygningsenheder samt bygningernes størrelse og beliggenhed på  

 disse grundarealer.
Det skal endvidere fremgå, at der er mulighed for lovlig  

 vejadgang til hver bolig, omfattet af byggeprojektet.
 Lovlig vejadgang foreligger, såfremt der kan opnås tilladelse til, at der  

 fra hvert enkelt af de eventuelt senere udstykkede parceller kan etableres  

 direkte adgang til eksisterende offentlig vej, anlagt eller udlagt privat  

 fællesvej, eller såfremt det dokumenteres, at der på ejendommen kan udlægges  

 ny privat fællesvej, der kan godkendes efter privatvejslovens bestemmelser.
Hvor adgang tilsluttes hovedlandevej eller landevej, eller privat  

 fællesvej tilsluttes disse veje, skal tilladelse indhentes fra vejbestyrelsen  

 for disse veje, dvs.
Vejdirektoratet eller amtsrådet. Øvrige tilladelser  

 meddeles af kommunen som vejbestyrelse/vejmyndighed.
Opmærksomheden henledes i denne forbindelse på afsnit 1.7.2 i  

 bygningsreglement for småhuse, hvoraf det fremgår, at kommunalbestyrelsen kan  

 forlange de oplysninger og tegningsmateriale, som er nødvendigt for at give  

 byggetilladelse.
Det materiale, der er vedlagt ansøgningen, skal således være  

 tilstrækkeligt for en bedømmelse af, om byggelovens § 10A er opfyldt, eller  

 om bebyggelsesforholdene er af en sådan karakter, at en dispensation fra  

 byggelovens § 10A kan komme på tale.
 Ombygninger eller andre forandringer af et bestående enfamilieshus, der  

ikke medfører en udvidelse af arealet, men hvorved der sker en  

 opdeling af huset i flere enfamilieshuse (lodret lejlighedsskel), er som  

 nævnt også omfattet af byggelovens § 10A.
Sådanne ombygninger eller forandringer kan i medfør af Bygningsreglement  

 for småhuse gennemføres uden tilladelse og anmeldelse, jf. afsnit 1.2, og  

 ejeren skal derfor sikre sig, at byggelovens § 10A iagttages.
Såfremt  

 ombygningen eller forandringen ikke kan gennemføres uden dispensation fra  

 byggelovens § 10A, påhviler det ejeren at ansøge om dispensation hos  

 kommunalbestyrelsen, og det pågældende arbejde må ikke påbegyndes, før  

 dispensation er meddelt, jf.
Bygningsreglement for småhuse, afsnit 1.2.1.  

 Hvis der ikke søges om dispensation, således at byggeriet opføres i strid med  

 byggelovens § 10A, er bebyggelsen ulovlig, og den må i så fald lovliggøres  

 (fysisk eller retligt).
Dispensation Efter byggelovens § 22, stk. 1 kan der meddeles dispensation fra  

 bestemmelser i loven og de i medfør af loven fastsatte bestemmelser, når det  

 skønnes foreneligt med de hensyn, som ligger til grund for de pågældende  

 bestemmelser.
Denne bestemmelse gælder også ved forhold, der er omfattet af §  

 10A.
 Efter byggelovens § 22, stk. 3 kan dispensation til at opføre og anbringe  

 bebyggelsen på en anden måde, end der fremgår af § 10A, imidlertid først  

 meddeles, når der er meddelt dispensation fra de bebyggelsesregulerende  

 bestemmelser, som ville være til hinder for en udstykning, og når de kommende  

 ejendommes vejadgang er godkendt efter reglerne i vejlovgivningen.  

 Bestemmelsen betyder, at kommunalbestyrelsen som bygningsmyndighed, forinden  

 der kan gives dispensation fra § 10A, må vurdere, hvilke  

 bebyggelsesregulerende bestemmelser, projektet er i strid med samt vurdere,  

 om og i givet fald på hvilke vilkår, dispensation bør meddeles.
De bebyggelsesregulerende bestemmelser, der kan være aktuelle i de enkelte  

 projekter, vil være byggelovens § 6A om mindstegrundstørrelse, § 6B om  

 maksimale bebyggelsesprocenter, § 8 om skelafstande m.v. og § 9 om de skrå  

 højdegrænseplaner samt de regler, der er fastsat med hjemmel i disse  

 bestemmelser, jf.
Bygningsreglement for småhuse og Bygge- og Boligstyrelsens  

 bekendtgørelse nr. 496 af 29. juni 1990 om supplerende regler i medfør af  

 byggeloven.
Hvor de nævnte bebyggelsesregulerende bestemmelser i byggeloven er  

 fraveget eller suppleret ved bestemmelser fastsat i en lokalplan eller  

 byplanvedtægt, vil det være lokalplanens eller byplanvedtægtens  

 bebyggelsesregulerende bestemmelser, som tillige skal vurderes i det enkelte  

 projekt med henblik på, om dispensation herfra kan meddeles.
Vedrørende  

 dispensation fra bestemmelser i en lokalplan eller byplanvedtægt henvises til  

 punkt 4.
Efter byggelovens § 10A skal der være mulighed for lovlig vejadgang til  

 hver boligenhed.
Opmærksomheden henledes på, at kommunalbetyrelsen som  

 bygningsmyndighed ikke kan dispensere fra vejlovgivningens  

 bestemmelser.
Ved behandlingen af det enkelte projekt må det derfor påses, at  

 der er godkendt lovlig vejadgang til en udstykning, jf. byggelovens § 16,  

 stk. 3 og Bygningsreglement for småhuse, afsnit 1.10. Der henvises endvidere  

 til lov om offentlige veje og lov om private fællesveje.
 Finder kommunalbestyrelsen, at der vil kunne meddeles dispensation fra  

 byggelovens § 10A i en konkret sag, skal der først meddeles dispensation fra  

 de bebyggelsesregulerende bestemmelser, som projektet også er i strid med.
Ved dispensation fra de bebyggelsesregulerende bestemmelser i byggeloven  

 skal byggelovens § 22, stk. 2 iagttages, d.v.s. at der skal, gennemføres  

 naboorientering.
Dispensation kan i så fald først meddeles, når der er  

 forløbet 2 uger efter, at kommunalbestyrelsen har oplyst naboer til den  

 omhandlede ejendom om, hvortil der søges dispensation, og om, at eventuelle  

 bemærkninger kan fremsendes inden 2 uger.
Da dispensationerne fra byggelovens  

 bebyggelsesregulerende bestemmelser tager sigte på at sikre, at en eventuel  

 udstykning på et senere tidspunkt vil kunne gennemføres, kan det være  

 hensigtsmæssigt nærmere at redegøre herfor i forbindelse med  

 naboorienteringen.
 Når kommunalbestyrelsens afgørelse i sagen foreligger, skal de naboer, der  

 rettidigt har fremsat bemærkninger under naboorienteringen, efter byggelovens  

 § 22, stk. 2 tillige underrettes om resultatet i sagen.
Det skal fremgå udtrykkeligt af sagen, at der er meddelt dispensation både  

 fra de bebyggelsesregulerende bestemmelser, der ville være til hinder for en  

 udstykning, og fra byggelovens § 10A.
De nævnte dispensationer skal enten  

 fremgå udtrykkeligt af byggetilladelsen eller af et særskilt  

 dispensationsdokument.
Dispensationer kan efter almindelige forvaltningsretlige regler meddeles  

 på betingelser.
Udnytter ansøgeren en meddelt dispensation, er betingelsen  

 bindende, også for kommende ejere af ejendommen såvel som for andre  

 rettighedshavere, jf. byggelovens § 27.
De betingelser, der vil kunne knyttes til en dispensation, skal være  

 lovlige og have en naturlig forbindelse til samt stå i et rimeligt forhold  

 til den dispensation, der opnås.
Opmærksomheden henledes på, at der  

ikke lovligt som betingelse for dispensation fra § 10A eller fra de  

 bebyggelsesregulerende bestemmelser, der ville være til hinder for en  

 udstykning, vil kunne knyttes den betingelse, at ejendommen ikke må  

 udstykkes matrikulært, d.v.s. der vil ikke kunne kræves et  

 udstykningsforbud som betingelse for at meddele dispensation fra byggelovens  

 § 10A mv.
Senere udstykning Såfremt kommunalbestyrelsen har meddelt de nødvendige dispensationer fra  

 de bebyggelsesregulerende bestemmelser til at opføre og anbringe bebyggelsen  

 anderledes end bestemt i byggelovens § 10A samt fra byggelovens § 10A, og  

 byggeriet herefter i øvrigt er opført i overensstemmelse med lovgivningen,  

 medfører dette, at udstykningstilladelse ikke på et senere tidspunkt  

 kan nægtes med henvisning til bestemmelser i byggelovgivningen.
Der skal på  

 det tidpunkt, hvor udstykning måtte ønskes gennemført, ansøges særskilt om  

 udstykningstilladelse, se nærmere under punkt 6. Byggetilladelsen til  

 opførelse af en bebyggelse, hvorunder de forhold, der er omfattet af § 10A,  

 har været vurderet, indeholder således ikke samtidig en meddelt  

 udstykningstilladelse.
Forældelse Efter byggelovens § 22, stk. 4 bortfalder en dispensation, hvis der ikke  

 inden 2 år udstedes tilladelse til de byggearbejder, som dispensationen  

 angår.
Forældelsen får imidlertid ikke betydning for de dispensationer,  

 der er meddelt inden for hele byggelovens § 10A's område.
Det følger af en ny  

 bestemmelse i udstykningslovens § 20, stk. 2, som har følgende ordlyd:
»I tilfælde, hvor opførelse af mere end eet enfamilieshus til  

 helårsbeboelse på en ejendom har nødvendiggjort dispensationer, som muliggør  

 en nærmere angivet udstykning, kan denne udstykning gennemføres uden hensyn  

 til bestemmelser i anden lovgivning om bortfald af dispensationer, som ikke  

 er udnyttet.« De dispensationer, der er meddelt i henhold til byggelovgivningen forældes  

 således ikke . En senere udstykning kan derfor gennemføres i  

 overensstemmelse med det allerede tilvejebragte grundlag.
Det er herved lagt  

 til grund, at det byggearbejde, som dispensationerne angår, opføres som  

 forudsat.
Klageregler- og klagemyndighed Kommunalbestyrelsens afgørelser vedrørende forhold, der omfattes af  

 byggelovens § 10A, kan, for så vidt angår retlige spørgsmål, påklages til  

 Statsamtet, i Københavns og Frederiksberg komnmuner til Bygge- og  

 Boligstyrelsen, jf. byggelovens § 23. Vedrørende klagefrist og  

 klagevejledning henvises til byggelovens § 24. Klageadgangen følger således  

 byggelovens almindelige regler.
 Vejbestyrelsens afgørelser vedrørende fornøden vejadgang kan påklages  

 efter vejlovens klageregler til trafikministeriet, for så vidt angår retlige  

 forhold, jf. lov om offentlige vej, § 4 og lov om private fællesveje, § 7.
4. Byggelovens § 10A og forholdet til kommuneplanloven I overensstemmelse med intentionerne ved lovændringen finder byggelovens §  

 10A og § 22, stk. 3 anvendelse ved opførelse af bebyggelse efter 1. april  

 1991, uanset om der er tilvejebragt en lokalplan/byplanvedtægt før eller  

 efter ikrafttrædelsen af bestemmelsen.
 »De bebyggelsesregulerende bestemmelser« i § 22, stk. 3 omfatter  

 således bebyggelsesregulerende bestemmelser i byplanvedtægter og lokalplaner,  

 der fortrænger eller supplerer byggelovens almindelige bebyggelsesregulerende  

 bestemmelser.
Byplanvedtægter og lokalplaner tilvejebragt før 1. april 1991 Byplanvedtægter og lokalplaner, der er tilvejebragt før lovændringen, kan  

 indeholde bestemmelser, der åbner mulighed for at opføre flere  

 enfamilieshuse, hvorimod andre bestemmelser i planen kan være til hinder for  

 selvstændig udstykning af husene.
Det kan f.eks. være bestemmelser om  

 bebyggelsesprocent og grundstørrelser.
 I sådanne tilfælde følger det af byggelovens § 10A, at der ikke må  

 udstedes byggetilladelse, hvis der ikke samtidig dispenseres fra den eller de  

 bestemmelser i planen, der er til hinder for udstykning af bebyggelsen (eller  

 planen ændres). Dispensationen meddeles efter bestemmelserne i  

 kommuneplanlovens § 47, herunder bestemmelserne om naboorientering.
Ønsker kommunen ikke at dispensere, eller ønsker kommunen at ændre  

 lokalplanen, må der ikke udstedes byggetilladelse, idet byggelovens § 10A  

 ikke kan opfyldes.
Da lokalplanen/byplanvedtægten åbner mulighed for en  

 bebyggelse, som kommunen skal afslå med henvisning til anden lovgivning, bør  

 det for at undgå problemer tages op til overvejelse at ændre planen.
 Hvis kommunen i nævnte situation giver byggetilladelse i overenstemmelse  

 med lokalplanen, men i strid med byggelovens § 10A, er bebyggelsen ulovlig,  

 og den må i så fald lovliggøres (fysisk eller retligt).
 Med hensyn til ansøgninger om udstykning af bebyggelse, der er opført før  

 1. april 1991, hvor en lokalplan eller byplanvedtægt indeholder bestemmelser,  

 der er til hinder for en udstykning, må kommunen i de enkelte tilfælde  

 konkret vurdere, om en dispensation i overensstemmelse med intentionerne bag  

 de nye regler er mulig.
Lokalplaner, der tilvejebringes efter 1. april 1991 For så vidt angår lokalplaner, der tilvejebringes efter 1. april 1991,  

 skal bestemmelserne i lokalplanen være i overensstemmelse med byggelovens §  

 10A.
Såfremt en lokalplan giver mulighed for opførelse af mere end et  

 enfamillieshus, men samtidig indeholder bestemmelser, der er til hinder for  

 udstykning af husene, vil sidstnævnte bestemmelser være ugyldige.
Servitutter og deklarationer stiftet før 1. april 1991 Private servitutter hører ikke til de »bebyggelsesregulerende  

 bestemmelser«, der er omfattet af byggelovens §§ 10A og 22, stk. 3.  

 Udstykningsforbud i sådanne servitutter er derfor ikke til hinder for  

 byggetilladelse til flere enfamilieshuse.
 I de tilfælde hvor kommunen efter servitutten er dispensationsmyndighed,  

 bør kommunen i overensstemmelse med intentionerne ved lovændringen positivt  

 overveje, om der kan dispenseres fra hindrende bestemmelser.
Servitutter og deklarationer, der stiftes efter 1. april 1991 Servitutter, der indeholder forbud mod udstykning, kræver samtykke efter  

 kommuneplanlovens § 36. Det vil være i strid med intentionerne ved  

 lovændringen at meddele sådant samtykke.
Forældelse Dispensation meddelt efter kommuneplanlovens § 47, som muliggør en nærmere  

 angivet udstykning, forældes ikke, jf. udstykningslovens § 20, stk. 2. Se  

 også nærmere under punkt 3.
Klageregler og klagemyndighed Kommunalbestyrelsens afgørelser i ovennævnte situationer, herunder om en  

 lokalplan indeholder bestemmelser i strid med byggelovens § 10A, kan påklages  

 til Planstyrelsen, for så vidt angår retlige spørgsmål, jf. kommuneplanlovens  

 § 48, stk. 1.
5. Byggelovens § 10A og forholdet til by- og  

 landzoneloven Som nævnt i afsnit 2 finder byggelovens § 10A anvendelse såvel i byzone  

 som i landzone.
I landzone opstår imidlertid særlige forhold på grund af lov  

 om by- og landzoner.
Byggelovens § 10A ændrer ikke på den regulering, der sker gennem lov om  

 by- og landzoner.
Der kræves tilladelse efter by- og landzonelovens § 6 til  

 at foretage udstykning af et enfamilieshus og tilladelse efter § 7 til at  

 opføre et enfamilieshus, se dog nedenfor om opførelse af erhvervsmæssigt  

 nødvendige boliger.
 Zonelovstilladelse til udstykning indgår ikke i de tilladelser og  

 dispensationer, der efter byggelovens § 10A skal indhentes, før der meddeles  

 tilladelse til at opføre flere huse på en ejendom i landzone.
Enfamilieshuse i landsbyer Ved opførelse af flere enfamilieshuse på grunde i landsbyer (og eventuelt  

 på parcelhusgrunde uden for landsbyer) er der samme begrundelse for at  

 tillade udstykning som i byzone.
 Det skal derfor henstilles, at en senere udstykningsmulighed overvejes af  

 zonelovsmyndigheden samtidig med behandlingen af ansøgning om  

 zonelovstilladelse til opførelse af mere end et enfamilieshus på samme grund.
 Der bør ikke meddeles zonelovstilladelse til flere boligenheder på  

 samme grund, med mindre zonelovsmyndigheden samtidig er indstillet på, i  

 overensstemmelse med intentionerne bag byggelovens § 10A, at meddele  

 tilladelse til udstykning af de enkelte boligenheder.
Også for så vidt angår tilfælde, hvor der før 1. april 1991 er givet  

 zonelovstilladelse til at opføre flere boliger på een grund, bør  

 zonelovsmyndigheden vurdere en ansøgning om udstykning i lyset af  

 intentionerne med ændringen af byggelovens § 10A.
Der bør således meddeles  

 zonelovstilladelse til udstykning, med mindre væsentlige zonelovsmæssige  

 interesser taler imod.
Medhjælperboliger Et særligt spørgsmål opstår i relation til medhjælperboliger på en  

 landbrugs- eller skovbrugsejendom.
 Ved opførelse af medhjælperboliger skal bestemmelserne i byggelovens § 10A  

 overholdes, således at en eventuel senere udstykning ikke kan hindres af  

 bygge- eller vejlovgivningen.
 Hvis en medhjælperbolig er erhvervsmæssigt nødvendig for den pågældende  

 ejendom, skal der ikke meddeles zonelovstilladelse til selve  

opførelsen . Da boligen skal placeres i overensstemmelse med  

 byggelovens § 10A, vil der formentlig i større omfang end hidtil blive tale  

 om tilladelse til beliggenhed (og udformning), jf. by- og landzonelovens § 7,  

 stk. 2.
 Udstykning af en medhjælperbolig kræver altid zonelovstilladelse.
 Efter hensigten med by- og landzoneloven og efter fast praksis meddeles  

 der ikke tilladelse til at frastykke medhjælperboliger, der er nødvendige for  

 den pågældende ejendoms drift.
Denne praksis bør ikke ændres.
Zonelovsmyndigheden skal stadig påse, at  

 medhjælperboligers tilknytning til landbrugsejendommen bevares.
Der bør  

 således altid meddeles afslag på en ansøgning om frastykning af en  

 medhjælperbolig, med mindre denne er blevet overflødig på grund af  

 ejendommens drift.
6. Byggelovens § 10A og forholdet til visse andre love Byggelovens § 10A ændrer ikke på den regulering, der sker gennem  

 landbrugsloven, naturfredningsloven eller skovloven.
I visse tilfælde kræves  

 der tilladelse efter disse love til udstykning af et enfamilieshus og til  

 opførelse af et enfamilieshus.
 Tilladelse til udstykning indgår ikke i de tilladelser og dispensationer,  

 der efter byggelovens § 10A skal indhentes, før der meddeles tilladelse til  

 at opføre mere end et enfamilieshus på en ejendom.
7. Ejerlejlighedslovens og andelsboligforeningslovens  

 forhold til udstykningsloven og byggelovens § 10A Den 1. april 1991 er også trådt nye bestemmelser i kraft i lov om  

 ejerlejligheder og lov om andelsboligforeninger og andre boligfællesskaber,  

 som har til formål at afgrænse ejerlejlighedslovens og  

 andelsboligforeningslovens anvendelsesområde i forhold til udstykningslovens.
 Ejerlejlighedslovens ændrede § 3 har følgende ordlyd:
»Ejerlejligheder kan kun oprettes i ejendomme, som i deres helhed  

 opdeles i ejerlejligheder, og kun når en landinspektør attesterer, at  

 udstykning ikke er mulig.« Andelsboligforeningslovens § 13, stk. 1, i kapitel IV om anpartssalg har  

 følgende ordlyd:
»Der må ikke ske overdragelse af en anpart af en fast ejendom med  

 mere end 2 beboelseslejligheder, såfremt anparten er forbundet med brugsret  

 til en beboelseslejlighed i ejendommen, eller det er en forudsætning for  

 aftalen, at erhververen opnår en sådan ret. (Ændret 2. pkt.:) Under de  

 i 1. pkt. angivne omstændigheder må der heller ikke ske overdragelse af en  

 anpart af en ejendom, hvorpå der alene findes 2 enfamilieshuse med tilhørende  

 småbygninger, såfremt udstykning er mulig.« Og andelsboligforeningslovens § 17, stk. 1, med ændret litra a har  

 følgende ordlyd:
 »Dokumenter om overdragelse af en anpart af en fast ejendom skal for  

 at kunne tinglyses indeholde overdragerens erklæring om, at en af følgende  

 betingelser er opfyldt:
a.
Ejendommen indeholder ikke mere end to beboelseslejligheder, og  

 udstykning er ifølge en vedlagt attest fra en beskikket landinspektør ikke  

 mulig.« Disse nye bestemmelser indeholder den grundtanke, at  

 ejerlejlighedsopdeling og overdragelse af en anpart af en fast ejendom med to  

 enfamilieshuse kun er mulig i tilfælde, hvor matrikulær udstykning  

ikke kan foretages.
Disse situationer er således subsidiære i forhold  

 til den matrikulære udstykning.
 Opmærksomheden henledes på, at bestemmelserne i andelsboligforeningsloven  

 alene er gældende ved salg af nyoprettede anpartslejligheder, der finder sted  

 efter 1. april 1991.
 Hvis det attesteres af en landinspektør, at udstykning ikke er  

 mulig, kan opdeling i ejerlejligheder ske under forudsætning af, at  

 ejerlejlighedslovens betingelser for opdeling i øvrigt er opfyldt.
At udstykning ikke er mulig, kan skyldes dels fysiske forhold, dels  

 formelle forhold.
Hvis en ønsket udstykning af ejendomsretten til bygningerne  

 på en ejendom skal kunne ske efter reglerne i udstykningsloven, må der rent  

 fysisk alene være tale om en udstykning af bygningen eller bygningerne ved  

 lodrette snit (f.eks. rækkehuse). Hvis opdeling sker ved vandrette snit  

 (f.eks. gamle villaer i flere etager, tofamilieshuse) eller ved en  

 kombination af lodrette og vandrette snit (f.eks. etageboligbyggeri eller  

 blandede bebyggelser) kan opdelingen ikke gennemføres efter  

 udstykningsloven.
I sådanne tilfælde vil det være tilstrækkeligt, at den  

 landinspektør, der skal afgive attest til tinglysningsdommeren ved anmeldelse  

 om opdeling af en ejendom i ejerlejligheder, attesterer, at opdelingen af  

 fysiske årsager ikke kan ske ved udstykning.
 I tilfælde hvor udstykning ikke er mulig som følge af betemmelser i  

 private servitutter og deklarationer, må landinspektøren tilsvarende overfor  

 tinglysningsdommeren dokumentere, at udstykning ikke kan gennemføres af  

 privatretlige årsager.
Hvis dele af en ejendoms bygninger kan fraskilles ved udstykning (f.eks.  

 en fritliggende bolig- eller erhvervsenhed), men den øvrige del af  

 bygningerne på grund af fysiske forhold kun kan opdeles ved anvendelse af  

 ejerlejlighedssystemet, vil der først kunne søges om udstykning, og derefter  

 kunne foretages ejerlejlighedsopdeling.
Hele den ønskede opdeling vil  

 imidlertid også i denne situation kunne ske ved anvendelse af  

 ejerlejlighedslovens system, såfremt betingelserne i øvrigt er opfyldt.
 Selv om udstykning rent fysisk vil kunne ske, vil det dog ikke i alle  

 tilfælde være muligt at opnå en udstykningstilladelse.
 Byggelovens § 10A bevirker, at opførelse af enfamilieshuse til  

 helårsbeboelse for fremtiden vil ske på en sådan måde, at en efterfølgende  

 udstykning bliver mulig.
 Derimod vil det ikke altid være muligt at opnå udstykningstilladelse, når  

 det drejer sig om f.eks. sommerhuse, erhvervsbyggeri eller blandet  

 bebyggelse.
I tilfælde hvor de fysiske betingelser for at anvende udstykningssystemet  

 er tilstede, men hvor udstykningstilladelse ikke har kunnet opnås, må  

 landinspektøren i forbindelse med anmeldelse til tinglysning af ejendommens  

 opdeling i ejerlejligheder dokumentere overfor tinglysningsdommeren, at der  

 er meddelt afslag på ansøgningen om udstykning.
Opdeling i ejerlejligheder  

 vil herefter kunne ske, hvis betingelserne herfor i ejerlejlighedsloven i  

 øvrigt er opfyldt.
