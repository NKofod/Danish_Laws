Skriftlig fremsættelse (16.  

 november 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 den skattemæssige behandling af gevinst og  

 tab ved afståelse af aktier m.v. (aktieavancebeskatningsloven) (Lovforslag nr.
L  

 78).
Forslag til lov  

 om ændring af forskellige skattelove  

 (Ændringer som følge af aktieavancebeskatningsloven) (Lovforslag nr.
L 79).
 Formålet med lovforslagene er at forenkle aktieavancebeskatningen  

 med henblik på at styrke befolkningens aktiekultur, forbedre vilkårene for  

 udviklingen af et velfungerende aktiemarked, mindske indlåsningseffekterne på  

 aktiemarkedet og skabe bedre sammenhæng i beskatningen af aktieafkast.
De gældende regler  

 for beskatning af aktier er komplicerede  

 og uigennemskuelige  både for de mere end 1 million private aktionærer  

 og for professionelle rådgivere.
Forslaget indeholder en gennemgribende  

 forenkling af reglerne for beskatning af aktier.
 Handel med aktier bør  

 ikke være begrundet i skattemæssige overvejelser.  

 Beslutning om at købe eller sælge aktier bør  

 alene være baseret på, hvornår det er bedst at købe eller sælge aktier.  

 Derfor  

 fjernes skatteregler, som udskyder eller fremskynder køb eller salg af  

 aktier.
 Hovedlinierne i  

 forslagene er, at der med virkning fra den 1. januar 2006 foretages en  

 forenkling af beskatningen af aktier med udgangspunkt i følgende:
   

 	  

 Ophævelse af 3-års reglen for personer,  

 således at aktieavancer beskattes som aktieindkomst uanset ejertiden.
  

 	  

 Ophævelse af 100.000 kr.s reglen.
Dermed  

 bliver også aktieavancer af mindre aktiebeholdninger skattepligtige.
   

 	  

 Udvidelse af mulighederne for tabsfradrag for  

 personer.
   

 	  

 En overgangsregel, som sikrer, at aktier købt  

 før ændringernes virkningstidspunkt vil kunne sælges skattefrit efter en  

 ejertid på mindst 3 år, hvis de indgår i beholdninger, som på lovens  

 virkningstidspunkt  

 ligger under 100.000 kr.s grænsen.
   

 	  

 En overgangsregel, som sikrer mod en  

 forhøjelse af skatteprocenten for aktier købt før ændringernes  

 virkningstidspunkt, og som sælges efter mindre end 3 år.
 Herudover foretages en helt ny gennemskrivning af  

 aktieavancebeskatningsloven, samt en række konsekvensændringer i andre love.
 Lovforslagene skønnes samlet at indebære mindreindtægter på  

 85 mio. kr. i 2006.
For borgerne medfører forslagene enklere skatteregler, og at  

 skattereglernes påvirkning af deres økonomiske dispositioner mindskes.
Gennem  

 en styrkelse af aktiekulturen vil forslagene føre til, at selskaber får  

 lettere  

 ved at rejse kapital fra en bredere kreds af investorer.
Forslagene skønnes  

 ikke at have miljømæssige eller EU-retlige konsekvenser.
Lovforslagene er en del af finanslovsaftalen for 2006 og  

 skal have virkning for afståelser af aktier, der finder sted den 1. januar  

 2006  

 eller senere.
Af hensyn til aktionærernes mulighed for at forudse de  

 skattemæssig konsekvenser af deres aktiekøb og aktiesalg bør lovforslagene  

 være  

 vedtaget inden jul.
Idet jeg henviser til lovforslagenes bemærkninger, skal  

 jeg  

 anbefale lovforslagene til Folketingets velvillige og hurtige behandling.
