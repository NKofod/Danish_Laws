(Til vurderingsmyndigheden) I medfør af § 9, stk. 3, § 10, stk. 1 og 4, og § 13, i lov om  

 registreringsafgift af motorkøretøjer m.v., jf. lovbekendtgørelse nr. 81 af  

 12. februar 1990, som ændret ved lov nr. 361 af 6. juni 1991, fastsættes:
Generelt § 1.  Fastsættelse ved vurdering af den  

 afgiftspligtige værdi for nye og brugte køretøjer foretages efter  

 nedenstående retningslinier af de i bilag 1 nævnte vurderingsmyndigheder.
§ 2.  Vurdering kan kun foretages af køretøjer i den  

 stand, hvori de skal registreres og såfremt de Stk. 2.  Er der tvivl om, hvorvidt et køretøj er i en  

 sådan stand, at det kan registreres efter færdselsloven, kan Statens  

 Bilinspektion anmodes om en udtalelse.
 § 3.  Den afgiftspligtige værdi fastsættes uafhængigt  

 af eventuelle deposita for afgiften fastsat af told- og skattevæsenet.
 § 4.  Vurderingsmyndigheden besigtiger et køretøj,  

 hvis den finder det nødvendigt, eller hvis den, der frembyder køretøjet,  

 ønsker det.
Stk. 2.  Klager over foretagne vurderinger indbringes  

 for vurderingsmyndigheden.
I forbindelse med behandlingen af en klage skal  

 besigtigelse af køretøjet foretages, hvis en sådan ikke allerede har fundet  

 sted.
De væsentligste data, der ligger til grund for værdifastsættelsen, skal  

 fremgå af svaret til klageren.
 Stk. 3.  Vurderingsmyndighedens afgørelse kan påklages  

 til Told- og Skattestyrelsen, dog kun for så vidt angår spørgsmålet, om de i  

 dette cirkulære fastsatte bestemmelser for deres virksomhed er fulgt.
§ 5.  Vurderingspriserne skal holdes i samme niveau på  

 landsplan.
Med henblik herpå afholdes jævnlige møder mellem  

 vurderingsmyndighederne med udveksling af oplysninger.
 Stk. 2.  Told- og Skattestyrelsen underrettes om  

 resultaterne af møderne og orienteres ved kvartalsvise statistikker om  

 aktiviteterne i hvert vurderingsdistrikt.
 Stk. 3.  Vurderingssekretariaterne skal hjælpe told- og  

 skatteregionerne med fastsættelse af deposita og vurderingspriser i  

 forbindelse med overtrædelsessager.
Den afgiftspligtige værdi § 6.  Et køretøjs afgiftspligtige værdi er køretøjets  

 almindelige pris, inklusive moms, men uden registreringsafgift, ved salg til  

 bruger her i landet.
Værdien fastsættes på registreringstidspunktet, eller  

 hvis told- og skattevæsenet inden køretøjets registrering har udstedt bevis  

 for afgiftsberigtigelsen, jf. lovens § 22, stk. 1 og 2, på tidspunktet for  

 bevisets udstedelse.
 Stk. 2.  Ved køretøjets almindelige pris forstås den  

 pris, som en bruger generelt må forventes at skulle betale for et køretøj af  

 samme mærke og model eller et tilsvarende køretøj.
 § 7.  Hvis et køretøj er indrettet til at kunne  

 anvendes i flere udførelser, skal dette fremgå af anmeldelsen til vurdering.  

 Ved vurderingen fastsættes den afgiftspligtige værdi efter udførelsen med den  

 højeste værdi.
Nye køretøjer § 8.  Et køretøj anses som nyt, indtil det har kørt  

 2.000 km, medmindre køretøjet har været udsat for beskadigelser eller viser  

 spor af slitage, som udelukker, at det kan sælges som nyt.
§ 9.  Ved vurderingen kan der tages udgangspunkt i  

 listeprisen for det pågældende køretøj.
Foreligger der ikke en listepris,  

 foretages vurderingen med udgangspunkt i prisen for et tilsvarende eller  

 sammenligneligt køretøj.
 Stk. 2.  Til brug herfor kan vurderingsmyndigheden eller  

 told- og skattevæsenet anmode en importør om at kalkulere køretøjets  

 almindelige pris på landsbasis, jf. lovens § 13, stk. 2.
 § 10.  Ved fastsættelsen af et køretøjs  

 afgiftspligtige værdi medregnes alt udstyr, som er monteret af fabrikations-  

 eller importørvirksomheden, eller hvortil køretøjet er indrettet.
 Stk. 2.  I den afgiftspligtige værdi medregnes ikke:
Brugte køretøjer § 11.  Et køretøj anses som brugt, når det ikke  

 opfylder betingelserne i § 8 for at være nyt.
 Stk. 2.  Et køretøj, der efter reparation eller  

 ombygning ikke længere i afgiftsmæssig henseende er identisk med et tidligere  

 afgiftsberigtiget køretøj, anses som brugt, men skal dog afgiftsberigtiges  

 efter satserne for nye køretøjer, jf. lovens § 4, stk. 1.
 § 12.  Udgangspunktet for vurderingen er den  

 almindelige pris, inkl. registreringsafgift, for et tilsvarende brugt køretøj  

 eller et køretøj af så vidt muligt tilsvarende mærke og model på  

 anmeldelsestidspunktet i normalt vedligeholdt stand.
 Stk. 2.  I den afgiftspligtige værdi medregnes alt  

 udstyr, herunder forhandlerleveret udstyr.
 Stk. 3.  I den afgiftspligtige værdi medregnes ikke:
 § 13.  Den afgiftspligtige værdi, som er den  

 almindelige pris, uden registreringsafgift, men inkl. moms, fastsættes på den  

 i bilag 2 anførte måde.
 Stk. 2.  I værdien foretages fradrag eller tillæg på  

 grundlag af en samlet vurdering af køretøjets kilometerstand,  

 vedligeholdelsesstand, eventuelle forbedringer og øvrige beskaffenhed.
 § 14.  Ved vurderingen af et køretøj, som efter  

 reparation eller ombygning har mistet sin identitet, tages særligt hensyn til  

 den eventuelle værdiforøgelse, der har fundet sted ved reparationen eller  

 genopbygningen.
 § 15.  For køretøjer, der er mere end 35 år gamle og  

 fremtræder som ved første registrering, fastsættes den afgiftspligtige værdi  

 til køretøjets brugsværdi som befordringsmiddel.
 § 16.  Et køretøjs afgiftspligtige værdi kan dog højst  

 udgøre køretøjets oprindelige pris som nyt.
 Stk. 2.  Den afgiftspligtige værdi afrundes til hele  

 hundrede kroner.
Vurdering af køretøjer omfattet af § 2 i  

 lov nr. 361 af 6. juni 1991 § 17.  Et køretøjs afgiftspligtige værdi fastsættes  

 efter reglerne i § 12, stk. 1 og § 13, stk. 1, på grundlag af de oplysninger,  

 der er indeholdt i køretøjets toldattest og eventuelle øvrige papirer.
 § 18.  Udgør afgiften beregnet efter lovens § 4 eller  

 § 5, stk. 1, som ændret ved lov nr. 361 af 6. juni 1991, mindre end den  

 tidligere betalte afgift, sker tilbagebetalingen til den, der har indbetalt  

 afgiften.
 Virkningstidspunkt m.v.
 § 19.  Cirkulærets kapitel 1-4 har virkning for  

 køretøjer, der registreres eller anmeldes til ekspedition hos told- og  

 skattevæsenet fra den 1. juli 1991.
 Stk. 2.  Cirkulærets kapitel 5 finder, jf. § 2 i lov nr.  

 361 af 6. juni 1991, anvendelse på brugte importerede personkøretøjer og  

 varevogne, jf. registreringsafgiftslovens § 5, stk. 1, hvoraf afgiften i  

 perioden 1. juli 1986 - 30. juni 1991 er betalt på grundlag af køretøjets  

 pris som nyt eller 90 pct. heraf.
 Stk. 3.  Cirkulæret træder i stedet for  

 Finansministeriets instruks af 25. november 1971 og 6. december 1979.  

 Bestemmelserne i instruksen af 25. november 1971 om brugte motorkøretøjer  

 opbygget ved anvendelse af nyt specialkarrosseri af fiberglas eller lignende,  

 og i øvrigt af brugte dele, kan dog anvendes indtil 1. juli 1992.
Skatteministeriet, den 19. juni 1991 Jens Rosman / O.
Bådum Bilag 1 Vurderingsmyndigheden vedrørende motorkøretøjer er inddelt i 6  

 vurderingsdistrikter, der omfatter følgende told- og skatteregioner:
 1. Vurderingsmyndigheden vedrørende Motorkøretøjer,  

 København Strandgade 100 1401 København K: Told- og skatteregion Ballerup,  

 Helsingør, Hillerød, Hvidovre, Høje-Taastrup, København 1 (City), København 2  

 (Nord), København 3 (Nordvest), København 4 (Syd) og Nærum.
2. Vurderingsmyndigheden vedrørende Motorkøretøjer,  

 Sjælland m.v.
Strandgade 100 1401 København K: Told- og skatteregion  

 Bornholm, Kalundborg, Korsør, Køge, Maribo og Næstved.
 3. Vurderingsmyndigheden vedrørende Motorkøretøjer,  

 Odense Lerchesgade 35 5000 Odense C: Told- og skatteregion Odense, Svendborg  

 og Vejle.
 4. Vurderingsmyndigheden vedrørende Motorkøretøjer,  

 Sydjylland Lerchesgade 35 5000 Odense C: Told- og skatteregion Esbjerg,  

 Haderslev og Sønderborg.
 5. Vurderingsmyndigheden vedrørende Motorkøretøjer,  

 Aalborg Østerågade 29 9000 Aalborg: Told- og skatteregion Frederikshavn,  

 Holstebro, Thisted, Viborg og Aalborg.
 6. Vurderingsmyndigheden vedrørende Motorkøretøjer,  

 Århus Toldkammergade 8000 Århus C.: Told- og skatteregion Herning, Horsens,  

 Randers og Århus.
Bilag 2 Køretøjer på fuld afgift, jf. lovens § 4 I.
Motorcykler:
 1. Prisen er over første knæk:
a.
Er forskellen mellem prisen og første knæk divideret med 2,2 og tillagt  

 første knæk, større end andet knæk, fremkommer værdien ved at dividere prisen  

 tillagt 180 pct. af første knæk og 60 pct. af forskellen mellem første og  

 andet knæk, med 2,8.
b.
Er forskellen mellem prisen og første knæk divideret med 2.2 og tillagt  

 første knæk, mindre end eller lig med andet knæk, er værdien lig resultatet  

 af beregningen.
 2. Prisen under eller lig med første knæk:
a.
Værdien er lig med prisen.
II.
Andre køretøjer:
 1. Er prisen divideret med 2,05 større end knækket, er  

 værdien prisen, tillagt 75 pct. af knækket, divideret med 2,8.
 2. Er prisen divideret med 2,05 mindre end eller lig  

 med knækket, er værdien lig resultatet af beregningen.
Køretøjer på 95 pct. afgift, jf. lovens § 5 1. Er prisen over knækket, er værdien prisen tillagt  

 95 pct. af knækket og divideret med 1,95.
 2. Er prisen mindre end eller lig med knækket er  

 værdien lig med prisen.
 Eksempel 1:
 En godt 4 år gammel motorcykel med en almindelig pris inkl. afgift her i  

 landet på 35.000 kr.
 Første knæk er 530 kr. og andet 4.380 kr.
 For dette køretøj anvendes beregningen i I, 1, a, fordi (35.000-530)  

 divideret med 2,2 + 530 = 16.198 er over 4.380 kr.
 Den afgiftspligtige værdi bliver (35.000 + 530 gange 1,8 + (4.380 - 530  

 gange 0,6) divideret med 2,8 = 13. 666 kr.
 Eksempel 2:
 En knapt 2 år gammel motorcykel med en almindelig pris inkl. afgift her i  

 landet på 15.000 kr.
 Første knæk er 1.090 kr. og andet 9.070 kr.
 For dette køretøj anvendes beregningen i I, 1, b, fordi (15.000 - 1.090)  

 divideret med 2,2 + 1.090 = 7.412 er under 9.070 kr.
 Den afgiftspligtige værdi bliver resultatet, dvs. 7.412 kr.
 Eksempel 3:
 En knap 5 år gammel almindelig personbil med en almindelig pris inkl.  

 afgift her i landet på 45.000 kr.
 Knækket er 12.040 kr.
 For dette køretøj anvendes beregningen i II, 1, fordi 45.000 divideret med  

 2,05 = 21.951 er over 12.040 kr.
 Den afgiftspligtige værdi bliver (45.000 + 12.040 gange 0,75) divideret  

 med 2,8 = 19.296 kr.
