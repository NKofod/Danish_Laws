 Hermed bekendtgøres lov nr. 289 af 8. juni 1977 om  

 erhvervsfaglige grunduddannelser med de ændringer, der følger af lov nr. 210  

 af 13. maj 1981, lov nr. 212 af 18. maj 1982, § 14, stk. 3, i lov nr. 290 af  

 9. juni 1982, som ændret ved lov nr. 249 af 23. maj 1984, lov nr. 265 af 6.  

 juni 1985 og § 13 i lov nr. 217 af 23. april 1986.
Uddannelsernes opbygning og indhold § 1.  Undervisningsministeren tilrettelægger  

 erhvervsfaglige grunduddannelser i tilslutning til grundskolens 9.  

 klassetrin.
 Stk. 2.  Uddannelserne skal tilpasses til også at kunne  

 optage uddannelsessøgende, der på et senere tidspunkt ønsker en  

 erhvervsfaglig grunduddannelse.
 Stk. 3.  Undervisningsministeren fastsætter efter  

 indstilling fra Erhvervsuddannelsesrådet og erhvervsuddannelsesudvalgene  

 nærmere regler om optagelse af elever og om undervisning og prøver.  

 Ministeren kan fastsætte regler om antallet af elever.
 § 2.  I uddannelserne, der grupperes i  

 hovederhvervsområder, skal foruden faglig undervisning indgå undervisning i  

 almene fag, som bl.a. sigter mod at give eleverne forståelse af samfundet og  

 arbejdslivet.
 Stk. 2.  Til handicappede elever gives der  

 specialundervisning eller anden specialpædagogisk bistand.  

 Undervisningsministeren fastsætter regler herom.
Stk. 3.  Der tilbydes eleverne rådgivning om valg af  

 uddannelse og erhverv samt om personlige forhold.
Undervisningsministeren  

 fastsætter regler herom.
§ 3.  Den erhvervsfaglige grunduddannelse indledes  

 normalt med en 1-årig basisuddannelse, som foregår på skole, eventuelt  

 suppleret med virksomhedsophold.
Denne første del af uddannelsen omfatter en  

 grundlæggende orientering og indføring i erhvervsområdet.
Stk. 2.  Efter basisuddannelsen foregår uddannelsens 2.  

 del vekselvis på skole og praktiksted med hovedvægt på den praktiske  

 oplæring.
Undtagelsesvis kan 2. del af uddannelsen overvejende eller helt  

 gennemføres på skole.
 Stk. 3.  Uddannelserne opbygges således, at de kan  

 forlades på passende trin med erhvervskompetence, og således, at  

 uddannelsesforløbet senere kan fortsættes.
Styringsorganernes sammensætning og  

 beføjelser § 4.  Undervisningsministeren nedsætter et  

 erhvervsuddannelsesråd og udpeger dets formand.
De øvrige medlemmer udpeges  

 af de organisationer, der er nævnt nedenfor, således:
Stk. 2.  Det skal ved udpegningen af repræsentanterne  

 for Dansk Arbejdsgiverforening og Landsorganisationen i Danmark sikres, at  

 henholdsvis arbejdsledere og elever bliver repræsenteret.
Medlemmerne  

 beskikkes for 4 år.
Arbejdsministeriet, Undervisningsministeriet,  

 Amtsrådsforeningen i Danmark, Kommunernes Landsforening, Foreningen af  

 Forstandere og Inspektører ved Danmarks Handelsskoler og Sammenslutningen af  

 Ledere af Tekniske Skoler deltager hver med 1 repræsentant uden stemmeret i  

 rådets møder.
Endvidere kan erhvervsuddannelsesudvalgenes formænd eller  

 næstformænd deltage i rådets møder uden stemmeret.
 Stk. 3.  Undervisningsministeren træffer nærmere  

 bestemmelse om, hvorledes udpegningen af medlemmer til rådet skal finde sted.
§ 5.  Erhvervsuddannelsesrådet er rådgivende for  

 undervisningsministeren.
Rådet afgiver indstilling om nedsættelse af  

 erhvervsuddannelsesudvalg, om godkendelse af nye uddannelser, om opdeling i  

 hovederhvervsområder, om fastsættelse af regler for rådets og  

 erhvervsuddannelsesudvalgenes virksomhed, om fastlæggelse af uddannelsernes  

 bevillingsmæssige behov, om fastlæggelse af uddannelsessteder samt om  

 fastsættelse af bestemmelser om elevernes retlige forhold.
 Stk. 2.  Rådet kan endvidere på eget initiativ drøfte og  

 afgive udtalelse om alle spørgsmål, der efter rådets opfattelse har betydning  

 for den erhvervsfaglige grunduddannelse.
§ 6.  For hvert hovederhvervsområde nedsætter  

 undervisningsministeren efter indstilling fra Erhvervsuddannelsesrådet et  

 erhvervsuddannelsesudvalg.
Dette skal i almindelighed bestå af 8-10  

 medlemmer, hvoraf 2 medlemmer udpeges af lærernes og skoleledernes  

 organisationer, medens resten sammensættes ligeligt af arbejdsgiver- og  

 arbejdstagerrepræsentanter og udpeges af henholdsvis Dansk  

 Arbejdsgiverforening og Landsorganisationen i Danmark.
Ved områder uden for  

 hovedorganisationerne udpeges medlemmerne af de tilsvarende organisationer.  

 Det skal ved udpegelse af arbejdsgiver- og arbejdstagerrepræsentanterne  

 sikres, at arbejdsledere og elever bliver repræsenteret.
Medlemmerne  

 beskikkes for 4 år.
Udvalget vælger en formand og kan tillige vælge en  

 næstformand.
Formanden behøver ikke i forvejen at være medlem af udvalget.
§ 7.  Erhvervsuddannelsesudvalgene afgiver efter  

 indstilling fra de i § 8 nævnte faglige udvalg inden for hver deres område  

 indstilling til undervisningsministeren om erhvervsuddannelsernes faglige mål  

 og indhold samt om retningslinjer for praktikopholdene.
Endvidere kan de  

 udtale sig om lærernes faglige kvalifikationer samt om andre forhold af  

 betydning for uddannelserne.
Undervisningsministeren kan fastsætte nærmere  

 bestemmelser om udvalgenes opgaver.
 § 8.  Inden for hvert hovederhvervsområde nedsætter  

 vedkommende områdes faglige organisationer eet eller flere faglige udvalg med  

 et lige stort antal arbejdsgiver- og arbejdstagerrepræsentanter.
 Stk. 2.  De faglige udvalg giver inden for hver deres  

 fagområde indstilling til Erhvervsuddannelsesudvalget om uddannelsernes  

 faglige mål og indhold samt om retningslinjer for praktikopholdene.
Stk. 3.  De faglige udvalg godkender de enkelte  

 praktiksteder.
De faglige udvalgs afgørelser herom kan indbringes for  

 Ankenævnet vedrørende Læreanstalter og Praktikvirksomheder, hvis afgørelse er  

 endelig.
 Stk. 4.  Undervisningsministeren kan fastsætte nærmere  

 bestemmelser om udvalgenes opgaver.
 § 9.  Undervisningsministeriet stiller  

 sekretariatsbistand til rådighed for Erhvervsuddannelsesrådet og  

 erhvervsuddannelsesudvalgene.
Retsforholdet mellem eleven og  

 praktikvirksomheden § 10.  Den aftale om 2. dels uddannelse, der efter  

 basisuddannelsen indgås mellem eleven og praktikvirksomheden, skal være  

 skriftlig og angive den løn, som praktikvirksomheden skal betale til eleven  

 under praktikopholdene samt under de skoleophold i 2. del, der ligger inden  

 for aftalens rammer.
Stk. 2.  Lønnens størrelse fastsættes gennem kollektiv  

 overenskomst mellem arbejdsgiver- og arbejdstagerorganisationerne inden for  

 det pågældende område.
Hvis der ikke findes sådanne kollektive  

 overenskomster, fastsætter undervisningsministeren de nærmere retningslinjer  

 for, hvorledes beregningen af lønnen skal ske.
 Stk. 3.  Undervisningsministeren fastsætter efter  

 indstilling fra Erhvervsuddannelsesrådet de nærmere bestemmelser om formen  

 for indgåelse af uddannelsesaftale samt om elevernes retlige forhold.
 § 11.  Tvistigheder mellem eleven og  

 praktikvirksomheden kan indbringes for et nævn, der nedsættes af  

 undervisningsministeren.
Stk. 2.  Nævnet består af en formand og 4 faste  

 medlemmer, hvoraf 2 medlemmer beskikkes efter indstilling fra Dansk  

 Arbejdsgiverforening og 2 medlemmer efter indstilling fra Landsorganisationen  

 i Danmark.
Herudover tiltrædes nævnet for hver sag af 2 medlemmer, udpeget af  

 de forhandlingsberettigede organisationer inden for det pågældende  

 erhvervsområde.
Formanden for nævnet skal opfylde de almindelige betingelser  

 for at blive udnævnt til dommer.
Medlemmerne beskikkes for 4 år.
For de 4  

 faste medlemmer af nævnet beskikkes stedfortrædere.
Stk. 3.  Nævnet kan træffe afgørelse om, at en  

 uddannelsesaftale skal ophæves, ligesom det kan tilkende den skadelidte  

 erstatning.
Nævnet afgør i hver enkelt sag, om møderne skal være offentlige.
 Stk. 4.  Nævnets afgørelser kan fuldbyrdes efter  

 retsplejelovens regler om tvangsfuldbyrdelse af domme.
 Stk. 5.  Efter indstilling fra nævnet og  

 Erhvervsuddannelsesrådet fastsætter undervisningsministeren de nærmere regler  

 for nævnets virksomhed.
 Stk. 6.  Nævnets afgørelser kan ikke indbringes for  

 domstolene.
Forskellige bestemmelser § 12.  Undervisningsministeren bestemmer efter  

 indstilling fra Erhvervsuddannelsesrådet, på hvilke uddannelsessteder den  

 erhvervsfaglige skoleundervisning skal foregå.
 Stk. 2.  Driftsudgifter ved undervisning på skole i  

 forbindelse med de erhvervsfaglige grunduddannelser afholdes af staten, jf.  

 dog stk. 5. Undervisningsministeren fastsætter nærmere regler herom.
 Stk. 3.  Udstyr og inventar til brug for undervisningen  

 kan stilles til rådighed af staten efter nærmere af undervisningsministeren  

 fastsatte regler.
Stk. 4.  Udgifter til opførelse, til- og ombygning og  

 køb af ejendomme til brug ved gennemførelse af undervisningen afholdes efter  

 de for vedkommende skoleform gældende regler.
Tilsvarende gælder med hensyn  

 til indretning af lejede lokaler.
Stk. 5.  Fastsætter undervisningsministeren i henhold  

 til § 1, stk. 3, bestemmelser om afsluttende faglige prøver afholdt af de  

 faglige udvalg, kan de faglige udvalgs udgifter herved kræves refunderet helt  

 eller delvist af praktikvirksomheden.
Undervisningsministeren fastsætter  

 nærmere regler herom.
§ 13.  Amtskommunerne yder tilskud til befordring  

 mellem bopæl og skole samt mellem bopæl og virksomhed for elever i basis-  

 uddannelse, jf. § 3, stk. 1. Det er en betingelse, at eleverne ikke modtager  

 løn under uddannelsen.
Undervisningsministeren fastsætter nærmere regler om  

 tilskuddet.
 Stk. 2.  Undervisningsministeren fastsætter nærmere  

 regler om, i hvilket omfang der af staten skal ydes tilskud til de i stk. 1  

 nævnte elevers befordring mellem hjem og skolehjem og mellem flere  

 undervisningsafdelinger på samme dag, og fastsætter regler om  

 administrationen af ordningen.
Stk. 3.  Afgørelser truffet efter stk. 1 kan ikke  

 indbringes for undervisningsministeren.
Undervisningsministeren kan bestemme,  

 at afgørelser truffet i henhold til regler, der er fastsat efter stk. 2, ikke  

 kan indbringes for ministeren.
Stk. 4.  Staten kan indenfor et årligt fastsat beløb yde  

 tilskud til nedbringelse af befordringsudgifter i forbindelse med skoleophold  

 for elever på uddannelsens 2. del, jf. § 3, stk. 2, der har særlig store  

 befordringsudgifter.
Undervisningsministeren fastsætter nærmere regler herom  

 samt om ordningens administration.
Undervisningsministeren kan herunder  

 bestemme, at afgørelser om tilskud træffes af skolerne, og at afgørelserne  

 ikke kan påklages.
 § 14.  Undervisningsministeren kan efter indstilling  

 fra Erhvervsuddannelsesrådet i særlige tilfælde gøre undtagelser fra lovens  

 §§ 2 og 3, hvis det sker for at fremme uddannelsesforsøg.
 § 15.  Undervisningsministeren fastsætter efter  

 indhentet udtalelse fra Erhvervsuddannelsesrådet bestemmelser om, i hvilket  

 omfang en erhvervsfaglig grunduddannelse giver adgang til en videregående  

 uddannelse.
 § 15 a.  Undervisningsministeren kan bemyndige  

 ministeriets direktorater til at udøve de beføjelser, der i denne lov er  

 tillagt ministeren.
 Stk. 2.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 1, herunder om at afgørelser ikke skal  

 kunne indbringes for ministeren.
 Ikrafttræden m.v.
 § 16.  Efter indstilling fra Erhvervsuddannelsesrådet,  

 vedkommende erhvervsuddannelsesudvalg og faglige udvalg og efter indhentet  

 udtalelse fra Lærlingerådet kan undervisningsministeren ophæve adgangen til  

 inden for et fag eller et afgrænset geografisk område at indgå lærekontrakter  

 i henhold til lov om lærlingeforhold, jf. lovbekendtgørelse nr. 128 af 16.  

 marts 1987.
 § 17.  Loven træder i kraft den 1. august 1977. Det i  

 § 4 omhandlede erhvervsuddannelsesråd og de i § 6 omhandlede  

 erhvervsuddannelsesudvalg kan dog nedsættes, så snart loven er vedtaget.
§ 18.  Lov nr. 291 af 7. juni 1972 om erhvervsfaglige  

 forsøgsuddannelser ophæves.
De i henhold til forsøgsloven etablerede  

 styringsorganer (forsøgsrådet og forsøgsudvalgene) fortsætter dog deres  

 virke, indtil Erhvervsuddannelsesrådet og erhvervsuddannelsesudvalgene i  

 henhold til §§ 4 og 6 i denne lov er nedsat.
Endvidere fortsætter de i  

 forsøgsperioden påbegyndte uddannelser, ligesom de godkendte  

 uddannelsesplaner m.v. bevarer deres gyldighed, indtil de eventuelt senere  

 ændres eller ophæves.
 § 19.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsiger.
---------- Lov nr. 212 af 18. maj 1982 (* 1) indeholder følgende  

 ikrafttrædelsesbestemmelse:
§ 2 Loven træder i kraft den 1. august 1982.
 Lov nr. 265 af 6. juni 1985 (* 2) indeholder følgende  

 ikrafttrædelsesbestemmelse:
§ 2 Loven træder i kraft den 1. juli 1985.
 Lov nr. 217 af 23. april 1986 (* 3) indeholder følgende  

 ikrafttrædelsesbestemmelse:
§ 40 Loven træder i kraft den 1. juli 1986.
Undervisningsministeriet, den 18. marts  

 1987 BERTEL HAARDER /Ida Dybdal (* 1) Lovændringen vedrører § 4.
 (* 2) Lovændringen vedrører § 13.
 (* 3) Lovændringen vedrører § 15 a.
