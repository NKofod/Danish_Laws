Patentankenævnet stadfæstede Patentdirektoratets afgørelse, hvorefter  

 mærket SALIX ANTIPIN ikke blev fundet forveksleligt med mærket LASIX År 1992, den 24. september afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende Den 13. marts 1990 indleverede Dansk Farmasan ApS, København, en ansøgning  

 om registrering af varemærket SALIX ANTIPIN (ordmærke) for alle varer i  

 klasse 5. Ansøgningen blev den 24. oktober 1990 bekendtgjort i Dansk  

 Varemærketidende.
Ved skrivelse af 14. december 1990 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
Som begrundelse for indsigelsen anførtes:
 »Begrundelsen for indsigelsen er, at mærket SALIX ANTIPIN efter  

 indsigernes formening er forveksleligt med indsigernes varemærke LASIX, der  

 er registreret under Reg. nr. 2228/64.
Varekollision? Reg. nr. 2228/64 LASIX omfatter følgende varefortegnelse: »Klasse 5:  

 lægemidler«.
 Ansøgning nr. 2011/90 SALIX ANTIPIN dækker følgende varefortegnelse:  

 »Alle varer i klasse 5«.
Forvekslelighed? Ordene LASIX/SALIX forekommer umiddelbart forvekslelige.
Vi henviser i  

 denne forbindelse til, at de to ord kun adskiller sig fra hinanden  

 derigennem, at bogstaverne LS er blevet ombyttet.
Den mellem LASIX/SALIX  

 bestående forvekslelighed kan ikke neutraliseres gennem tilføjelse af ordet  

 ANTIPIN.' I skrivelse af 2. januar 1991 bemærkede ansøgeren følgende:
»Idet jeg henviser til Patentdirektoratets brev af 24. september 1990  

 skal jeg på min klients vegne bemærke, at jeg har fuld tillid til, at  

 Patentdirektoratets opfattelse i sagen fastholdes, idet mærket LASIX ikke er  

 modhold for ansøgningen.« Patentdirektoratet traf afgørelse i sagen den 26. marts 1991 og afviste  

 indsigelsen med følgende begrundelse:
»Det er ubestridt, at varesammenfald foreligger.
Det afgørende for om  

 mærkerne er forvekslelige, er herefter, om mærkelighed er til stede, altså om  

 mærkerne i deres helhed ligner hinanden.
Det der skal bedømmes er ikke, om  

 ordene LASIX og SALIX alene ligner hinanden, men om der er mærkelighed mellem  

 LASIX og SALIX ANTIPIN.
Disse mærker adskiller sig så meget fra hinanden både  

 visuelt og auditivt, at mærkelighed ikke foreligger.
Mærkerne er derfor ikke  

 forvekslelige.
Den nedlagte indsigelse kan herefter ikke tages til følge.« Denne afgørelse har klageren ved skrivelse af 24. maj 1991 indbragt for  

 Patentankenævnet med påstand om, at Patentdirektoratet pålægges at afslå  

 ansøgning nr.
VA 2011 1990 SALIX ANTIPIN.
Som ankebegrundelse anføres  

 følgende:
 »Klagerens anbringender og bevisligheder.
 Klageren er af den opfattelse, at det ansøgte mærke SALIX ANTIPIN (bilag  

 2) er forveksleligt med klagerens registrering nr. 2228/64 LASIX (bilag 1).
 Varekollision.
 Registrering nr. 2228/64 LASIX omfatter følgende varefortegnelse: Klasse  

 5: lægemidler.
 Ansøgning nr. 2011/90 SALIX ANTIPIN dækker følgende varefortegnelse:  

 Samtlige varer i klasse 5.
 Der foreligger således varekollision.
 Forvekslelighed.
 Vi henviser til det herom i indsigelsesskrivelse af 14. december 1990  

 (bilag 3) anførte:
»Ordene LASIX/SALIX forekommer umiddelbart forvekslelige.
Vi henviser  

 i denne forbindelse til, at de to ord kun adskiller sig fra hinanden  

 derigennem, at bogstaverne LS er blevet ombyttet.
Den mellem LASIX/SALIX  

 bestående forvekslelighed kan ikke neutraliseres gennem tilføjelse af ordet  

 ANTIPIN.« Direktoratets begrundelse for afvisning af den af os nedlagte indsigelse  

 er sålydende:
»Det er ubestridt, at varesammenfald foreligger.
Det afgørende for om  

 mærkerne er forvekslelige, er herefter, om mærkelighed er til stede, altså om  

 mærkerne i deres helhed ligner hinanden.
Det, der skal bedømmes, er ikke, om  

 ordene LASIX og SALIX alene ligner hinanden, men om der er mærkelighed mellem  

 LASIX og SALIX ANTIPIN.
Disse mærker adskiller sig så meget fra hinanden både  

 visuelt og auditivt, at mærkelighed ikke foreligger.
Mærkerne er derfor ikke  

 forvekslelige.« Indsigerne er enige med direktoratet i, at det, der skal bedømmes, ikke  

 er, om ordene LASIX og SALIX alene ligner hinanden, men om der er mærkelighed  

 mellem LASIX og SALIX ANTIPIN.
 Ordet SALIX er et særpræget ord, der optræder selvstændigt i det anmeldte  

 mærke.
For så vidt angår ordet ANTIPIN, er der tale om et ord, der øjensynligt  

 skal angive, at der er tale om et præparat mod smerter.' Ansøgeren har i skrivelse af 26. juli 1991 anført følgende:
»Klageren har gjort gældende, at min klients varemærke SALIX ANTIPIN  

 er forvekslelig med klagerens registrering nr. 2228/64 LASIX.
Klageren har  

 særlig gjort gældende, at uanset, at det, der skal bedømmes, er  

 forveksleligheden mellem varemærkerne LASIX og SALIX ANTIPIN, er ordet SALIX  

 et særpræget ord i min klients varemærke, der optræder selvstændigt i  

 varemærket, medens ordet ANTIPIN øjensynligt skal angive, at der er tale om  

 et præparat mod smerter.
 Jeg bemærker, at ordene LASIX og SALIX i såvel visuel som auditiv  

 henseende væsentligt adskiller sig fra hinanden, hvorfor forveksling er  

 aldeles udelukket.
 Dermed er forveksling mellem mærkerne LASIX og SALIX ANTIPIN også  

 udelukket.
Imidlertid skal bedømmelsen ikke alene foretages mellem ordene LASIX og  

 SALIX men derimod mellem varemærkerne LASIX og SALIX ANTIPIN som helhed.  

 Dette er erkendt af klageren.
Disse varemærker adskiller sig således klart  

 fra hinanden såvel visuelt som auditivt.
Ordet ANTIPIN er tillige et  

 særpræget ord, der selvstændigt kan registreres som varemærke.« Ankenævnet har behandlet sagen på sit møde den 21. august 1992.
 For klageren mødte advokat Tom Friis-Mikkelsen.
For ansøgeren mødte advokat Michael L.
Rasmussen v/advokat Jesper  

 Pedersen.
 Der henvistes til den skriftlige procedure.
 Klageren fremhævede navnlig, at direktoratet ved en afgørelse af 1. juli  

 1992 - med rette - havde statueret forvekslelighed mellem varemærkerne LASIX  

 og SALIX, hvilket måtte have afsmittende virkning for denne sag, idet det  

 beskrivende element ANTIPIN i det ansøgte mærke må vige for en sammenligning  

 af mærkets hovedbestanddel SALIX med LASIX.
 Ansøgeren fastholdt, at der må foretages en helhedsbedømmelse, samt  

 anførte, at ANTIPIN ikke kan betragtes som deskriptivt.
 Ankenævnet skal udtale:
 ANTIPIN, der findes at være et kunstord, kan ikke betragtes som en svag  

 varemærkebestanddel.
Efter en helhedsbedømmelse findes der herefter af de af direktoratet  

 anførte grunde ikke at foreligge forvekslelighed, hvorfor bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
J.C.
Warnich-Hansen.
