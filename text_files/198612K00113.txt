Nr LSF 113 Forslag til Lov om ændring af lov om arbejdsskadeforsikring (Forhøjelse af  

 visse af lovens erstatningsydelser m.v.) Fremsat af socialministeren (Mimi Stilling Jakobsen) den 26. november 1986 § 1 I lov nr. 79 af 8. marts 1978 om arbejdsskadeforsikring, som ændret ved § 4 i lov nr. 218 af 16. maj 1984 om social pension og § 30 i lov nr. 228 af 23. maj 1984 om erstatningsansvar, foretages følgende ændringer:
 1. I § 4 indsættes som nyt stk. 2:
»Stk. 2. Socialministeren fastsætter regler om, i hvilket omfang loven skal gælde for uddannelsessøgende, der opholder sig på en arbejdsplads som led i uddannelsen.« Stk. 2 bliver herefter stk. 3.
 2. I § 6, stk. 3, 1. pkt., ændres »forsikringsforbundene« til:
 »Ulykkesforsikringsforbundet for Dansk Søfart«.
 3. I § 25 indsættes som stk. 5:
»Stk. 5. Chefen for sikringsstyrelsen kan fastsætte regler om, i hvilket omfang der kan ske dækning af udgifter efter stk. 2-4.«.
 4. I § 26, stk. 1, ændres »3 år« til: »2 år«.
 5. I § 26 indsættes som nyt stk. 3:
»Stk. 3. Forskud på erstatning kan udbetales i tiden, indtil erstatningsspørgsmålet afgøres endeligt.« 6. I § 27, stk. 4, ændres »3/4« til: »4/5«.
 7. § 28, stk. 4, 2. pkt., og stk. 5, ophæves.
 8. I § 29, stk. 2, ændres »§§ 27 og 28« til: »§ 27«.
 9. I § 30, stk. 1, ændres »17.000 kr.« til: »34.000  

 kr.«.
 10. I § 32, stk. 3, indsættes som 2. pkt.:
»Samme ret har afdødes barn, som på tidspunktet for dødens indtræden var fyldt 18 år og under uddannelse.«.
 11. I § 32, stk. 5, indsættes som 2. pkt.:
»Udbetales der i anledning af dødsfaldet efterindtægt, udbetales ydelsen dog først fra udløbet af efterindtægtsperioden.«.
 12. I § 37, stk. 6, 1. pkt., ændres »løbende ydelser« til:
 »erstatninger«.
 13. I § 38, stk. 2, ændres »Løbende ydelsers grundløn« til:
 »Grundlønnen«.
 14. § 38, stk. 4, affattes således:
»Stk. 4. Ved fastsættelsen af såvel en løbende erstatningsydelse som en kapitalerstatning beregnes erstatningen, som om arbejdsskaden var indtruffet på afgørelsens tidspunkt.«.
 15. § 39, stk. 1, 2. pkt., affattes således:
»Anden løbende årlig ydelse tilkendt efter § 27 kan efter ansøgning fra den erstatningsberettigede helt eller delvis kapitaliseres, medmindre sikringsstyrelsen skønner dette økonomisk uforsvarligt.«.
 16. § 39, stk. 2, ophæves.
 Stk. 3 og 4 bliver herefter stk. 2 og 3.
17. I § 53, stk. 2, ændres »skadelidte eller de efterladte, forsikringsselskabet samt andre vedkommende« til: »sagens  

 parter«.
§ 2 Stk. 1. Loven træder i kraft den 1. april 1987.
Stk. 2. § 1, nr. 6, finder anvendelse på arbejdsskader, der indtræffer på ikrafttrædelsesdagen eller senere.
Stk. 3. § 1, nr. 7 og 14, finder anvendelse på afgørelser, der træffes på ikrafttrædelsesdagen eller senere.
Stk. 4. § 1, nr. 9-11, finder anvendelse ved dødsfald, der indtræder på ikrafttrædelsesdagen eller senere.
Stk. 5. § 1, nr. 2, finder anvendelse på udgifter, der forskudsvis afholdes på ikrafttrædelsesdagen eller senere.
Stk. 6. Skadelidte, som på ikrafttrædelsestidspunktet modtager erstatning for varigt men i form af en årlig ydelse, har ret til at fortsætte hermed.
Oprindeligt fremsat lovforslag Blad nr 264 § 1 I lov nr. 79 af 8. marts 1978 om arbejdsskadeforsikring som ændret ved § 4 i lov nr. 218 af 16. maj 1984 om social pension og § 30 i lov nr. 228 af 23. maj 1984 om erstatningsansvar foretages følgende ændringer:
 1. I § 6, STK. 3, 1. PKT., ændres »forsikringsforbundene« til:
 »Ulykkesforsikringsforbundet for Dansk Søfart«.
 2. I § 25 indsættes som stk. 5:
»STK. 5. Chefen for sikringsstyrelsen kan fastsætte regler om, i hvilket omfang der kan ske dækning af udgifter efter stk. 2-4.«.
 3. I § 27, STK. 4, ændres »3/4« til: »4/5«.
 4. § 28, STK. 4, 2. PKT. og STK. 5 ophæves.
 5. I § 29, STK. 2, ændres »§§ 27 og 28« til: »§ 27«.
 6. I § 30, STK. 1, ændres »17.000 kr.« til: »34.000  

 kr.«.
 7. I § 32, STK. 3, indsættes som 2. pkt.:
»Samme ret har afdødes barn, som på tidspunktet for dødens indtræden var fyldt 18 år og under uddannelse.«.
 8. I § 32, STK. 5, indsættes som 2. pkt.:
»Udbetales der i anledning af dødsfaldet efterindtægt, udbetales ydelsen dog først fra udløbet af efterindtægtsperioden.«.
 9. I § 37, STK. 6, 1. PKT., ændres »løbende ydelser« til:
 »erstatninger«.
 10. I § 38, STK. 2, ændres »Løbende ydelsers grundløn« til:
 »Grundlønnen«.
 11. § 38, STK. 4, affattes således:
»Stk. 4. Ved fastsættelsen af såvel en løbende erstatningsydelse som en kapitalerstatning beregnes erstatningen, som om arbejdsskaden var indtruffet på afgørelsens tidspunkt.«.
 12. § 39, STK. 1, 2. PKT., affattes således:
»Anden løbende årlig ydelse, tilkendt efter § 27, kan efter ansøgning fra den erstatningsberettigede helt eller delvis kapitaliseres, med mindre sikringsstyrelsen skønner dette økonomisk uforsvarligt.«.
 13. § 39, STK. 2, ophæves.
 Stk. 3 og 4 bliver herefter stk. 2 og 3.
14. I § 53, STK. 2, ændres »skadelidte eller de efterladte, forsikringsselskabet samt andre vedkommende« til: »sagens  

 parter«.
§ 2 Stk. 1. Loven træder i kraft den 1. april 1987.
Stk. 2. § 1, nr. 3, finder anvendelse på arbejdsskader, der indtræffer på ikrafttrædelsesdagen eller senere.
Stk. 3. § 1, nr. 4 og 11, finder anvendelse på afgørelser, der træffes på ikrafttrædelsesdagen eller senere.
Stk. 4. § 1, nr. 6-8, finder anvendelse ved dødsfald, der indtræder på ikrafttrædelsesdagen eller senere.
Stk. 5. § 1, nr. 1, finder anvendelse på udgifter, der forskudsvis afholdes på ikrafttrædelsesdagen eller senere.
Stk. 6. Skadelidte, som på ikrafttrædelsestidspunktet modtager erstatning for varigt meen i form af en årlig ydelse, har ret til at fortsætte hermed.
BEMÆRKNINGER TIL LOVFORSLAGET ALMINDELIGE BEMÆRKNINGER Lov nr. 79 af 8. marts 1978 om arbejdsskadeforsikring (Folketingstidende 1977-78, 2. samling, sp. 498, 800, 6740, 7068; tillæg A, sp. 887; tillæg B, sp. 315, sp. 483; tillæg C, sp. 225).
Lov om arbejdsskadeforsikring trådte i kraft den 1. april 1978 som afløser af den tidligere lov om forsikring mod følger af ulykkestilfælde.
I december 1984 gav socialministeren Folketinget en redegørelse om erfaringerne med anvendelse af arbejdsskadeloven, særligt for så vidt angår nye erstatningsregler, der blev indført med arbejdsskadeforsikringsloven.
Allerede på dette tidspunkt forelå der fra forskelligt hold ønsker om en række ændringer og forbedringer af loven.
Under hensyn til at arbejdsskadeforsikringsloven i vidt omfang bygger på andre erstatningsmæssige principper end den gamle ulykkesforsikringslov, ønskedes yderligere erfaringer med loven, inden den blev ændret.
I juni måned 1986 afgav et udvalg, der var nedsat af socialministeren betænkning om forsikringsselskabernes administration af arbejdsskadeforsikringen (bet. 1077/ 1986). Den væsentligste følge af udvalgets arbejde er et forslag til ændring af arbejdsskadeforsikringsloven, hvorefter lovens forsikringstekniske funktioner overflyttes fra sikringsstyrelsen til forsikringstilsynet.
I betænkningens bilag 2 har udvalget udarbejdet en fortegnelse over mulige justeringer af arbejdsskadeforsikringslovens ydelser og har vurderet de økonomiske konsekvenser heraf.
Forslaget om de forsikringstekniske ændringer i arbejdsskadeforsikringsloven indeholdes i et lovforslag, der fremsættes i Folketinget sammen med industriministerens forslag til de tilsvarende ændringer i lov om forsikringsvirksomhed.
Det her foreliggende lovforslag indeholder en række yderligere ændringer til arbejdsskadeforsikringsloven.
Det er endvidere regeringens hensigt, at iværksætte et udvalgsarbejde med henblik på en mere detailleret gennemgang af arbejdsskadeforsikringsloven på baggrund af de gennem snart 10 år indvundne erfaringer med loven.
Dette gælder bl.a. på erhvervssygdomsområdet, som har udviklet sig betydeligt.
Loven er på dette område i ikke ringe grad baseret på det gamle ulykkesbegreb og bærer - også administrativt præg af, at erhvervssygdomsbegrebet er blevet presset ind under en model, der ikke altid passer i denne henseende.
Erstatningsansvarsloven fra 1984 giver ligeledes anledning til overvejelser om ændringer i arbejdsskadeforsikringslovens ydelser med henblik på en eventuel tilnærmelse mellem de to love.
Samtidig bør muligheden for i højere grad at fastsætte arbejdsskadeerstatningen som kapitalbeløb i stedet for som løbende ydelse overvejes.
I forbindelse med en generel gennemgang af loven vil det være naturligt at inddrage spørgsmålet om erstatning efter arbejdsskadeforsikringsloven til levende fødte børn, der har pådraget sig skade som følge af moderens erhvervsarbejde under graviditeten.
Arbejdet med dette spørgsmål vil blive søgt fremskyndet mest muligt under udvalgsarbejdet.
På baggrund af denne gennemgang vil regeringen fremsætte forslag til yderligere ændringer i arbejdsskadeforsikringsloven.
NÆRMERE OM FORSLAGETS FORSKELLIGE OMRÅDER a) Forhøjelser af lovens erstatninger Det foreslås at forhøje erstatningsniveauet i lovens § 27, stk. 4, fra 3/4 til 4/5. Ved erstatningsniveau forstås i arbejdsskadeforsikringsloven den procentdel af skadelidtes efter loven fastsatte årsløn, der udbetales som årlig erhvervsevnetabserstatning ved 100 pct. tab af erhvervsevne.
 Forhøjelsen opfylder et ønske fra flere sider om ydelsesforbedringer.
Det maksimale årslønsgrundlag efter arbejdsskadeforsikringsloven er pr. 1. april 1986 219.500 kr.
Forhøjelsen medfører, at den maksimale årlige erhvervsevnetabserstatning stiger fra 164.625 kr.
 til 175.600 kr.
Herudover foreslås overgangsbeløb ved dødsfald i lovens § 30 fordoblet.
I opreguleret stand udgør lovens overgangsbeløb på 17.000 kr. pr. 1. april 1986 34.500 kr.
Efter forslaget udgør de tilsvarende beløb henholdsvis 34.000 kr. og 69.500 kr.
Erfaringerne med arbejdsskadeforsikringsloven har vist, at der forekommer et antal tilfælde, hvor skadelidtes død ikke berettiger de efterladte til erstatning for tab af forsørger efter loven.
Efter ulykkesforsikringsloven var den efterladte enke berettiget til en livsvarig forsørgertabsydelse uanset de økonomiske forhold efter skadelidtes død.
Arbejdsskadeforsikringsloven har brudt med dette og tilkender kun forsørgertabserstatning i tilfælde, hvor skadelidtes død medfører et faktisk tab af forsørgelse for den efterladte, eller hvor den efterladte på grund af dødsfaldet ikke har mulighed for fuldt ud at udnytte sin egen indtjeningsevne.
Har den efterladte arbejde eller en erhvervsuddannelse, eller bevirker dødsfaldet udbetaling af forsikringsbeløb eller pensioner, vil dette påvirke erstatningsudmålingen - eventuelt med det resultat, at der ikke tilkendes forsørgertabserstatning.
Der er således tilfælde, hvor overgangsbeløbet bliver den eneste erstatning til den efterladte ægtefælle eller samlever.
Under hensyn hertil samt til, at der altid vil være forbundet ikke ubetydelige udgifter og tab af mere eller mindre dokumenterbar art ved en ægtefælles eller samlevers død, foreslås det gældende overgangsbeløb fordoblet.
Endelig foreslås det, jf. lovens § 38, stk. 4, at alle erstatninger efter loven skal fastsættes på grundlag af de beregningsfaktorer, der gælder på afgørelsens tidspunkt og ikke på tidspunktet for arbejdsskadens indtræden.
Dette medfører forhøjelse af alle erstatninger til skadelidte og efterladte, som tilkendes kapitalerstatning eller overgangsbeløb ved dødsfald inden for lovens normale frist på 3 år fra arbejdsskadens indtræden, henholdsvis fra tidspunktet for dødens indtræden.
Efter de gældende regler anvendes som beregningsgrundlag for en løbende erstatningsydelse for tab af erhvervsevne eller for tab af forsørger årslønnen på skadetidspunktet/ dødstidspunktet opreguleret i takt med løntallet, således at erstatningens størrelse på tidspunktet for afgørelsen er ajourført.
Den samme opregulering gælder i dag med hensyn til kapitalerstatninger som fastsættes senere end 3 år fra skadetidspunktet/ dødstidspunktet.
Med forslaget indføres det som generel regel for alle arbejdsskadelovens erstatninger, at fastsættelsen af erstatningens størrelse altid skal beregnes på grundlag af en opreguleret årsløn svarende til tab af erhvervsevne og tab af forsørger, og at meenerstatninger og overgangsbeløb ved dødsfald altid beregnes efter disse erstatningsbeløbs størrelse på tidspunktet for erstatningsafgørelsen.
b) Udvidelser af lovens berettigede personkreds Efter arbejdsskadeforsikringslovens § 32 har afdødes børn under 18 år krav på en løbende ydelse til det fyldte 18. år.
Denne ydelse kan forlænges til barnets fyldte 21. år, hvis barnet ved det fyldte 18. år eller umiddelbart derefter er påbegyndt eller påbegynder en uddannelse, jf. § 32, stk. 3. Eneste betingelse for denne forlængelse er, at sikringsstyrelsen skønner forholdene taler derfor.
Efter den tidligere ulykkesforsikringslov fulgte sikringsstyrelsen den praksis, at der også kunne tilkendes afdødes barn, der på tidspunktet for dødens indtræden var fyldt 18 år en uddannelsesrente, hvis barnet på dette tidspunkt var under uddannelse.
Efter gældende bestemmelse, som omhandler forlængelse af en løbende ydelse, kan der ikke tilkendes afdødes børn uddannelsesydelse til det fyldte 21. år, når børnene på tidspunktet for dødsfaldet er over 18 år.
Sikringsstyrelsen må i stedet anvende lovens generelle bestemmelse i § 33 om forsørgertabserstatning til andre end ægtefæller, samlevere og børn.
Denne generelle bestemmelse kræver, at der skal foreligge faktisk forsørgelse og at særlige omstændigheder skal være til stede, dvs.
en nøjere og mindre lempelig praksis end ved den specielle regel i § 32, stk. 3. Da det ikke har været hensigten at stille afdødes børn over 18 år dårligere i henseende til uddannelsesydelse end børn under 18 år foreslås specialbestemmelsen ændret, således at alle afdødes uddannelsessøgende børn under 21 år kan tilkendes uddannelsesydelse på ens vilkår.
c) Kapitalisering af løbende erstatningsydelse Med arbejdsskadeforsikringsloven indførtes en erstatning for varigt meen som kompensation for de ulemper skaden medfører i skadelidtes daglige livsførelse.
Meenerstatning udbetales efter lovens § 28, stk. 4, som et kapitalbeløb een gang for alle, medmindre den erstatningsberettigede kræver erstatningen udbetalt som løbende ydelse på livstid, hvilket er muligt ved meenfastsættelser på 50 pct. og derover.
Adgangen til i disse tilfælde at vælge løbende ydelse er begrundet i, at en stor årlig meenydelse kan have en forsørgelsesmæssig effekt.
Praksis har imidlertid vist, at de skadelidte så godt som altid vælger kapitalbeløb.
Under hensyn hertil samt til at meenerstatningen er tænkt som en økonomisk kompensation for tab af »livskvalitet«, og ikke nødvendigvis til forsørgelse, foreslås at meenerstatning i alle tilfælde skal udbetales som kapitalbeløb.
Hertil kan føjes, at ændringen vil betyde en administrativ forenkling.
Skadelidte, som efter de hidtil gældende regler har valgt meenerstatningen i form af løbende årlig ydelse, skal fortsat have ret hertil.
Efter lovens § 39 kan sikringsstyrelsen efter ansøgning fra den erstatningsberettigede omsætte løbende erstatningsydelse for tab af erhvervsevne og tab af forsørger helt eller delvis til kapitalbeløb.
Det er en betingelse herfor, at styrelsen skønner kapitaliseringen formålstjenlig under hensyn til en forbedring af pågældende erhvervsmæssige eller økonomiske forhold.
Bestemmelsen praktiseres således, at styrelsen kapitaliserer, såfremt det efter en betryggende undersøgelse i sagen ligger klart, at kapitaliseringsønsket kan imødekommes, uden at der hermed er forbundet nogen trussel mod den erstatningsberettigedes forsørgelse.
Styrelsen lægger i denne forbindelse vægt på, om kapitaliseringen tilgodeser også sociale og socialmedicinske forhold, f.eks. ved ønsker om anskaffelse af hus, båd, bil eller lignende.
Det foreslås i § 39 at tydeliggøre denne praksis.
d) Undgåelse af dobbelt-erstatning Hvor der med et arbejdsskadebetinget dødsfald er forbundet en efterindtægt fra arbejdsgiveren til de efterladte, udbetales forsørgertabsydelser efter arbejdsskadeforsikringsloven først med virkning fra udløbet af efterindtægtsperioden..
I lovens specialregel om forsørgertabsydelse til afdødes børn (børneydelser) i § 32, stk. 5, er det fastsat, at ydelserne udbetales med virkning fra dødsfaldet.
Da efterindtægten også omfatter afdødes børn, foreslås det, at det i overensstemmelse med styrelsens praksis direkte fremgår af specialbestemmelsen om børneydelser, at disse ydelser først udbetales med virkning fra udløbet af efterindtægtsperioden.
e) Andre ændringer Er en skadelidt berettiget til erstatning for følgerne af en erhvervssygdom på erhvervssygdomsfortegnelsen eller en i øvrigt anerkendt erhvervsbetinget lidelse, og er det ikke muligt med rimelig sandsynlighed at udpege en forsikringspligtig arbejdsgiver, afholder sikringsstyrelsen forskudsvis erstatningen, jf. lovens § 6, stk. 3. Hvert finansår fordeles de forskudsvis afholdte beløb af styrelsen på de godkendte forsikringsselskaber, forsikringsforbundene, staten og de kommuner, der efter bestemmelsen i loven herom har valgt ikke at afgive arbejdsgiverrisikoen til et godkendt forsikringsselskab.
Forsikringsforbundene er Ulykkesforsikringsforbundet for dansk Søfart og Ulykkesforsikringsforbundet for dansk Fiskeri.
Baggrunden for denne bestemmelse er, at mange erhvervssygdomme skyldes ekspositioner over en længere årrække fra en skadelig påvirkning, der kan hidrøre fra arbejde hos flere forskellige arbejdsgivere.
Under hensyn til at alle, antaget til arbejde om bord på et fartøj, der sædvanligvis anvendes i fiskerierhverv, er medlemmer af Ulykkesforsikringsforbundet for dansk Fiskeri, at fiskere sjældent pådrager sig andre erhvervssygdomme end søkørveleksem, samt til at fiskere sjældent skifter mellem arbejde ved fiskeri og erhvervsarbejde i land foreslås fiskeriforbundet udtaget af betalingspuljen i § 6, stk. 3.
Efter lovens § 53, stk. 2, skal sikringsstyrelsen forinden den træffer afgørelse om erstatning give skadelidte eller de efterladte, forsikringsselskabet samt andre vedkommende lejlighed til at gøre sig bekendt med de foreliggende oplysninger og til at udtale sig om sagen.
I styrelsens tidligere praksis er den forsikringspligtige arbejdsgiver anset omfattet af ordene »andre vedkommende«, dvs. anset som part i arbejdsskadesagen.
En række fagforbund har i 1984 klaget til Folketingets ombudsmand over styrelsens praksis.
I februar 1986 har Folketingets ombudsmand givet udtryk for betænkelighed ved at tilslutte sig socialministeriets og sikringsstyrelsens opfattelse, hvorefter en forsikringspligtig arbejdsgiver i almindelighed må anses som part i forhold til offentlighedsloven og har henstillet, at spørgsmålet overvejes påny i lyset af ombudsmandens synspunkter.
Spørgsmålet har herefter været forelagt Justitsministeriet, som med ombudsmanden er enig i, at en arbejdsgiver ikke i almindelighed kan anses for at være part i en sag efter arbejdsskadeforsikringsloven undtagen i de tilfælde, hvor en arbejdsgiver har undladt at opfylde sin forsikringspligt, eller hvor arbejdsgiveren ikke har forsikringspligt og dermed samme stilling som et forsikringsselskab.
Det foreslås i lovens § 53, stk. 2, at præcisere styrelsens i overensstemmelse hermed ændrede praksis, hvorefter kun parter i sagen har krav på aktindsigt.
Det vil sige, at som hovedregel har arbejdsgiveren ikke længere krav på aktindsigt, da pågældende i almindelighed ikke kan anses for sagspart.
Proteser anses som en del af bærerens person og udgifter til fornyelse eller reparation af en protese, der er beskadiget som følge af bærerens arbejde eller de forhold, hvorunder arbejdet foregår skal afholdes af forsikringsselskabet, jf. lovens § 25.
Efter sikringsstyrelsens mangeårige praksis anvendes der et maksimumbeløb for så vidt angår udgifter til nyt brillestel.
Beløbet svarer til, hvad der efter optikerbranchens mening er prisen for et brillestel af god kvalitet.
 Beløbet, der justeres periodisk, udgør pr. 1. april 1986 475 kr.
Folketingets ombudsmand har på baggrund af en klage henstillet til sikringsstyrelsen, at der i loven fastsættes en hjemmel for denne praksis.
Det foreslås i § 25 at indsætte en hjemmel for sikringsstyrelsen til administrativt at fastsætte regler om, i hvilket omfang udgifter til proteser og hjælpemidler kan godtgøres.
f) Endelig indeholder forslaget konsekvensændringerne i forbindelse med de under a)-e) omhandlede ændringsforslag.
ØKONOMISKE KONSEKVENSER De årlige merudgifter ved gennemførelsen af de omhandlede ændringsforslag fremgår af nedenstående skema.
Af forsikringsselskabernes merudgifter til forhøjelsen af erstatningsniveauet på årlig 32.4 mill. kr. udgør de 25.7 mill.
 kr. yderligere reservehensættelser.
ADMINISTRATIVE KONSEKVENSER Lovforslaget skønnes ikke at medføre admistrative konsekvenser.
BEMÆRKNINGER TIL LOVFORSLAGETS ENKELTE BESTEMMELSER Til § 1 Til nr. 1 Der henvises til de almindelige bemærkninger under e) om fordelingspuljen efter § 6, stk. 3. Med virkning for forskudsudbetalingen, der sker på ikrafttrædelsesdagen eller senere udtages Ulykkesforsikringsforbundet for dansk Fiskeri af kredsen af refusionsforpligtede forsikringsselskaber m.fl. i lovens § 6, stk. 3.
Til nr. 2 Der henvises til de almindelige bemærkninger under e) om hjemmel for styrelsens takstfastsættelse for briller m.v.
Til nr. 3 Der henvises til de almindelige bemærkninger under a) om forhøjelse af erstatningsniveauet til 4/5.
Med bestemmelsen indføres en forhøjelse af lovens erstatningsniveau, som er den procentdel af skadelidtes efter loven fastsatte årsløn, der udbetales i årlig erstatningsydelse ved 100 pct. tab af erhvervsevne.
Bestemmelsen får således betydning for alle, der tilkendes erstatning for tab af erhvervsevne.
Bestemmelsen finder anvendelse på arbejdsskadetilfælde, der indtræder på ikrafttrædelsesdagen eller senere.
Til nr. 4, 5 og 13 Der henvises til de almindelige bemærkninger under c) om udbetaling af meenerstatning som kapitalerstatning.
Adgangen til at tilkende erstatning for varigt meen som løbende ydelse bortfalder, hvilket efter gældende bestemmelser er muligt, hvis meenprocenten fastsættes til 50 eller derover.
Meenerstatning vil herefter altid blive udbetalt som kapitalbeløb. Ændringen vedrører meenerstatningsafgørelser, der træffes på ikrafttrædelsesdagen eller senere.
Til nr. 6 Der henvises til de almindelige bemærkninger under a) om fordobling af overgangsbeløb ved dødsfald.
Bestemmelsen finder anvendelse ved dødsfald, der sker på ikrafttrædelsesdagen eller senere.
Til nr. 7 Der henvises til de almindelige bemærkninger under b) om uddannelsesydelse til børn over 18 år.
Bestemmelsen finder anvendelse ved dødsfald, der indtræffer på ikrafttrædelsesdagen eller senere.
Til nr. 8 Der henvises til de almindelige bemærkninger under d) om børneydelse først fra udløb af efterindtægtsperioden.
Med bestemmelsen præciseres, at efterindtægt også omfatter afdødes børn omhandlet i § 32, og at løbende ydelser efter denne bestemmelse først kan tilkendes med virkning fra udløbet af efterindtægtsperioden.
Bestemmelsen finder anvendelse på dødsfald, der indtræffer på ikrafttrædelsesdagen eller senere.
Til nr. 9-11 Der henvises til de almindelige bemærkninger under a) om erstatningsberegning på grundlag af forholdene på afgørelsestidspunktet.
Det fastslås, at man ved fastsættelse af alle arbejdsskadeforsikringslovens erstatningsarter og - former skal anvende beregningsgrundlaget på tidspunktet for afgørelsen.
Dette er efter gældende regler ikke tilfældet for så vidt angår kapitalerstatninger, der fastsættes inden for en periode på 3 år efter arbejdsskadens dato. Ændringen vedrører erstatningsafgørelser, der træffes på ikrafttrædelsesdagen eller senere.
Til nr. 12 Der henvises til de almindelige bemærkninger under c) om kapitalisering af erhvervsevnetabs - eller forsørgertabserstatning.
Med bestemmelsen lovfæstes sikringsstyrelsens kapitaliseringspraksis.
Efter gældende lov skal sikringsstyrelsen finde kapitaliseringen formålstjenlig under hensyn til en forbedring af den erstatningsberettigedes erhvervsmæssige eller økonomiske forhold.
Heri lå efter tidligere praksis en forudsætning om, at der med ansøgningens imødekommelse var sandsynlighed for, at den erstatningsberettigede med kapitaliseringen kunne skabe sig en varig sikker indtægt, der oversteg faldet i erstatningsydelsen.
Efter seneste praksis, som hviler på et princip om, at de erstatningsberettigede selv er i stand til at administrere deres egne forhold, imødekommes kapitaliseringsansøgninger almindeligvis, hvis det efter en undersøgelse af forholdene ligger klart, at den erstatningsberettigedes økonomiske forhold er betryggende uanset kapitaliseringen.
Til nr. 14 Der henvises til de almindelige bemærkninger under e) om arbejdsgiveres manglende partsstatus i arbejdsskadesager.
TIL § 2 Bestemmelsen fastslår ikrafttrædelsesdatoen til den 1. april 1987.
Stk. 2 og 4 vedrører de områder i lovforslaget, hvor ændringen først kan finde anvendelse på arbejdsskader, der indtræffer på ikrafttrædelsesdagen eller senere.
Stk. 3 vedrører de områder, hvor ændringerne finder anvendelse på arbejdsskader, der er indtruffet før lovens ikrafttræden.
Der henvises til bemærkningerne til lovforslagets enkelte bestemmelser.
Stk. 6. vedrører retten til at bevare meenerstatning som løbende årlig ydelse for skadelidte, som før lovens ikrafttræden har valgt denne erstatningsform.
Ændringerne kan sættes i kraft i Grønland med de ændringer, som følger af de særlige grønlandske forhold, jfr. § 68.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I § 6, STK. 3, 1. PKT., ændres »forsikringsforbundene« til:
 »Ulykkesforsikringsforbundet for dansk Søfart«.
--/ § 6. Forsikringspligtig arbejdsgiver for en skadelidt er den arbejdsgiver,  

 i hvis virksomhed eller tjeneste arbejdsskaden er indtrådt, jf. dog stk. 2 og  

 3, samt § 5, stk. 2 og 3.
 Stk. 2. Forsikringspligtig arbejdsgiver for en skadelidt, der har pådraget  

 sig sygdom som nævnt i § 10, er arbejdsgiveren i den virksomhed, i hvilken  

 den sygdomsramte senest før sygdommens påvisning har været udsat for  

 skadelige påvirkninger, der antages at have medført den pågældendes sygdom.  

 Dette gælder dog ikke, såfremt det godtgøres, at sygdommen skyldes arbejde i  

 anden virksomhed.
Stk. 3. Kan en forsikringspligtig arbejdsgiver efter stk. 2 ikke med  

 rimelig sandsynlighed udpeges, udbetales ydelserne efter loven forskudsvis af  

 sikringsstyrelsen og fordeles for hvert finansår på de godkendte  

 forsikringsselskaber og forsikringsforbundene, staten og de kommuner, der i  

 medfør af § 41 ikke har tegnet forsikring efter denne lov.
Fordelingen  

 foretages af sikringsstyrelsen i forhold til de bidragspligtiges  

 præmieindtægt eller, når forsikring ikke er tegnet, i forhold til et af  

 sikringsstyrelsen skønsmæsigt fastsat præmiebeløb, der svarer til risikoen.
/-- 2. I § 25 indsættes efter stk. 4 som nyt stykke:
»Stk. 5. Chefen for sikringsstyrelsen kan fastsætte regler om, i hvilket omfang udgifter til de i stk. 2-4 omhandlede proteser, briller, lignende hjælpemidler samt sygevogne godtgøres.« --/ § 25. Skønner sikringsstyrelsen under sagens behandling, at sygebehandling  

 eller optræning er nødvendig for at opnå bedst mulig helbredelse, skal  

 forsikringsselskabet betale udgifterne herved i det omfang, disse ikke kan  

 afholdes efter lov om offentlig sygesikring eller som led i behandlingen på  

 offentligt sygehus.
Optræningen skal foretages som efterbehandling under  

 lægelig kontrol i umiddelbar tilknytning til sygebehandlingen i de  

 optræningsinstitutioner, sikringsstyrelsen har godkendt hertil.
 Stk. 2. Skønner sikringsstyrelsen under sagens behandling, at anskaffelse  

 af proteser, briller og lignende hjælpemidler samt sygevogne er nødvendig for  

 at sikre sygebehandlingens eller genoptræningens resultater, for at  

 formindske arbejdsskadens følger eller for nøjere at kunne bestemme omfanget  

 af erhvervsevnetabet og graden af varigt meen, skal forsikringsselskabet  

 betale udgifterne hertil.
 Stk. 3. Stk. 1 og 2 gælder også ved genoptagelse af sagen med henblik på  

 en ændret vurdering af erhvervsevnetabet og det varige meen.
 Stk. 4. Har en forsikret under arbejdet anvendt et af de hjælpemidler, der  

 er nævnt i stk. 2, og er hjælpemidlet blevet beskadiget som følge af arbejdet  

 eller de forhold, hvorunder arbejdet foregår, skal forsikringsselskabet  

 afholde udgifterne til reparation, eventuelt fornyelse af hjælpemidlet.
/-- 3. I § 27, STK. 4, ændres »3/4« til: »4/5«.
--/ § 27. Har en arbejdsskade medført nedsættelse af skadelidtes evne til at  

 skaffe sig indtægt ved arbejde, tilkommer der ham erstatning for tab af  

 erhvervsevne.
Erstatning ydes dog ikke, såfremt erhvervsevnetabet er mindre  

 end 15 pct.
 Stk. 2. Ved bedømmelsen af erhvervsevnetabet skal sikringsstyrelsen tage  

 hensyn til skadelidtes muligheder for at skaffe sig indtægt ved sådant  

 arbejde, som med rimelighed kan forlanges af ham efter hans evner,  

 uddannelse, alder og muligheder for erhvervsmæssig omskoling og optræning.
 Stk. 3. Erstatningen tilkendes som en løbende ydelse, medmindre denne  

 kapitaliseres efter reglerne i § 39.
 Stk. 4. Ved fuldstændigt tab af erhvervsevne udgør den løbende ydelse  

 årlig 3/4 af skadelidtes årsløn, jf. § 37, og ved nedsættelsen af  

 erhvervsevnen en forholdsmæssig del heraf.
 Stk. 5. Den årlige ydelse udbetales med 1/12 månedlig forud og løber fra  

 tidspunktet for afgørelsen, medmindre sikringsstyrelsen skønner, at særlige  

 omstændigheder taler for et andet tidspunkt.
Stk. 6. Fra udgangen af den måned, hvor den erstatningsberettigede fylder  

 67 år, afløses den løbende ydelse af et engangsbeløb på 2 gange den årlige  

 ydelse efter Stk. 4. Er en erstatningsberettiget på tidspunktet for afgørelsen fyldt 67  

 år, udbetales erstatningen som anført i 1. pkt.
/-- 4. I § 28 ophæves stk. 4, 2. pkt. og stk. 5.
--/ § 28. Har en arbejdsskade påført skadelidte varigt og ikke ubetydelig  

 skade af medicinsk art, tilkommer der ham erstatning for varigt meen.  

 Erstatning ydes dog ikke, såfremt meengraden fastsættes til mindre end 5 pct.
 Stk. 2. Sikringsstyrelsen fastsætter meengraden på grundlag af skadens  

 medicinske art og omfang og under hensyn til de af arbejdsskaden forvoldte  

 ulemper i skadelidtes personlige livsførelse.
Stk. 3. Ved en meengrad på 100 pct. udgør den årlige ydelse 13.000 kr.  

 Styrelsen kan i ganske særlige tilfælde fastsætte en højere årlig ydelse, der  

 dog højst kan udgøre 120 pct. af 13.000 kr.
Ved lavere meengrader udgør den  

 årlige ydelse en forholdsmæssig del af 13.000 kr.
Beløbene reguleres efter §  

 38.
Stk. 4. Meenerstatningen udbetales som et kapitalbeløb, beregnet på  

 grundlag af den efter stk. 3 fastsatte årlige ydelse.
Såfremt skadelidte  

 ønsker det, kan kapitalisering dog undlades ved meengrader på 50 pct. eller  

 derover.
 Stk. 5. Ønsker skadelidte meenerstatningen udbetalt i form af en årlig  

 ydelse, løber denne for livstid og udbetales med 1/12 månedlig forud fra  

 tidspunktet for afgørelsen.
/-- 5. I § 29, STK. 2, ændres »§§ 27 og 28« til: »§ 27«.
--/ § 29. Skønner sikringsstyrelsen, at de omstændigheder, der har været  

 bestemmende for fastsættelsen af erstatning efter §§ 27 og 28, har forandret  

 sig væsentligt, kan erstatningsspørgsmålet genoptages inden for en frist af 5  

 år fra erstatningens første fastsættelse.
Hvis sikringsstyrelsen i det  

 enkelte tilfælde skønner, at den endelige afgørelse af omfanget af  

 erhvervsevnetabet eller af det varige meen ikke kan træffes inden for denne  

 frist, fastsætter styrelsen inden udløbet af fristen en ny frist for  

 genoptagelse af sagen til endelig afgørelse.
Såfremt ganske særlige  

 omstændigheder taler herfor, kan styrelsen se bort fra fristerne.
 Stk. 2. Modtageren af løbende ydelse efter §§ 27 og 28 skal underrette  

 sikringsstyrelsen eller forsikringsselskabet om enhver forandring i sine  

 forhold, som kan formodes at medføre en nedsættelse eller bortfald af  

 ydelsen, ligesom sikringsstyrelsen og forsikringsselskabet skal være  

 opmærksom på, om der indtræder sådanne forandringer i modtagerens forhold.
/-- 6. I § 30, STK. 1, ændres »17.000 kr.« til: »34.000  

 kr.«.
7. I § 32, STK. 3, indsættes som 2. pkt.: »Samme ret har afdødes barn, som på tidspunktet for dødens indtræden var fyldt 18 år og under uddannelse.«.
8. I § 32, STK. 5, indsættes som 2. pkt.: »Udbetales der i anledning af dødsfaldet efterindtægt, udbetales ydelsen dog først fra udløbet af efterindtægtsperioden.«.
--/ § 32. Efterlader afdøde sig børn, over for hvilke der påhvilede ham  

 forsørgelsespligt efter lov om social bistand, tilkommer der hvert barn, som  

 har den anden af sine forældre i live, en løbende årlig ydelse på 10 pct. af  

 afdødes årsløn indtil barnets fyldte 18. år.
Stk. 2. Mister et barn, som modtager løbende ydelse efter Stk. 1, den anden af sine forældre, tilkommer der for den resterende tid  

 barnet en årlig ydelse på 20 pct. af afdødes årsløn.
Samme årlige ydelse  

 tilkommer indtil barnets fyldte 18. år hvert barn, for hvilket skadelidte ved  

 sin død stod som eneforsørger efter lov om social bistand.
 Stk. 3. Er barnet ved det fyldte 18. år under uddannelse, kan  

 sikringsstyrelsen, når forholdene i øvrigt taler derfor, forlænge ydelsen til  

 tidspunktet for uddannelsens afslutning, dog længst til pågældendes fyldte  

 21. år.
Stk. 4. Hvis ydelserne efter stk. 1-3 udregnes til mere end 50 pct. af  

 afdødes årsløn, nedsættes de enkelte ydelser efter sikringsstyrelsens nærmere  

 bestemmelse til samlet 50 pct. af afdødes årsløn.
Ydes der erstatning efter §  

 31, nedsættes ydelserne tilsvarende til 40 pct. af afdødes årsløn.
 Stk. 5. Ydelserne eftr stk. 1-3 udbetales med virkning fra dødsfaldet med  

 1/12 månedlig forud.
/-- 9. I § 37, STK. 6, 1. PKT., ændres »løbende ydelser« til:
 »erstatninger«.
--/ § 37. Som årsløn regnes skadelidtes samlede arbejdsfortjeneste i det år,  

 der går forud for datoen for arbejdsskadens indtræden.
I årslønnen medregnes  

 værdien af fri kost og logi samt værdien af andre naturalydelser. Årslønnen  

 ansættes efter et skøn, når særlige ansættelsesforhold gør sig gældende,  

 eller når skadelidte ikke har været beskæftiget til samme løn i hele det  

 foregående år.
 Stk. 2. Chefen for sikringsstyrelsen fastsætter værdien af kost og logi  

 for personer, der har ophold hos arbejdsgiveren.
 Stk. 3. Årslønnen kan ikke sættes højere end 107.500 kr., reguleret efter  

 § 38.
 Stk. 4. Er skadelidte 21 år eller under uddannelse, kan sikringsstyrelsen  

 ved sit skøn over årslønsfastsættelsen tage hensyn til den erhvervsindtægt,  

 skadelidte kunne forvente at opnå efter det fyldte 21. år eller efter  

 uddannelsens afslutning, såfremt arbejdsskaden ikke havde fundet sted.  

 Årslønnen skal dog ansættes til mindst 40.000 kr., reguleret efter § 38,  

 medmindre hans erhvervsevne allerede forud for arbejdsskadens indtræden var  

 nedsat i væsentlig grad.
 Stk. 5. For personer, der er forsikret efter § 8, beregnes erstatningen  

 efter en årsløn på 40.000 kr. reguleret efter § 38.
Stk. 6. Til brug ved beregning og regulering af løbende ydelser fastsættes  

 en grundløn.
Denne beregnes ved at multiplicere den årsløn, der er fastsat  

 efter reglerne i Stk. 1-5, med forholdet mellem 107.500 kr. og det maksimale årslønsbeløb,  

 der var gældende da arbejdsskaden indtraf.
/-- 10. I § 38, STK. 2, ændres »Løbende ydelsers grundløn« til:
 »Grundlønnen«.
 11. § 38, STK. 4, affattes således:
»Stk. 4. Ved fastsættelsen af såvel en løbende erstatningsydelse som en kapitalerstatnig beregnes erstatningen, som om arbejdsskaden var indtruffet på afgørelsens tidspunkt.«.
--/ § 38. De i §§ 28, 30 og 37, stk. 3-5, nævnte beløb reguleres med samme  

 procent, som ugelønnen er steget eller faldet i forhold til april kvartal i  

 1976. Ugelønnen beregnes som den af Danmarks Statistik offentliggjorte  

 gennemsnitlige timefortjeneste (inkl. dyrtidstillæg, men bortset fra alle  

 andre tillæg) for alle arbejdere inden for håndværk og industri i hele landet  

 i april kvartal, multipliceret med det ugentlige antal arbejdstimer ved fuld  

 sædvanlig arbejdstid.
De herefter fremkomne beløb afrundes til nærmeste med  

 500 delelige kronebeløb.
Stk. 2. Løbende ydelsers grundløn, jf. § 37, stk. 6, reguleres med samme  

 procent som de beløb, der er nævnt i Stk. 1.
 Stk. 3. Chefen for sikringsstyrelsen bekendtgør hvert år inden udgangen af  

 januar måned, hvilke reguleringer der skal finde sted. Ændringerne har  

 gyldighed fra den følgende 1. april.
Stk. 4. Ved fastsættelsen af en løbende årlig ydelse beregnes ydelsen, som  

 om arbejdsskaden var indtruffet på afgørelsens tidspunkt.
Det samme gælder  

 kapitalerstatninger, der fastsættes mere end 3 år efter arbejdsskadens  

 indtræden.
Stk. 5. Løbende årlige ydelser, der ikke er delelige med 12, forhøjes til  

 nærmeste med 12 delelige kronebeløb. /-- 12. I § 39, STK. 1, 2. PKT., ændres »det formålstjenligt med henblik på en bedring af den pågældendes erhvervsmæssige eller økonomiske forhold« til: »at dette ikke vil være økonomisk  

 uforsvarligt«.
 13. § 39, STK. 2, ophæves.
 Stk. 3 og 4 bliver herefter stk. 2 og 3.
--/ § 39. Løbende årlig ydelse, tilkendt efter § 27 for tab af erhvervsevne på  

 mindre end 50 pct., skal normalt og uden den erstatningsberettigedes samtykke  

 omsættes til et kapitalbeløb.
Anden løbende årlig ydelse, tilkendt efter §  

 27, kan efter ansøgning fra den erstatningsberettigede helt eller delvis  

 omsættes til et kapitalbeløb, når sikringsstyrelsen skønner det  

 formålstjenligt med henblik på en bedring af den pågældendes erhvervsmæssige  

 eller økonomiske forhold.
 Stk. 2. Erstatning for varigt meen, der efter den erstatningsberettigedes  

 ønske udbetales som løbende ydelse, jf. § 28, stk. 4, skal efter anmodning  

 fra den erstatningsberettigede til sikringsstyrelsen omsættes til et  

 kapitalbeløb.
 Stk. 3. Tidsbestemt løbende årlig ydelse, tilkendt efter § 31, stk. 2, og  

 § 33 for tab af forsørger, kan under tilsvarende betingelser som anført i  

 stk. 1, 2. pkt, helt eller delvis omsættes til et kapitalbeløb.
Stk. 4. Omsætning af løbende ydelse til kapitalbeløb finder sted på  

 grundlag af ydelsens størrelse på omsætningstidspunktet.
Socialministeren  

 fastsætter efter indstilling fra sikringsstyrelsen de nærmere regler for  

 omsætning af løbende ydelser til kapitalbeløb.
/-- 14. I § 53, STK. 2, ændres »skadelidte eller de efterladte, forsikringsselskabet samt andre vedkommende« til: »sagens  

 parter«.
--/ § 53. Med mindre andet er fastsat, træffer sikringsstyrelsen afgørelse af  

 alle spørgsmål efter denne lov.
 Stk. 2. Forinden sikringsstyrelsen træffer afgørelse efter §§ 27 og 28 og  

 30-33, skal den give skadelidte eller de efterladte, forsikringsselskabet  

 samt andre vedkommende lejlighed til at gøre sig bekendt med de foreliggende  

 oplysninger og til at udtale sig om sagen.
