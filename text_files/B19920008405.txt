I medfør af § 25, stk. 3 og 4, og § 47, stk. 1 og 4, i lov nr. 137 af 7. marts 1990 om udstykning og anden registrering i matriklen samt § 3 og § 4, stk. 2, i lov nr. 139 af 7. marts 1990 om afgift ved udstykning m.m. fastsættes:
Ekspeditionsgebyr § 1.  For registrering i matriklen af følgende  

 matrikulære forandringer betales gebyr med de anførte beløb:
 Stk. 2.  Stk. 1 gælder ikke, når registreringen i  

 matriklen sker som følge af ekspropriation.
 Stk. 3.  Stk. 1, nr. 1, gælder ikke matrikulering af  

 areal som følge af dets nedklassificering fra offentlig vej til privat  

 fællesvej, og heller ikke matrikulering, der består i tildeling af  

 matrikelnummer til et umatrikuleret areal, der er optaget i matriklen.
 Stk. 4.  Stk. 1, nr. 2, gælder ikke, når areal overføres  

 til eller fra offentlig vej eller jernbane, der tilhører staten.
Opkrævning § 2.  Afgift efter § 1 i loven om afgift ved  

 udstykning m.m. og gebyr efter § 1 i denne bekendtgørelse forfalder til  

 betaling samtidig med, at den matrikulære ændring registreres i matriklen.  

 Beløbet opkræves med betalingsfristen løbende måned plus 30 dage.
Stk. 2.  Afgift og gebyr opkræves hos vedkommende  

 landinspektør, i jordfordelingssager dog hos Jordbrugsdirektoratet.
I  

 Sønderjylland, jf. udstykningslovens § 13, stk. 4, opkræves beløbet hos den,  

 som har rekvireret det matrikulære arbejde.
Stk. 3.  Overstiger det samlede afgifts- og gebyrbeløb  

 incl. moms 50.000 kr., skal der ved sagens indsendelse til Kort- og  

 Matrikelstyrelsen medfølge bank- eller sparekassegaranti, medmindre beløbet  

 samtidig indbetales.
I Sønderjylland bestemmer statslandinspektøren  

 tidspunktet for garantistillelse eller indbetaling.
 Stk. 4.  Kort- og Matrikelstyrelsen kan i andre tilfælde  

 kræve garantistillelse eller forudbetaling af afgift og gebyr.
 Stk. 5.  Stk. 3 og 4 gælder ikke, hvis beløbet skal  

 betales af en offentlig myndighed.
 § 3.  For udskrivning af rykkerskrivelse betales et  

 gebyr på 100 kr.
Beløbsgrænser § 4.  Den største værdi af et areal m.v., der kan  

 overføres uden tinglysning af overdragelsesdokument, jf. udstykningslovens §  

 25, stk. 3, fastsættes til 30.000 kr.
 Stk. 2.  Den største værdi af et areal, der kan  

 overføres til offentlig vej eller jernbane, jf. reglerne i § 13, stk. 2, i  

 bekendtgørelse om matrikulære arbejder, fastsættes til 6.000 kr.
 Ikrafttræden m.v.
 § 5.  Bekendtgørelsen træder i kraft den 14. februar  

 1992.
 Stk. 2.  For matrikulære sager, der er indsendt til  

 Kort- og Matrikelstyrelsen i perioden fra den 1. april 1991 til den 1. januar  

 1992, betales afgift og gebyr efter de hidtidige regler, dog således at  

 gebyret formindskes med 2,4 pct.
 Stk. 3.  I områder, hvor matrikulært arbejde udføres af  

 et af de statslige landinspektørkontorer, betales de matrikulære afgifter og  

 gebyrer efter de hidtidige regler, hvis sagen er rekvireret hos  

 landinspektørkontoret i perioden fra den 1. april 1991 til den 1. januar  

 1992, dog således at gebyret formindskes med 2,4 pct.
 Stk. 4.  Bekendtgørelse nr. 797 af 6. december 1991 om  

 matrikulære afgifter og gebyrer m.v. ophæves.
 § 6.  Bestemmelserne i §§ 1-3 gælder ikke i Københavns  

 og Frederiksberg kommuner.
