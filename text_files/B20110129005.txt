Bekendtgørelse om ændring af bekendtgørelse om betaling og indberetning af ATP-bidrag for modtagere af fleksydelse § 1 I bekendtgørelse nr. 1392 af 11. december 2009 om betaling og indberetning af ATP-bidrag for modtagere af fleksydelse foretages følgende ændringer:
 1. Overskriften før § 1 affattes således:
»ATP-bidraget« 2. § 3, stk. 1, affattes således:
»Bidraget efter § 1, stk. 2, betales af den person, der indbetales bidrag for.
Bidraget for en måned nedrundes til nærmeste hele kronebeløb.« 3. Overskriften før § 4 ophæves.
 4. § 4 ophæves.
 5. I § 5, stk. 1, ændres »Det samlede ATP-bidrag« til: »ATP-bidraget«.
 6. I § 5, stk. 2, ændres »det samlede bidrag« til: »bidraget«.
 7. I § 6 ændres »det samlede ATP-bidrag« til: »det ATP-bidrag«.
§ 2 Stk. 1. Bekendtgørelsen træder i kraft den 1. januar 2012, og har virkning for ATP-bidrag af fleksydelse, der udbetales for perioder efter bekendtgørelsens ikrafttræden.
Stk. 2. I perioden fra den 1. januar 2012 til og med den 30. juni 2012 kan en person, der ved bekendtgørelsens ikrafttræden betaler ATP-bidrag af fleksydelse, fravælge betalingen af ATP-bidrag med 1 måneds varsel.
Varslet regnes fra den 1. i måneden, efter at kommunen har modtaget meddelelsen om fravalget.
