Bekendtgørelse om ændring af bekendtgørelse om dyrlægers  

 anvendelse, udlevering og receptordinering af lægemidler til dyr § 1 I bekendtgørelse nr. 910 af 29. august 2006 om  

 dyrlægers anvendelse, udlevering og receptordinering af lægemidler til dyr,  

 som  

 ændret ved bekendtgørelse nr. 1049 af 23. oktober 2006, foretages følgende  

 ændringer:
 1.  

  

 I § 2  

 indsættes efter stk. 4 som nyt stk. 5:
»Stk. 5.  

  

 Ved produktionsdyr forstås husdyr og pelsdyr.« 2.  

  

 Efter §  

 38 indsættes som nye §§ 39-41:
 »§ 39.  

 Dyrlæger, der udleverer eller anvender lægemidler til behandling af dyr, skal  

 fastsætte forbrugerprisen for den udleverede eller anvendte pakning efter  

 bestemmelserne i § 1 i bekendtgørelse om beregning af forbrugerpriser m.v. på  

 lægemidler, jf. dog stk. 2.
 Stk. 2.  

  

 For lægemidler  

 til produktionsdyr, jf. lægemiddellovens § 60, stk. 3, udgør forbrugerprisen  

 uanset stk. 1, den pris, der er fastsat af apoteket eller salgsstedet  

 godkendt  

 til forhandling af sådanne lægemidler efter lægemiddellovens § 39.
 Stk. 3.  

  

 Anvender eller  

 udleverer dyrlægen en pakning, der udgør en del af en multipakning, beregnes  

 forbrugerprisen forholdsmæssigt ud fra multipakningens forbrugerpris.
 Stk. 4.  

  

 Anvender  

 dyrlægen kun en del af indholdet i en pakning, beregnes forbrugerprisen  

 forholdsmæssigt  

 ud fra forbrugerprisen på den anvendte pakning med tillæg af 10 pct.
 § 40. Dyrlæger, der anvender eller udleverer  

 magistrelt fremstillede lægemidler, skal beregne forbrugerprisen for den  

 udleverede eller anvendte pakning efter bestemmelserne i § 8 i bekendtgørelse  

 om beregning af forbrugerpriser m.v. på lægemidler.
 § 41. Ved udlevering af lægemidler kan dyrlægen  

 endvidere opkræve et gebyr på indtil 5 pct. af forbrugerprisen«.
 §§ 39-42 bliver herefter §§ 42-45.
 3.  

  

 § 40, stk. 1, nr. 1, der bliver § 43, stk. 1  

 nr. 1, affattes således:
 »§ 43.  

 Med bøde straffes den, der:
 1)  

 	  

 overtræder § 8, stk.  

 1-3 eller stk. 7, §§ 9-19, § 21, § 22, § 23, stk. 1-3, § 24, stk. 1-2, § 25,  

 §  

 26, § 27, stk. 1, § 28, stk. 1, 3 eller stk. 4, §§ 29-31, § 32, stk. 1-4, §  

 33,  

 stk. 1-2 eller stk. 4, § 34, § 35, § 36, stk. 1, 2, 4 eller stk. 5, §§ 37-42,  

 eller artikel 14 i forordning (EØF) nr. 2377/90 af 26. juni 1990 om en fælles  

 fremgangsmåde for fastsættelse af maksimalgrænseværdier for  

 restkoncentrationer  

 af veterinærmedicinske præparater i animalske levnedsmidler, som ændret ved  

 forordning (EF) nr. 434/97 af 3. marts 1997 om ændring af forordning (EØF)  

 nr.  

 2377/90 om en fælles fremgangsmåde for fastsættelse af maksimalgrænseværdier  

 for restkoncentrationer af veterinærlægemidler i animalske levnedsmidler, og  

 ved forordning (EF) nr. 1308/1999 af 15. juni 1999 om ændring af forordning  

 (EØF) nr. 2377/90 om en fælles fremgangsmåde for fastsættelse af  

 maksimalgrænseværdier for restkoncentrationer af veterinærlægemidler i  

 animalske levnedsmidler, eller«.
§ 2 Denne bekendtgørelse træder i kraft den 2. april 2007.
