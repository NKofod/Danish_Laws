Pressenævnets kendelse i sag nr. 16-70-00928 Klage afvises som for sen Ekstrabladet.dk havde i en artikel i oktober 2015 omtalt klager.
Han var i februar 2016 blevet opmærksom på artiklen og klagede til Pressenævnet.
Da fristen for at klage til Pressenævnet eller mediet er 12 uger efter offentliggørelsen i mediet, afviser nævnet klagen som for sen uden at vurdere indholdet.
 Pressenævnets formand udtaler:
En klage over overtrædelse af god presseskik kan indgives til mediet eller til Pressenævnet.
I begge tilfælde er klagefristen tolv uger fra offentliggørelsen i mediet, jf. medieansvarsloven § 34, stk. 2.
 Da klagen vedrører en artikel bragt i oktober 2015, og klagen først er modtaget i Pressenævnet i februar 2016, er klagen indgivet efter klagefristens udløb.
 Klagen afvises som for sen, jf. medieansvarslovens § 34, stk. 3.
 [Klager] har klaget over artiklen Kommuneansat tiltalt: Snagede i private oplysninger om stalket kvinde offentliggjort på eb.dk den 16. oktober 2015, idet han mener, at god presseskik er tilsidesat.
 Klagen er sendt pr. mail til Pressenævnet den 19. februar 2016.
 [Klager] har til støtte for klagen blandt andet anført, at han først er blevet gjort opmærksom på artiklen på eb.dk efter Pressenævnets kendelse af 4. februar 2016 i sag nr. 15-70-00870, [Klager] mod Sjællandske.
Ifølge [Klager] er artiklens tekst og overskrift forkert.
Han er ikke dømt for at stalke kvinden, ligesom han heller ikke har løjet om sin straffeattest over for Næstved Kommune.
 Pressenævnets formand udtaler:
En klage over overtrædelse af god presseskik kan indgives til mediet eller til Pressenævnet.
I begge tilfælde er klagefristen tolv uger fra offentliggørelsen i mediet, jf. medieansvarsloven § 34, stk. 2.
 Da klagen vedrører en artikel bragt i oktober 2015, og klagen først er modtaget i Pressenævnet i februar 2016, er klagen indgivet efter klagefristens udløb.
 Klagen afvises som for sen, jf. medieansvarslovens § 34, stk. 3.
 Afgjort den 25. februar 2016.
