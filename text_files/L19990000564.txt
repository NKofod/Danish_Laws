Bekendtgørelse af  

 traktat af 27. oktober 1994 om Varemærkeret I henhold til kongelig resolution af 8. oktober 1997 har  

 Danmark ratificeret den i Genève den 27. oktober 1994 undertegnede  

 traktat om Varemærkeret.
 Traktaten har følgende ordlyd (den arabiske,  

 kinesiske, franske, russiske og spanske tekst udelades):
Artikel 1 Forkortede betegnelser I denne traktat skal følgende betegnelser  

 læses som nævnt nedenfor, medmindre andet fremgår  

 udtrykkeligt af teksten:
(i)	»Kontor« står for det kontor, der registrerer mærker  

 for en kontraherende part; (ii)	»registrering« står for et kontors registrering af et  

 varemærke; (iii)	»ansøgning« står for en ansøgning om  

 registrering; (iv)	reference til en »person« skal læses som reference til  

 såvel en fysisk person som til en juridisk person; (v)	»indehaver« står for den person, der i mærkeregistret  

 står som indehaver af registreringen; (vi)	»mærkeregister« står for den samling af data, der  

 ajourføres af et kontor, og som inkluderer indholdet af alle  

 registreringer og alle data indført for alle registreringer,  

 uafhængigt af det medie i hvilket sådanne data er  

 registreret; (vii)»	Pariserkonventionen« står for Pariserkonventionen til  

 beskyttelse af industriel ejendomsret, underskrevet i Paris den 20. marts  

 1983, som revideret og ændret; (viii)	»Nice-klassifikationen« står for klassifikationen,  

 oprettet af Nice arrangementet vedrørende international klassificering  

 af varer og tjenesteydelser til brug ved registrering af varemærker,  

 underskrevet i Nice den 15. juni 1957, som revideret og ændret; (ix)	»Kontraherende Part« står for en stat eller mellemstatslig  

 organisation, der er part i henhold til denne traktat; (x)	Referencer til et »ratifikationsdokument« skal læses som  

 inkluderede referencer til accept- og godkendelsesdokumenter; (xi)	»Organisation« står for Verdensorganisationen for  

 Intellektuel Ejendomsret; (xii)	»Generaldirektør« står for organisationens  

 generaldirektør; (xiii)	»Forskrifter« står for de forskrifter til denne traktat,  

 der refereres til i artikel 17.
Artikel 2 Mærker, traktaten finder anvendelse på (1) Mærkers form (a)	Denne traktat finder anvendelse på varemærker, der  

 består af synlige tegn, forudsat at kun de kontraherende parter, der  

 accepterer registreringen af tredimensionale mærker, skal være  

 forpligtet til at anvende denne traktat i forbindelse med sådanne  

 mærker.
 (b)	Denne traktat finder ikke anvendelse på hologrammærker  

 og på mærker, der ikke består af tydelige tegn, specielt  

 lydmærker og duftmærker.
(2) Typer af mærker (a)	Denne traktat finder anvendelse på mærker, der  

 relaterer sig til varer (varemærker) eller tjenesteydelser  

 (servicemærker) eller til både varer og tjenesteydelser.
 (b)	Denne traktat finder ikke anvendelse på  

 fællesmærker, certificeringsmærker og  

 garantimærker.
Artikel 3 Ansøgning (1) Angivelser eller elementer indeholdt i eller vedhæftet en  

 ansøgning; gebyr (a) 	En kontraherende part kan kræve, at en ansøgning  

 indeholder nogle af eller alle de følgende angivelser eller  

 elementer:
(i)	en anmodning om registrering; (ii)	ansøgerens navn og adresse; (iii)	navnet på en stat, hvor ansøgeren har  

 statsborgerskab, hvis vedkommende er statsborger i en stat, eventuelt navnet  

 på en stat, hvor ansøgeren har sin bopæl, og eventuelt  

 navnet på en stat, hvor ansøgeren har en reel industriel eller  

 handelsmæssig virksomhed; (iv)	hvor ansøgeren er en juridisk person, dennes juridiske  

 status og den stat, og hvor det er relevant, det område inden for den  

 stat, i henhold til hvis lovgivning den pågældende juridiske  

 person er registreret; (v)	hvor ansøgeren har en repræsentant, dennes navn og  

 adresse; (vi)	hvor der er krav om en serviceadresse, jf. 4(2)(b), en sådan  

 adresse; (vii)	hvor ansøgeren ønsker at drage fordel af  

 prioriteten fra en tidligere ansøgning, en erklæring om, at en  

 sådan prioritet påberåbes tilligemed angivelser og  

 dokumentation til støtte for påberåbelsen af prioritet,  

 som kan kræves ifølge artikel 4 i Pariserkonventionen; (viii)	hvor ansøgeren ønsker at drage fordel af en  

 beskyttelse på baggrund af en præsentation af varer og/eller  

 tjenesteydelser på en udstilling, en erklæring derom tilligemed  

 angivelser til støtte for denne erklæring, som krævet af  

 den kontraherende parts lovgivning; (ix)	hvor den kontraherende parts kontor bruger karakterer (bogstaver  

 og tal), som det betragter som standard, og hvor ansøgeren  

 ønsker, at mærket skal registreres og publiceres med  

 standard-karakterer, en erklæring herom; (x)	hvor ansøgeren ønsker at påberåbe sig  

 farve som et særligt kendetegn for mærket, en erklæring  

 herom tilligemed navnet eller navnene på den farve eller de farver, der  

 påberåbes, samt en angivelse for hver farve af de  

 væsentligste dele af mærket, som er i den farve; (xi)	hvor mærket er tredimensionalt, en erklæring  

 herom; (xii)	et eller flere aftryk af mærket; (xiii)	en translitteration (omskrivning) af mærket eller af visse  

 dele af mærket; (xiv)	en oversættelse af mærket eller af visse dele af  

 mærket ; (xv)	navnene på de varer og/eller tjenesteydelser, registreringen  

 søges for, grupperet i henhold til klasserne i Nice-klassifikationen,  

 hver gruppe indledt med nummeret på den klasse i klassifikationen,  

 hvortil den gruppe varer eller tjenesteydelser hører, og opført  

 i Nice-klassifikationens klasseorden; (xvi)	en underskrift af den person, der er specificeret i  

 stk. 4; (xvii)	en erklæring om hensigt til at bruge mærket, som  

 krævet af den kontraherende parts lovgivning.
 (b) Ansøgeren kan, i stedet for eller som  

 supplement til den erklæring om hensigt til at bruge mærket, som  

 refereret til i (a) (xvii) ovenfor, indgive en erklæring om reel brug  

 af mærket og dokumentation herfor, som krævet af den  

 kontraherende parts lovgivning.
 (c) 	en kontraherende part kan, for så vidt angår  

 ansøgningen, kræve betaling af gebyrer til kontoret.
(2) 	Indlevering.  

 Hvad angår kravene vedrørende indleveringen af  

 ansøgningen, må ingen kontraherende part afvise  

 ansøgningen, (i)	hvor ansøgningen indleveres skriftligt på papir, hvis  

 den indleveres på en formular, der svarer til den  

 ansøgningsformular, der er fastsat i forskrifterne; (ii)	hvor den kontraherende part tillader fremsendelse af meddelelser  

 til kontoret pr. telefax, og ansøgningen er fremsendt på den  

 måde, hvis den udskrift, der er resultatet af en sådan  

 fremsendelse, svarer til den ansøgningsformular, der refereres til i  

 (i), jf. dog stk. 3.
(3) 	Sprog.  

 En kontraherende part kan kræve, at ansøgningen er affattet  

 på det sprog, eller på et af de sprog, der er tilladt af  

 kontoret.
Hvor kontoret tillader mere end et sprog, kan det kræves af  

 ansøgeren, at han opfylder et krav om ethvert andet sprog stillet af  

 kontoret, forudsat at ansøgningen ikke kræves affattet på  

 mere end et sprog.
 (4) Underskrift.
 (a) 	Den underskrift, der refereres til i stk. (1)(a)(xvi), kan  

 være ansøgerens underskrift eller dennes repræsentants  

 underskrift.
 (b) 	Uanset (a) kan en kontraherende part kræve, at de  

 erklæringer, der refereres til i stk. (1)(a)(xvii) og (b) skal  

 underskrives af ansøgeren selv, også selvom han har en  

 repræsentant.
 (5) 	En Ansøgning for varer og/eller tjenesteydelser i flere  

 klasser.  

 En og samme ansøgning kan angå flere varer og/eller  

 tjenesteydelser, uafhængigt af, om de hører til en eller til  

 flere klasser i Nice-klassifikationen.
 (6) 	Reel brug.  

 En kontraherende part kan kræve, hvor en erklæring om hensigt til  

 brug er blevet indgivet i henhold til stk. (1)(a)(xvii), at  

 ansøgeren inden for en frist, som den kontraherende parts lovgivning  

 foreskriver, dog under iagttagelse af den minimumsfrist, der er fastsat i  

 forskrifterne, fremsender dokumentation for den reelle brug af mærket,  

 som krævet i den pågældende lovgivning.
(7) 	Forbud mod andre krav.  

 Ingen kontraherende part må forlange, at andre krav end dem, der  

 refereres til i stk. (1) til (4) og (6) skal opfyldes vedrørende  

 ansøgningen.
Særligt kan der i den periode, den verserer, ikke  

 stilles krav om følgende vedrørende  

 ansøgningen:
(i)	Fremskaffelsen af en bekræftelse fra eller udskrift af et  

 handelsregister; (ii)	en angivelse af, at ansøgeren er i gang med en industriel  

 eller handelsmæssig aktivitet, tilligemed fremskaffelsen af  

 dokumentation herfor; (iii)	en angivelse af, at ansøgeren er i gang med en aktivitet,  

 der dækker de varer og/eller tjenesteydelser, der er nævnt i  

 ansøgningen, tilligemed fremskaffelsen af dokumentation herfor; (iv)	fremskaffelsen af dokumentation for, at mærket er  

 registreret i mærkeregistret hos en anden kontraherende part  

 eller i en stat, der er medlem af Pariserkonventionen, men ikke er en  

 kontraherende part, bortset fra hvor ansøgeren påberåber  

 sig ansøgningen i henhold til artikel 6 quinquies i  

 Pariserkonventionen.
 (8) 	Dokumentation.  

 En kontraherende part kan kræve, at der til kontoret under behandlingen  

 af ansøgningen fremskaffes dokumentation, hvor kontoret med rimelighed  

 kan tvivle på rigtigheden af en angivelse eller et element i  

 ansøgningen.
Artikel 4 Repræsentation; serviceadresse (1) 	Repræsentanter bemyndiget til at repræsentere over for  

 kontoret.  

 En kontraherende part kan kræve, at en person , der er udpeget som  

 repræsentant i alle procedurer over for kontoret, skal være en  

 repræsentant, der er bemyndiget til at repræsentere over for  

 kontoret.
 (2)	Påbudt repræsentation; serviceadresse.
 (a) 	En kontraherende part kan kræve, i alle procedurer over for  

 kontoret, at en person, der hverken har bopæl eller en reel industriel  

 eller handelsmæssig virksomhed på dens territorium, skal have en  

 repræsentant.
 (b) 	En kontraherende part kan, i det omfang den ikke kræver  

 repræsentation i overensstemmelse med (a), kræve, i alle  

 procedurer over for kontoret, at en person, der hverken har bopæl eller  

 en reel industriel eller handelsmæssig virksomhed på dens  

 territorium, skal have en serviceadresse på det territorium.
 (3) 	Fuldmagt.
 (a) 	Når som helst en kontraherende part tillader eller  

 kræver, at en ansøger, en indehaver eller en tredjemand bliver  

 repræsenteret af en repræsentant overfor kontoret, kan kontoret  

 kræve, at repræsentanten skal udnævnes ved et særligt  

 dokument (herefter kaldet »fuldmagt«), der angiver navnet på, og som er  

 underskrevet af, enten ansøgeren, indehaveren eller tredjemanden.
 (b) 	Fuldmagten kan vedrøre en eller flere ansøgninger  

 og/eller registreringer, identificeret i fuldmagten eller, med forbehold for  

 en undtagelse, som fuldmagtsgiveren måtte angive, alle eksisterende og  

 fremtidige ansøgninger og/eller registreringer for  

 fuldmagtsgiveren.
(c) 	Fuldmagten kan begrænse repræsentantens  

 beføjelser til bestemte handlinger.
En kontraherende part kan  

 kræve, at en fuldmagt, ifølge hvilken repræsentanten har  

 ret til at trække en ansøgning tilbage eller til at få en  

 registrering udslettet af registret, indeholder en udtrykkelig angivelse  

 herom.
(d) 	Hvor et dokument er indgivet til kontoret af en person, der  

 refererer til sig selv i dokumentet som repræsentant, men hvor kontoret  

 på tidspunktet for modtagelse af dokumentet ikke er i besiddelse  

 af den krævede fuldmagt, kan den kontraherende part kræve, at
fuldmagten fremsendes til kontoret inden for en frist, der  

 fastsættes af den kontraherende part, under iagttagelse af den  

 minimumsfrist, der er fastsat i forskrifterne.
En kontraherende part kan  

 bestemme, at, hvor fuldmagten ikke indleveres til kontoret inden for den  

 frist, der er fastsat af den kontraherende part, skal det dokument, der  

 indgives af den nævnte person, ikke have effekt.
(e) 	Hvad angår kravene til indgivelsen og indholdet af  

 fuldmagten, må ingen kontraherende part afvise fuldmagtens  

 gyldighed, (i)	hvor fuldmagten indgives skriftligt på papir, hvis den  

 indgives i en form, der svarer til den fuldmagtsformular, der er fastsat i  

 forskrifterne, jf. dog stk. (4); (ii)	hvor den kontraherende part tillader fremsendelse af meddelelser  

 til kontoret pr. telefax, og fuldmagten er fremsendt på den måde,  

 hvis den udskrift, der er resultatet af en sådan fremsendelse, svarer  

 til den fuldmagtsformular, der refereres til i (i), jf. dog  

 stk. (4).
 (4) 	Sprog.  

 En kontraherende part kan kræve, at fuldmagten affattes på det  

 sprog, eller på et af de sprog, der er tilladt af kontoret.
 (5) 	Reference til fuldmagt.  

 En kontraherende part kan kræve, at alle meddelelser til kontoret fra  

 en repræsentant i en procedure over for kontoret, indeholder en  

 reference til den fuldmagt, som repræsentanten handler på  

 baggrund af.
 (6) 	Forbud mod andre krav.  

 Ingen kontraherende part må forlange, at andre krav end dem, der  

 refereres til i stk. (3) til (5), skal opfyldes for så vidt  

 angår det, der omhandles i stk. (3) til (5).
 (7) 	Dokumentation.  

 En kontraherende part kan kræve, at dokumentation indgives til  

 kontoret, hvor kontoret med rimelighed kan tvivle på rigtigheden af en  

 angivelse indeholdt i en meddelelse, der refereres til i stk. (2) til  

 (5).
Artikel 5 Indleveringsdato (1) 	Tilladte krav.
 (a) 	En kontraherende part skal som en ansøgnings  

 indleveringsdato tildele den dato, på hvilken kontoret har  

 modtaget følgende angivelser og elementer affattet på det  

 sprog, der kræves i artikel 3(3), jf. dog litra (b) og  

 stk. (2):
(i)	en klar og tydelig angivelse af, at der ansøges om  

 registrering af et mærke; (ii)	angivelser, der gør det muligt at fastslå  

 ansøgerens identitet; (iii)	angivelser, på baggrund af hvilke ansøgeren eller  

 dennes eventuelle repræsentant kan nås med post; (iv)	et tilstrækkeligt tydeligt aftryk af det mærke, der  

 søges registreret; (v)	listen over de varer og/eller tjenesteydelser, registreringen  

 søges for; (vi)	hvor artikel 3(1)(a)(xvii) eller (b) finder anvendelse på,  

 enten den erklæring, der refereres til i artikel 3(1)(a)(xvii), eller  

 den erklæring og den dokumentation, der refereres til i artikel  

 3(1)(b), som krævet i den kontraherende parts lovgivning,  

 sådanne erklæringer underskrevet af ansøgeren selv,  

 hvis det kræves i nævnte lovgivning, også selvom han har en  

 repræsentant.
 (b) 	En kontraherende part kan som ansøgningens indleveringsdato  

 tildele den dato, på hvilken kontoret alene modtog nogle og ikke alle  

 de angivelser og elementer, der refereres til i (a), eller modtog dem  

 på et andet sprog end det sprog, der kræves i artikel  

 3(3).
 (2) 	Tilladte yderligere krav.
 (a) 	En kontraherende part kan bestemme, at ingen indleveringsdato skal  

 tildeles, før de krævede gebyrer er betalt.
 (b) 	En kontraherende part må kun stille de krav, der refereres  

 til i (a), hvis den stillede sådanne krav på det tidspunkt, hvor  

 den blev part i denne traktat.
 (3) 	Rettelser og frister.  

 Modaliteterne og fristerne for rettelser nævnt i stk. (1) og (2)  

 skal fastsættes i forskrifterne.
 (4) 	Forbud mod andre krav.  

 Ingen kontraherende part må forlange, at andre krav end dem, der  

 refereres til i stk. (1) og (2), skal opfyldes for at få tildelt  

 en indleveringsdato.
Artikel 6 En Registrering for varer og/eller tjenesteydelser i  

 flere klasser Hvor varer og/eller tjenesteydelser, der hører til  

 flere klasser i Nice-klassifikationen, er inkluderet i en og samme  

 ansøgning, skal en sådan ansøgning resultere i en og  

 samme registrering.
Artikel 7 Deling af ansøgning og registrering (1) 	Deling af ansøgning.
(a) 	En ansøgning, der dækker flere varer og/eller  

 tjenesteydelser (herefter kaldet »grundansøgningen«) kan (i)	i det mindste indtil kontorets beslutning om registrering af  

 mærket; (ii)	under en behandling af indsigelser imod kontorets beslutning om at  

 registrere mærket; (iii)	under en behandling af klager over kontorets beslutning om at  

 registrere mærket, deles af ansøgeren eller på dennes anmodning  

 i to eller flere ansøgninger (herefter kaldet »udskilte  

 ansøgninger«) ved at fordele mellem disse de varer og/eller  

 tjenesteydelser, som grundansøgningen dækkede.
De udskilte  

 ansøgninger beholder grundansøgningens indleveringsdato og dens  

 eventuelle prioritet.
 (b) 	En kontraherende part kan frit opstille krav for delingen af en  

 ansøgning, inklusive betaling af gebyrer, jf. dog litra (a).
(2) 	Deling af registrering.  

 Stk. (1 ) finder på tilsvarende vis anvendelse med hensyn til  

 deling af en registrering.
En sådan deling skal tillades (i)	under en behandling, hvor gyldigheden af registreringen  

 anfægtes over for kontoret af tredjemand; (ii)	under en behandling af klager imod en beslutning taget af kontoret  

 under den tidligere behandling, forudsat at den kontraherende part kan udelukke muligheden  

 for delingen af registreringer, hvis dens lovgivning tillader tredjemand at  

 nedlægge indsigelse imod registreringen af et mærke, før  

 mærket er registreret.
Artikel 8 Underskrift (1) 	Meddelelse på papir.  

 Hvor en meddelelse til en kontraherende parts kontor er på papir, og en  

 underskrift kræves, skal den kontraherende part (i)	acceptere en håndskreven underskrift, jf. dog pkt. (iii); (ii)	frit kunne tillade, i stedet for en håndskreven underskrift,  

 brugen af andre former for underskrift, såsom en trykt eller stemplet  

 underskrift, eller brugen af et segl; (iii)	kunne, hvor den fysiske person, der underskriver meddelelsen, er  

 statsborger i den kontraherende parts stat, og denne persons adresse er  

 på dens territorium, kræve, at et segl bruges i stedet for en  

 håndskreven underskrift; (iv)	kunne, hvor et segl bruges, kræve, at seglet suppleres med  

 en angivelse i bogstaver af navnet på den fysiske person, hvis segl er  

 brugt.
 (2) 	Meddelelse pr. telefax.
 (a) 	Hvor en kontraherende part tillader fremsendelse af meddelelser  

 til kontoret pr. telefax, skal den betragte meddelelsen som underskrevet,  

 hvis der, på den udskrift, der er resultatet af en sådan  

 fremsendelse, er en gengivelse af underskriften eller en gengivelse af seglet  

 tilligemed, hvor det er krævet i stk. (1)(iv), en angivelse i  

 bogstaver af navnet på den fysiske person, hvis segl er brugt.
 (b) 	Den kontraherende part, der refereres til i (a), kan kræve,  

 at det papir, hvis gengivelse var sendt pr. telefax, bliver indgivet til  

 kontoret inden for en bestemt frist, dog under iagttagelse af den  

 minimumsfrist, der er fastsat i forskrifterne.
 (3) 	Elektroniske meddelelser.  

 Hvor en kontraherende part tillader elektronisk fremsendelse af meddelelser  

 til kontoret, skal den betragte meddelelsen som underskrevet, hvis den  

 identificerer afsenderen af den elektroniske meddelelse, som foreskrevet af  

 den kontraherende part.
 (4) 	Forbud mod krav om bekræftelse.  

 Ingen kontraherende part må kræve attestation, notarial  

 bekræftelse, godkendelse af ægthed, legalisering eller anden  

 bekræftelse af nogen underskrift eller andre former for  

 selvidentificering, der refereres til i de foregående stykker, med  

 undtagelse af de tilfælde, hvor underskriften angår udslettelsen  

 af en registrering, hvis den kontraherende parts lovgivning foreskriver  

 det.
Artikel 9 Klassificering af varer og/eller  

 tjenesteydelser (1) 	Angivelse af varer og/eller tjenesteydelser.
En registrering og en  

 offentliggørelse, et kontor har foretaget, som angår en  

 ansøgning eller registrering, og som angiver varer og/eller  

 tjenesteydelser, skal angive varerne og/eller tjenesteydelserne ved deres  

 navn, grupperet i henhold til klasserne i Nice-klassifikationen, hver gruppe  

 indledt med nummeret på den klasse i klassifikationen, hvortil den  

 gruppe varer eller tjenesteydelser hører, og opført i  

 Nice-klassifikationens klasseorden.
 (2) 	Varer og tjenesteydelser i samme klasse eller i forskellige  

 klasser.
 (a)	Varer eller tjenesteydelser må ikke betragtes som  

 værende ligeartede alene ud fra den betragtning, at de, i en  

 registrering eller offentliggørelse fra kontoret, optræder i  

 samme klasse i Nice-klassifikationen.
 (b) 	Varer eller tjenesteydelser må ikke betragtes som  

 værende ikke ligeartede alene ud fra den betragtning, at de, i en  

 registrering eller offentliggørelse fra kontoret, optræder i  

 forskellige klasser i Nice-klassifikationen.
Artikel 10 Ændring i navne eller adresser (1) 	Ændring i indehaverens navn eller adresse.
(a) 	Hvor der ikke er nogen ændring i indehaverens person, men  

 der er en ændring i dennes navn og/eller adresse, skal en kontraherende  

 part acceptere, at en anmodning om kontorets indførelse af  

 ændringen i dets mærkeregister bliver indgivet, underskrevet af  

 indehaveren eller dennes repræsentant, med en angivelse af den  

 pågældende registrerings registreringsnummer og hvilken  

 ændring, der ønskes indført.
Hvad angår krav i  

 forbindelse med anmodningens indgivelse, må ingen kontraherende part  

 afvise anmodningen, (i)	hvor anmodningen indgives skriftligt på papir, hvis den  

 sendes på en formular, der svarer til den formular til anmodninger, der  

 er fastsat i forskrifterne, jf. dog litra (c); (ii)	hvor den kontraherende part tillader indgivelse af meddelelser til  

 kontoret pr. telefax, og anmodningen er fremsendt på denne måde,  

 hvis den udskrift, der er resultatet af en sådan fremsendelse, svarer  

 til den formular til anmodninger, der refereres til i pkt. (i), jf. dog litra  

 (c).
(b) 	En kontraherende part kan kræve, at anmodningen  

 angiver (i)	indehaverens navn og adresse; (ii)	hvor indehaveren har en repræsentant, dennes navn og  

 adresse; (iii)	hvor indehaveren har en serviceadresse, denne adresse.
 (c) 	En kontraherende part kan kræve, at anmodningen er affattet  

 på det sprog, eller på et af de sprog, der er tilladt af  

 kontoret.
 (d) 	En kontraherende part kan kræve, at der i forbindelse med  

 anmodningen betales et gebyr til kontoret.
 (e) 	En anmodning er tilstrækkelig, også hvor  

 ændringen vedrører mere end en registrering, forudsat at  

 registreringsnumrene for alle de berørte registreringer, fremgår  

 af anmodningen.
 (2) 	Ændring af ansøgerens navn eller adresse.  

 Stk. (1 ) finder på tilsvarende vis anvendelse, hvor  

 ændringen vedrører en ansøgning eller ansøgninger,  

 eller både en ansøgning eller ansøgninger og en  

 registrering eller registreringer, forudsat at, hvor  

 ansøgningsnummeret på blot en af de ansøgninger,  

 anmodningen vedrører, endnu ikke er tildelt eller ikke er kendt for  

 ansøgeren eller dennes repræsentant, anmodningen på anden  

 måde identificerer den ansøgning, som fastsat i  

 forskrifterne.
 (3) 	Ændring af navn eller adresse på repræsentanten  

 eller i serviceadressen.  

 Stk. (1) finder på tilsvarende vis anvendelse for en ændring  

 af navnet eller adressen på en eventuel repræsentant, og for en  

 ændring, der vedrører en eventuel serviceadresse.
(4) 	Forbud mod andre krav.  

 Ingen kontraherende part må forlange, at andre krav end dem, der  

 refereres til i stk. (1) til (3), skal opfyldes hvad angår den  

 anmodning, der refereres til i denne artikel.
Særligt må der ikke  

 stilles krav om nogen bekræftelse vedrørende  

 ændringen.
 (5) 	Dokumentation.  

 En kontraherende part kan kræve, at dokumentation indgives til  

 kontoret, hvor kontoret med rimelighed kan tvivle på rigtigheden af en  

 angivelse, indeholdt i anmodningen.
Artikel 11 Ændring i ejerskab (1) 	Ændring i en registrerings ejerskab.
(a) 	Hvor der er en ændring i indehaverens person, skal en  

 kontraherende part acceptere, at en anmodning om kontorets indførelse  

 af ændringen i dets mærkeregister skal indgives underskrevet af  

 indehaveren eller dennes repræsentant, eller af den person, der overtog  

 ejerskabet (herefter kaldet »den nye ejer«) eller dennes repræsentant,  

 og med en angivelse af registreringsnummeret på den  

 pågældende registrering og den ændring, der ønskes  

 indført i registret.
Hvad angår de krav, der kan stilles  

 vedrørende indgivelsen af anmodningen, må ingen kontraherende  

 part afvise anmodningen, (i)	hvor anmodningen indgives skriftligt på papir, hvis den  

 indgives på en formular, der svarer til den formular til anmodninger,  

 der er fastsat i forskrifterne, jf. dog stk. (2)(a); (ii)	hvor den kontraherende part tillader fremsendelse af meddelelser  

 til kontoret pr. telefax, og anmodningen er fremsendt på denne  

 måde, hvis den udskrift, der er resultatet af en sådan  

 fremsendelse, svarer til den formular til anmodninger, der refereres til i  

 pkt. (i), jf. dog stk. (2)(a).
 (b) 	Hvor ændringen i ejerskabet følger af en kontrakt,  

 kan en kontraherende part kræve, at anmodningen angiver dette, og at  

 der med anmodningen følger et af følgende dokumenter efter den  

 anmodede parts valg:
(i)	en kopi af kontrakten, der kan kræves bekræftet af  

 notarius publicus eller anden kompetent offentlig myndighed som værende  

 i overensstemmelse med den originale kontrakt; (ii)	et uddrag af kontrakten, hvoraf ændringen i ejerskabet  

 fremgår, der kan kræves bekræftet af notarius publicus  

 eller anden kompetent offentlig myndighed som værende et sandt uddrag  

 af kontrakten; (iii)	et ubekræftet overdragelsescertifikat, opstillet i den form  

 og med det indhold, der er fastsat i forskrifterne, og underskrevet af  

 både indehaveren og den nye ejer; (iv)	et ubekræftet overdragelsesdokument, opstillet i den form og  

 med det indhold , der er fastsat i forskrifterne, og underskrevet af  

 både indehaveren og den nye ejer.
 (c) 	Hvor ændringen i ejerskabet følger af en fusion, kan  

 en kontraherende part kræve, at anmodningen angiver dette, og at der  

 med den følger kopi af et dokument fra den kompetente myndighed, som  

 dokumenterer fusionen, som f.eks. en kopi af en udskrift af  

 handelsregisteret, og at denne kopi bekræftes af den myndighed, der  

 udstedte dokumentet, eller af notarius publicus eller en anden kompetent  

 offentlig myndighed som værende i overensstemmelse med det originale  

 dokument.
 (d) 	Hvor der er en ændring i en eller flere, men ikke alle  

 personer blandt flere medindehavere, og en sådan ændring i  

 ejerskab følger af en kontrakt eller en fusion, kan en kontraherende  

 part kræve, at en medindehaver, for hvem der ikke er nogen  

 ændring i ejerskabet, giver sin udtrykkelige tilladelse til  

 ændringen i ejerskabet i et dokument underskrevet af ham.
 (e) 	Hvor ændringen i ejerskab ikke følger af en kontrakt  

 eller en fusion, men skyides en anden årsag, for eksempel  

 håndhævelse af en lovgivning eller en domsafgørelse, kan  

 en kontraherende part kræve, at anmodningen angiver dette, og at der  

 med den følger en kopi af et dokument, der dokumenterer  

 ændringen, og at den kopi bekræftes som værende i  

 overensstemmelse med det originale dokument af den myndighed , der udstedte  

 dokumentet, eller af notarius publicus eller en anden kompetent offentlig  

 myndighed.
(f) 	En kontraherende part kan kræve, at anmodningen  

 angiver (i)	indehaverens navn og adresse; (ii)	den nye ejers navn og adresse; (iii)	navnet på den stat, den nye ejer er statsborger i, hvis han  

 er statsborger i en stat, eventuelt navnet på den stat, hvor den nye  

 ejer har sin bopæl, og eventuelt navnet på en stat, hvor den nye  

 ejer har en reel industriel eller handelsmæssig virksomhed; (iv)	hvor den nye ejer er en juridisk person, dennes juridiske status  

 og den stat, og hvor det er relevant, det område indenfor den stat, i  

 henhold til hvis lovgivning den nævnte juridiske person er  

 registreret; (v)	hvor indehaveren har en repræsentant, dennes navn og  

 adresse; (vi)	hvor indehaveren har en serviceadresse, denne adresse; (vii)	hvor den nye ejer har en repræsentant, dennes navn og  

 adresse; (viii)	hvor det kræves af den nye ejer, at han har en  

 serviceadresse, jf. artikel 4(2)(b), denne adresse.
 (g) 	En kontraherende part kan kræve, at der til kontoret betales  

 et gebyr.
 (h) 	En anmodning er tilstrækkelig, også hvor  

 ændringen vedrører mere end en registrering, forudsat at  

 indehaveren og den nye ejer er den samme for hver registrering, og forudsat  

 at registreringsnumrene for alle de berørte registreringer  

 fremgår af anmodningen.
 (i)	Hvor ændringen i ejerskabet ikke vedrører alle varer  

 og/eller tjenesteydelser, dækket af indehaverens registrering, og den  

 relevante lovgivning tillader registreringen af en sådan ændring,  

 skal kontoret oprette en separat registrering dækkende de varer  

 og/eller tjenesteydelser, for hvilke ejerskabet er ændret.
 (2) 	Sprog; oversættelse.
 (a) 	En kontraherende part kan kræve, at anmodningen,  

 overdragelsescertifikatet eller overdragelsesdokumentet, der refereres til i  

 stk. (1), skal være affattet på det sprog, eller på et  

 af de sprog, der er tilladt af kontoret.
 (b) 	En kontraherende part kan kræve, hvis det dokument, der  

 refereres til i stk. (1 )(b)(i) og (ii), 8(c) og (e) ikke er affattet  

 på det sprog, eller på et af de sprog, der er tilladt af  

 kontoret, at anmodningen vedlægges en oversættelse eller en  

 bekræftet oversættelse af det krævede dokument på det  

 sprog, eller på et af de sprog, der er tilladt af kontoret.
(3) 	Ændring af ejerskabet for en ansøgning.
Stk. (1)  

 og (2) finder på tilsvarende vis anvendelse, hvor ændringen i  

 ejerskabet vedrører en ansøgning eller ansøgninger,  

 eller både en ansøgning eller ansøgninger og en  

 registrering eller registreringer, forudsat at, hvor  

 ansøgningsnummeret på blot en af de ansøgninger,  

 anmodningen vedrører, endnu ikke er givet eller ikke er kendt for  

 ansøgeren eller dennes repræsentant, anmodningen på anden  

 måde identificerer den ansøgning, som fastsat i  

 forskrifterne.
(4) 	Forbud mod andre krav.  

 Ingen kontraherende part må forlange, at andre krav end dem, der  

 refereres til i stk. (1) til (3) skal opfyldes med hensyn til en  

 anmodning, som den, der refereres til i denne artikel.
Særligt kan der  

 ikke stilles krav om følgende:
(i)	fremskaffelsen af et certifikat fra, eller udskrift af, et  

 handelsregister, jf. dog stk. (1)(c); (ii)	en angivelse af, at den nye ejer er i gang med en industriel eller  

 handelsmæssig aktivitet, eller fremskaffelsen af dokumentation  

 herfor; (iii)	en angivelse af, at den nye ejer er i gang med en aktivitet, der  

 svarer til de varer og/eller tjenesteydelser, der er berørt af  

 ændringen i ejerskabet, eller fremskaffelsen af dokumentation  

 herfor; (iv)	en angivelse af, at indehaveren har overdraget, helt eller delvis,  

 sin forretning eller den tilhørende goodwill til den nye ejer, tillige  

 med fremskaffelsen af dokumentation herfor:
 (5) 	Dokumentation.  

 En kontraherende part kan kræve, at dokumentation, eller hvor  

 stk. (1 )(c) eller (e) finder anvendelse, yderligere dokumentation,  

 indgives til kontoret, hvor kontoret med rimelighed kan tvivle på  

 rigtigheden af en angivelse i anmodningen eller i et dokument, der refereres  

 til i denne artikel.
Artikel 12 Rettelse af en fejl (1) 	Rettelse af en fejl i forbindelse med en registrering.
(a) 	En kontraherende part skal acceptere, at anmodningen om rettelse  

 af en fejl i ansøgningen eller i anden anmodning indgivet til  

 kontoret, og som fremgår af kontorets mærkeregister og/eller af  

 enhver offentliggørelse fra kontorets side, sker ved en meddelelse  

 underskrevet af indehaveren eller dennes repræsentant, og af hvilken  

 meddelelse fremgår registreringsnummeret på den  

 pågældende registrering, fejlen, som skal rettes, og rettelsen,  

 som skal indføjes.
Med hensyn til kravene til anmodningens udformning  

 må ingen kontraherende part afvise anmodningen, (i)	hvor anmodningen indgives skriftligt på papir, hvis den  

 indleveres på en formular, der svarer til den formular til anmodninger,  

 der er fastsat i forskrifterne, jf. dog (c); (ii)	hvor den kontraherende part tillader fremsendelse af meddelelser  

 til kontoret pr. telefax, og hvis meddelelsen fremsendes på denne  

 måde, hvis den udskrift, der er resultatet af en sådan  

 fremsendelse, svarer til den formular til anmodninger, der refereres til i  

 punkt (i), jf. dog (c).
(b) 	En kontraherende part kan kræve, at anmodningen skal  

 indeholde (i)	indehaverens navn og adresse; (ii)	hvor indehaveren har en repræsentant, dennes navn og  

 adresse; (iii)	hvor mærkeindehaveren har en serviceadresse, denne  

 adresse.
 (c) 	En kontraherende part kan kræve, at anmodningen skal  

 være affattet på det sprog eller på et af de sprog, som er  

 tilladt af kontoret.
 (d) 	En kontraherende part kan kræve, at der betales et gebyr til  

 kontoret.
 (e) 	En anmodning er tilstrækkelig, også hvor rettelsen  

 vedrører mere end en registrering fra samme person, forudsat at fejlen  

 og den rettelse, der anmodes om, er den samme for hver registrering, og  

 forudsat at registreringsnumrene for alle berørte registreringer  

 fremgår af anmodningen.
(2) 	Rettelse af en fejl i forbindelse med en ansøgning.  

 Stk. (1) finder på tilsvarende vis anvendelse, hvor fejlen  

 vedrører en ansøgning eller ansøgninger, eller  

 både en ansøgning eller ansøgninger og en registrering  

 eller registreringer, forudsat at, hvor ansøgningsnummeret for blot en  

 ansøgnings vedkommende endnu ikke er tildelt eller ikke er kendt for  

 ansøgeren eller dennes repræsentant, anmodningen på anden  

 måde identificerer den pågældende ansøgning, som  

 fastsat i forskrifterne (3) 	Forbud mod andre krav.  

 Ingen kontraherende part må forlange, at andre krav end dem, der  

 refereres til stk. (1) og (2), skal opfyldes med hensyn til den  

 anmodning, der refereres til i denne artikel.
 (4) 	Dokumentation.  

 En kontraherende part kan kræve, at dokumentation skal indgives til  

 kontoret, hvor kontoret med rimelighed kan tvivle på, at den  

 påståede fejl reelt er en fejl.
 (5) 	Fejl begået af kontoret.  

 En kontraherende parts kontor skal rette egne fejl ex officio
eller på anmodning uden at kræve gebyrer.
 (6) 	Uoprettelige fejl.  

 Ingen kontraherende part skal være forpligtet til at anvende  

 stk. (1), (2) og (5) på fejl, som ikke kan rettes med hjemmel i  

 dens lovgivning.
Artikel 13 Varighed og fornyelse af registrering (1) 	Angivelser eller elementer indeholdt i eller vedhæftet en  

 anmodning om fornyelse; gebyr (a). En kontraherende part kan kræve, at  

 fornyelsen af en registrering skal ske ved indgivelse af en anmodning, og at  

 en sådan anmodning skal indeholde nogle af eller alle følgende  

 angivelser:
(i)	en angivelse af, at der ansøges om fornyelse; (ii)	indehaverens navn og adresse; (iii)	registreringsnummeret på den pågældende  

 registrering; (iv)	hvis den kontraherende part ønsker det, indleveringsdatoen  

 for den ansøgning, som resulterede i den pågældende  

 registrering, eller registreringsdatoen for den pågældende  

 registrering; (v)	hvor indehaveren har en repræsentant, dennes navn og  

 adresse; (vi)	hvor indehaveren har en serviceadresse , denne adresse; (vii)	hvor den kontraherende part kun tillader fornyelse af en  

 registrering for nogle af de varer og/eller tjenesteydelser, som er  

 indført i varemærkeregistret, og der anmodes om en sådan  

 fornyelse, navnene på de varer og/eller tjenesteydelser i registret,  

 for hvilke anmodningen gælder, eller navnene på de varer og/eller  

 tjenesteydelser, for hvilke anmodningen ikke gælder, grupperet i  

 henhold til klasserne i Nice-klassifikationen, hver gruppe indledt med  

 nummeret på den klasse i klassifikationen, til hvilken den gruppe af  

 varer eller tjenesteydelser hører, og opført i  

 Nice-klassifikationens klasseorden; (viii)	hvor den kontraherende part tillader, at en anmodning om  

 fornyelse indgives af en anden person end indehaveren eller dennes  

 repræsentant, og anmodningen indgives af en sådan person, dennes  

 navn og adresse; (ix)	en underskrift af indehaveren eller dennes repræsentant,  

 eller, hvor punkt (viii) finder anvendelse, en underskrift af den person, der  

 refereres til i dette punkt.
(b) 	En kontraherende part kan kræve, at der for anmodningen om  

 fornyelse betales et gebyr til kontoret.
Når først gebyret er  

 betalt for den oprindelige periode af registreringen eller for en  

 fornyelsesperiode, må der ikke kræves yderligere betaling til  

 opretholdelse af registreringen for denne periode.
Gebyrer i forbindelse med  

 fremskaffelsen af en erklæring og/eller dokumentation for brug skal  

 ikke opfattes som betalinger opkrævet til opretholdelse af  

 registreringen og skal ikke berøres af dette litra.
 (c) 	En kontraherende part kan kræve, at anmodningen om fornyelse  

 indgives, og gebyrerne i forbindelse hermed i henhold til (b) betales, til  

 kontoret inden for den periode, som den kontraherende parts lovgivning  

 foreskriver, dog under iagttagelse af de minimumsperioder, der er fastsat i  

 forskrifterne.
(2) 	Indgivelse.  

 Hvad angår kravene i forbindelse med indgivelsen af anmodningen om  

 fornyelse, må ingen kontraherende part afvise anmodningen, (i)	hvor anmodningen indgives skriftligt på papir, hvis den  

 indgives på en formular, der svarer til den formular til anmodninger,  

 der er fastsat i forskrifterne, jf. dog stk. (3); (ii)	hvor den kontraherende part tillader fremsendelse af meddelelser  

 til kontoret pr. telefax, og hvis anmodningen er fremsendt på denne  

 måde, hvis den udskrift, der er resultatet af en sådan  

 fremsendelse, svarer til den formular til anmodninger, der refereres til i  

 punkt (i), jf. dog stk. (3).
 (3) 	Sprog.  

 En kontraherende part kan kræve, at anmodningen om fornyelse er  

 affattet på det sprog eller på et af de sprog, der er tilladt af  

 kontoret.
(4) 	Forbud mod andre krav.  

 Ingen kontraherende part kan forlange, at andre krav end dem, der refereres  

 til i stk. (1 ) til (3), skal opfyldes i forbindelse med anmodningen om  

 fornyelse.
Særligt kan der ikke stilles krav om  

 følgende:
(i)	enhver gengivelse eller anden identifikation af mærket; (ii)	fremskaffelse af dokumentation for, at mærket er  

 registreret, eller at mærkets registrering er fornyet, i  

 mærkeregistret hos en anden kontraherende part; (iii)	fremskaffelse af en erklæring og/eller dokumentation  

 vedrørende brug af mærket.
 (5) 	Dokumentation.  

 En kontraherende part kan kræve, at dokumentation indgives til kontoret  

 under behandlingen af anmodningen om fornyelse, hvor kontoret med rimelighed  

 kan tvivle på rigtigheden af en angivelse eller et element i  

 anmodningen om fornyelse.
(6) 	Forbud mod sagsbehandling i substansen.
Intet kontraherende parts  

 kontor må med det formål at effektuere fornyelsen sagsbehandle en  

 registrering i substansen.
 (7) 	Varighed.  

 Varigheden af registreringens oprindelige periode og varigheden af hver  

 enkelt fornyelsesperiode skal være 10 år.
Artikel 14 Bemærkninger i tilfælde af  

 påtænkt afslag En ansøgning eller en anmodning i henhold til  

 artiklerne 10 til 13 kan ikke afslås, helt eller delvist, af et kontor,  

 uden at enten ansøgeren eller anmoderen har fået en mulighed for  

 at komme med bemærkninger til det påtænkte afslag inden for  

 en rimelig tidsfrist.
Artikel 15 Pligt til at overholde Pariserkonventionen En kontraherende part skal efterkomme de regler i  

 Pariserkonventionen, der vedrører mærker.
Artikel 16 Servicemærker En kontraherende part skal registrere servicemærker,  

 og bestemmelserne i Pariserkonventionen om varemærker skal finde  

 anvendelse for sådanne mærker.
Artikel 17 Forskrifter (1) 	Indhold.
(a)	Forskrifterne vedhæftet denne traktat fastsætter regler  

 vedrørende (i)	forhold, som denne traktat udtrykkeligt foreskriver at være  

 »fastsat i forskrifterne«; (ii)	alle detaljer, der er nyttige ved implementeringen af  

 bestemmelserne i denne traktat; (iii)	alle administrative krav, forhold eller procedurer.
 (b) 	Forskrifterne indeholder ligeledes internationale  

 modelformularer.
 (2) 	Uoverensstemmelse mellem traktaten og forskrifterne.  

 I tilfælde af uoverensstemmelse mellem bestemmelserne i denne traktat  

 og bestemmelserne i forskrifterne skal førstnævnte være  

 gældende.
Artikel 18 Revision; protokoller (1) 	Revision.  

 Denne traktat kan revideres af en diplomatisk konference.
 (2) 	Protokoller.  

 Med henblik på videreudvikling af harmoniseringen af lovgivningen  

 vedrørende mærker, kan protokoller vedtages af en diplomatisk  

 konference, for så vidt disse protokoller ikke overtræder  

 bestemmelserne i denne traktat.
Artikel 19 Indtrædelse som part i traktaten (1) 	Egnethed.  

 Følgende kan underskrive og indtræde som part i denne traktat,  

 jf. dog stk. (2) og (3) og artikel 20(1 ) og (3):
(i)	en stat, der er medlem af organisationen, hvor mærker kan  

 registreres ved statens eget kontor; (ii)	en mellemstatslig organisation, som opretholder et kontor, hvor  

 mærker kan registreres med gyldighed for det område, hvor den  

 mellemstatslige organisations konstituerende traktat er gældende, i  

 alle dens medlemsstater eller i de af dens medlemsstater, som er designeret i  

 den pågældende ansøgning, forudsat at alle medlemsstater  

 af den mellemstatslige organisation er medlem af organisationen; (iii)	en stat, der er medlem af organisationen, hvor mærker kun  

 kan registreres gennem kontoret i en anden nærmere angiven stat, som er  

 medlem af organisationen; (iv)	en stat, der er medlem af organisationen, hvor mærker kun  

 kan registreres gennem et kontor, opretholdt af en mellemstatslig  

 organisation, af hvilken denne stat er medlem; (v)	en stat, der er medlem af organisationen, hvor mærker kun kan  

 registreres gennem et kontor fælles for en gruppe af stater, der er  

 medlem af organisationen.
(2) 	Ratificering eller tiltrædelse.  

 En stat eller mellemstatslig organisation, der refereres til i stk. (1),  

 kan deponere (i)	et ratifikationsinstrument, hvis denne har underskrevet  

 traktaten; (ii)	et tiltrædelsesinstrument, hvis denne ikke har underskrevet  

 traktaten.
 (3) 	Reel deponeringsdato.
(a) 	Under iagttagelse af (b) skal den reelle deponeringsdato for  

 ratifikations- eller tiltrædelsesinstrument være, (i)	når det drejer sig om en stat refereret til i  

 stk. (1)(i), den dato, på hvilken instrumentet for denne stat  

 deponeres; (ii)	når det drejer sig om en mellemstatslig organisation, den  

 dato, på hvilken instrumentet for denne mellemstatslige organisation  

 deponeres; (iii)	når det drejer sig om en stat refereret til i  

 stk. (1)(iii), den dato, på hvilken følgende  

 forudsætning opfyldes: Instrumentet for denne stat er deponeret og  

 instrumentet for den anden, nærmere angivne stat er deponeret; (iv)	når det drejer sig om en stat refereret til i stk. (1  

 )(iv), den dato, som gælder ifølge (ii) ovenfor; (v)	når det drejer sig om en stat, der er medlem af en gruppe af  

 stater refereret til i stk. (1)(v), den dato, på hvilken  

 instrumentet for alle medlemsstater af denne gruppe er deponeret.
(b) 	Med ethvert ratifikations- eller tiltrædelsesdokument (i  

 dette litra kaldet »instrument«) for en stat kan følge en  

 erklæring om, at en forudsætning for, at instrumentet anses for  

 deponeret, er, at instrumentet for en anden stat eller en mellemstatslig  

 organisation, eller instrumenterne for to andre stater eller instrumenterne  

 for en anden stat og en mellemstatslig organisation, specificeret med navn og  

 kvalificeret til at blive part i denne traktat, også er deponeret.
Det  

 instrument, der indeholder en sådan erklæring, skal anses for at  

 være deponeret på den dato, på hvilken forudsætningen  

 i erklæringen opfyldes.
Det er dog således, at når  

 deponeringen af et instrument specificeret i erklæringen selv er  

 ledsaget af en erklæring af nævnte type, skal dette instrument  

 anses for deponeret på den dato, på hvilken forudsætningen  

 specificeret i sidstnævnte erklæring opfyldes.
(c) 	En erklæring i henhold til (b) kan når som helst  

 trækkes tilbage, helt eller delvist.
En sådan  

 tilbagetrækning skal være gældende fra og med den dato,  

 hvor meddelelsen om tilbagetrækningen modtages af  

 generaldirektøren.
Artikel 20 Reel ratifikations- og tiltrædelsesdato (1) 	Instrumenter, som tages i betragtning.  

 I denne artikel tages kun ratifikations- og tiltrædelsesinstrumenter,  

 som deponeres af stater eller mellemstatslige organisationer refereret til i  

 artikel 19(1), og som har en reel deponeringsdato i henhold til artikel  

 19(3), i betragtning.
 (2) 	Traktatens ikrafttrædelse.  

 Denne traktat skal træde i kraft tre måneder efter, at fem stater  

 har deponeret deres ratifikations- eller tiltrædelsesinstrument.
 (3) 	Ikrafttrædelse af ratificeringer og tiltrædelser  

 senere end traktatens ikrafttrædelse.  

 En stat eller mellemstatslig organisation, der ikke er dækket af  

 stk. (2), bliver bundet af denne traktat tre måneder efter den  

 dato, på hvilken denne har deponeret sit ratifikations- eller  

 tiltrædelsesinstrument.
Artikel 21 Forbehold (1) 	Særlige typer af mærker.  

 En stat eller mellemstatslig organisation kan ved et forbehold erklære,  

 at uanset artikel 2(1)(a) og 2(a), skal ikke alle bestemmelserne i artiklerne  

 3(1) og (2), 5, 7, 11 og 13 finde anvendelse for associerede mærker,  

 defensive mærker eller afledte mærker.
Et sådant forbehold  

 skal specificere de af de førnævnte bestemmelser, som  

 forbeholdet vedrører.
 (2) 	Modaliteter.  

 Et forbehold i stk. (1) skal anføres i en erklæring, som  

 skal medfølge ratifikations- eller tiltrædelsesinstrumentet til  

 denne traktat for den stat eller mellemstatslige organisation, der tager  

 forbeholdet.
 (3) 	Tilbagetrækning.  

 Ethvert forbehold i stk. (1) kan når som helst trækkes  

 tilbage.
 (4) 	Forbud mod andre forbehold.  

 Intet forbehold til denne traktat, udover det, der er tilladt ifølge  

 stk. (1), er tilladt.
Artikel 22 Overgangsbestemmelser (1) 	En ansøgning for varer og tjenesteydelser i flere klasser;  

 deling af ansøgning.
 (a)	En stat eller mellemstatslig organisation kan erklære, at  

 uanset bestemmelserne i artikel 3(5), kan en ansøgning indleveres til  

 kontoret alene for varer og tjenesteydelser, der hører til  

 en klasse i Nice-klassifikationen.
 (b) 	En stat eller mellemstatslig organisation kan erklære, at  

 uanset bestemmelserne i artikel 6, hvor varer og/eller tjenesteydelser, der  

 hører til flere klasser i Nice-klassifikationen, er indeholdt i en og  

 samme ansøgning, skal en sådan ansøgning resultere i to  

 eller flere registreringer i mærkeregistret, forudsat at hver og en af  

 disse registreringer indeholder en reference til alle andre af de  

 registreringer, der er et resultat af den pågældende  

 ansøgning.
 (c) 	En stat eller mellemstatslig organisation, der har afgivet en  

 erklæring i henhold til (a), kan erklære, at uanset  

 bestemmelserne i artikel 7(1), kan ingen ansøgning deles.
 (2) 	En fuldmagt til mere end en ansøgning og/eller  

 registrering.  

 En stat eller mellemstatslig organisation kan erklære, at uanset  

 bestemmelserne i artikel 4(3)(b), kan en fuldmagt kun vedrøre en  

 ansøgning eller en registrering.
 (3) 	Forbud mod krav om bekræftelse af underskrift på  

 fuldmagt og af underskrift på ansøgning.  

 En stat eller mellemstatslig organisation kan erklære, at uanset  

 bestemmelserne i artikel 8(4), kan underskriften på en fuldmagt eller  

 ansøgerens underskrift på en ansøgning kræves at  

 være genstand for attestation, notarial bekræftelse,  

 godtgørelse af ægtheden, legalisering eller anden  

 bekræftelse.
 (4) 	En anmodning i forbindelse med mere end en ansøgning  

 og/eller registrering med hensyn til ændring af navn og/eller adresse,  

 ændring i ejerforhold eller rettelse af fejl.  

 En stat eller mellemstatslig organisation kan erklære, at uanset  

 bestemmelserne i artikel 10(1)(e), (2) og (3), artikel 11(1)(h) og (3) og  

 artikel 12(1)(e) og (2), kan en anmodning om registrering af en ændring  

 af navn og/eller adresse, en anmodning om registrering af en ændring i  

 ejerskab og en anmodning om rettelse af en fejl kun vedrøre en  

 ansøgning eller en registrering.
 (5) 	Fremskaffelse af erklæring og/eller dokumentation  

 vedrørende brug i forbindelse med fornyelse.  

 En stat eller mellemstatslig organisation kan erklære, at uanset  

 bestemmelserne i artikel 13(4)(iii), vil den kræve fremskaffelse af  

 erklæring og/eller dokumentation vedrørende brug af mærket  

 i forbindelse med fornyelse.
 (6) 	Sagsbehandling i substansen i forbindelse med fornyelse.  

 En stat eller mellemstatslig organisation kan erklære, at uanset  

 bestemmelserne i artikel 13(6), kan kontoret i forbindelse med den  

 første fornyelse af en registrering dækkende tjenesteydelser  

 behandle en sådan registrering i substansen, forudsat at en sådan  

 behandling begrænses til udelukkelse af flere registreringer baseret  

 på ansøgninger indleveret inden for en periode på seks  

 måneder fra ikrafttrædelsen af en sådan stats eller  

 mellemstatslig organisations lovgivning, som forud for ikrafttrædelsen  

 af denne traktat indførte muligheden for at registrere  

 servicemærker.
 (7) 	Fælles bestemmelser.
 (a)	En stat eller en mellemstatslig organisation kan kun afgive en  

 erklæring i henhold til bestemmelserne i stk. (1) - (6), hvis den  

 fortsatte anvendelse af statens eller den mellemstatslige organisations  

 lovgivning på tidspunktet for deponeringen af ratifikations- eller  

 tiltrædelsesinstrumentet til denne traktat uden en sådan  

 erklæring ville være i modstrid med de relevante bestemmelser i  

 denne traktat.
 (b) 	En erklæring afgivet i henhold til stk. (1) - (6) skal  

 være vedhæftet ratifikations- eller  

 tiltrædelsesinstrumentet til denne traktat for den stat eller  

 mellemstatslige organisation, der afgiver erklæringen.
 (c) 	En erklæring afgivet i henhold til stk. (1) - (6) kan  

 når som helst trækkes tilbage.
 (8) 	Erklæringens tab af gyldighed.
 (a)	Under iagttagelse af (c), skal en erklæring afgivet i henhold  

 til stk. (1) - (6) af en stat, der betragtes som udviklingsland i  

 overensstemmelse med FN's Generalforsamlings etablerede praksis, eller af en  

 mellemstatslig organisation, hvor hvert medlem er en sådan stat, miste  

 sin gyldighed ved udløbet af en periode på otte år fra  

 denne traktats ikrafttrædelsesdato.
 (b) 	Under iagttagelse af (c), skal en erklæring afgivet i  

 henhold til stk. (1) - (6) af en stat, som ikke er en stat refereret til  

 i (a), eller af en mellemstatslig organisation, som ikke er en mellemstatslig  

 organisation refereret til i (a), miste sin gyldighed ved udløbet af  

 en periode på seks år fra denne traktats  

 ikrafttrædelsesdato.
 (c) 	Hvor en erklæring afgivet i henhold til stk. (1 ) - (6)  

 ikke er blevet trukket tilbage i henhold til stk. (7)(c), eller ikke har  

 mistet sin gyldighed i henhold til (a) eller (b) før 28. oktober 2004,  

 skal erklæringen miste sin gyldighed den 28. oktober 2004.
 (9) 	Part i traktaten.  

 Indtil den 31. december 1999, kan en stat, som på datoen for  

 vedtagelsen af denne traktat var medlem af Pariserkonventionen til  

 beskyttelse af industriel ejendomsret uden at være medlem af  

 organisationen, uanset artikel 19(1)(i), blive part i denne traktat, hvis  

 mærker kan registreres ved statens eget kontor.
Artikel 23 Opsigelse af traktaten (1) 	Notifikation.  

 En kontraherende part kan opsige denne traktat ved notifikation til  

 generaldirektøren.
(2) 	Reel opsigelsesdato.  

 Opsigelse skal have virkning et år fra den dato, på hvilken  

 generaldirektøren modtager notifikationen.
Den skal ikke berøre  

 anvendelsen af denne traktat på en verserende ansøgning eller  

 på et mærke registreret hos den opsigende kontraherende part  

 på tidspunktet for udløbet af den nævnte 1-årige  

 periode, forudsat at den opsigende kontraherende part efter udløbet af  

 den nævnte 1-årige periode kan ophøre med at anvende denne  

 traktat på en registrering fra den dato, på hvilken  

 registreringen skal fornyes.
Artikel 24 Traktatens sprog; underskrift (1) 	Originale tekster; officielle tekster.
 (a)	Denne traktat skal underskrives i en original på  

 følgende sprog: engelsk, arabisk, kinesisk, fransk, russisk og  

 spansk.
 (b) 	Efter anmodning fra en kontraherende part skal en officiel tekst  

 på et sprog, der ikke refereres til i (a), som er et officielt sprog  

 for den pågældende kontraherende part, udarbejdes af  

 generaldirektøren i samråd med den pågældende  

 kontraherende part og en anden interesseret kontraherende part.
 (2) 	Frist for underskrift.  

 Denne traktat skal forblive tilgængelig for underskrift på  

 organisationens hovedkontor i et år efter dens vedtagelse.
Artikel 25 Depositar Generaldirektøren skal være depositar for  

 denne traktat.
Traktaten trådte i kraft den 1. august 1996, 90 dage  

 efter at det 5. ratifikationsinstrument blev deponeret hos  

 generalsekretæren.
Danmarks ratifikationsinstrument deponeredes  

 den 27. oktober 1998 hos generalsekretæren, og konventionen  

 trådte i medfør af artikel 20, stk. 2, i kraft for Danmarks  

 vedkommende den 28. januar 1998.
 I forbindelse med ratifikationen blev der afgivet en  

 erklæring om, at konventionen ikke gælder for  

 Færøerne og Grønland.
 Pr. 28. januar 1998, datoen for konventionens  

 ikrafttræden for Danmark, var konventionen endvidere trådt i  

 kraft for følgende lande:
 Australien, Cypern, Den Tjekkiske Republik, Indonesien,  

 Japan, Monaco, Moldova, Den Slovakiske Republik, Sri Lanka, Schweiz, Ukraine,  

 Storbritannien.
 Japan har taget forbehold med hensyn til  

 konventionens artikel 21, stk.1 og artikel 22, stk. 6.
 Sri Lanka har taget forbehold med  

 hensyn til konventionens artikel 22, stk. 1,a og c, stk. 2 og  

 stk. 4.
 Storbritannien omfatter endvidere Nordirland og  

 Isle of Man.
 Efterfølgende har nedennævnte lande  

 ratificeret eller tiltrådt konventionen med virkning fra det ud for  

 hvert land angivne tidspunkt:
