Bekendtgørelse om fastlæggelse af miljømål for vandløb, søer, overgangsvande, kystvande og grundvand1) I medfør af § 8 i lov nr. 1606 af 26. december 2013 om vandplanlægning, fastsættes efter bemyndigelse i henhold til § 2, stk. 1, i bekendtgørelse nr. 973 af 29. august 2014 om henlæggelse af opgaver og beføjelser til Naturstyrelsen:
 § 1. Bekendtgørelsen fastsætter regler om fastlæggelse af miljømål, herunder hvad der nærmere forstås ved god overfladevandstilstand (god økologisk tilstand og god kemisk tilstand for overfladevand), godt økologisk potentiale og god kemisk tilstand for overfladevand for kunstige og stærkt modificerede vandområder og god tilstand for grundvand (god kvantitativ tilstand og god kemisk tilstand for grundvand), jf. bilag 1, 2 og 3.
§ 2. Miljømål for de enkelte overfladevandområder i henhold til § 7 i lov om vandplanlægning skal fastlægges under inddragelse af 1) de normgivende definitioner af kvalitetsklasser for økologisk tilstand og økologisk potentiale, som fremgår af bilag 1, 2) de miljøkvalitetskrav, som fremgår af bilag 2, del C, 3) resultaterne af basisanalysen, 4) konkrete værdier for grænser mellem kvalitetsklasser, der er fastsat i bilag 3 til bekendtgørelse om overvågning af overfladevandets, grundvandets og beskyttede områders tilstand og om naturovervågning af internationale naturbeskyttelsesområder, samt 5) overfladevandområdets tilstand som klassificeret i henhold til § 5 i bekendtgørelse om overvågning af overfladevandets, grundvandets og beskyttede områders tilstand og om naturovervågning af internationale naturbeskyttelsesområder.
 Stk. 2. Fastlægges miljømålet til andet end god tilstand for de enkelte overfladevandområder eller fastsættes en længere frist med henblik på gradvis opfyldelse, skal det specificeres for hvilke forhold og kvalitetselementer eller med hvilken frist der fraviges i forhold til målet om god overfladevandstilstand senest 22. december 2015. Det samme gælder for fastlæggelse af andre mål end godt økologisk potentiale og god kemisk tilstand for kunstige og stærkt modificerede vandområder.
§ 3. Miljømål for de enkelte grundvandsforekomster i henhold til § 7 i lov om vandplanlægning fastlægges under inddragelse af 1) definitionerne for god kvantitativ tilstand og god kemisk tilstand, som fremgår af bilag 3, 2) resultaterne af basisanalysen samt 3) grundvandsforekomstens tilstand som klassificeret efter § 5 i bekendtgørelse om overvågning af overfladevandets, grundvandets og beskyttede områders tilstand og om naturovervågning af internationale naturbeskyttelsesområder, jf. dog stk. 2 og 3.
Stk. 2. Grundvandsforekomster, for hvilke der er sket sådanne ændringer i grundvandsstanden, at der skal fastlægges mindre strenge miljømål i henhold til § 11 i lov om vandplanlægning, identificeres under inddragelse af bl.a. overvejelser over virkningerne af forekomstens tilstand for 1) overfladevand og tilhørende terrestriske økosystemer, 2) vandregulering, beskyttelse mod oversvømmelse og dræning, eller 3) menneskelig udvikling.
 Stk. 3. Grundvandforekomster, for hvilke der skal fastlægges mindre strenge miljømål i henhold til § 11 i lov om vandplanlægning, fordi grundvandet som følge af menneskelige aktiviteter som fastlagt i basisanalysen er så forurenet, at det er umuligt eller uforholdsmæssigt dyrt at opnå god kemisk tilstand for grundvand, identificeres.
 Stk. 4. Fastlægges miljømålet til andet end god tilstand for de enkelte grundvandsforekomster eller fastsættes en længere frist med henblik på gradvis opfyldelse, skal det specificeres for hvilke forhold og kvalitetselementer eller med hvilken frist, der fraviges i forhold til målet om god grundvandstilstand senest 22. december 2015.
 § 4. Bekendtgørelsen træder i kraft den 19. december 2014 og finder anvendelse for fastlæggelse af miljømål for vandområdeplanperioden 2015-2021 og de følgende perioder.
 Stk. 2. Bekendtgørelse nr. 1433 af 6. december 2009 om fastsættelse af miljømål for vandløb, søer, kystvande, overgangsvande og grundvand gælder for fastsættelse af miljømål i vandplanperioden 2009-2015.
Naturstyrelsen, den 15. december 2014 Mads Leth-Petersen / Sara Westengaard Guldagger Bilag 1 Normgivende definitioner af kvalitetsklasser for økologisk tilstand og økologisk potentiale Generel definition for vandløb, søer, overgangsvande og kystvande Følgende tekst giver en generel definition af økologisk kvalitet.
De ved klassificeringen anvendte værdier for kvalitetselementerne for den økologiske tilstand og, hvor det er relevant, for det økologiske potentiale for hver kategori overfladevand er anført i afsnit 2-6.
Definitioner af høj, god og moderat økologisk tilstand i vandløb Biologiske kvalitetselementer Hydromorfologiske kvalitetselementer Fysisk-kemiske kvalitetselementer Definitioner af høj, god og moderat økologisk tilstand i søer Biologiske kvalitetselementer Hydromorfologiske kvalitetselementer Fysisk-kemiske kvalitetselementer Definitioner af høj, god og moderat miljøtilstand i overgangsvande Biologiske kvalitetselementer Hydromorfologiske kvalitetselementer Fysisk-kemiske kvalitetselementer Definitioner af høj, god og moderat økologisk tilstand i kystvande Biologiske kvalitetselementer Hydromorfologiske kvalitetselementer Fysisk-kemiske kvalitetselementer Definitioner af maksimalt, godt og moderat økologisk potentiale for kunstige og stærkt modificerede overfladevandområder Biologiske og hydromorfologiske kvalitetselementer Fysisk-kemiske kvalitetselementer Bilag 2 Miljøkvalitetskrav for overfladevand Del A.
Lister over forurenende stoffer 1. Liste over de vigtigste forurenende stoffer Listen over de vigtigste forurenende stoffer i del A i bilag 1 til bekendtgørelse om miljøkvalitetskrav for vandområder og krav til udledning af forurenende stoffer til vandløb, søer eller havet.
2. Liste over prioriterede stoffer inden for EUs vandpolitik Listen over prioriterede stoffer inden for EUs vandpolitik i del A i bilag 1 til bekendtgørelse om miljøkvalitetskrav for vandområder og krav til udledning af forurenende stoffer til vandløb, søer eller havet.
Del B.
Forurenende stoffer med nationale miljøkvalitetskrav for overfladevand Miljøkvalitetskrav for forurenende stoffer med nationale miljøkvalitetskrav for overfladevand som fastsat i bilag 2 til bekendtgørelse om miljøkvalitetskrav for vandområder og krav til udledning af forurenende stoffer til vandløb, søer eller havet.
Del C.
Forurenende stoffer med EU-miljøkvalitetskrav for overfladevand Miljøkvalitetskrav for forurenende stoffer med EU-miljøkvalitetskrav for overfladevand som fastsat i bilag 3 til bekendtgørelse om miljøkvalitetskrav for vandområder og krav til udledning af forurenende stoffer til vandløb, søer eller havet.
Bilag 3 Grundvandets kvantitative og kemiske tilstand 1. Definition af god kvantitativ tilstand for grundvand Definition af god kvantitativ tilstand for grundvand fremgår af tabel 1.
 Tabel 1. Definition af god kvantitativ tilstand for grundvand.
2. Definition af god kemisk tilstand for grundvand Definition af god kemisk tilstand for grundvand fremgår af tabel 2.
 Tabel 2. Definition af god kemisk tilstand for grundvand.
3. Grundvandskvalitetskrav 1) EU-fastsatte grundvandskvalitetskrav1) til brug for vurdering af grundvandets kemiske tilstand fremgår af tabel 3.
 2) Resultaterne af anvendelse af grundvandskvalitetskrav for pesticider foregriber ikke resultaterne af de risikovurderingsprocedurer, som kræves i § 35, stk. 3, i lov om kemiske stoffer og produkter.
3) Hvis det for en given grundvandsforekomst skønnes, at grundvandskvalitetskravene vil kunne medføre, at de miljømål for tilknyttet overfladevand, som fastlægges med hjemmel i § 7, stk. 1, i lov om vandplanlægning, ikke opfyldes, eller at der sker en væsentlig forringelse af sådanne forekomsters økologiske eller kemiske kvalitet eller en væsentlig beskadigelse af terrestriske økosystemer, som er direkte afhængige af grundvandsforekomsten, fastsættes der strengere tærskelværdier i overensstemmelse med § 4 og bilag 3, del B, afsnit 1, i bekendtgørelse om overvågning af overfladevandets, grundvandets og beskyttede områders tilstand og om naturovervågning af internationale naturbeskyttelsesområder.
De nødvendige programmer og foranstaltninger for sådanne tærskelværdier finder også anvendelse på aktiviteter omfattet af nitratdirektivet (91/676/EØF).
 Tabel 3. EU-fastsatte grundvandskvalitetskrav.
 a Pesticider: plantebeskyttelsesmidler og biocidmidler som defineret i bilag 1, pkt. 1 og 2, i bekendtgørelse om bekæmpelsesmidler.
 b I alt: summen af alle individuelle pesticider, som påvises og kvantificeres under overvågningsproceduren, herunder relevante omdannelses-, nedbrydnings- og reaktionsprodukter.
1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2008/105/EF af 16. december 2008 om miljøkvalitetskrav inden for vandpolitikken, om ændring og senere ophævelse af Rådets direktiv 82/176/EØF, 83/513/EØF, 84/156/EØF, 84/491/EØF og 86/280/EØF og om ændring af Europa-Parlamentets og Rådets direktiv 2000/60/EF, EF-Tidende 2008, nr.
L 348, s. 84, dele af Europa-Parlamentets og Rådets direktiv nr. 2006/118/EF af 2006 om beskyttelse af grundvandet mod forurening og forringelse (grundvandsdirektivet), EU-Tidende 2006, nr.
L 372, s. 19, og dele af Europa-Parlamentets og Rådets direktiv nr. 2000/60/EF af 23. oktober 2000 om fastlæggelse af en ramme for Fællesskabets vandpolitiske foranstaltninger (vandrammedirektivet), EF-Tidende 2000, nr.
L 327, side 1.
 1) Ved »grundvandskvalitetskrav« forstås et miljøkvalitetskrav, der udtrykkes som den koncentration af et bestemt forurenende stof, en gruppe af forurenende stoffer eller en forureningsindikator i grundvand, som ikke bør overskrides af hensyn til beskyttelsen af menneskers sundhed og miljøet.
