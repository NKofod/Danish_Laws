Kendelse fra Pressenævnet i sag nr.  

 141/1999 Advokat Tyge Trier har på vegne K klaget til  

 Pressenævnet over offentliggørelsen af nogle videoklip af K i  

 udsendelsen "Lokalrapporten", der blev bragt den 2. og 3. august 1999, idet K  

 mener, at god presseskik er tilsidesat, jf. medieansvarslovens § 34.
 I indslaget fra den 2. august 1999 hed det:
 "Speak: "Hun er ung og hun bor i København".  

 Det er et af salgsargumenterne, når indehaveren af pornobutikken Shop-6  

 sælger pornofilm med purunge piger.
Speak: Det er film som denne, hvor de unge  

 københavnske piger medvirker som modeller.
Indehaveren af  

 forretningen, hvor jeg har købt filmen, ønsker ikke at udtale  

 sig i dette indslag, men kan ikke garantere, at pigerne i filmene rent  

 faktisk er over 15 år.
Selv om de skulle være det, mener  

 Børnerådet, at alderen for at medvirke i disse film bør  

 sættes op.
Tove  Petersen, Børnerådet: Vi mener,  

 at børn ikke bør deltage i nogen form for pornografiske  

 optagelser.
Det betyder, at enhver form for optagelser af børn, hvad  

 enten det er i seksuel involvering med andre, eller at det er, at de bliver  

 sat til at pille ved sig selv, bør være forbudt.
Den slags  

 bør kun laves med nogen, der er over 18 år.
Speak: Der medvirker omkring 100 danske unge piger  

 i filmene, og en del af optagelserne er foretaget i Skelbækgade  

 på Vesterbro.
Her var det i dag ikke muligt at få en kommentar,  

 men indehaveren af en af Istedgades store pornobutikker siger, at det er  

 umuligt at kontrollere pigernes alder (K's ansigt vises i et indslag af ca. 2 sekunders  

 varighed, mens hun putter fingrene i munden).
Ebbe  Hjort, Pikant Video: Det har vi faktisk ikke  

 nogen mulighed for at se.
Vi får leveret de blade, efterhånden  

 som de udkommer.
Vi går ikke selv ud og køber dem ind, så  

 vi har faktisk ingen mulighed for at kontrollere det.
Så skal vi  

 stå og blade bladene igennem, og det har man egentlig ikke tid til.
 Speak: Som lovgivningen er nu, må børn  

 over 15 år medvirke i pornografiske optagelser, så længe  

 der ikke er tale om egentlige samlejesituationer.
 (K vises i et indslag af ca. 10 sekunders varighed  

 afklædt fra livet og op, liggende på ryggen, hvorefter hun vender  

 sig om og rækker ud efter en telefon).
 Speak: Men i film og blade vi har set i dag, er der  

 tale om fuldbyrdet samleje.
Tove  Petersen, Børnerådet: Der er en  

 for Børnerådet ganske uforståelig undtagelse, der  

 går på, at det er lovligt at optage børn i seksuel  

 sammenhæng, hvor de ikke er involveret med andre, altså hvor de  

 sidder og piller ved sig selv.
Dvs. at det faktisk er lovligt at optage, at  

 børn sidder og onanerer foran et kamera, hvis de er mellem 15 og 18  

 år, og det er vi meget imod.
 Speak: Det er altså ikke lovligt at deltage i  

 egentlige samlejer, når man er under 18 år.
 Tove  Petersen, Børnerådet: Nej, det  

 er ikke lovligt.
 Speak: Hvad mener du personligt om, at så  

 unge piger kan være med i porno.
Ebbe  Hjort, Pikant video: Jeg syntes ikke, at der  

 er nogen grund til det.
Jeg ville da nødigt have, at det var min  

 datter, jeg så, der var med i et blad i så ung en alder.
Speak: Politiet undersøger nu, om pigerne er  

 under 15 år, og om de deltagere i seksuelle aktiviteter i strid med  

 loven.
Har du hørt om pornografiske optagelser med piger under 15  

 år, så kan du ringe til os på klagetelefon nr. 44 92 46 47.  

 Jeg gentager nr. 44 92 46 47".
 Indslaget den 3. august 1999 omhandlede ligeledes  

 problemstillingen omkring pornografiske optagelser med piger under 18  

 år.
 Følgende fremgik bl.a. af dette indslag:
"Speak: Ved hjælp af en lovændring vil  

 regeringen hæve aldersgrænsen for at medvirke i pornofilm fra 15  

 til 18 år.
Som vi kunne fortælle i "Lokalrapporten" i går,  

 er det blevet afsløret, at mange piger debuterer i pornofilm inden de  

 er 18 år.
Nogle helt ned til 13-14 års alderen.
Det har  

 fået Børnerådet til at reagere kraftigt.
Tove  Petersen, Børnerådet: Vi mener,  

 at børn ikke bør deltage i nogen form for pornografiske  

 optagelser (Nu vises de to indslag med klageren fra den 2. august  

 1999. Herudover vises et indslag af ca. 2 sekunders varighed, hvor klager  

 vises fra livet af og op, liggende på ryggen, og et indslag med klager  

 af ca. 5-6 sekunders varighed, hvor hun ligger nøgen på ryggen i  

 en seksuel situation.
I disse fire indslag er klagerens ansigt  

 sløret)." Indslaget fortsætter med, at journalisten  

 interviewer en pornomodel om regeringens lovforslag m.v.
Klageren har anført, at viderebringelse af de  

 erotiske optagelser i to nyhedsudsendelser er dybt krænkende for hende,  

 og at det var klart unødvendigt at bruge billederne i ikke maskeret  

 form i forhold til det tema, som indslagene skulle belyse.
Det er  

 særdeles nemt at identificere klageren i indslagene bragt den 2. og 3.  

 august 1999, og seerne får indtryk af, at hun som mindreårig har  

 deltaget i en pornofilm, hvor der forekommer samlejescener, hvilket ikke er i  

 overensstemmelse med sandheden.
 Klageren anfører endvidere, at indklagede ikke har  

 udvist respekt for hendes personlige integritet og for privatlivets fred.  

 Klageren har haft betydelige gener og ubehag i anledning af den umotiverede  

 og uberettigede viderebringelse af filmmaterialet i to nyhedsudsendelser.
Endvidere anfører klageren, at indklagede groft har  

 tilsidesat pkt.
A.3, pkt.
B.1 og pkt.
B.3 i de presseetiske regler.
Det  

 forhold, at klageren for 8 år siden har medvirket til optagelse af en  

 videofilm, som alene skulle sælges udenfor Danmark, berettiger ikke  

 indklagede til at bringe de erotiske optagelser i to nyhedsudsendelser, hvor  

 ingen almen interesse taler for offentliggørelsen, og hvor der er et  

 langt bredere publikum.
At der er tale om allerede offentliggjort materiale,  

 medfører ikke i sig selv, at medieansvarslovens § 34 ikke er  

 overtrådt.
Da filmen kunne have haft med mindreårige at  

 gøre, burde TvDanmark have udvist større forsigtighed.
TvDanmark bestrider, at man har handlet i strid med god  

 presseskik ved at bringe de pågældende billeder.
Der er ikke tale  

 om "intime og private optagelser", idet optagelserne stammer fra en film,  

 hvori klageren har medvirket, og som er offentliggjort og frit kan  

 købes i en lang række forretninger.
For bedømmelsen af  

 problemstillingen omkring aldersgrænsen for unges deltagelse i  

 pornofilm var det væsentligt at vise en sekvens fra en pornografisk  

 film, der blev solgt i Københavnsområdet umiddelbart forud for  

 udsendelsen af programmet.
Filmen er offentlig tilgængelig, og det er  

 dermed lovligt at vise klip fra den i en nyhedsudsendelse.
Det er endvidere  

 ikke oplyst i indslaget, at de medvirkende er under 18 år, og seerne  

 kan derfor ikke have fået dette indtryk.
TvDanmark anfører endvidere, at man ikke er klar  

 over, hvornår den pågældende film er optaget, og derfor  

 heller ikke er klar over, at det kunne medføre vanskeligheder og  

 ubehag at offentliggøre scener fra filmen gennem nyhedsudsendelsen,  

 hvilket man beklager.
I udsendelsen bringes der dog kun korrekte oplysninger,  

 og det kan ikke være i strid med god presseskik.
TvDanmark mener ikke, at det er i strid med privatlivets  

 fred, eller at man ikke har udvist hensynsfuldhed, da man viste billederne,  

 idet der er tale om offentligt tilgængeligt materiale.
Uanset dette  

 synspunkt valgte man dog efter udsendelsen den 2. august 1999 at  

 tilsløre pigerne.
 Af advokat Tyge Triers oplysninger fremgår, at  

 klageren er født i 1972, og at pornofilmen er optaget omkring  

 1991.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
Pressenævnet lægger til grund, at de erotiske  

 indslag, som TvDanmark bragte, er en del af en pornofilm, som klageren har  

 deltaget i, og som frit kan købes i butikkerne.
På denne  

 baggrund og efter en konkret vurdering, finder Pressenævnet ikke, at  

 TvDanmark har handlet i strid med god presseskik.
 Afsagt den 12. januar 2000.
