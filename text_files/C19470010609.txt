 Ved Meddelelse af Tilladelser til Forestillinger, Forevisninger m. m.,  

 hvortil Politiets Tilladelse udkræves, og som ønskes afholdt til Fordel for  

 velgørende Formaal skal følgende Regler iagttages:
 Tilladelse bør ikke meddeles Enkeltpersoner, men kun Foreninger eller  

 Komiteer, og Tilladelse bør kun meddeles, naar vedkommende Bestyrelses eller  

 Komites Sammensætning skønnes at yde fornøden Garanti for, at Misbrug ikke  

 vil finde Sted, ligesom der skal forelægges et Overslag over de forventede  

 Indtægter og Udgifter ved den paagældende Forestilling.
 Tilladelse bør kun i Undtagelsestilfælde gives til Forestillinger, hvis  

 Udbytte agtes anvendt til Fremme af Enkeltpersoners private Formaal.
 Tilladelse til Forestillinger til Fordel for samme Formaal bør som Regel  

 ikke meddeles mere end een Gang i Løbet af et Aar.
 Enhver Tilladelse bør betinges af, at der ikke ydes Arrangørerne Vederlag  

 under nogen Form.
Der bør gives Arrangørerne Paalæg om inden 14 Dage efter Forestillingens  

 Afholdelse til Politimesteren, i København Politidirektøren, at indsende  

 Regnskab, indeholdende specificerede og dokumenterede Oplysninger saavel over  

 Udgifterne til Arrangementet som over Anvendelsen af Overskudet.
Eventuelt  

 bør det tillige fastsættes, at der om Overskudets Anvendelse skal gives  

 Underretning til vedkommende sociale Udvalg.
Ved Gennemgangen af Regnskabet  

 maa Politiet - foruden at paase, at Overskudet er anvendt til det tilladte  

 Formaal - have sin Opmærksomhed henvendt paa, at Administrationsudgifter og  

 andre Omkostninger holdes inden for rimelige Grænser.
Tilladelse til Velgørenhedsforestillinger kan ogsaa meddeles Dilettanter,  

 medens saadanne ikke ellers kan opnaa Tilladelse til at give offentlige,  

 dramatiske Forestillinger.
Opmærksomheden skal i denne Forbindelse henledes  

 paa, at disse Tilladelser iøvrigt kun vil kunne meddeles, naar de optrædende  

 er hjemmehørende i eller paa anden Maade har Tilknytning til den paagældende  

 Egn, hvor Forestillingen gives, saaledes at der navnlig ikke maa meddeles  

 saadan Tilladelse til omrejsende Selskaber eller Trupper, selv om de betegnes  

 som Dilettanter, jfr.
Justitsministeriets Cirkulære Nr. 28. af 3. Marts 1930.
 Justitsministeriet, den 21. April 1947.
A.
L.
H.
Elmquist.
 Boas.
