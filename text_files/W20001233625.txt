Den 10. august 1999 kl. 7.45 blev patienten igen set på skadestuen,  

 Hospital A, og blev her set af reservelæge 2 fra mave-tarmkirurgisk  

 afdeling.
Reservelægen fandt mistanke om blindtarmsbetændelse, og  

 overflyttede herefter patienten til børneafdelingen på et andet  

 hospital.
Her blev patienten samme dag opereret for sprængt  

 blindtarm.
 Der blev klaget over, at patienten den 8. august 1999 ikke blev  

 undersøgt tilstrækkeligt på Hospital A, idet det blev  

 overset, at hun havde blindtarmsbetændelse.
 Der blev endvidere klaget over, at den praktiserende læges  

 undersøgelse af patienten den 9. august 1999, kl. 8.00 var  

 utilstrækkelig, idet lægen vurderede, at smerterne alene skyldtes  

 en maveinfektion, samt at lægen på baggrund af den telefoniske  

 henvendelse samme dag kl. 14.00 burde have tilset, undersøgt eller  

 indlagt patienten.
Klage over forsinket diagnostik af  

 blindtarmsbetændelse Nævnet fandt ikke at kunne kritisere den behandling, patienten havde  

 modtaget af reservelæge 1, den praktiserende læge og  

 reservelæge 2.
Nævnet lagde herved vægt på, at reservelæge 1 den  

 8. august 1999 havde foretaget en relevant udspørgning på  

 baggrund af mavesmerter og opkastninger og herefter ved en klinisk  

 undersøgelse konstateret, at patienten ikke havde feber og var alment  

 upåvirket Der var ingen tegn på, at patienten var i  

 væskeunderskud, ligesom maven fandtes blød med let ømhed  

 i begge sider og med naturlige tarmlyde.
Reservelæge 1 fandt herefter,  

 at tilstanden burde ses an, og at egen læge skulle kontaktes ved  

 påvirket almentilstand og manglende vandladning (dehydrering).
 Nævnet lagde endvidere vægt på, at den praktiserende  

 læge ved konsultationen om morgenen den 9. august 1999 optog  

 sygehistorie om de aktuelle symptomer, samt at lægen ved en klinisk  

 undersøgelse fandt, at patienten var upåvirket og afebril.  

 Lægen fandt endvidere, at maven var uøm med naturlige tarmlyde,  

 og gav herefter vejledning samt forslag om Panodil efter behov.
Ved den telefoniske konsultation samme dag blev lægen ifølge  

 journalen oplyst om, at patientens mor ringede for at få gode  

 råd, og at situationen blev angivet som uændret.
Nævnet  

 fandt dog, at det havde været hensigtsmæssigt, om den  

 praktiserende læge havde journalført den telefoniske henvendelse  

 fra moderen samme dag, som denne fandt sted.
Endelig lagde nævnet vægt på, at reservelæge 2  

 overflyttede patienten til børneafdelingen på et andet hospital  

 efter at have vurderet, at der var tale om blindtarmsbetændelse.
I  

 journalen var ikke noteret oplysninger, der gav grund til at antage, at  

 patientens tilstand ikke tillod overflytning til andet hospital, samt at det  

 af retningslinier for børnekirurgi fremgår, at børn med  

 mistænkt blindtarms-betændelse skal overflyttes til et hospital  

 med specialafdeling.
