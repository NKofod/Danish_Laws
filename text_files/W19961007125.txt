 Nævnet fandt ikke grundlag for at fastslå, at indklagede med viden om  

 kommunes krav om efterbeskatning af investeringsfondmidler havde medvirket  

 ved indklagedes erhvervelse af bodega eller dog undladt at fraråde købet.  

 Indklagede, der ikke havde informeret klageren om en gældende frist på 2 år i  

 investeringsfondslovens § 10, stk.
2, for anvendelse af investeringsfondsmidler havde haft føje til at gå  

 ud fra, at skattevæsenet ikke anså klagerens virksomhed for ophørt eller  

 afhændet, og derfor 2 års fristen ikke var begyndt at løbe.
Nævnet fandt, at  

 indklagede som følge heraf ikke havde haft anledning til at rådgive klageren  

 om fristen, og undladelsen kunne derfor ikke tilregnes indklagede som en  

 ansvarspådragende undladelse af at leve op til god revisorskik.
Nævnet  

 frifandt indklagede.
 Under denne sag har Kirsten Sørensen ved skrivelse modtaget den 11.  

 september 1995 og skrivelse af 28. oktober 1995 anmodet nævnet om at tage  

 stilling til en klage over registreret revisor Ove Horsager under henvisning  

 til, at han har undladt at oplyse klageren om 2-årsreglen i  

 investeringsfondslovens § 10, stk. 2.
 Erhvervs- og Selskabsstyrelsen har oplyst, at Ove Horsager blev optaget i  

 Revisorregisteret den 27. august 1989.
Det fremgår af sagen, at klageren som indehaver af forretningen »Cafe  

 Glashuset« i perioden 1988 til 1990 har henlagt 143.500 kr. til  

 investeringsfond.
Klageren måtte den 2. oktober 1991 lukke forretningen, idet  

 ejendommen, hvori forretningen var beliggende, skulle nedrives.
Klageren  

 underskrev den 4. august 1994 slutseddel vedrørende »Bodega  

 Pigalle« og anvendte investeringskontiene til udbetalingen.
Ved skrivelse af 13. juli 1994 meddelte Frederiksværk Kommune indklagede  

 som klagerens revisor, at man på grund af indklagedes oplysning om, at  

 klagerens restaurationsvirksomhed i princippet var igangværende, havde  

 undladt at efterbeskatte ikke-anvendte investeringsfondshenlæggelser, men da  

 klageren såvel i 1992 som i 1993 havde oppebåret understøttelse fra Dana og  

 sygedagpenge, anså man virksomheden for ophørt, hvorefter efterbeskatning af  

 investeringsfondshenlæggelser skulle finde sted.
Skrivelsen havde følgende  

 ordlyd:
» I forbindelse med klagesagen for 1991 for Deres klient,  

 restauratør Kirsten I.
Sørensen, Femkløvervej 13, Ølsted oplyste De, at  

 restaurationsvirksomheden principielt var igangværende.
Man undlod derfor at  

 efterbeskatte ikke-anvendte investeringsfondshenlæggelser.
 Da imidlertid Kirsten Sørensen såvel i 1992 som i 1993 har oppebåret  

 understøttelse fra DANA samt sygedagpenge fra Frederiksværk kommune, anses  

 virksomheden for ophørt, hvorfor investeringsfondshenlæggelserne skal  

 efterbeskattes.
 Forinden videre foretages, skal man udbede sig Deres bemærkninger til  

 ovenstående.
 Kopi af denne skrivelse er tilsendt Kirsten Sørensen ».
Ved skrivelse af 8. september 1994 meddelte Frederiksværk Kommunes  

 skatteafdeling klageren, at klageren skulle efterbeskattes af  

 investeringsfondshenlæggelser for 1998, 1989 og 1990, idet klageren ved  

 opsigelsen af lejemålet pr. 1. oktober 1991 midlertidigt ophørte med at drive  

 erhverv og ikke havde genoptaget dette inden udløbet af 2-årsfristen i  

 investeringsfondslovens § 10, stk. 1 og 2. Det meddeltes endvidere klageren,  

 at der ikke fandtes at være hjemmel til at dispensere fra 2-årsreglen.  

 Indklagede påklagede ved skrivelse af 30. september 1994 afgørelsen til  

 Frederiksværk Kommunes skatteankenævn.
Indklagede anførte i skrivelsen, at  

 klageren var uden skyld i, at »2-årsreglen« var overskredet.
Hun  

 havde afventet færdiggørelse af det nye byggeri på ejendommen ultimo 1992,  

 men byggeriet blev imidlertid først færdiggjort primo 1994. Hun blev da  

 tilbudt lokaler til en højere leje end forventet, hvorfor hun i stedet  

 overtog den igangværende restaurationsvirksomhed »Bodega Pigalle«.  

 Skatteankenævnet fastholdt ved afgørelse af 28. februar 1995  

 skatteansættelserne med samme begrundelse som skatteafdelingen.  

 Skatteansættelserne medførte en efterbetaling for klageren på 161.643 kr.
Klageren har henvist til, at investeringsfondshenlæggelserne blev  

 drøftet på et møde i sommeren 1993 med skatterevisor Tage Hansen på  

 Frederiksværk Kommune, uden at indklagede nævnte noget om 2-årsreglen, selvom  

 der kun var 4 måneder til dennes udløb.
Det var derfor hendes opfattelse, at  

 investeringsfondhenlæggelserne skulle anvendes inden udgangen af 1994. Efter  

 overtagelsen af »Bodega Pigalle« modtog hun fra skattevæsenet  

 meddelelse om beskatning af investeringsfondshenlæggelserne, hvilket hun  

 foreholdt indklagede, der bekræftede 2-årsreglen og oplyste, at han ikke  

 havde informeret hende om reglen, idet han troede, at hun ville kunne opnå  

 dispensation fra 2-årsreglen.
Skattevæsenet har nu foretaget udpantning i  

 hendes hus og bil for efterbeskatningskravet på ca. 162.000 kr.
 Indklagede har erkendt ikke at have oplyst klageren om 2-årsreglen  

 og har om baggrunden herfor nærmere anført, at han ikke anså virksomheden for  

 ophørt, hvilket han tilskrev skattevæsenet om ved skrivelse af 1. april 1993,  

 og som skattevæsenet på daværende tidspunkt godkendte, samt at JPC Entreprise  

 A/S ved skrivelse af 12. juni 1991 havde meddelt, at nybyggeriet ville være  

 færdiggjort ultimo 1992.
 Indklagede har endvidere anført, at efterbeskatningen har medført, at  

 klageren har et fuldt afskrivningsgrundlag og derved en skattebesparelse  

 fremover, samt at han på klagerens vegne med skattevæsenet har indgået aftale  

 om, at restskatten afdrages med den fremtidige skattebesparelse, ligesom han  

 har ansøgt om fritagelse for rentetilskrivning.
 Disciplinærnævnet skal udtale:
Efter de oplysninger, der er meddelt nævnet, må det lægges til grund, at  

 klageren den 4. august 1994 på egen hånd købte Bodega Pigalle.
Det må videre  

 lægges til grund, at hun ville finansiere købet med sine  

 investeringsfondsmidler uanset, at hun på dette tidspunkt var vidende om, at  

 kommunen krævede midlerne efterbeskattet, idet hun havde modtaget kopi af  

 kommunens skrivelse af 13. juli 1994 til indklagede.
Endelig må det lægges  

 til grund, at indklagede først den 23. august 1994 under et møde, som han  

 havde aftalt med klageren i anledning af kommunens skrivelse, blev bekendt  

 med, at klageren i mellemtiden havde købt en bodega og disponeret over  

 midlerne.
 Der er herefter ikke grundlag for at fastslå, at indklagede med viden om  

 kommunens krav har medvirket ved klagerens erhvervelse af bodegaen eller dog  

 undladt at fraråde købet.
 Hvad dernæst angår fristen for anvendelse af midler henlagt til  

 investeringsfond, må det efter begge parters overensstemmende oplysninger  

 lægges til grund, at indklagede ikke har informeret klageren om den gældende  

 frist på 2 år efter § 10, stk. 2, i loven om investeringsfonds.
 Denne frist, der fraviger den efter lovens § 6, stk. 2, gældende  

 almindelige frist på 6 år, finder kun anvendelse i tilfælde, hvor  

 erhvervsvirksomheden afhændes eller ophører.
Nævnet må i så henseende lægge til grund, at klageren indstillede driften  

 af sin tidligere restaurationsvirksomhed i oktober 1991, fordi ejendommen,  

 hvor hun var lejer, skulle nedrives.
Det var hensigten, at hun skulle  

 genoptage driften, når nybygningen på stedet stod færdig.
Klagerens  

 indstilling af driften var således ikke planlagt som definitiv, selvom hun  

 samtidig fik udbetalt goodwill, men kun som midlertidig.
 Efter indklagedes oplysninger, der bestyrkes ved indholdet af 1. afsnit i  

 kommunens skrivelse af 13. juli 1994, må det videre lægges til grund, at  

 skattevæsenet var enig med klageren om, at hendes virksomhed uanset det  

 faktiske driftsstop principielt var igangværende, og at skattevæsenet derfor  

 foreløbig undlod at efterbeskatte investeringfondsmidlerne.
Uanset det oplyste om, at klageren havde fået udbetalt goodwill, og uanset  

 at indklagede muligvis har været bekendt med, at klageren oppebar  

 understøttelse fra DANA og sygedagpenge, kan nævnet herefter ikke afvise, at  

 indklagede frem til modtagelsen af kommunens nævnte skrivelse af 13. juli  

 1994 har haft føje til at gå ud fra, at skattevæsenet ikke anså klagerens  

 virksomhed for ophørt eller afhændet, og at 2 års fristen følgelig heller  

 ikke var begyndt at løbe.
Indklagede har derfor ikke haft anledning til at  

 rådgive klageren om denne frist, og hans undladelse heraf kan herefter ikke  

 tilregnes ham som en ansvarspådragende undladelse af at leve op til god  

 revisorskik.
 Efter det således anførte frifinder nævnet indklagede.  T h i b e s t e  

 m m e s :
 Registreret revisor Ove Horsager frifindes.
