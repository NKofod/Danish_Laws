 Ved skrivelse af 3. december 1974 blev ekspeditionstiden i ministeriernes  

 departementer fastsat til mandag til fredag fra kl. 8.30 til kl. 16.30.
Blandt andet foranlediget af arbejdstidsnedsættelsen pr. 1. januar 1987 er  

 det besluttet at ændre reglerne om ekspeditionstid.
Det overlades med  

 virkning fra denne dato til de enkelte ministerier at fastsætte den daglige  

 ekspeditionstid, dog således at denne som minimum skal omfatte tidsrummet fra  

 kl. 9.00 til kl. 16.00.
 Det bemærkes, at ekspeditionstiden er det tidsrum, i hvilket departementet  

 er tilgængeligt for offentligheden, og at der ikke med fastsættelsen heraf er  

 truffet bestemmelse om placeringen af personalets daglige arbejdstid, for  

 hvilken principperne fortsat vil skulle fastsættes i samarbejdsudvalgsregie,  

 jfr. cirkulære af 21. november 1979 om samarbejde og samarbejdsudvalg i  

 statens virksomheder og institutioner.
 Nærværende cirkulære ophæver cirkulære af 3. december 1974 (2.L. 824/74)  

 og 19. december 1974 (2.L. 839/74) om samme emne.
