Ligestillingsnævnets afgørelse J.nr. 2007-6503 Det var i strid med ligestillingslovens § 2, at et diskotek afholdt et arrangement, hvor der blev opkrævet højere entrépriser for mænd end for kvinder.
En mand klagede over, at et diskotek afholdt et arrangement, hvor de opkrævede forskellige entrépriser for mænd og kvinder.
Kvinder skulle betale 80 kr. for entré og fri bar, mens mænd skulle betale 280 kr. for det samme tilbud.
 Ligestillingsnævnet fandt, at diskoteket havde overtrådt ligestillingslovens § 2, hvorefter det ikke er tilladt at forskelsbehandle mænd og kvinder inden for offentlig forvaltning og erhvervsmæssig og almen virksomhed.
