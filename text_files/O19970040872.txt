Resumé Den 10. oktober 1997 foretog inspektionschefen inspektion af  

 detentionen i Ringkøbing.
I forbindelse med  

 inspektionen blev der modtaget rapportmateriale vedrørende de seneste fem  

 detentionsanbringelser.
Gennemgangen heraf førte bl.a. til kritik af det  

 forhold at der ikke blev foretaget notat om tidspunkterne for tilsynene med  

 de  

 detentionsanbragte.
Derimod gav de fysiske rammer ikke anledning til  

 egentlige  

 bemærkninger. (J.nr. 1997-2831-629) Inspektion af  

 detentionen i Ringkøbing Den 11. maj 1998 afgav inspektionschefen følgende rapport  

 til arresthuset og Direktoratet for Kriminalforsorgen:
 "Den 10. oktober 1997 foretog jeg og tre af embedets  

 øvrige medarbejdere inspektion af detentionen i Arresthuset i Ringkøbing.
Denne rapport har i en foreløbig udgave været sendt til  

 Direktoratet for Kriminalforsorgen og Arresthuset i Ringkøbing for at  

 myndighederne  

 kunne få lejlighed til at fremkomme med bemærkninger om retlige og faktiske  

 forhold som rapporten måtte give anledning til.
Direktoratet er ikke kommet  

 med  

 bemærkninger.
Arrestinspektøren har i brev af 16. april 1998 fremsat nogle  

 bemærkninger der er indarbejdet i denne endelige rapport.
1. Detentionslokalet Detentionen er beliggende på cellegangen i Arresthuset i  

 Ringkøbing.
Detentionslokalet (på ca. otte m²) fremstod særdeles mørkt  

 kun oplyst af en loftslampe med en lysstyrke svarende til nødbelysning.  

 Arrestinspektøren  

 har i brevet af 16. april 1998 anført at lampen er placeret over døren og  

 forsynet med 100 W pære, der er forbundet med en udvendig lysdæmper.
Væggene  

 var hærgede, især den væg hvorpå tilkaldeknappen var placeret.  

 Tilkaldeknappen  

 var svær at se i den meget dæmpede belysning, også fordi cementen omkring  

 knappen var meget hullet og snavset.
Gulvet og de to skummadrasser der er  

 behandlet  

 så de er brandhæmmende og overtrukket med gummilagner, samt tilhørende tæpper  

 forekom rene og pæne.
Den ene rude i det højtsiddende vindue var knust.  

 Lokalet  

 var behageligt tempereret.
Lokalet er kameraovervåget, og der er installeret  

 lytteapparatur, røgalarm og ventilationsanlæg.
Der er endvidere dørspion  

 i døren ud til cellegangen.
Døren var beklædt med en noget trist og hærget  

 træbeklædning.
Kameraovervågningen og lytteapparaturet blev demonstreret  

 fra mandskabsstuen.
Kamerabilledet skifter mellem gårdtursarealet, indgangen  

 til arresthuset samt detentionslokalet.
Det blev konstateret at  

 tilkaldeknappen fungerede.
Arrestinspektøren har anført at den ene af de to  

 monitorer i vagtstuen kan stilles så den enten skifter automatisk mellem  

 gårdtursarealet og detentionen, eller så den konstant viser et af områderne.
 Der var ikke noget særskilt toilet eller undersøgelsesrum i  

 umiddelbar tilknytning til detentionslokalet.
Jeg anmoder arresthuset om at oplyse hvilke planer der er  

 for istandsættelse af detentionslokalet.
Jeg går ud fra at den knuste rude er  

 udskiftet.
2. Rapportgennemgang Med brev af 27. november 1997 modtog jeg arrestjournaler og  

 følgesedler for de seneste fem detentionsanbringelser forud for den 1.  

 oktober  

 1997.
 På baggrund af en telefonisk oplysning fra arrestforvareren  

 anmodede jeg i brev af 12. januar 1998 arrestforvareren om at bekræfte at der  

 ikke er materiale vedrørende detentionsanbringelserne som jeg ikke har fået,  

 og  

 at der ikke er foretaget notat om tilsynet med de detentionsanbragte.
 Arrestforvareren svarede i brev af 14. januar 1998 således:
'Vedrørende Deres henvendelse af 12. januar 1998, journal  

 nr. 1997-2831-629, skal jeg tilføje, at der udover arrestjournaler og  

 følgesedler  

 gøres notat i arresthusets døgnrapport om detentionsanbringelse.
Der gøres  

 ikke notat over personalets tilsyn med detentionsanbragte, da der ved  

 anbringelse er lytte og øjenkontakt med den anbragte konstant.' Arrestforvarerens brev var ikke vedlagt kopi af arresthusets  

 døgnrapport.
En af mine medarbejdere har derfor efterfølgende anmodet  

 arresthuset om at sende kopi af notater i arresthusets døgnrapport vedrørende  

 de pågældende detentionsanbringelser.
I arrestjournalen og døgnrapporten er det anført hvornår  

 vedkommende er indsat i detentionen, og hvornår vedkommende er løsladt.
I  

 fire  

 af de fem følgesedler er det anført at den pågældende er tilset af en læge.
I  

 det sidste tilfælde er der ikke anført noget om hvorvidt den pågældende har  

 været tilset af en læge.
Det er i ingen af tilfældene anført at den  

 pågældende  

 er visiteret, men det blev under inspektionen oplyst at indsatte i  

 detentionen  

 bliver visiteret og tilset af en læge inden indsættelse i detentionen.
Jeg  

 forstår det sådan at politiet sørger for at vedkommende inden den pågældende  

 overlades i arresthusets varetægt, er visiteret og tilset af en læge  

 (medmindre  

 det findes ubetænkeligt at undlade lægeundersøgelse), jf.
Rigspolitichefens  

 kundgørelse II nr. 55, henholdsvis § 13 og § 9.
Af Politiets årsberetning for 1996 fremgår det (s. 179) at  

 der i dette år var i alt 53 detentionsanbringelser af spirituspåvirkede  

 personer i Ringkøbing Politikreds.
Heraf blev 41 lægeundersøgt.
Jeg er ikke i  

 besiddelse af oplysninger om hvor mange detentionsanbringelser der har været  

 i  

 Ringkøbing Politikreds i 1997, men jeg går ud fra at dette tal ikke afviger  

 væsentligt fra tallet året før.
Arrestinspektøren har oplyst at der i 1997  

 har  

 været 57 detentionsanbragte, hvoraf de 39 blev lægeundersøgt.
 Nærmere regler for detentionsanbringelse i  

 kriminalforsorgens institutioner er fastsat i Justitsministeriet,  

 Direktoratet  

 for Kriminalforsorgens, cirkulære af 3. februar 1988 om retningslinier  

 vedrørende detentionsanbringelse i arresthusene og Københavns Fængsler.
 Efter cirkulærets § 1 skal den vagthavende ved modtagelsen  

 sikre sig oplysning om hvorvidt politiet har foranlediget lægeundersøgelse.  

 Det  

 skal efter cirkulærets § 2 noteres i modtagelsesprotokollen om den  

 tilbageholdte har synlige fysiske skader.
 Cirkulærets §§ 3 og 4 har følgende indhold:
 '  

  

 § 3  

.  


  

 Den vagthavende skal sikre sig, om  

 politiet har foretaget visitation af den tilbageholdte.
 Stk. 2.  

  

 Efter den vagthavendes anmodning bistår  

 politiet ved visitation i forbindelse med modtagelsen, også selvom visitation  

 forinden er foretaget af politiet.
 Stk. 3.  

  

 Finder visitation sted i  

 arresthuset/Københavns Fængsler, skal den tilbageholdte fratages alle  

 genstande, som kan benyttes til at volde skade på den pågældende selv, på  

 andre  

 personer eller på ting.
Stk. 4.  

  

 Visitation sker i øvrigt i  

 overensstemmelse med reglerne i Direktoratet for Kriminalforsorgens cirkulære  

 af 15. december 1980 om visitation af de indsatte og deres opholdsrum.' '  

  

 § 4.  

  

 Den  

 vagthavende har ansvaret for, at der føres et effektivt tilsyn med benyttede  

 detentionsrum.
Stk. 2.  

  

 Tilsyn med benyttede detentionsrum skal  

 ske så hyppigt, som den indsattes tilstand gør det nødvendigt.
Tilsyn skal så  

 vidt muligt ske mindst 1 gang hver halve time.
 Stk. 3.  

  

 Overvågning af detentionsrum med  

 tekniske hjælpemidler kan anvendes som supplement til det i stk. 2  

 foreskrevne  

 tilsyn, men kan ikke træde i stedet herfor.
Stk. 4.  

  

 Opstår der i forbindelse med tilsynet  

 med den tilbageholdte mistanke om, at den pågældende er syg, skal der træffes  

 foranstaltninger med henblik på lægeundersøgelse.
Den vagthavende skal  

 orientere  

 politiets vagthavende, hvis der sker overførsel til hospital.' Bortset fra bestemmelsen i § 2 indeholder cirkulæret ikke  

 udtrykkelige bestemmelser om notatpligt.
 Arresthuset bør imidlertid føre de notater der er  

 nødvendige for at det efterfølgende kan kontrolleres om arresthuset har  

 iagttaget cirkulærets regler.
 Jeg går ud fra at der i det ene tilfælde hvor der ikke er  

 anført noget om lægeundersøgelse, ikke har været foretaget lægeundersøgelse.  

 Arrestinspektøren har bekræftet at der ikke er foretaget lægeundersøgelse i  

 det  

 nævnte tilfælde, og at politiet gør notat om lægeundersøgelse.
 Det burde have været anført i følgesedlen, arrestjournalen  

 eller døgnrapporten at der ikke var foretaget lægeundersøgelse, og der burde  

 have været anført en begrundelse herfor.
 Jeg beder om at modtage eventuelle yderligere notater fra  

 politiet om lægetilsyn i de fem detentionsanbringelser der er omtalt i denne  

 rapport.
 Det er i ingen tilfælde anført om den tilbageholdte havde  

 synlige tegn på fysiske skader (cirkulærets § 2).
 Dette er beklageligt.
Det er ikke anført i nogen af tilfældene om politiet har  

 foretaget visitation (cirkulærets § 3, stk. 1), men jeg går ud fra at det er  

 tilfældet.
Der er ingen notater om de overvejelser som den vagthavende i  

 arresthuset har gjort sig vedrørende (yderligere) visitation (cirkulærets §  

 3,  

 stk. 2).
Arrestinspektøren har meddelt at visitation i praksis  

 foretages af politiet og arresthuspersonalet i fællesskab, eller i hvert fald  

 i  

 overværelse af arresthuspersonalet.
Politiet foretager notat herom.
Jeg beder  

 om at modtage politiets notater vedrørende de i denne rapport omhandlede fem  

 detentionsanbringelser.
Jeg beder om at notaterne sendes gennem Direktoratet  

 for Kriminalforsorgen, som jeg beder om en udtalelse om hvorvidt notaterne  

 opfylder de krav som direktoratet mener kan stilles til arresthusets notering  

 af forhold vedrørende visitation.
I sit brev af 14. januar 1998 har arrestforvareren som svar  

 på et spørgsmål om notering af tidspunktet for tilsyn anført at der konstant  

 er lytte- og øjenkontakt med den pågældende.
Jeg må umiddelbart forstå  

 arrestforvarerens svar således at der herved sigtes til kameraovervågningen  

 og  

 lytteapparaturet, og at der således ikke foretages løbende tilsyn ved  

 personalets fysiske tilstedeværelse i/ved detentionslokalet.
Hvis jeg har  

 forstået arrestforvarerens oplysning korrekt, forholdes der ikke i  

 overensstemmelse  

 med cirkulærets § 4, stk. 3.
 Arrestinspektøren har præciseret at der sker tilsyn i/ved  

 detentionslokalet, men at der ikke er gjort notat herom.
 Det er beklageligt at der ikke gøres notat om tidspunktet  

 for tilsynet med den detentionsanbragte.
Det er i cirkulærets indledning anført at cirkulæret er  

 fastsat i tilslutning til Rigspolitichefens kundgørelse II af 24. november  

 1987  

 om detentionsanbringelse af spirituspåvirkede personer.
Rigspolitichefens  

 kundgørelse er senere blevet ændret to gange.
Begge gange blev der foretaget  

 ændringer i reglerne vedrørende tilsynet med de detentionsanbragte.
 Jeg anmoder på den baggrund Justitsministeriet, Direktoratet  

 for Kriminalforsorgen, om en udtalelse om hvilke overvejelser ministeriet har  

 gjort sig vedrørende ændring i reglerne for tilsynet med anbragte i  

 kriminalforsorgens detentioner i anledning af Rigspolitichefens ændringer i  

 de  

 regler der gælder for tilsyn med anbragte i politiets detentioner.
3. Opfølgning Jeg beder om at arresthusets eventuelle udtalelser og den  

 underretning som jeg har anmodet om ovenfor under pkt. 1, tilbagesendes  

 gennem  

 Justitsministeriet, Direktoratet for Kriminalforsorgen, som jeg ligeledes  

 beder om en udtalelse.
