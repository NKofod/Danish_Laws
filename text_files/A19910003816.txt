Tekstanmærkning nr. 1, 2 og 50-58 til § 38 i Finansloven for 1991 Tekstanmærkninger nr. 51 H. ad 38.11.01.10.
 Af finansministeren:
 Skatteministeren bemyndiges til at eftergive skattekrav, der er opstået  

 som følge af den statslige hjælp m.v, der i 1990 i henhold til Akt. 284 af  

 19. juni 1990 er ydet til flygtninge m.v., der frivilligt har ønsket at  

 forlade Danmark og tage varigt ophold i hjemlandet (repatrieringshjælp).
 Endvidere bemyndiges Skatteministeren til at yde skattefritagelse for den  

 statslige hjælp m.v., der i 1991 ydes til flygtninge m.v., der frivilligt  

 ønsker at forlade Danmark og tage varigt ophold i hjemlandet  

 (repatrieringshjælp).
Tekstanmærkninger Ved Akt 284/1990 er der i 1990 åbnet mulighede for at yde økonomisk støtte  

 til flygtninge, som ønsker at forlade Danmark og tage varigt ophold i  

 hjemlandet.
Hjælpen er ydet som et kontantbeløb på indtil 2.400 kr. pr. person, dog  

 maksimalt indtil 10.000 kr. pr. familie.
Efter de gældende regler vil  

 modtagerne af denne repatrieringsydelse principielt være  

 indkomstskattepligtige af beløbene.
For at undgå at en beskatning nedsætter  

 ydelsens værdi for modtageren, bør skattekrav, der er opstået som følge af  

 hjælpen, eftergives.
 Nr. 1. ad 38.27.11.
Prisen for klasselotteriets lodsedler fastsættes til 608 kr. for 1/1 lod i  

 et halvårslotteri, for det 363. og 364. lotteri.
Der udbydes 200.000 lodder,  

 hvoraf der til hovedkollektionen kan være henlagt 8.000 lodder.
På det  

 enkelte nummer kan der være udstedt lodsedler, der lyder på mere end 1/1 lod.
 Af indskudssummen anvendes 72 pct. til gevinster.
 Nr. 2. ad 38.19.71.
 Statsministeren bemyndiges til at afgive halvdelen af provenuet af bøder  

 og konfiskationsindtægter som følge af fiskerigrænseovertrædelser m.v. i  

 færøske farvande til den færøske landskasse.
 Andre bestemmelser.
 Nr. 50. ad 38.11.01.10.
 Skatteministeren bemyndiges til at fritage stipendiater fra  

 udviklingslandene for ved opgørelsen af deres skattepligtige indkomst at  

 medregne modtagne stipendier.
 Nr. 51. ad 38.11.01.10.
 Skatteministeren bemyndiges til at fritage personer, der som led i  

 Danmarks deltagelse i det internationale udviklingsarbejde - finansieret af  

 danske statsmidler eller af Landsindsamlingens Fond for Udviklingslandene -  

 arbejder i disse lande, for ved opgørelsen af den skattepligtige indkomst at  

 medregne det for nævnte arbejde oppebårne vederlag.
 Tilsvarende skattefritagelse vil efter indstilling fra udenrigsministeren  

 kunne gives personer udsendt til udviklingslande af private internationale  

 organisationer, der yder faglig bistand til sådanne lande.
 Skattefritagelsen kan i samme omfang ligeledes indrømmes personer, der  

 udsendes som FN-frivillige under FN's program for udsendelse af frivillige  

 til bistandsarbejde i udviklingslandene.
 Nr. 51 A. ad 38.11.01.10.
 Skatteministeren bemyndiges til at yde fritagelse for betaling af  

 indkomstskat for statsstøtte ydet som rente- og afdragsfrit lån over 15 år  

 til fremme af beskæftigelsen i forbindelse med renovering af feriecentrene i  

 Skallerup Klit og Middelfart feriecenter.
 Nr. 51 B. ad 38.11.01.10.
 Skatteministeren bemyndiges til at fritage Dansk Folkeferie for betaling  

 af indkomstskat for statsstøtte ydet som et rente- og afdragsfrit lån over 15  

 år til fremme af beskæftigelsen i forbindelse med etablering af feriecentrene  

 i Karlslunde, Sandvig og Karrebæksminde.
 Nr. 51 C. ad 38.11.01.10.
 Skatteministeren bemyndiges til at fritage Dansk Folkeferie for betaling  

 af indkomstskat for statsstøtte ydet som et rente- og afdragsfrit lån over 15  

 år til fremme af beskæftigelsen i forbindelse med udvidelsen af feriecentret  

 Rødhus Klit.
 Nr. 51 E. ad 38.11.01.10.
 Skatteministeren bemyndiges til at yde skattefritagelse for beløb, der i  

 henhold til § 1, nr. 2, i lov nr. 199 af 9. april 1986 om etablering af en  

 færgefart til overførsel af gods mellem Københavns Frihavn og Helsingborg  

 ydes til afholdelse af udgifter til støjbeskyttelse.
 Skatteministeren bemyndiges endvidere til at yde skattefritagelse for  

 tilskud, der ydes DSB til støjbegrænsende foranstaltninger i henhold til Akt  

 140 12/3 86.
 Nr. 51 F. ad 38.11.01.10.
Godtgørelse til HIV-smittede blødere m.fl. og HIV-positive  

 transfusionssmittede m.fl. medregnes ikke ved opgørelse af den skattepligtige  

 indkomst, jf. statsskatteloven.
Der henvises til tekstanmærkning til § 16,  

 Sundhedsministeriet.
Nr. 60 ad 51.41.30. og nr. 61 ad 51.41.30 og 40.
 Nr. 51 G ad 38.11.01.10.
 Skatteministeren bemyndiges til at fritage personer, der af den danske  

 stat udstationeres til midlertidig tjeneste ved EF-Kommissionen, for ved  

 opgørelsen af den skattepligtige indkomst at medregne beløb, der af  

 EF-Kommissionen udbetales til dækning af merudgifter i forbindelse med  

 udstationeringen.
 Tilsvarende skattefrihed vil efter indstilliing fra finansministeren kunne  

 gives personer, der af den danske stat udstationeres til midlertidig tjeneste  

 ved andre internationale organisationer.
 Nr. 52. ad 38.16.01.10., 38.16.03.10. og 38.16.05.10.
 Skatteministeren bemyndiges til at tilbagebetale stempelafgift, særlig  

 stempelafgift ved overdragelse af offentlige værdipapirer og  

 kapitaltilførselsafgift til personer og selskaber, der har omgjort  

 dispositioner, der er blevet underkastet en ændret skattemæssig behandling  

 efter vedtagelse af lov nr. 615 af 19. december 1984 om ændring af  

 ligningsloven. (Aktiesalg til holdingselskaber).
 Nr. 53. ad 38.16.01.10.
 Skatteministeren bemyndiges til at tilstå stempelfrihed for kontrakter,  

 der oprettes i forbindelse med De forenede Staters udgifter i Danmark til  

 materiel, varer, anlæg og tjenesteydelser, der af De forenede Stater  

 attesteres at tjene til det fælles forsvar.
 Nr. 54. ad 38.51.01.10.
 Skatteministeren bemyndiges til at indrømme told- og afgiftsfri indførsel  

 af varer, til hvis anskaffelse udgifterne afholdes af midler, der stilles til  

 rådighed af De forenede Staters regering som led i de fælles  

 forsvarsbestræbelser, samt til for varer, der indkøbes på samme måde her i  

 landet, at tilbagebetale den erlagte told og afgift af varerne eller af de  

 til disses fremstilling anvendte materialer og hjælpestoffer.
 Nr. 55. ad 38.51.01.10.
 Skatteministeren bemyndiges til på betingelse af gensidighed helt eller  

 delvis at tilbagebetale told og afgifter af materiel, der af danske eller  

 fremmede firmaer midlertidigt har været indført her til landet til brug ved  

 udførelse af fællesfinansierede infrastrukturarbejder.
 Nr. 56. ad 38.51.01.10.
 Skatteministeren bemyndiges til at indrømme told- og afgiftsfri indførsel  

 af produktionsmidler såsom maskiner, instrumenter m.v., der indføres af  

 herværende virksomheder, og som udelukkende er bestemt til anvendelse ved  

 fremstilling af forsvarsmateriel til organisationer tilsluttet Den  

 nordatlantiske Traktat.
 Nr. 57. ad 38.51.01.10.
 Skatteministeren bemyndiges til at indrømme told- og afgiftsfri indførsel  

 af materiel, der af udenlandske NATO-magter efter aftale med den danske  

 regering midlertidigt oplægges i depoter i Danmark.
 Nr. 58. ad 38.51.01.10.
 Skatteministeren bemyndiges til at indrømme afgiftsfri indførsel af  

 materialer og udstyr samt afgiftsfrihed for materialer og ydelser, der  

 leveres her i landet i forbindelse med gennemførelsen af arbejder under  

 NATO's fællesfinansierede infrastrukturprogram.
