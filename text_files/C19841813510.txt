 Til samtlige vurderingsmyndigheder.
 Ved lov no. 207 af 25. maj 1983 om ændring af lov om sommerhuse og  

 campering m.v. er retten til at indrømme dispensation til at anvende  

 sommerhuse til helårsbeboelse overgået fra Planstyrelsen til de enkelte  

 kommunalbestyrelser, et forhold der har medført, at der i flere tilfælde end  

 tidligere er indrømmet dispensation.
De nævnte dispensationer er normalt personlige og gælder derfor kun i den  

 aktuelle ejers besiddelsestid.
Desuden gives dispensation normalt ikke ejere,  

 der ikke er fyldt 60 år, hvorfor dispensationen oftest vil have en begrænset  

 varighed.
 Det er statsskattedirektoratets opfattelse, at personlige tilladelser ikke  

 kan tages i betragtning ved ejendomsvurderingen, hvorfor værdiforholdene for  

 de nævnte ejendomme fortsat skal ansættes ud fra deres værdi som sommerhuse,  

 idet tilladelsen til helårsbeboelse normalt automatisk vil bortfalde ved  

 ejerskifte.
 En ændret benyttelseskodning af disse ejendomme skal således - uanset  

 ejerens eventuelle begæring i medfør af vurderingslovens § 33 A - ikke finde  

 sted.
