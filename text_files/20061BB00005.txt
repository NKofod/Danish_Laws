Fremsat den 10. oktober 2006 af  

 Kristen Touborg (SF), Poul Henrik Hedeboe (SF) og  

 Ole Sohn (SF) Forslag til folketingsbeslutning om  

 miljømærkning af friskfanget fisk Folketinget pålægger regeringen med virkning fra den 1. januar  

 2007 at indføre følgende:
1)  

 	  

 En miljømærkning af  

 friskfanget fisk.
Mærkningen skal garantere forbrugeren, at fisken er fanget  

 og  

 behandlet bæredygtigt.
Mærket må derfor benyttes, når   

 der fiskes med skånsomme fiskeredskaber,   

 der fanges et minimum af yngel,   

 der er et minimum af uønsket bifangst,   

 der er et lavt energiforbrug,   

 fiskeriet er skånsomt over for havmiljøet, for så vidt angår bundforhold,  

 biodiversitet og affaldshåndtering,   

 kvaliteten under fangst, behandling, opbevaring, distribution og salg af de  

 fangede fisk sikres og   

 den størst mulige værditilvækst pr. kilogram af den fangede begrænsede  

 ressource  

 sikres.
 2)  

 	  

 En støtteordning, der  

 gør miljømærkningen attraktiv for kystfiskere  

 og tilgodeser kystsamfundene.
 3)  

 	  

 En administration af miljømærkningen,  

 som forbrugerne kan have tillid til.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 138, folketingsåret 2005-06, som blev  

 førstebehandlet  

 den 31. maj 2006 (se Folketingstidende 2005-06, tillæg A side 7815 og side  

 7817).
Danmark har brug for et veludviklet kystfiskeri, som kan levere  

 frisk fisk af høj kvalitet såvel til hjemmemarkedet som til eksport.  

 Forbruget  

 af fisk er voksende i Danmark.
Kystfiskeriet er det fiskeri, som bedst kan  

 leve  

 op til kravene om fiskeri med bæredygtige metoder og til kravene om  

 friskfanget  

 fisk.
Kystfiskeriet er det fiskeri, som tilfører den største værdiforøgelse  

 til  

 den fangede fisk og derfor medfører væsentlige erhvervsaktiviteter i landets  

 kystsamfund.
Kystfiskeriet er imidlertid i øjeblikket på dramatisk nedtur.  

 Det sker samtidig med, at forbruget af fisk er voksende i Danmark, og  

 samtidig  

 med, at bevidstheden om værdien af friskfanget fisk er voksende.
Presset  

 skyldes såvel udviklingen på verdensmarkedet som den danske fiskeripolitik.
Konkurrencen på markedet kommer fra et fiskeri, der ikke respekter  

 et voksende krav om bæredygtighed fra hav til bord, og som dermed kan  

 gennemføre  

 fiskeriet med lavere  

 omkostninger.
Det lokale fiskeris vilkår vanskeliggøres dog også af  

 udefrakommende  

 mærkningsordninger, eksempelvis af mærket fra Marine Stewardship Council, som  

 bl.a. gælder for linefanget torsk fra andre farvande end Nordsøen  et  

 mærke,  

 som de engelske supermarkedskæder introducerer ved samtidig at boykotte torsk  

 fra Nordsøen.
Den danske fiskeripolitik lever ikke op til sine erklærede mål  

 om at sikre kystfiskeriets overlevelse og om at tilgodese det skånsomme  

 fiskeri.  

 Indførelsen af fartøjskvoteandele (FKA) tilgodeser det større fiskeri og dets  

 långivere.
De midler, som regeringen har afsat til ophugning af fartøjer, der  

 driver konsumfiskeri, vil ikke give de tilbageværende konsumfiskere flere  

 fisk,  

 idet disse midler nu er på vej over i industrifiskeriet.
Kystfiskerflåden  

 reduceres dramatisk, og kystfiskeriet med mindre både og skånsomme  

 fiskerimetoder står  sammen med hele kystfiskersamfundet  i en  

 eksistenskrise.
Ophøret af dette fiskeri kan blive uopretteligt.
Det er en  

 uacceptabel udvikling på et tidspunkt, hvor forudsætningerne for udvikling af  

 kystfiskeriet i øvrigt er gode.
 Ad 1) Mærket for  

 friskfanget fisk:
Miljømærket for friskfanget fisk skal fremstå tydeligt på  

 fartøjer, der er godkendt til det.
Sammen med oplysninger om fangstdato og  

 farvand skal miljømærket desuden følge fisken hele vejen fra hav til bord.  

 Miljømærket  

 skal således i alle led signalere ansvarlighed over for havets miljø og  

 ressourcer.
Der fastsættes nærmere regler for de miljømærkede fartøjers  

 sejlads, fiskerimetoder, behandling og videredistribution af fisk samt  

 affaldshåndtering og for kontrol med, at vilkårene for bæredygtighed  

 overholdes.
Garnfiskeri, t  

 raditionelt  

 snurrevodsfiskeri  

 på glat bund, pilkefiskeri,  

 krogefiskeri, bundgarnsfiskeri og ruse- og tejnefiskeri er fiskemetoder, som  

 berettiger  

 til miljømærkningen under nærmere fastsatte vilkår.
Alle former for  

 trawlfiskeri, vodfiskeri med svære tove og muslingeskraber er derimod  

 fiskemetoder, der ikke berettiger til miljømærkningen.
 Der fastsættes nærmere regler for de miljømærkede  

 distributørers opbevaring og behandling af de godkendte fisk samt for kontrol  

 med, at bæredygtighedsvilkårene overholdes.
 Miljømærket for friskfanget fisk er desuden underlagt de øvrige  

 love og bestemmelser, der gælder fiskeri, ligesom distribution og salg af  

 miljømærkede fisk er underlagt de øvrige love og bestemmelser om salg af  

 fisk.
 Reglerne for miljømærkning skal kunne justeres i takt med udviklingen  

 af bæredygtige fiskerimetoder og håndtering af den fangede fisk.
 Indførelse af et regelsæt for miljømærkning af friskfanget fisk  

 kan med fordel tage udgangspunkt/hente inspiration i allerede eksisterende  

 overvejelser om miljømærkning af fisk.
 Ad 2) Støtteordningen til kystfiskerne og  

 kystsamfundene:
Støtteordningen til kystfiskerne skal omfatte   

 	  

 støtte til  

 rådgivning, investering og omrigning af mindre fartøjer, for at de kan  

 opfylde  

 mærkningskravene,   

 	  

 støtte til etablering  

 af lokale producentorganisationer,   

 	  

 støtte til  

 infrastruktur til distribution og salg af miljømærket fisk og   

 	  

 støtte til udvikling  

 af samarbejdet blandt kystfiskerne og mellem kystfiskerne og følgeerhverv.
 Ad 3) Administration af miljømærkningen af  

 fisk:
 Indførelse og  

 administration af miljømærket, udformning af de nærmere regler for mærkning,  

 administration af godkendelsesordningen og kontrol med dens overholdelse skal  

 gennemføres af en offentlig instans, som også fastsætter de nærmere regler  

 for  

 markedsføring af miljømærket.
Skriftlig  

 fremsættelse Kristen Touborg  

  

 (SF):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om  

 miljømærkning af friskfanget fisk.
(Beslutningsforslag  

 nr.
B 5).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
