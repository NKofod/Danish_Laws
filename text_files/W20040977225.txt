Landsskatteretskendelse vedr, sondring mellem  

 lønmodtager/selvstændig erhvervsdrivende Klagen vedrører Ligningsrådets bindende forhåndsbesked om den skattemæssige  

 status for personer, der ønsker at drive virksomhed som agent for A (herefter  

 benævnt selskabet).
Landsskatterettens  

 afgørelse Ligningsrådets bindende forhåndsbesked ændres.
Sagens oplysninger Selskabet er en del af den internationale B koncern, der driver  

 virksomhed med udvikling og salg af tjenesteydelser (kursusvirksomhed) og  

 produkter, som f.eks. brochurer, bøger, vægte og madvarer med henblik på  

 vægttab og vægtstyring.
Salget af produkter og tjenesteydelser sker gennem agenter på  

 grundlag af det af koncernen udviklede koncept.
Ved etablering af samarbejde  

 med en agent tildeles agenten retten til indenfor et bestemt område at  

 afholde  

 kurser med anvendelse af koncernens metoder og knowhow samt sælge produkter  

 udviklet af koncernen.
 Agentvirksomheden består således i salg af produkter udviklet af  

 koncernen samt kursusvirksomhed baseret på koncernens koncept.
Selskabet påtænker at hverve og indgå agenturaftaler med agenter  

 i Danmark.
Det er en forudsætning for tildeling af et agentur, at agenten  

 følger et af koncernen udviklet uddannelsesprogram, og at agenten og  

 eventuelt  

 personale følger koncernens metoder.
Det er endvidere en forudsætning, at  

 agenten deltager i informationskurser, som ifølge selskabet afholdes 4 gange  

 årligt.
 Af selskabets agenturaftale fremgår bl.a. følgende:
( ) INDLEDNING ( ) IDET Agenten har kendskab til Bs virksomhed, herunder  

 selskabets knowhow, relevante metoder og programmer, idet disse  

 begreber er  

 omtalt i en Guide, hvis indhold Agenten har kendskab til.
 IDET agenten ønsker at indgå denne Aftale (  

  

 Aftalen  

  

 ) med Agenturgiveren for at etablere en virksomhed ved  

 hjælp af den omtalte Knowhow, som Agenturgiveren overdrager til  

 ham til dette  

 formål, og derefter som selvstændig erhvervsdrivende organisere alle for en  

 sådan virksomhed relevante aktiviteter, idet han påtager sig risikoen for sin  

 virksomhed på baggrund af denne Aftale.
( ) PARAGRAFFER 1. UDNÆVNELSE AF AGENT Agenturgiveren udnævner Agenten som sin ikke-eksklusiv agent og  

 leverandør af tjenesteydelser i henhold til de betingelser og vilkår samt den  

 løbetid, der er angivet i denne Aftale, inden for det område, der er  

 defineret  

 i Paragraf 2.1 nedenfor, til at organisere og afholde møder med anvendelse af  

 B Knowhow og til at sælge bestemte B-produkter som  

 selvstændig  

 erhvervsdrivende og agent i Agenturgiverens navn i overensstemmelse med de af  

 Agenturgiveren fastlagte prise ( )2.2Agenten er sikret eksklusivitet i Området, dog under  

 forudsætning af at Agenten i tilstrækkelig omfang formår at dække  

 Agenturgiverens  

 interesser i området.
Agenturgiveren skal i tilstrækkeligt omfang tage hensyn  

 til Agentens interesser, når Agenturgiveren indgår yderligere Agentur- og  

 Ansættelsesaftaler inden for det pågældende område.
 2.3Agenten og hans medarbejder må ikke henvende sig til  

 B-medlemmer, som i øjeblikket deltager i møder, der ikke afholdes af Agenten,  

 i  

 det omfang en sådan henvendelse har til formål at tilskynde disse medlemmer  

 til  

 at deltage i et møde afholdt af Agenten (medmindre Agenturgiveren på forhånd  

 har givet sit udtrykkelige samtykke hertil i henhold til andre lignende  

 aftaler, der eventuelt påvirkes).
3.AGENTENS FORPLIGTELSER OG STILLING 3.1 Agenten skal være selvstændig erhvervsdrivende, der bruger  

 Knowhow og levere tjenesteydelser.
Agenten kan frit og efter egne  

 kriterier  

 organisere de aktiviteter, der skal udføres i henhold til denne Aftale,  

 herunder udvælgelse og leje af mødelokaler, organisering af hans  

 forretningsmæssige aktiviteter samt tidspunkterne for, varigheden af og  

 planlægningen af hans aktiviteter.
Herunder skal Agenten, når han afholder  

 møder og er i kontakt med medlemmer, selvstændigt fastlægge og organisere  

 forløbet af møder (herunder de relevante beslutninger vedrørende tid og sted  

 for sådanne møder) for eget ansvar og i overensstemmelse med betingelserne i  

 denne Aftale.
 3.2 Agenten forpligter sig hermed til og lover Agenturgiveren,  

 at han i udførelsen af sine aktiviteter i henhold til denne Aftalt vil  

 varetage  

 Agenturgiverens interesser og handle loyalt og i god tro, herunder især at  

 han:
( ) Vil underrette Agenturgiveren om oplysninger, han måtte modtage,  

 som sandsynligvis kan bruges af eller være til fordel for Agenturgiveren i  

 forbindelse med markedsføringen af Agenturgiverens produkter og  

 tjenesteydelser  

 eller på anden måde, herunder oplysninger, som Agenten måtte modtage  

 vedrørende  

 fremtidige salgsmuligheder og/eller tjenesteydelser, der må forventes af  

 Agenturgiveren, samt oplysninger om usædvanlige begivenheder under eller i  

 forbindelse med møder eller begivenheder i Området (især vedrørende  

 markedsudviklingen), som kan have væsentlig betydning for Agenturgiverens  

 interesser, eller som kan påvirke overholdelsen af denne Aftale, og Vil underrette Agenturgiveren om eventuelle mangler, meddelelser  

 om mangler eller lignende eller klager vedrørende tjenesteydelser og/eller  

 produkterne og træffe alle nødvendige forholdsregler for på Agenturgiverens  

 foranledning at indhente alle oplysninger i forbindelse hermed samt at støtte  

 og assistere Agenturgiveren i påberåbelsen af de relevante rettigheder.
3.3 Agenten erkender, at hans og hans personales opretholdes af  

 målvægten er en afgørende forudsætning for denne Aftale med henblik på, at  

 B  

 metoder skal fremstå som troværdige, og med henblik på at de relevante  

 tjenesteydelser i henhold til denne Aftale kan leveres på den mest  

 hensigtsmæssige måde.
Agenten skal sikre, at der ikke er medicinske  

 indvendinger mod ovennævnte bestemmelse ved at kontakte sin læge, og han skal  

 sikre, at hans medarbejdere også overholder målvægten.
Efter Agenturgiverens  

 anmodning skal Agenten forsyne ham med alle nødvendige oplysninger i denne  

 forbindelse.
Hvis Agenten eller hans medarbejdere i en længere periode  

 overstiger målvægten, vil Agenturgiveren i visse situationer udnytte sin ret  

 til at opsige Aftalen i henhold til Paragraf 13.2 af denne Aftale.
 3.4 Ved afholdelse af møder og ved betjening af medlemmer må  

 Agenten kun bruge originalt programmateriale, som enten er leveret af eller  

 godkendt af Agenturgiveren.
3.5 Under møderne må Agenten kun tilbyde bestemte produkter og  

 tjenesteydelser, trykt materiale og produkter samt andre tjenesteydelser fra  

 B  

 eller trykt materiale og produkter eller tjenesteydelser godkendt af  

 Agentgiveren.
Alle former for reklame for eller salg af andre tjenesteydelser  

 eller produkter samt reklame for andre organisationer eller institutioner i  

 tidsmæssig tilknytning til møder er ikke tilladt medmindre Agenturgiveren på  

 forhånd har givet skriftlig tilladelse dertil.
3.6 Salg af medlemsmærker og produkter samt opkrævning af  

 medlemmernes indbetalinger skal ske i Agenturgiverens navn.
Agenten må ikke  

 udføre handlinger i tillæg til ovennævnte, der er juridisk bindende for  

 Agenturgiveren.
Hvis Agenten overskrider sådanne rettigheder, skal han  

 afholde  

 Agenturgiveren skadesløs for ethvert krav, der måtte opstå som følge deraf.
3.7 Da Agentens professionelle kvalifikationer er afgørende for  

 denne Aftale, skal Agenten personligt levere de tjenesteydelser, der er  

 angivet  

 i Aftalen, medmindre andet fremgår.
Han kan dog efter eget skøn ansætte sit  

 eget personale i sin organisation, herunder underagenter,  

 mødeassistenter,  

 modtagelses- og vejeassistenter samt kontorpersonale.
Der eksistere intet  

 kontraktforhold mellem dette personale og Agenturgiveren.
Ved ansættelse af  

 underagenter eller mødeassistenter, skal Agenten sikre, at de har  

 kendskab  

 til B Knowhow (at de har deltaget i de relevante  

 informationsmøder til dette  

 formål) og besidder de nødvendige, generelle professionelle kvalifikationer,  

 som kræves af Agenten og Agenturgiveren for at opfylde denne Aftale.
Agenten  

 skal skriftligt underrette Agenturgiveren om hans ansættelse af  

 underagenter  

 eller mødeassistenter og sikre, at de udfører deres funktioner i henhold til  

 bestemmelserne heri.
( ) 4. AGENTURGIVERENS FORPLIGTELSER OG STILLING ( ) 4.2 Agenturgiveren skal i rimeligt omfang og uden vederlag  

 stille alt det programmateriale, der er nødvendigt for opfyldelsen af denne  

 Aftale, til rådighed.
Agenten skal benytte dette materiale i overensstemmelse  

 med dets formål og dokumentere dets brug på given foranledning.
Al ekstern  

 kommunikation og dokumentation skal fra Agentens side ske på ensartet trykt  

 papir leveret af Agenturgiveren uden vederlag.
Dette påvirker ikke Agentens  

 interne virksomhedsorganisation og den relevante og eksklusive brug af hans  

 egne  

 midler og dokumentation i hans organisation for egen regning.
 4.3 Agenturgiveren skal holde Agenten underrettet om de  

 produkter, der kan sælges, de priser, hvortil Agenturgiveren aktuelt er  

 villig  

 til at sælge standardvarer og (med undtagelse af særlige omstændigheder) så  

 hurtigt som muligt informere Agenten om planer om ændringer i prisstrukturen.
 4.4 Agenturgiveren skal tillade Agenten at angive på hans  

 navneskilt på kontoret og/eller i hans brevhoved på en sådan måde, at det er  

 acceptabelt for Agenturgiveren, at Agenten er Agenturgiverens salgsagent  

 eller  

 repræsentant for produkterne og tjenesteydelserne i Området.
5.FORPLIGTELSER VEDRØRENDE KNOWHOW 5.1(...) Agenten har modtaget og har kendskab til B Knowhow, og  

 Agenturgiveren overdrager til Agenten den relevante ret til at bruge og  

 anvende  

 sådan Knowhow i udførelsen af hans virksomhed og til hensigtsmæssig  

 opfyldelse  

 af den overordnede Aftale.
Denne Knowhow, som findes i en Guide leveret til Agenten af  

 Agenturgiveren, omfatter programmer og metoder til undervisning af kunder i  

 selv at overtage styringen, spise sundere, være mere aktive og opretholde en  

 sund legemsvægt samt andre relevante emner, hvortil denne Paragraf eller  

 Aftale  

 henviser.
Guiden, som Agenten har kendskab til, skal udelukkende betragtes  

 som  

 en kilde til anbefalinger, idet det erindres, at hovedformålet med denne  

 Aftale  

 er en hensigtsmæssig og tilfredsstillende varetagelse af virksomheden med  

 relevant hensyntagen til B medlemmer og overholdelse af de  

 kvalitetsstandarder, der normalt forventes af sådanne virksomheder, der  

 bruger  

 B navn.
Agenten betaler ikke et bestemt beløb til Agenturgiveren for den  

 omtalte overdragelse af Knowhow under hensyntagen til de  

 forskellige  

 elementer af den overordnede Aftale, idet de aftalte betalinger fastsættes  

 overordnet.( ) 5.2 Som en del af disse specifikke forpligtelser er Agenten  

 berettiget og forpligtet til at holde sig orienteret og opdateret om  

 eventuelle  

 ændringer i denne Knowhow og er berettiget og forpligtet til at  

 deltage i de  

 relevante, regelmæssige informationsmøder, som måtte være nødvendige til  

 dette  

 formål.
Agenturgiveren vil på forhånd informere Agenten om sådanne møder, og  

 de  

 relevante omkostninger deles mellem parterne i henhold til følgende  

 betingelser: Agent betaler alle udgifter til medarbejdernes rejse, kost og  

 logi, og Agenturgiver betaler eventuelle direkte omkostninger til sådanne  

 møder.
6.REKLAME Agenturgiveren påtager sig ansvaret for den lokale, regionale og  

 landsdækkende annoncering af virksomhed.
Agenten er dog berettiget til at  

 gennemføre lokale reklamekampagner i hans Område i form af annoncer, plakater  

 eller løbesedler, sådan som han finder det passende for at udvikle  

 virksomheden  

 i henhold til betingelserne i denne Aftale.
I forbindelse med sådanne  

 reklameaktiviteter skal B-logoet bruges eksklusivt, og Agenturgiveren skal  

 informeres og godkende indholdet af sådanne reklamer.
Agenturgiveren skal  

 efter  

 anmodning stille tilsvarende trykdokumentation til rådighed.
Ved  

 gennemførelse  

 af sådanne reklameaktiviteter, skal alle konkurrence- og mærkeretlige  

 bestemmelser og begrænsninger, som Agenturgiveren videreformidler efter  

 anmodning, samt de generelle standarder for indhold og udformning af  

 B-annoncer  

 overholdes.
Alle omkostninger til reklame som beskrevet i denne Paragraf skal  

 afholdes af Agenten.
Agenturgiveren kan eventuelt bidrage til omkostningerne  

 til reklame, som Agenturgiveren har godkendt på forhånd.
7.KOMMISSION OG BETALING 7.1Agenten modtager kommission for alle hans aktiviteter i  

 henhold til denne Aftale.
Dette vederlag dækker ethvert krav, Agenten måtte  

 fremsætte om kompensation og betaling som følge af denne Aftale.
 7.2 Til betaling af alle Agentens aktiviteter i henhold til  

 denne Aftale skal den aftalte kommission beløbe sig til:
35 % af det nettovederlag, han har modtaget for alle  

 tjenesteydelser i forbindelse med møder (salg af medlemsmærker) samt 15 % af det nettovederlag, han har modtaget for salg af  

 produkter (bøger, brochurer, vægte, osv.)plus den lovpligtige moms.
7.3 Rapportering fra møder og salg af produkter under sådanne  

 møder og de deraf følgende kommissioner skal regnskabsføres umiddelbart efter  

 afslutning af det pågældende møde ved brug af de af Agenturgiveren udleverede  

 formularer og indsendes til hovedkontoret.
Agenten er over for Agenturgiveren  

 forpligtet  

 til at sikre, at rapporteringen sker rettidigt og korrekt (også af tilknyttet  

 personale). Agenten er ikke berettiget til at tilbageholde sådanne rapporter  

 fra møder.
 7.4 Indtjeningen fra møder og salg af produkter under sådanne  

 møder skal overføres senest tre arbejdsdag fra afholdelsen af det pågældende  

 møde i henhold til følgende procedure:
 Agenten skal samtidig med ovennævnte udstede og til  

 Agenturgiveren sende de tilsvarende fakturaer for hans kommission i  

 forbindelse  

 med hvert møde, herunder de relevante tal og oplysninger om skat og  

 eventuelle  

 lovpligtigt indeholdte beløb.
 Agenturgiveren skal til Agenten aflevere en månedlig opgørelse  

 over de beløb, Agenten har modtaget og overført, samt den deraf følgende  

 kommission i henhold til de relevante fakturaer og overførsler modtaget fra  

 Agenten.
 7.5 Agenturgiveren er til enhver tid berettiget til at foretage  

 uanmeldt revision.
7.6 Agenten påtager sig hele risikoen for den virksomhed, han  

 udfører.
Agenten kan dermed stilles til ansvar for eventuel manglende  

 betaling  

 af tjenesteydelser og/eller produkter solgt og/eller tilbudt af ham på vegne  

 af  

 Agenturgiveren.
I tilfælde af manglende betaling skal Agenten betale det  

 tilsvarende til Agenturgiveren.
8. OMKOSTNINGER, SKATTER OG SOCIALE BIDRAG 8.1 Agenten påtager sig alle relevante omkostninger, der måtte  

 opstå i forbindelse med udførelsen af hans professionelle aktiviteter i  

 henhold  

 til denne Aftale.
Dette gælder især, men ikke udelukkende, for eventuelle  

 lejeudgifter og øvrige omkostninger til møde- og kontorlokaler, ansættelse af  

 personale eller hyring af selvstændige konsulenter, nødvendigt udstyr og  

 materiale, biludgifter, forsikringsudgifter og andre lovpligtige afgifter (f.  

 eks. indkomstskat og moms) eller eventuelle andre relaterede udgifter og  

 omkostninger  

 i forbindelse med organisering af hans professionelle aktiviteter i henhold  

 til  

 denne Aftale.
Agenten kan ikke kræve refusion af udgifter med undtagelse af  

 de  

 i Paragraf 5 ovenfor specifikt nævnte udgifter (informationsmøder).
 Hvis en tredjepart ikke desto mindre rejser krav mod  

 Agenturgiveren om betaling af sådanne omkostninger, skatter osv., skal  

 Agenten  

 holde Agenturgiveren skadesløs for sådanne krav.
 8.2 Agenten er ansvarlig for at indsende alle ansøgninger i  

 henhold til den gældende skat- te-, arbejds- og sociallovgivning i  

 forbindelse  

 med hans professionelle aktiviteter og hans virksomhed i henhold til denne  

 Aftale.
 Agent skal desuden over for Agenturgiveren garantere, at han vil  

 overholde den gældende arbejds- og sociallovgivning og rettidigt betale alle  

 de  

 relevante sociale bidrag som selvstændig erhvervsdrivende og vedrørende hans  

 personale.
 8.3 I henhold til betingelserne i denne Aftale er Agenten  

 udtrykkeligt undtaget fra Ferieloven, Loven om Arbejdsløshedsforsikring,  

 Funktionærloven, Loven om Arbejdsmarkedets Tillægsforsikring og Loven om  

 Dagpenge ved Sygdom og Fødsel.
9.FORSIKRING Agenten bærer det fulde ansvar for, at de møde- og  

 kontorlokaler, han bruger, er passende og sikre. og for at arbejdsmiljøet for  

 hans medarbejdere er i fuld overensstemmelse med de regler, der gælder  

 herfor.  

 Agenten skal tegne en tilstrækkelig ansvarsforsikring og efter anmodning  

 dokumentere dette over for Agenturgiveren.
Hvis erstatningskrav eller  

 krænkelse  

 af lovgivningen gøres gældende over for Agenturgiveren i denne forbindelse,  

 skal Agenten holde Agenturgiveren skadesløs for sådanne krav eller retssager.  

 Agenturgiveren kan også vælge at tegne en gruppeforsikring og opkræve en  

 forholdsmæssig del fra den uafhængige samarbejdspartner.
10. IKKE-EKSKLUSIVITET OG KONKURRENCEBEGRÆNSNING Agenten har ingen eksklusive forpligtelser over for  

 Agenturgiveren, og han er derfor ikke begrænset af denne Aftale i forbindelse  

 med hans øvrige professionelle aktiviteter.
 Så længe denne aftale løber, må Agenten ikke udføre eller  

 involvere sig i egne eller tredjeparts konkurrerende aktiviteter i forhold  

 til  

 Agenturgiveren eller i tjenesteydelser eller produkter af samme eller  

 lignende  

 art og karakteristika i konkurrence med de tjenesteydelser og produkter, der  

 er  

 omfattet af denne Aftale.
11.  

 	  

 FORTROLIGHED Agenten garanterer fuld fortrolighed med hensyn til alle  

 oplysninger og hændelser, herunder især forretningshemmeligheder og objekter,  

 som Agenturgiveren udtrykkeligt har identificeret som fortrolige, og som er  

 omfattet af Agenturgiverens Knowhow.
Denne forpligtelse består  

 efter udløbet  

 af denne Aftale og udgør et væsentligt grundlag for Knowhow  

 forpligtelserne  

 beskrevet i Paragraf 5 ovenfor.
Det samme gælder for medlemslisten, som føres  

 af Agenten i Aftalens løbetid.
12.  

 	  

 FORRETNINGSDOKUMENTER Alle produkter, forretningsdokumenter, programmaterialer, andre  

 relaterede elementer af Agenturgiverens Knowhow og yderligere  

 dokumentation  

 modtaget af Agenten fra Agenturgiveren skal forblive Agenturgiverens ejendom.  

 Disse dokumenter skal efter anmodning til enhver tid og senest ved udløbet af  

 Aftalen returneres til Agenturgiveren.
En eventuel ret til tilbageholdelse  

 gælder ikke for disse dokumenter og eventuel dokumentation omtalt i Paragraf  

 11  

 ovenfor.
13.  

 	  

 OPHØR 13.1  

 	  

 Denne  

 Aftale indgås for en [ubegrænset] tidsperiode.
Den kan opsiges skriftligt af  

 begge parter uden angivelse af årsag dertil.
Opsigelsesvarslet for begge  

 parter  

 er én måned pr. år, Aftalen har været gældende, dog max. 6 måneder.
13.2  

 	  

 Enhver  

 af parterne til denne Aftale kan til enhver tid opsige Aftalen med omgående  

 virkning og uden opsigelsesvarsel, hvis den anden part helt eller delvist har  

 misligholdt sine kontraktmæssige forpligtelser i henhold hertil, eller hvis  

 den  

 anden part er blevet erklæret konkurs eller er gået i betalingsstandsning.
I  

 disse tilfælde skal Aftalen betragtes som værende ophørt på gyldig vis, når  

 den  

 formelle opsigelse fra den part, der ønsker at opsige Aftalen, modtages af  

 den  

 anden part (en sådan opsigelse skal angive, at Aftalen ønskes bragt til ophør  

 og årsagen dertil).
Agenturgiver kan til enhver tid opsige Aftalen med omgående  

 virkning og uden opsigelsesvarsel, hvis Agenturtager ikke nøje følger B  

 koncept, og ikke udelukkende sælger de af B godkendte produkter.( ) ( ) 13.4  

 	  

 Dersom  

 Agenten opsiger samarbejdet inden for en halvårlig periode fra samarbejdets  

 start, er Agenten pligtig at refundere kr. 10.000,00 til Agenturgiveren som  

 godtgørelse for uddannelse og tabt forventet fortjeneste.
( ) Ved betaling af kursusgebyr tildeles kursisterne et medlemsmærke  

 og indtægterne fra kursusaktiviteten omtales derfor i aftalen som indtægter  

 fra  

 salg af medlemsmærker.
Sædvanlige udgifter til at drive agentvirksomhed omfatter ifølge  

 selskabet udgifter til transport, leje af undervisningslokaler,  

 undervisningsredskaber  

 og kursusmateriale, administration, lokal markedsføring og forsikring.
For  

 agenter, der afholder kurser for større grupper, vil udgifter til medhjælp  

 ligeledes være sædvanlige.
Sædvanligvis forpligter agenten sig til betaling  

 af  

 undervisningslokaler i en vis periode, uanset om kundeunderlaget er til stede  

 eller ej.
Bindingsperioden afhænger af den konkrete aftale mellem agent og  

 udlejer.
Ifølge selskabet oppebærer agenterne i dag mellem 12.000 kr. og  

 15.000 kr. i kommission pr. måned svarende til, at agenterne afholder mellem  

 4  

 og 6 møder pr. uge.
Endvidere betales der for hvert medlemsmøde typisk mellem  

 325 kr. og 365 kr. i leje af lokaler.
Almindelig transport til et møde er ca.  

 30 km, men nogle agenter har mellem 140 km og 168 km  

 begge veje  

 i forbindelse med et møde.
Administrationsudgifter beløber sig  

 gennemsnitligt til 50 kr. pr. møde.
Det månedlige omkostningsniveau i en  

 agentvirksomhed, der er tilrettelagt på 4 ugentlige møder, ligger typisk på  

 ca.  

 7.000 kr., svarende til 437,50 kr. pr. møde ved 16 møder pr. måned.
 En agent vil ifølge selskabet typisk have andet arbejde ved  

 siden af agentaktiviteterne.
Ligningsrådets afgørelse Spørgsmålene til Ligningsrådet var følgende:
Spørgsmål 1 Kan Ligningsrådet bekræfte, at personer, der udøver  

 agentvirksomhed i henhold til kontrakten med selskabet i skattemæssig  

 henseende  

 ikke vil kunne anses for lønmodtagere i relation til agentaktiviteten? Spørgsmål 2 Kan Ligningsrådet baseret på kontaktvilkårene og de  

 karakteristika, der er beskrevet i anmodningen om den bindende  

 forhåndsbesked,  

 bekræfte, at agentaktiviteten i skattemæssige henseende vil kunne  

 kvalificeres  

 som selvstændig erhvervsvirksomhed? Spørgsmål 3 Såfremt spørgsmål 1 og 2 besvares benægtende bedes det oplyst,  

 hvorvidt det vil ændre Ligningsrådets svar, såfremt B-agenterne køber de  

 pågældende produkter (kostprogrammer og andre hjælpemidler til vægttab,  

 kogebøger, low-fat madvarer mv.) og medlemsmærker fra selskabet og  

 videresælger  

 disse til kunderne i eget navn og for egen regning.
Spørgsmål 4 Såfremt spørgsmål 1 og 2 og 3 besvares benægtende, bedes det  

 oplyst, hvilke yderligere betingelser, der skal opfyldes for at personer, der  

 udøver virksomhed som B-agenter, i skattemæssig henseende vil blive anset som  

 selvstændigt erhvervsdrivende.
 Ligningsrådet besvarede spørgsmål 1 og 2 benægtende, medens  

 spørgsmål 3 og 4 blev afvist, idet Ligningsrådet ikke besvarer spørgsmål,  

 hvor  

 alternative løsningsmodeller ønskes belyst.
Ligningsrådet har begrundet den bindende forhåndsbesked med, at agenterne  

 i relation til selskabet må anses for lønmodtagere, idet de ikke driver  

 selvstændig virksomhed for egen regning og risiko.
Der er bl.a. lagt vægt på  

 følgende:
 Agenterne skal gennemgå et obligatorisk uddannelsesprogram, og  

 er derefter forpligtet  

 til at holde sig  

 orienteret og opdateret i B knowhow.
 Agenterne skal deltage i obligatoriske informationsmøder.
 Agenterne er forpligtet til efter hvert afholdt møde at aflægge  

 rapport til selskabet.
 Agenterne skal følge selskabets anvisninger, idet de er forpligtet  

 til at organisere og afholde møderne med anvendelse af B knowhow.
 Agenterne må udelukkende tilbyde produkter mv. fra B.
 Selskabet er berettiget til at kontrollere, at agenterne bruger  

 denne knowhow på en hensigtsmæssige måde og i overensstemmelse med  

 anbefalingerne i den udleverede guide.
 Agenterne er forpligtet til selv at forestå afholdelse af  

 kurserne, idet dette ikke må overlades til en eventuel underagent.
 Selskabet anviser i meget høj grad, hvorledes agenterne skal  

 udføre arbejdet.
 Agenternes salg af produkter og medlemsmærker mv. og opkrævning  

 af betaling foretages i selskabets navn.
 Agenterne er bundet af selskabets prisfastsættelse.
 Agenternes udgifter afviger ikke hverken i art eller omfang i  

 væsentlig grad fra, hvad der er sædvanligt i lønmodtagerforhold.
 Agenterne anses ikke for at bære en økonomiske risiko udover,  

 hvad der er karakteristisk i lønmodtagerforhold.
 Endelig adskiller Højesterets dom gengivet i TfS 1996,449 sig på  

 afgørende punkter fra denne sag.
Selskabets påstand og argumenter Selskabets repræsentant har fremsat påstand om, at agentaftalen  

 i skattemæssig henseende ikke konstituerer et  

 arbejdsgiver-/arbejdstagerforhold  

 mellem agenturgiver og agent, og at agentvirksomheden skal kvalificeres som  

 selvstændig erhvervsvirksomhed under forudsætning af, at aktiviteten i det  

 enkelte tilfælde har den fornødne rentabilitet.
En agent, der driver virksomhed i overensstemmelse med de i  

 agentaftalen fastlagte pligter og rettigheder, kan ikke i relation til  

 agenturgiver karakteriseres som lønmodtager.
Tværtimod har agentvirksomheden  

 de  

 fleste af de karakteristika, som ifølge praksis og almindeligt accepterede  

 skatteretlige principper anses for at kendetegne selvstændig  

 erhvervsvirksomhed.
 Der kan identificeres følgende væsentlige elementer i  

 agenturaftalen, som er kendetegnende for selvstændig erhvervsmæssig  

 virksomhed:
 Agenten tilrettelægger og organiserer sit arbejde uden anden  

 instruktion end den, der knytter sig til anvendelsen af B metoden/konceptet  

 og  

 afregningssystemet overfor selskabet.
 Agenten er ikke forpligtet til at levere en løbende  

 arbejdsydelse, men bestemmer selv sin arbejdsindsats og dermed den  

 indtjening,  

 som Agenten opnår.
 Agenten afholder selv alle udgifter, der er forbundet med  

 udførelsen af arbejdet.
 Agenten afholder udgifter, der efter deres art og omfang er  

 atypiske for lønmodtagerforhold, herunder udgifter til leje af lokaler.
 Agenten er økonomisk ansvarlig over for selskabet og påtager sig  

 en selvstændig økonomisk risiko, ikke mindst som følge af omkostningsbyrden.
 Agentens vederlag er ikke et nettovederlag.
 Agenten er ikke forpligtet til at udføre arbejdet personligt,  

 men har ret til at uddelegere arbejdsopgaverne til eget personale.
 Agenten har ret til samtidig at udføre hverv for andre, så længe  

 der ikke er tale om konkurrerende virksomhed.
 Agenten vederlægges efter regning, og betaling ydes først fuldt  

 ud, når arbejdet er udført.
 Agenten er ikke garanteret et minimumsvederlag.
 Agenten benytter egne erhvervslokaler og udfører arbejdet  

 herfra.
 Ansvaret for en eventuel ulykke under arbejdets udførelse  

 påhviler agenten selv.
 Agenten er ikke omfattet af ferieloven, funktionærloven eller  

 andre ansættelsesretslige regelsæt.
 Alene det forhold, at agentens aktivitet er forbundet med  

 betydelige erhvervsmæssige omkostninger, der er atypiske for  

 lønmodtagerforhold  

  for eksempel udgift til lokaleleje  må på baggrund af  

 cirkulærets specifikke  

 bemærkninger herom føre til, at agenten som udgangspunkt må betragtes som  

 selvstændig erhvervsdrivende.
 De erhvervsmæssige udgifters størrelse og karakter, indkomstens  

 overskudsafhængighed samt agentens ret til at uddelegere arbejdet til eget  

 personale indebærer, at agentens stilling i forhold til hvervgiver adskiller  

 sig væsentligt fra, hvad der må anses for kernen i begrebet  

 tjenesteforhold.
Agentens forpligtelser vedrørende brugen af B metoden er ikke  

 udtryk for et over-/underordnelsesforhold i cirkulærets forstand.
Agentens  

 forpligtelse til at erhverve og vedligeholde sin viden skal blot tilsikre en  

 korrekt håndtering af B konceptet, hvilket i sagens natur er essentielt, hvor  

 der er tale om salg af specifikke tjenesteydelser og produkter.
Selskabet kan  

 derimod ikke anvise, hvorledes virksomheden praktisk og faktisk skal  

 tilrettelægges, og dikterer hverken arbejdstider, arbejdsindsats eller  

 arbejdssted inden for agentens eksklusivområde.
Agentens forpligtelser med hensyn til afrapportering overfor  

 selskabet er en naturlig konsekvens af, at agentens vederlag består i en  

 procentvis kommission af salget.
Rapporteringsformen tilsigter først og  

 fremmest, at der sker en nøjagtig og hurtig afregning af det løbende  

 mellemværende mellem selskabet og agenten.
 Der er henvist til TfS 2002.548 LSR, TfS 1995.458 VL og TfS  

 1996.449 HR.
Told- og Skattestyrelsens udtalelse Told- og Skattestyrelsen har indstillet den påklagede bindende  

 forhåndsbesked stadfæstet.
Landsskatterettens bemærkninger og begrundelse Afgrænsningen mellem selvstændige erhvervsdrivende m.v. og  

 lønmodtagere skal i skattemæssig henseende foretages på baggrund af de  

 kriterier,  

 der er angivet i punkt 3.1.1 i cirkulære nr. 129 af 4. juli 1994 til  

 personskatteloven.
Som udgangspunkt anses en person herefter som lønmodtager,  

 hvis vedkommende modtager vederlag for personligt arbejde i et  

 tjenesteforhold  

 efter hvervgivers anvisninger og for dennes regning og risiko.
Selvstændig  

 erhvervsvirksomhed er kendetegnet ved, at der for egen regning og risiko  

 udøves  

 en virksomhed af økonomisk karakter med det formål, at opnå et overskud.
I  

 tvivlstilfælde må afgrænsningen ske på grundlag af en samlet bedømmelse af  

 forholdet mellem hvervgiver og hvervtager.
Disse kriterier fører ikke til noget entydigt resultat.
Efter en  

 samlet vurdering kan agenterne imidlertid ikke anses for lønmodtagere.
 Det er herved særligt tillagt vægt, at agenterne ikke på grund  

 af aftalen er begrænset i adgangen til at udføre arbejde for andre, når blot  

 der ikke er tale om konkurrerende virksomhed, at de selv afholder udgifterne  

 i  

 forbindelse med udførelsen af arbejdet, at de helt frit bestemmer deres  

 arbejdstid, at de er frit stillet med hensyn til antagelse af medhjælp, at de  

 er momsregistrerede, og at de har påtaget sig i alt fald en vis økonomisk  

 risiko.
For så vidt angår spørgsmål 2 har Landsskatteretten ikke  

 mulighed for at tage stilling til, om den enkelte agents virksomhed i  

 skattemæssig henseende kan anses for selvstændig erhvervsvirksomhed, idet en  

 stillingtagen hertil forudsætter kendskab til den enkelte agents forhold i  

 øvrigt.
Dette spørgsmål henhører under ligningsmyndighedernes behandling af  

 de  

 enkelte agenters skatteansættelse.
Ligningsrådets bindende forhåndsbesked ændres derfor således, at  

 spørgsmål 1 skal besvares bekræftende og spørgsmål 2 benægtende.
Som følge af  

 besvarelsen af spørgsmål 1 er det ikke nødvendigt at besvare spørgsmål 3 og  

 4.
 Der afgives følgende udtalelse:
 Der er givet fuldt medhold i det påklagede forhold.
