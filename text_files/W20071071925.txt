Klage over valg af fødselsmetode (bristet livmoder) Nævnet fandt ikke grundlag for at kritisere de involverede læger, idet det var nævnets opfattelse, at der ikke var nogen tvingende medicinsk indikation for, at kvinden skulle have haft planlagt kejsersnit.
 Nævnet lagde vægt på, at hendes anden fødsel var foregået vaginalt, og at den tidligere bristning af bækkenbunden ikke var en kontradiktion mod at føde vaginalt igen.
 Videre lagde nævnet vægt på, at en ansigtsstilling ikke er en kontradiktion mod fortsat at stile mod vaginal fødsel.
 Nævnet lagde endvidere vægt på, at fødslen blev overvåget tæt, og at det var i overensstemmelse med normen for almindelig anerkendt faglig standard at ordinere vestimulerende medicin.
 Nævnet fandt endvidere ikke grundlag for at kritisere de jordemødre, der var involveret i fødslen, idet de relevant tilkaldte læge ved afvigelser fra det normale forløb.
