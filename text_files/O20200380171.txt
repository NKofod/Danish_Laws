Opfølgning til 2020-38. Ikke fornødent grundlag for afskedigelse af skoleleder Kommunen orienterede mig i et brev af 9. marts 2021 om, at den havde taget min udtalelse til efterretning og meddelt dette til A.
Kommunen havde endvidere indledt en dialog med A og hans bisiddere.
Senest havde der den 1. marts 2021 været afholdt et forhandlingsmøde, hvor kommunen havde fremsat tilbud om betaling af 25.000 kr. til fuld og endelig afgørelse af sagen.
Endvidere havde kommunen i et brev af 9. marts 2021 meddelt A, at tilbuddet stod ved magt, og at han kunne rette henvendelse til kommunen, såfremt han ønskede at drøfte sagen på ny.
 Herefter meddelte jeg kommunen, at jeg på den baggrund anså min henstilling i sagen for efterkommet, og at jeg herefter ikke foretog mig mere i sagen.
