Fremsat den 28. marts 2006 af Steen Gade (SF),  

 Ole Sohn (SF) og Villy Søvndal (SF) Forslag til folketingsbeslutning om  

 nedsættelse af en kommission for at sikre større udsyn og større  

  

 viden om den globale fremtid Folketinget opfordrer regeringen til at nedsætte en kommission,  

 der skal forberede et udspil til, hvad vi i Danmark kan gøre for at blive  

 bedre  

 forberedt på de store ændringer, som globaliseringen medfører.
Kommissionen  

 skal bidrage til at øge viden om fremmede kulturer og samfund og om den  

 globale  

 udvikling samt medvirke til at skabe større udsyn i den politiske debat.
På  

 den  

 baggrund skal den bl.a. arbejde med identitetsspørgsmål ud fra tankegangen om  

 både at være dansker og verdensborger.
Kommissionen skal arbejde i fuld  

 åbenhed.
Kommissionen skal 1.  

 	  

 tage initiativ til  

 folkelige aktiviteter og debatter om identitetsspørgsmål, herunder hvad det  

 vil  

 sige både at være verdensborger og dansk, 2.  

 	  

 analysere, hvad de  

 store globale ændringer, vi allerede er en del af, og de, som vi kan forvente  

 at opleve i de næste 20-30 år, vil give os af nye muligheder, og hvad  

 det  

 vil kræve af os, både som borgere og som personer, og 3.  

 	  

 gennemgå alle  

 politikområder med henblik på at stille forslag om, hvilke ændringer der bør  

 overvejes for at sikre større udsyn og større viden om verden omkring os,  

 herunder  

 andre kulturer.
 Kommissionen skal sammensættes bredt med repræsentation af  

 samfundsforskere og personer fra kulturlivet, højskolerne og  

 folkeoplysningsorganisationerne samt fra forskellige trossamfund.
 Der tilknyttes en særlig gruppe af udenlandske iagttagere til at  

 se på os danskere udefra og give input til kommissionen.
Bemærkninger til forslaget Blandt mange andre elementer understreger Muhammedkrisen, at  

 det danske samfund ikke har brugt særlig mange kræfter på at forberede sig på  

 den ny globale virkelighed. »Den globale medielandsby«, der betyder, at hele  

 verden kan lytte til det, vi opfatter som vores egen interne diskussion har  

 nok  

 overrumplet alle.
Men det er jo kun toppen af et isbjerg, der viser, at vi  

 som  

 samfund ikke har gjort os klar til den ny globale virkelighed.
 Statsministerens forsøg med nedsættelsen af et  

 globaliseringsråd lider af den svaghed, at arbejdet næsten udelukkende har  

 koncentreret sig om, hvordan vi kan klare os i den globale økonomiske  

 konkurrence.  

 Det er naturligvis vigtigt, men slet ikke nok.  Det mangler helt at tage  

 udgangspunkt i de globale problemer, som vi skal løse, og det mangler  

 åbenhed.  

 Og så mangler det helt at indtænke, at vi også skal arbejde med vores  

 opfattelse  

 af os selv  vores identitet i en tid, hvor hele verden ændrer sig så  

 hurtigt.
Samtidig med at den økonomiske globalisering »drøner af sted«,  

 oplever vi overalt på kloden en kulturel reaktion mod globaliseringen.
I  

 forskellige former for identitetspolitik søges en slags sikkerhed i en mere  

 og  

 mere national orienteret politik, der kan blive risikabel både politisk og  

 økonomisk,  

 og en mere og mere »etnisk« fokusering, vi risikerer kan føre til  

 fremmedangst,  

 etniske modsætninger og en tænkning, der polariserer  os mod de andre,  

 nogle  

 gange helt ud i det farligt ekstreme.
I den sammenhæng spiller religion og  

 religiøse  

 følelser en stærk rolle som identitetsmarkeringer, hvorfor det også er  

 vigtigt,  

 at en sådan kommission arbejder med religion og identitet.
 Forudsætningen for forslaget er, at vi kan undgå »civilisationernes  

 sammenstød«, at det sammenstød ikke er naturnødvendigt, som nogle desværre  

 tror,  

 at vi skal gøre vores yderste for at undgå det, og at vi også kan gøre en  

 indsats her i Danmark.
Dette forslag handler således ikke om de internationale  

 initiativer, der er nødvendige i Muhammed-tegningernes kølvand i FN og i EU,  

 og  

 heller ikke om, hvad Danmark skal gøre udadtil i den sammenhæng.
Forslaget  

 fokuserer derimod på den del, som vi kan gøre i Danmark for at blive klogere  

 på  

 verden i kølvandet på den største krise, Danmark har oplevet siden 2.  

 verdenskrig.
Når forslaget introducerer begrebet verdensborger, er det for  

 klart at markere, at de værdier, som man somme tider kalder danske  

 −  

 andre gange nordiske, vestlige eller europæiske − alle er universelle.  

 Det handler bl.a. om menneskerettigheder, demokrati, ytringsfrihed og kampen  

 for kvinders rettigheder.
Det handler om at forene disse universelle værdier  

 med respekt for andre baggrunde.
Og så bygger tankegangen på, at vi i verden  

 af  

 i dag har langt mere til fælles på tværs af religiøse og kulturelle skel, end  

 vi nogensinde tidligere i historien har haft det.
 Forslaget lægger op til, at alle politikområder vurderes i  

 forhold til den ny virkelighed  eller måske rettere ny modernitet  

 − som  

 vi er på vej ind i, først og fremmest fordi meget dansk politik ofte  

 mangler udsyn.
 Uddannelsesområdet er et tydeligt eksempel:
Hvis man går ud fra, at omkring en tredjedel af den generation,  

 der går i skole i dag, vil komme til at arbejde i en kinesisk- eller  

 indiskejet  

 virksomhed eller på anden vis tæt sammen med mennesker fra de to lande  

 på  

 et eller andet tidspunkt, inden de bliver pensionerede, så er det jo  

 afslørende, at de meget ofte kommer ud af uddannelsessystemet uden at kende  

 én  

 kinesisk forfatter og måske heller ingen indisk.
Vi kender generelt meget  

 lidt  

 til landene og deres folkeslag og er i øvrigt næsten uvidende om deres  

 kulturelle  

 normer, traditioner og historie.
Det handler desværre om et udbredt manglende  

 kendskab til ca. 2,5 milliarder mennesker ud af de 6 milliarder, som bebor  

 kloden i dag.
Vi har afskaffet modersmålsundervisningen i stedet for at gøre  

 arabisk og urdu til studentereksamenssprog, og verdensborgerbegrebet er endnu  

 ikke en del af folkeskolediskussionen.
Vi taler om tosprogede elever som  

 problembørn, fordi de er tosprogede, når alle børn i fremtiden bør blive  

 tosprogede  

 for at klare sig godt.  Disse brudstykker af en ny og inkluderende  

 politik  

 over for nydanskerne viser, at der er nok at gøre for at skabe et større  

 udsyn.
OECD har taget initiativ til et såkaldt »Nationalt  

 Kompetenceregnskab«.
I denne forbindelse er der identificeret 10  

 nøglekompetencer, herunder interkulturel kompetence som en  

 af de 10, med følgende definition: »evne til at forstå kulturel  

 kompleksitet og indgå i fordomsfri dialog med andre kulturer«.
I det  

 nationale  

 kompetenceregnskab(se Undervisningsministeriets hjemmeside:  

  

 http://pub.uvm.dk/2005/NKRresume/kap03.  

 html  

  

 ) fremgår det, at det netop er den kompetence, der ligger i  

 bund blandt de 10. 66 pct. har en lav grad af interkulturel kompetence, 29  

 pct.  

 har middel, og kun 5 pct. har høj interkulturel kompetence.  Behovet er  

 altså dokumenteret stort.
 Kommissionen bør nedsættes snarest muligt og kulminere med sine  

 aktiviteter i 2008, som EU har besluttet skal være et interkulturelt år.
Man kan ikke skabe udsyn gennem diktater.
Derfor er de nævnte  

 eksempler kun forslagsstillernes egne.
Kommissionen skal med bredde og  

 modighed  

 være med til at skabe en åben diskussion.
Derfor er der brug for, at vi  

 selvkritisk kigger på os selv og ser i øjnene, at vi også skal arbejde med  

 vores identitet, hvis vi som danskere  også når vi svinger med  

 dannebrog   

 skal klare os godt i den globale fremtid, som allerede er her.
Skriftlig fremsættelse Steen Gade  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af en kommission for at sikre større  

 udsyn  

 og større viden om den globale fremtid.
(Beslutningsforslag nr.
B 99).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
