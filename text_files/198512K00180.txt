Nr LSF 180 Forslag til Lov om beskatning af fortjeneste ved førstegangsafståelse af  

 visse ejerlejligheder m.v.
Fremsat af ministeren for skatter afgifter § 1. Fortjeneste ved førstegangsafståelse af visse ejerlejligheder medregnes ved opgørelsen af den skattepligtige almindelige indkomst efter reglerne i denne lov.
Stk. 2. Loven omfatter fortjeneste ved afståelse af ejerlejligheder, der 1) var udstykket som ejerlejligheder inden den 12. februar 1986, 2) er beliggende i bygninger, hvis opførelse var påbegyndt senest den 1. juli 1966, og som 3) var udlejet den 11. februar 1986 helt eller delvis til beboelse.
Stk. 3. Skattepligten indtræder, når det lejeforhold, der er nævnt i stk. 2, nr. 3, ophører.
Fortjenesten opgøres, når ejerlejligheden afstås, og medregnes ved opgørelsen af den skattepligtige indkomst for det år, hvor lejligheden afstås.
Stk. 4. Skattepligten indtræder dog kun, hvis lejeforhold i 5 andre ejerlejligheder, som opfylder betingelserne i stk. 2, er ophørt inden for en periode på 5 år, før lejeforholdet i den afståede lejlighed ophører.
Stk. 5. Et lejeforhold, der ophører, anses for ophørt på det tidspunkt, hvor lejeren eller udlejeren har givet meddelelse om opsigelse eller ophævelse af lejemålet efter lejelovgivningens bestemmelser herom.
Ophører lejeforholdet som følge af lejerens død, anses lejeforholdet for ophørt ved dødsfaldet.
Tidsbegrænsede lejeforhold anses for ophørt ved udløbet af den aftalte lejeperiode.
Stk. 6. Loven gælder ikke for fortjeneste ved afståelse af ejerlejligheder, der er erhvervet som led i den skattepligtiges næring.
Ophør af lejeforhold vedrørende ejerlejligheder, der er erhvervet som led i den skattepligtiges næring, medregnes ikke ved opgørelsen af antallet af ophørte lejeforhold efter stk. 4.
§ 2. Fortjenesten ved afståelsen opgøres efter skattelovgivningens regler om opgørelse af fortjeneste ved afståelse af fast ejendom, der ikke er omfattet af lov om beskatning af fortjeneste ved afståelse af fast ejendom.
Stk. 2. Afstås en af denne lov omfattet ejerlejlighed med tab, kan tabet ikke fradrages ved opgørelsen af skattepligtig indkomst.
§ 3. Ved opgørelsen af antallet af ophørte lejeforhold efter § 1, stk. 4, for en skattepligtig medregnes ophørte lejeforhold i et selskabs ejerlejligheder, når den skattepligtige på tidspunktet for lejeforholdets ophør i sin ejerlejlighed var hovedaktionær som følge af en aktiebesiddelse eller en indflydelse som omhandlet i § 4, stk. 2 og 3, i lov om beskatning af fortjeneste ved afståelse af aktier m.v. 1. pkt. gælder ikke i det omfang, selskabets ejerlejligheder er omfattet af § 1, stk. 6, 2. pkt.
§ 4. For samlevende ægtefæller, jfr. kildeskattelovens § 4, medregnes begge ægtefællers ejerlejligheder ved opgørelsen af antallet af ophørte lejeforhold efter § 1, stk. 4.
§ 5. En længstlevende ægtefælle, der er omfattet af kildeskattelovens § 29, stk. 1-3, indtræder i afdødes skattemæssige stilling både med hensyn til opgørelsen af antal ophørte lejeforhold efter § 1, stk. 4, og til opgørelsen af den skattepligtige indkomst efter denne lov.
§ 6. Fortjeneste ved et dødsbos afståelse eller udlæg af en ejerlejlighed medregnes ikke ved opgørelsen af boets skattepligtige indkomst efter denne lov.
Stk. 2. Fortjeneste ved senere afståelse af ejerlejligheder, som er udlagt fra et dødsbo efter den 11. februar 1986 til ægtefælle, arvinger eller legatarer, medregnes ikke ved opgørelsen af udlægsmodtagerens skattepligtige indkomst efter denne lov.
Ophørte lejeforhold i ejerlejligheder, der er udlagt fra et dødsbo efter den 11. februar 1986, medregnes ikke ved opgørelsen af antal ophørte lejeforhold efter § 1, stk. 4, for en udlægsmodtager.
§ 7. Erstatnings- og forsikringssummer for ejerlejligheder, hvor lejeforholdene er ophørt, sidestilles med salgssummer.
Stk. 2. Afståelse af ejerlejligheder, hvor lejeforholdene er ophørt, ved gave eller arveforskud sidestilles med salg.
§ 8. Er afståelse sket ved gave eller arveforskud, betragtes den værdi, der lægges til grund ved beregningen af gaveafgift eller indkomstskat i forbindelse med overdragelsen, som afståelsessum.
Er afståelsen hverken gaveafgifts- eller indkomstskattepligtig, betragtes værdien i handel og vandel på afståelsestidspunktet som afståelsessum.
§ 9. Når lejeforholdene ophører samtidig i flere ejerlejligheder, afgør ejeren, i hvilken tidsmæssig rækkefølge lejeforholdene skal anses for ophørt.
§ 10. Ministeren for skatter og afgifter kan fastsætte regler om, at der ved afståelse af ejerlejligheder afgives oplysninger om eventuelle tidligere udlejede ejerlejligheder, der er omfattet af § 1, stk. 2, og om en eventuel afståelse af de nævnte lejligheder.
§ 11. I lov om beskatning af fortjeneste ved afståelse af fast ejendom, jfr. lovbekendtgørelse nr. 504 af 26. september 1984, som ændret ved § 3 i lov nr. 244 af 6. juni 1985, indsættes i § 1 som stk. 4:
»Stk. 4. Endvidere gælder loven ikke for fortjeneste ved afståelse af ejerlejligheder, der er skattepligtig efter lov om beskatning af fortjeneste ved førstegangsafståelse af visse ejerlejligheder m.v.« § 12. Loven har virkning ved afståelse af ejerlejligheder, hvor lejeforholdene er ophørt den 12. februar 1986 eller senere.
 § 13. Loven gælder ikke for Færøerne og Grønland.
Oprindeligt fremsat lovforslag Blad nr 529 § 1. Fortjeneste ved førstegangsafståelse af visse ejerlejligheder medregnes ved opgørelsen af den skattepligtige almindelige indkomst efter reglerne i denne lov.
Stk. 2. Loven omfatter fortjeneste ved afståelse af ejerlejligheder, der 1) var udstykket som ejerlejligheder inden den 12. februar 1986, 2) er beliggende i bygninger, hvis opførelse var påbegyndt senest den 1. juli 1966 og som 3) var udlejet den 11. februar 1986 helt eller delvis til beboelse.
Stk. 3. Skattepligten indtræder, når det lejeforhold, der er nævnt i stk. 2, nr. 3, ophører.
Fortjenesten opgøres, når ejerlejligheden afstås, og medregnes ved opgørelsen af den skattepligtige indkomst for det år, hvor lejligheden afstås.
Stk. 4. Skattepligten indtræder dog kun, hvis lejeforhold i 5 andre ejerlejligheder, som opfylder betingelserne i stk. 2, er ophørt inden for en periode på 5 år, før lejeforholdet i den afståede lejlighed ophører.
Stk. 5. Et lejeforhold, der ophører, anses for ophørt på det tidspunkt, hvor lejeren eller udlejeren har givet meddelelse om opsigelse eller ophævelse af lejemålet efter lejelovgivningens bestemmelser herom.
Ophører lejeforholdet som følge af lejerens død, anses lejeforholdet for ophørt ved dødsfaldet.
Tidsbegrænsede lejeforhold anses for ophørt ved udløbet af den aftalte lejeperiode.
Stk. 6. Loven gælder ikke for fortjeneste ved afståelse af ejerlejligheder, der er erhvervet som led i den skattepligtiges næring.
Ophør af lejeforhold vedrørende ejerlejligheder, der er erhvervet som led i den skattepligtiges næring, medregnes ikke ved opgørelsen af antallet af ophørte lejeforhold efter stk. 4.
§ 2. Fortjenesten ved afståelsen opgøres efter skattelovgivningens regler om opgørelse af fortjeneste ved afståelse af fast ejendom, der ikke er omfattet af lov om beskatning af fortjeneste ved afståelse af fast ejendom.
Stk. 2. Afstås en af denne lov omfattet ejerlejlighed med tab, kan tabet ikke fradrages ved opgørelsen af skattepligtig indkomst.
§ 3. Ved opgørelsen af antallet af ophørte lejeforhold efter § 1, stk. 4, for en skattepligtig medregnes ophørte lejeforhold i et selskabs ejerlejligheder, når den skattepligtige på tidspunktet for lejeforholdets ophør i sin ejerlejlighed var hovedaktionær som følge af en aktiebesiddelse eller en indflydelse som omhandlet i § 4, stk. 2 og 3, i lov om beskatning af fortjeneste ved afståelse af aktier m.v. 1.pkt. gælder ikke i det omfang, selskabets ejerlejligheder er omfattet af § 1, stk. 6, 2. pkt.
§ 4. For samlevende ægtefæller, jfr. kildeskattelovens § 4, medregnes begge ægtefællers ejerlejligheder ved opgørelsen af antallet af ophørte lejeforhold efter § 1, stk. 4.
§ 5. En længstlevende ægtefælle, der er omfattet af kildeskattelovens § 29, stk. 1-3, indtræder i afdødes skattemæssige stilling både med hensyn til opgørelsen af antal ophørte lejeforhold efter § 1, stk. 4, og til opgørelsen af den skattepligtige indkomst efter denne lov.
§ 6. Fortjeneste ved et dødsbos afståelse eller udlæg af en ejerlejlighed medregnes ikke ved opgørelsen af boets skattepligtige indkomst efter denne lov.
Stk. 2. Fortjeneste ved senere afståelse af ejerlejligheder, som er udlagt fra et dødsbo efter den 11. februar 1986 til ægtefælle, arvinger eller legatarer, medregnes ikke ved opgørelsen af udlægsmodtagerens skattepligtige indkomst efter denne lov.
Ophørte lejeforhold i ejerlejligheder, der er udlagt fra et dødsbo efter den 11. februar 1986, medregnes ikke ved opgørelsen af antal ophørte lejeforhold efter § 1, stk. 4, for en udlægsmodtager.
§ 7. Erstatnings- og forsikringssummer for ejerlejligheder, hvor lejeforholdene er ophørt, sidestilles med salgssummer.
Stk. 2. Afståelse af ejerlejligheder, hvor lejeforholdene er ophørt, ved gave eller arveforskud sidestilles med salg.
§ 8. Er afståelse sket ved gave eller arveforskud, betragtes den værdi, der lægges til grund ved beregningen af gaveafgift eller indkomstskat i forbindelse med overdragelsen, som afståelsessum.
Er afståelsen hverken gaveafgifts- eller indkomstskattepligtig, betragtes værdien i handel og vandel på afståelsestidspunktet som afståelsessum.
§ 9. Når lejeforholdene ophører samtidig i flere ejerlejligheder, afgør ejeren i hvilken tidsmæssig rækkefølge lejeforholdene skal anses for ophørt.
§ 10. Ministeren for skatter og afgifter kan fastsætte regler om, at der ved afståelse af ejerlejligheder afgives oplysninger om eventuelle tidligere udlejede ejerlejligheder, der er omfattet af § 1, stk. 2, og om en eventuel afståelse af de nævnte lejligheder.
§ 11. I lov om beskatning af fortjeneste ved afståelse af fast ejendom, jfr. lovbekendtgørelse nr. 504 af 26. september 1984, som ændret ved § 3 i lov nr. 244 af 6. juni 1985, indsættes i § 1 som stk. 4:
»Stk. 4. Endvidere gælder loven ikke for fortjeneste ved afståelse af ejerlejligheder, der er skattepligtig efter lov om beskatning af fortjeneste ved førstegangsafståelse af visse ejerlejligheder m.v.«.
§ 12. Loven har virkning ved afståelse af ejerlejligheder, hvor lejeforholdene er ophørt den 12. februar 1986 eller senere.
 § 13. Loven gælder ikke for Færøerne og Grønland.
BEMÆRKNINGER TIL LOVFORSLAGET Lovforslaget er et led i den aftale om en skattereform, som er indgået den 19. juni 1985 mellem regeringspartierne (Det konservative Folkeparti, Venstre, Centrum-Demokraterne og Kristeligt Folkeparti), Socialdemokratiet og Det radikale Venstre.
Under visse nærmere angivne betingelser medfører forslaget en udvidet beskatning af fortjenesten ved afståelse af ejerlejligheder.
Denne udvidede beskatning omfatter dog kun skattepligtige, som afhænder ejerlejligheder, hvor lejeforholdene i flere ejerlejligheder (mindst 6) er ophørt inden for et kortere åremål (5 år).
Efter de gældende regler beskattes fortjeneste ved afståelse af fast ejendom, der ikke er erhvervet som led i den skattepligtiges næring, efter reglerne i lov om beskatning af fortjeneste ved afståelse af fast ejendom (ejendomsavancebeskatningsloven).
 Reglerne gælder også ved afståelse af ejerlejligheder.
Fortjenesten opgøres i princippet som forskellen mellem afståelsessummen omregnet til kontantværdi og den pristalsregulerede anskaffelsessum, ligeledes omregnet til kontantværdi.
Fortjenesten beskattes som særlig indkomst med 50 pct.
Fortjenesten beskattes fuldt ud ved afståelse inden for 3 års ejertid.
I de følgende år nedsættes den skattepligtige fortjeneste med 20 pct. pr. påbegyndt år, således at beskatningen helt bortfalder efter 7 års ejertid.
Lovforslaget medfører en udvidelse af beskatningen af den fortjeneste, som ejeren af en ejerlejlighed, der er udlejet på nuværende tidspunkt, indvinder ved første afståelse af lejligheden, efter at det nuværende lejeforhold er ophørt.
Forslaget omfatter beskatning af fortjeneste ved afståelse af ejerlejligheder, der på nuværende tidspunkt er helt eller delvis udlejet til beboelse.
Ejerlejligheder, der udelukkende er udlejet til andet formål, f.eks. erhverv, er derimod ikke omfattet af forslaget.
Efter lovforslaget skal fortjenesten ved afståelse af de nævnte ejerlejligheder under visse nærmere angivne betingelser medregnes ved opgørelsen af den skattepligtige almindelige indkomst.
 Fortjenesten foreslås beskattet uanset ejertidens længde.
Efter forslaget skal fortjenesten opgøres på samme måde som fortjeneste ved afståelse af ejerlejligheder, der ikke er omfattet af ejendomsavancebeskatningslovens regler.
Dvs. at fortjenesten opgøres på samme måde som fortjeneste ved afståelse af en ejerlejlighed som led i den skattepligtiges næring.
Et eventuelt tab ved afståelse af en ejerlejlighed kan ikke fratrækkes ved opgørelsen af den skattepligtige indkomst.
Skattepligten indtræder efter lovforslaget på det tidspunkt, hvor det nuværende lejeforhold ophører.
Skatten beregnes imidlertid først og forfalder først til betaling, når lejligheden afstås.
 Spørgsmålet om skattepligt følger den enkelte persons dispositioner.
Det er uden betydning for skattepligtsspørgsmålet, om den skattepligtiges ejerlejligheder er beliggende i en eller flere ejendomme.
Forslagets bestemmelser finder anvendelse på alle skattepligtige (bortset fra dødsboer), herunder selskaber, anpartsselskaber m.fl.
Den udvidede beskatning rammer kun skattepligtige, der afhænder en ejerlejlighed, efter at lejeforholdet er ophørt, når der i en periode på indtil 5 år forud for lejeforholdets ophør er sket ophør af lejeforhold i 5 andre af den skattepligtiges ejerlejligheder. 5 års-perioden begynder 5 år forud for tidspunktet for lejeforholdets ophør i den lejlighed, der afstås.
 5-års perioden begynder dog ikke før den 12. februar 1986.
Fortjeneste ved afståelsen af de første 5 lejligheder, hvor lejeforholdene er ophørt inden for den 5-årige periode, skal beskattes efter de almindelige regler i ejendomsavancebeskatningsloven.
De foreslåede regler skal alene gælde for fortjeneste ved afståelse af visse ejerlejligheder i den ældre boligmasse, dvs.
ejerlejligheder i bygninger, hvis opførelse er påbegyndt senest den 1. juli 1966.
Det skønnes, at lovforslaget kun i mindre omfang vil give anledning til administrativt merarbejde.
Merudgifterne ved lovforslaget er indeholdt i det beløb til administrative merudgifter, som er opgjort i bemærkningerne til personskatteloven.
Der findes ikke tilgængelige oplysninger, der muliggør beregning af provenuet ved en udvidet beskatning af fortjenesten ved afståelse af ejerlejligheder.
Bl.a. har man ikke oplysning om fordeling af antal ejerlejligheder pr. ejer, som vil blive omfattet af en fremtidig beskatning.
Det antages dog, at provenuet på årsbasis ikke vil overstige nogle få mill. kr.
Bemærkninger til de enkelte bestemmelser Til § 1 I denne bestemmelse foreslås, at fortjeneste ved afståelse af visse ejerlejligheder medregnes ved opgørelsen af den skattepligtige almindelige indkomst.
Beskatning efter lovforslagets regler finder sted ved afståelse af en ejerlejlighed, der var udstykket til ejerlejlighed inden den 12.
februar 1986, og som er beliggende i en bygning, hvis opførelse er påbegyndt senest den 1. juli 1966. Det er en forudsætning for beskatning af fortjenesten ved afståelsen, at lejligheden var udlejet den 11. februar 1986 helt eller delvis til beboelse.
Beskatning af fortjenesten efter lovforslagets regler finder kun sted ved første afståelse af lejligheden, efter at det lejeforhold, der bestod den 11. februar 1986, er ophørt.
 Skattepligten indtræder på det tidspunkt, hvor lejeforholdet ophører.
Beskatningen finder først sted, når den pågældende lejlighed afstås.
Fortjenesten ved afståelsen medregnes ved opgørelsen af den skattepligtige indkomst for det år, hvor afståelsen finder sted.
Den skattepligtige kan dog afstå højst 5 lejligheder, hvor lejeforholdene første gang er ophørt inden for en periode af 5 på hinanden følgende år, uden at der finder beskatning sted efter de foreslåede regler.
Om der skal ske beskatning ved afståelse af en lejlighed, hvis lejeforhold ophører, afhænger af, i hvor mange andre af den skattepligtiges lejligheder lejeforholdene første gang er ophørt i de foregående 5 år forud for ophøret af lejeforholdet i den aktuelle lejlighed. 5-års perioden opgøres således som en »rullende« periode. 5-års perioden begynder 5 år forud for tidspunktet for lejeforholdets ophør i den lejlighed, der afstås. 5-års perioden begynder dog ikke før den 12. februar 1986. Beskatning af fortjenesten ved afståelse finder sted ved første afståelse af lejlighed nr. 6 og efterfølgende lejligheder, hvis lejeforhold første gang er ophørt inden for en 5-års periode.
Hvis en skattepligtig ejer eller har ejet ejerlejligheder i sameje med andre, f.eks. i form af et interessentskab, medregnes antallet af ophørte lejeforhold i de pågældende ejerlejligheder ved opgørelsen af antal ophørte lejeforhold efter § 1, stk. 4, for den skattepligtige.
Et lejeforhold, der ophører, anses for ophørt på det tidspunkt, hvor lejeren eller udlejeren har givet meddelelse om opsigelse eller ophævelse af lejemålet efter de bestemmelser, der gælder i henhold til lejelovgivningen.
Hvis lejeforholdet ophører som følge af lejerens død, anses lejeforholdet dog for ophørt ved dødsfaldet.
 Efter lejelovens §§ 75-78, jfr. lovbekendtgørelse nr. 375 af 11.
juli 1984, har en lejers ægtefælle/ samlever eller et husstandsmedlem under visse betingelser ret til at fortsætte et lejeforhold, hvorfor lejeforholdet i disse situationer ikke anses for ophørt i forbindelse med lovforslagets regler.
Tidsbegrænsede lejeforhold, (der er indgået før lovens ikrafttræden), anses efter lovforslaget for ophørt ved udløbet af den aftalte lejeperiode.
Ejerlejligheder, der er erhvervet som led i den skattepligtiges næring, er ikke omfattet af lovforslagets bestemmelser om beskatning, men beskattes efter de hidtil gældende regler.
Ejerlejligheder, der er erhvervet som led i den skattepligtiges næring, medregnes heller ikke ved opgørelsen af antal ejerlejligheder, hvis lejeforhold er ophørt (5-årsreglen).
Til § 2 Efter forslaget skal fortjenesten opgøres på samme måde som fortjeneste ved afståelser, der ikke er omfattet af ejendomsavancebeskatningslovens regler.
Det betyder, at fortjenesten opgøres på samme måde som fortjeneste ved afståelse af ejerlejligheder som led i den skattepligtiges næring.
Fortjenesten opgøres som forskellen mellem den nominelle afståelsessum med fradrag af salgsomkostninger og den nominelle anskaffelsessum med tillæg af anskaffelsesudgifter og eventuelle forbedringer m.m.
Der foretages hverken kontantomregning eller pristalsregulering af afståelsessummen og anskaffelsessummen m.v.
Dog skal sælgerpantebreve, som den skattepligtige modtager til hel eller delvis berigtigelse af afståelsessummen, omregnes til kontantværdi ved opgørelse af den skattepligtige fortjeneste.
Er der afskrevet på ejerlejligheden, formindskes anskaffelsessummen med de faktisk foretagne afskrivninger.
Fortjenesten opgøres således på samme måde som for næringsejendomme, hvorpå der er foretaget skattemæssige afskrivninger, dvs. som forskellen mellem salgssummen og bygningens nedskrevne værdi.
Det foreslås endvidere, at tab ved afståelse af en ejerlejlighed ikke skal kunne fradrages i den skattepligtige indkomst.
Til § 3 Bestemmelsen drejer sig om tilfælde, hvor en skattepligtig dels selv har ejerlejligheder, dels er hovedaktionær i et selskab, som har ejerlejligheder.
Som hovedaktionær anses i denne forbindelse de samme personer, som efter bestemmelserne i aktieavancebeskatningslovens § 4, stk. 2 og 3, beskattes som hovedaktionærer af aktieafståelser.
Den anvendte formulering i lovforslaget, hvor der henvises til aktiebesiddelse eller indflydelse som omhandlet i aktieavancebeskatningslovens § 4, stk. 2 og 3, bevirker, at også selskaber m.v. med en tilsvarende aktiebesiddelse eller indflydelse omfattes af lovforslagets § 3, selv om selskaber m.v. efter aktieavancebeskatningslovens § 4, stk. 5, ikke beskattes af aktieavancer efter hovedaktionærreglerne.
Når et lejeforhold ophører i en af hovedaktionærens egne ejerlejligheder, foreslås det, at den pågældende ved anvendelse af 5-års reglen i § 1, stk. 4, skal medregne dels ophørte lejeforhold i egne ejerlejligheder, dels lejeforhold, der er ophørt i det pågældende selskabs ejerlejligheder, ved afgørelse af, om der indenfor de sidste 5 år er ophørt mere end 5 lejeforhold i aktionærens ejerlejligheder.
Ved bestemmelsen sikres det, at en hovedaktionær ikke i forbindelse med beskatning efter lovforslagets regler af sine egne ejerlejligheder har fordel af, at andre ejerlejligheder, som aktionæren har væsentlig økonomisk interesse i, er placeret i et selskab i stedet for at være ejet direkte af aktionæren selv.
Bestemmelsen tager derimod ikke sigte på at inddrage aktionærens ejerlejligheder ved bedømmelsen af selskabets forhold.
Når det for et selskab skal afgøres, om der indenfor de sidste 5 år er ophørt 5 lejeforhold i selskabets ejerlejligheder, skal ophørte lejeforhold i ejerlejligheder tilhørende selskabets aktionærer således ikke medregnes.
Til § 4 For samlevende ægtefæller, jfr. kildeskattelovens § 4, foreslås, at man ved opgørelsen af antal ophørte lejeforhold efter § 1, stk. 4, skal medregne antallet af ophørte lejeforhold i begge ægtefællernes ejendomme.
Forslaget betyder, at hvis der er sket ophør af lejeforhold i ægtefællens ejerlejligheder i 5-års perioden, medregnes disse, uanset om ægtefællerne har været gift i hele det nævnte tidsrum.
I medfør af bestemmelsen i kildeskattelovens § 26 B anses overdragelser mellem samlevende ægtefæller ikke for afståelse.
Til § 5 Når en ægtefælle afgår ved døden, og den længstlevende ægtefælle er omfattet af kildeskattelovens § 29, stk. 1-3, om hensidden i uskiftet bo m.v., skal den længstlevende ægtefælle ved opgørelsen af antal ophørte lejeforhold i ejerlejligheder efter § 1, stk. 4, medregne ejerlejligheder, som tilhører eller har tilhørt den afdøde ægtefælle, når lejeforholdene er ophørt før dødsfaldet.
Den længstlevende ægtefælle skal medregne ejerlejligheder, der har tilhørt afdøde, når lejeforholdene er ophørt før dødsfaldet, men inden for et tidsrum af 5 år forud for ophøret af lejeforholdet i den ejerlejlighed, som længstlevende afstår.
Afdødes ejerlejligheder, hvor lejeforholdene er ophørt i det nævnte tidsrum, medregnes, uanset om ægtefællerne har været gift i hele perioden.
I disse tilfælde skal den længstlevende ægtefælle også beskattes af fortjeneste ved afståelse af en ejerlejlighed, som er overtaget fra afdøde, hvis afdøde selv skulle have været beskattet af fortjenesten ved afståelsen efter forslagets bestemmelser.
Til § 6 Efter forslaget skal et dødsbo ikke beskattes af fortjenesten ved afståelse af en ejerlejlighed.
Dødsboet skal heller ikke beskattes af fortjenesten ved udlæg af en ejerlejlighed fra boet.
Af praktiske grunde foreslås, at reglen skal gælde, selv om ejerlejlighedens værdi overstiger udlægsmodtagerens andel i boet.
Når en ægtefælle, arving eller legatar afstår en ejerlejlighed, som er udlagt fra et dødsbo efter den 11. februar 1986, medregnes fortjenesten ved afståelsen ikke ved opgørelsen af den pågældendes skattepligtige indkomst efter lovforslaget.
Ophørte lejeforhold i ejerlejligheder, der er udlagt fra et dødsbo efter den 11. februar 1986, medregnes ikke ved opgørelsen af antal ophørte lejeforhold efter § 1, stk. 4, for en udlægsmodtager.
Bestemmelsen har den virkning, at fortjeneste ved afståelse af de nævnte ejerlejligheder, der indgår i et dødsbo, eller som er udlagt fra et dødsbo, ikke medregnes ved opgørelsen af hverken dødsboets eller udlægsmodtagerens skattepligtige indkomst efter forslagets regler.
Endvidere medregnes ophørte lejeforhold i sådanne ejerlejligheder ikke ved opgørelsen af antal ophørte lejeforhold efter § 1, stk. 4, for udlægsmodtageren.
Til § 7 En fortjeneste, der erhverves ved modtagelse af forsikrings- eller erstatningssummer for ejerlejligheder, hvor lejeforholdene er ophørt, foreslås sidestillet med afståelsessummer og beskattet efter de her foreslåede regler.
Dette gælder, selv om en skaderamt ejendom genopføres.
Fortjeneste ved afståelse af den genopførte ejendom beskattes ikke efter lovforslagets regler.
Lovforslagets bestemmelse om beskatning omfatter endvidere ekspropriationserstatninger.
Til § 8 I bestemmelsen foreslås regler om opgørelse af afståelsessummen, når afståelsen er sket ved gave- eller arveforskud.
Den værdi, der er lagt til grund ved beregningen af gaveafgift eller indkomstskat af erhvervelsen, betragtes som afståelsessum.
Er denne ikke afgifts- eller indkomstskattepligtig, lægges værdien i handel og vandel på overdragelsestidspunktet til grund.
Til § 9 Hvis lejeforholdene er ophørt samtidig i flere lejligheder, foreslås, at ejeren af lejlighederne selv afgør, i hvilken tidsmæssig rækkefølge lejeforholdene skal anses for ophørt.
Det betyder, at hvis lejeforholdene er ophørt i f.eks. 10 lejligheder på samme tidspunkt, afgør ejeren, hvilket lejeforhold der skal anses for ophørt først, hvilket lejeforhold der dernæst skal anses for ophørt osv.
Til § 10 Det er hensigten, at de foreslåede regler administreres ved erklæringer afgivet af den skattepligtige i forbindelse med afståelse af ejerlejligheder.
Til § 11 Som en konsekvens af forslaget om beskatning af fortjeneste ved afståelse af visse ejerlejligheder foreslås, at ejendomsavancebeskatningslovens regler ikke finder anvendelse på fortjeneste ved afståelser, der er omfattet af de foreslåede regler om beskatning.
Lov om beskatning af fortjeneste ved afståelse af fast ejendom er senest ændret ved lov nr. 244 af 6. juni 1985 (Lov om ændring af forskellige skattelove (Godtgørelse af frigørelsesafgift m.v. ved tilbageførsel af arealer til landzone)), jfr.
Folketingstidende 1984-85, sp. 9138, sp. 9528, sp. 10754, sp. 11256; Tillæg A, sp.
 4391, Tillæg B, sp. 2185, Tillæg C, sp. 691.
Til § 12 Det foreslås, at loven skal have virkning ved afståelse af ejerlejligheder, hvor lejeforholdene er ophørt den 12. februar 1986 eller senere.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 11 I lov om beskatning af fortjeneste ved afståelse af fast ejendom, jfr. lovbekendtgørelse nr. 504 af 26. september 1984, som ændret ved § 3 i lov nr. 244 af 6. juni 1985, indsættes i § 1 som stk. 4:
»Stk. 4. Endvidere gælder loven ikke for fortjeneste ved afståelse af ejerlejligheder, der er skattepligtig efter lov om beskatning af fortjeneste ved førstegangsafståelse af visse ejerlejligheder m.v.«.
--/ § 1. Fortjeneste ved afståelse af fast ejendom medregnes ved opgørelsen af  

 skattepligtig særlig indkomst efter reglerne i denne lov.
 Stk. 2. Er der ved afståelsen af den pågældende ejendom indvundet en  

 fortjeneste, der er omfattet af § 2, nr. 2, i lov om særlig indkomstskat  

 m.v., skal også denne fortjeneste medregnes i den særlige indkomst.
 Stk. 3. Loven gælder ikke for fortjeneste eller tab ved afståelse af fast  

 ejendom, der er erhvervet som led i den skattepligtiges næringsvej.
