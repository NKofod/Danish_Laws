 Det meddeles herved at vægtangivelse ved standardtypegodkendelse  

 forenkles, således at der fastsættes ens vægtdata for flere  

 køretøjsvarianter:
1. En standardtypegodkendelse kan omfatte flere  

 varianter med forskellige - motorer, - drivaksler, - karrosserier (f.eks. 2- eller 4-dørs), - transmissioner (f.eks. manuel eller automatisk gear) eller - udstyr (f.eks. soltag, klimaanlæg, indretning af campingvogn m.m.).
2. En Standardtypegodkendelse kan dog kun omfatte - køretøjer med ens fabrikat, model og type, - biler med ens bremsesystem (bremsesystemer med f.eks. forskellige  

 forstærkere, bremseskivetykkelse og bremsebakkebredde samt med eller uden  

 blokeringsfri bremsesystem kan dog medtages, såfremt de for givne pedaltryk -  

 såvel med som uden forstærkning - giver ens bremsekræfter), - påhængskøretøjer med ens totalvægt.
3. En standardtypegodkendelse, der indeholder flere  

 varianter grupperes i variantgrupper (udførelser) efter følgende retningslinier:
- Motor.
Forskellige motorer opdeles i hver sin variantgruppe.
 - Drivaksel. 2- og 4-hjulstrukne biler opdeles i hver sin variantgruppe.
- Karrosseri, transmission eller udstyr.
Forskellige karrosserier,  

 transmissioner eller udstyr opdeles kun i forskellige variantgrupper, såfremt  

 de tilladte akseltryk og/eller de tilladte totalvægte er forskellige, eller  

 såfremt betingelserne i pkt. 5. ikke er opfyldt.
Såfremt køretøjsfabrikanten oplyser forskellige tilladte akseltryk og  

 totalvægte uden egentlige konstruktive afvigelser (f.eks. fjedre), fastsættes  

 bilens tilladte akseltryk og totalvægt til det af køretøjsfabrikanten højst  

 tilladte.
Der vil derfor i enkelte tilfælde opstå afvigelser mellem et  

 konkret køretøjs eventuelle fabrikationsplade og de godkendte tilladte vægte.
 4. Egenvægt for en variantgruppe fastsættes som  

 gennemsnittet af mindste og og største faktiske egenvægt på grundlag af  

 køretøjsfabrikantens oplysninger og afrundes til nærmeste tal deleligt med  

 25, for motorcykel afrundes dog til nærmeste tal deleligt med 10.
5. For at flere varianter kan indgå i samme  

 variantgruppe, er det en betingelse, - at forskellen mellem mindste og største faktiske egenvægt ikke  

 overstiger 100 kg for bil og påhængskøretøj og 50 kg for motorcykel, og - at mindste faktisk egenvægt for bil og campingvogn ikke ligger i en  

 lavere vægtafgiftklasse end den fastsatte gennemsnitsegenvægt.
 6. Største tilladte totalvægt for tilkoblet  

 påhængskøretøj henholdsvis med og uden bremser fastsættes efter  

 gennemsnitstjenestevægt for hver variantgruppe.
 Det bemærkes, at gennemsnitstjenestevægt efter denne meddelelse ikke danne  

 grundlag for, om en bil kan/skal være miljøvenlig, men derimod tjenestevægt  

 (med standardudstyr), som oplyst i Meddelelse nr. 1550 af 21. marts 1989 og  

 nr. 1552 af 30. marts 1989.
 P.M.V.
 E.B.
