Vejledning om udbetaling af efterløn  

 eller overgangsydelse til personer, der har bopæl eller arbejde i et  

 andet EØS-land Direktoratet har i bekendtgørelse nr. 546 af 23. juni 2000 fastsat  

 regler om udbetaling af efterløn eller overgangsydelse til personer,  

 der har bopæl eller arbejde i et andet EØS-land.
Til brug for de  

 regler har direktoratet udarbejdet denne vejledning.
Indledning 1. juli 2000 træder lov nr. 397 af 31. maj 2000 om ændring af  

 lov om arbejdsløshedsforsikring m.v. og lov om Arbejdsmarkedets  

 Tillægspension (ændring af bopælskravet i  

 efterlønsordningen m.v.) i kraft.
Fra det tidspunkt er  

 arbejdsløshedsforsikringslovens krav om bopæl i Danmark som  

 betingelse for ret til efterløn og overgangsydelse ændret til et  

 krav om bopæl i et EØS-land.
Det betyder, at modtagere af  

 efterløn eller overgangsydelse kan bosætte sig hvor som helst i  

 EØS-området uden at miste retten til efterløn eller  

 overgangsydelse.
Arbejde og indtægter mv. i et andet EØS-land skal  

 medføre fradrag på samme måde som arbejde og  

 indtægter mv. i Danmark.
Efterlønsmodtagerens pensionsformue og  

 løbende udbetalte pensioner skal også medføre fradrag  

 efter samme regler, uanset om efterlønsmodtageren bor i Danmark eller  

 i et andet EØS-land.
Hvilke lande er omfattet af EØS EØS-landene er:
 Belgien, Danmark, Finland, Frankrig, Grækenland,  

 Holland, Irland, Island, Italien, Liechtenstein, Luxembourg, Norge, Portugal,  

 Spanien, Storbritannien, Sverige, Tyskland og Østrig.
 Følgende områder er omfattet af forordning  

 (EØF) nr. 1408/71 og indgår dermed i  

 EØS-området:
Azorerne, Guadeloupe, Martinique, Madeira, De Canariske  

 Øer, Fransk Guyana, Réunion, Balearerne (Mallorca, Ibiza),  

 Gibraltar, Ceuta, Melilla, Shetlandsøerne, Orkney Øerne,  

 Western Isles, Hebriderne, St.
Martin, og Isle of Wright.
Arbejdsløshedsforsikret i Danmark eller i et  

 andet EØS-land En person, der er omfattet af koordineringen af de sociale  

 sikringsordninger i EØS-området, kan alene være  

 arbejdsløshedsforsikret i ét medlemsland.
Hovedreglen efter lovvalgsreglerne i forordning (EØF) nr. 1408/71  

 er, at man er forsikret i det land, hvor man er beskæftiget.
Hvis et  

 medlem af en dansk a-kasse får arbejde i et andet EØS-land, skal  

 pågældende derfor som hovedregel arbejdsløshedsforsikres i  

 det andet EØS-land.
Der er ikke mulighed for samtidig at bevare  

 medlemskab af den danske arbejdsløshedskasse.
 Lovvalgsreglerne er beskrevet i direktoratets vejledning om  

 arbejdsløshedsforsikring i relation til EØS-landene.
Særlige forhold for en person, der får  

 overgangsydelse En modtager af overgangsydelse, der bor i et andet EØS-land, kan  

 have lønarbejde eller få tilladelse til at drive  

 selvstændig virksomhed mv. i samme omfang som i Danmark.
Der henvises  

 til reglerne i bekendtgørelse om overgangsydelse.
 En modtager af overgangsydelse, der er forsikret i et andet  

 EØS-land, kan eventuelt få ret til ydelser efter det andet  

 EØS-lands regler.
Hvis en overgangsydelsesmodtager får udbetalt  

 arbejdsløshedsdagpenge eller lignende ydelser i et andet  

 EØS-land, skal medlemmet udtræde af ordningen.  

 Pågældende vil ikke længere være omfattet af de  

 lempeligere regler, som gælder for en person, der går direkte fra  

 overgangsydelse til efterløn.
Forholdet er således det samme,  

 som hvis en overgangsydelsesmodtager i Danmark vælger at udtræde  

 af overgangsydelsesordningen og modtage dagpenge.
Ved ophold i lande uden for EØS-området gælder stadig  

 en 3 måneders regel.
Der kan kun udbetales overgangsydelse i op til 3  

 måneder pr. kalenderår.
Overskrides denne frist, eller tager  

 overgangsydelsesmodtageren fast bopæl uden for  

 EØS-området, suspenderes retten til overgangsydelse.
 Reglerne om disse forhold findes i bekendtgørelse om  

 overgangsydelse.
Efter lovens § 74 a, stk. 1, er der krav om medlemskab af en  

 dansk a-kasse på tidspunktet for at gå på efterløn.  

 Det krav er fraveget, hvis en overgangsydelsesmodtager er blevet forsikret i  

 et andet EØS-land på grund af lovvalgsreglerne.
I det  

 tilfælde kan modtageren af overgangsydelse gå på  

 efterløn uden at være medlem af en dansk a-kasse.
 Der henvises til § 47 i bekendtgørelse om fleksibel  

 efterløn.
Særlige forhold om ret til et  

 efterlønsbevis og overgang til efterløn Efter lovens § 74 a, stk. 1, og § 75 b, stk.1, er det en  

 betingelse for at få udstedt et efterlønsbevis eller  

 overgå til efterløn, at man er medlem af en dansk a-kasse.
Det  

 betyder, at et medlem af en dansk a-kasse, der har bopæl i et andet  

 EØS-land, kan få et efterlønsbevis eller gå  

 på efterløn, hvis alle andre betingelser for efterløn er  

 opfyldt.
En af de andre betingelser er, at medlemmet har ret til dagpenge.
For at  

 have ret til dagpenge skal medlemmet bl.a. kunne være til  

 rådighed for arbejdsmarkedet.
For en person, der bor i et andet  

 EØS-land eller i udlandet skal den vurdering baseres på, om  

 medlemmet ville kunne anses for at være til rådighed for det  

 danske arbejdsmarked, hvis medlemmet havde været i Danmark.
 Der henvises nærmere til bekendtgørelse om fleksibel  

 efterløn mv.
Bortset fra ændringen af reglen om bopælskravet er  

 betingelserne for at have ret til et efterlønbevis og efterløn  

 ikke ændret.
Medlemmet skal derfor stadig opfylde lovens krav om  

 tilstrækkelig medlemsperiode og kravet om, at  

 beskæftigelseskravet efter lovens § 53 skal opfyldes på  

 grund af arbejde i Danmark mv.
Der henvises til bekendtgørelse om ret  

 til efterløn for medlemmer, der har haft forsikrings- og  

 beskæftigelsesperioder i udlandet.
Den særlige regel i lovens § 74 m om ret til at blive forsikret  

 i en dansk a-kasse igen efter EØS-forsikring, gælder kun for en  

 person, som er på efterløn eller overgangsydelse.
Derfor skal et  

 medlem med et efterlønsbevis, som har været forsikret i et  

 EØS-land, forsikres i en dansk a-kasse efter de almindelige regler for  

 senere at få ret til efterløn, jf. bekendtgørelse om  

 arbejdsløshedsforsikring ved arbejde m.v. inden for EØS og det  

 øvrige udland, bekendtgørelse om optagelse i en a-kasse for  

 lønmodtagere og bekendtgørelsen om optagelse i en  

 arbejdsløshedskasse for selvstændige erhvervsdrivende.
På tidspunktet for efterløn skal medlemmet opfylde alle  

 betingelser for efterløn.
Her skal særligt nævnes, at  

 retten til dagpenge efter lovens § 53 som hovedregel skal være  

 optjent på grund af arbejde i Danmark.
Et medlem af en dansk a-kasse, der har et efterlønsbevis, kan  

 optjene timer til både 2 års kravet (kravet om at have haft  

 arbejde i 3120 timer for fuldtidsforsikrede - 2496 timer for et  

 deltidsforsikret medlem ) og timer til skattefri præmie i et andet  

 EØS-land.
Det gælder også for en person, der på  

 grund af lovvalgsreglen er blevet forsikret i et andet EØS-land.
Kun  

 timer der ligger i en forsikringsperiode, kan regnes med.
Der kan være  

 tale om arbejde udført i perioder, hvor personen var medlem af en  

 dansk a-kasse.
Endvidere kan der være tale om arbejde udført i  

 perioder med forsikring i et andet EØS-land.
En arbejdsperiode i et andet EØS-land kan dog have betydning for  

 medlemmets ret til at gå på efterløn.
Der henvises til  

 bemærkningerne ovenfor om krav om medlemskab af en dansk a-kasse og ret  

 til dagpenge på grund af arbejde i Danmark.
Særlige forhold for en person, der får  

 efterløn En efterlønsmodtager, der bor i et andet EØS-land kan have  

 lønarbejde, deltage i frivilligt ulønnet arbejde, få  

 tilladelse til at drive selvstændig virksomhed mv. i samme omfang som  

 medlemmet har ret til i Danmark.
En af betingelserne for at kunne videreføre en selvstændig  

 virksomhed i efterlønsperioden, som tidligere har været  

 hovedbeskæftigelse er, at virksomheden har været drevet i  

 væsentligt omfang i de 3 seneste hele regnskabsår.
Da medlemmet  

 på tidspunktet for efterløn skal have dagpengeret på grund  

 af arbejde i Danmark, skal virksomheden som minimum have været drevet i  

 Danmark i 1 år ud af de 3 år.
 Der henvises i øvrigt til bekendtgørelse om drift af  

 selvstændig virksomhed samtidig med efterløn.
Ophold uden for EØS-området Ved ophold i lande uden for EØS-området gælder stadig  

 en 3 måneders regel.
Der kan kun udbetales efterløn i op til 3  

 måneder pr. kalenderår.
Overskrides denne frist, eller tager  

 efterlønsmodtageren fast bopæl uden for  

 EØS-området, suspenderes retten til efterløn.
Særligt for efterlønsmodtagere, der  

 forsikres i et andet EØS-land En efterlønsmodtager, der bliver forsikret i et andet  

 EØS-land, kan eventuelt få ret til ydelser efter det andet  

 EØS-lands regler.
 Hvis en efterlønsmodtager får udbetalt  

 arbejdsløshedsdagpenge eller lignende ydelser i et andet  

 EØS-land, skal medlemmet udtræde af efterlønsordningen.  

 Forholdet er således det samme, som hvis en efterlønsmodtager i  

 Danmark vælger at udtræde af efterlønsordningen og modtage  

 dagpenge.
 Der er mulighed for at genindtræde i efterlønsordningen for  

 personer, der er fyldt 60 år før 1. juli 1999. Regler herom  

 fremgår af bekendtgørelse om overgang til, udtræden af og  

 genindtræden i efterlønsordning samt optjening af præmie.  

 Det er ikke muligt for personer, der er fyldt 60 år efter 1. juli 1999,  

 at genindtræde i den fleksible efterløn.
Til kapitel 1 Personkredsen Til § 1 Efterløn- og overgangsydelsesmodtagere, som er omfattet af denne  

 bekendtgørelse, er også omfattet af de almindelige regler om  

 efterløn og overgangsydelse m.v.
Det gælder bl.a.:
 1)	Bekendtgørelse om fleksibel efterløn.
 2)	Bekendtgørelse om overgang til, udtræden af og  

 genindtræden i efterlønsordning samt optjening af  

 præmie.
 3)	Bekendtgørelse om arbejde og indtægter i  

 efterlønsperioden (for medlemmer, som er fyldt 60 år før  

 1. juli 1999).
 4)	Bekendtgørelse om ret til efterløn for medlemmer, der  

 har haft forsikrings- og beskæftigelsesperioder i udlandet.
 5)	Bekendtgørelse om selvstændig virksomhed samtidig med  

 efterløn.
 6)	Bekendtgørelse om overgangsydelse.
 7)	Bekendtgørelse om sanktion til medlemmer af en  

 arbejdsløshedskasse.
Til § 1, stk. 1 Et medlem, der får efterløn eller overgangsydelse og som  

 får arbejde i et andet EØS-land, er omfattet af denne  

 bekendtgørelse.
Det gælder, selv om medlemmet fortsat har  

 bopæl i Danmark.
Det gælder også, selv om den  

 pågældende ikke skal forsikres i det andet EØS-land.
 Hvis et medlem framelder sig det danske folkeregister og flytter til et  

 andet EØS-land, vil medlemmet være omfattet af  

 bekendtgørelsen.
Hvis medlemmet bevarer sin bopæl i Danmark, men befinder sig i et  

 andet EØS-land i en sammenhængende periode på mere end 3  

 måneder, anses medlemmet som udgangspunkt for at have taget bopæl  

 i det andet EØS-land.
Medlemmet kan dog overfor a-kassen  

 godtgøre, at tilknytningen til Danmark fortsat er større end  

 til det andet EØS-land.
Til § 1, stk. 2 Hovedreglen efter lovvalgsreglerne i forordning (EØF) nr. 1408/71  

 er, at man er forsikret i det land, hvor man er beskæftiget.
Hvis en modtager af efterløn eller overgangsydelse  

 får arbejde i et andet EØS-land, skal pågældende  

 derfor som hovedregel arbejdsløshedsforsikres i det andet  

 EØS-land.
Der er ikke mulighed for samtidig at bevare medlemskab af  

 den danske a-kasse, idet personen alene må være forsikret i  

 ét medlemsland.
Det fremgår af lovens § 74 m, stk. 1 m.v., at  

 disse personer bevarer retten  til efterløn eller overgangsydelse,  

 på trods af at de ikke længere er medlem af en dansk a-kasse.
 A-kassen kan først udmelde modtageren af efterløn eller  

 overgangsydelse, når der ligger dokumentation for, at  

 pågældende er blevet omfattet af det andet EØS-lands  

 forsikring.
 Dokumentationen kan være en erklæring fra en myndighed i det  

 andet EØS-land eller eventuelt en blanket E 301. Endvidere vil det  

 kunne fremgå af lønsedlerne, at der bliver trukket bidrag til  

 forsikringen.
Udbetaling af efterløn og overgangsydelse Til § 2, stk. 1 Efterlønnen eller overgangsydelsen udbetales på grundlag af  

 et EØS-ydelseskort.
Kortet indeholder en række særlige  

 oplysninger, som de almindelige ydelseskort ikke indeholder.
Det er blandt  

 andet oplysninger om bopæl og vejledning om genoptagelse i den danske  

 a-kasse mv.
 Efterlønsmodtagere, der er fyldt 60 år før 1. juli  

 1999, skal også udfylde et EØS-ydelseskort.
§ 2, stk. 2 Ydelseskortet skal sendes til a-kassen lige efter udløbet af hver  

 udbetalingsperiode.
Der er ikke mulighed for, at afgive oplysningerne med et  

 længere interval.
Medlemmet kan sende ydelseskortet pr. fax, således at det kommer  

 hurtigt frem til a-kassen.
Ydelseskortet skal dog alligevel også sendes  

 til a-kassen med almindelig post.
Er ydelseskortet ikke modtaget i a-kassen senest 3 måneder efter den  

 periode, kortet dækker, falder retten til ydelse for denne periode  

 bort.
En fyldestgørende grund til for sen fremsendelse kan være  

 sygdom eller bortrejse i en længere periode.
§ 2, stk. 3 A-kassen indeholder normalt skat af en ydelse der udbetales.
Hvis en modtager af efterløn eller overgangsydelse ikke er  

 skattepligtig i Danmark, skal pågældende selv fremskaffe  

 dokumentation fra den relevante danske skattemyndighed.
Først  

 når a-kassen har den dokumentation, kan den lade være med at  

 trække skat.
Dokumentation til brug for a-kassens administration og  

 kontrol Til § 3 A-kassen fører kontrol med udbetalingen af ydelser til personer,  

 der har bopæl i Danmark.
A-kassen kan indhente oplysninger fra  

 arbejdsgivere og skattemyndigheder mv.
Da de samme kontrolmuligheder ikke er til stede, når modtageren af  

 efterløn eller overgangsydelse har bopæl eller arbejde uden for  

 Danmark, er det nødvendigt at bruge andre kontrolveje.
Det er derfor  

 modtageren af ydelsen, der er ansvarlig for at fremskaffe al relevant  

 dokumentation for aktiviteter og indtægter i et andet  

 EØS-land.
Dokumentationen skal anvendes i forbindelse med a-kassens udbetaling af  

 efterløn og overgangsydelse, herunder ved opgørelse af  

 eventuelt fradrag.
Endvidere skal dokumentationen anvendes ved  

 opgørelse af 2 års kravet og ved optjening af præmie.
 For forhold i et andet EØS-land må der generelt stilles  

strenge krav til dokumentationens karakter, blandt andet på  

 grund af vanskelighederne for a-kassen med efterfølgende at  

 kontrollere oplysningerne.
A-kassen kan kræve, at dokumentationen er oversat til dansk.  

 A-kassen skal vurdere, om det er nødvendigt med en oversættelse,  

 eller om dokumentation på et andet EØS-sprog er  

 tilstrækkeligt.
Dette vil ofte være tilfældet, hvis  

 dokumentation er på svensk eller norsk.
A-kassen kan således ikke  

 på forhånd forlange, at al dokumentation skal indsendes med en  

 dansk oversættelse.
Til § 4 Modtagere af efterløn eller overgangsydelse skal løbende i  

 forbindelse med indsendelse af EØS-ydelseskortet sende relevant  

 dokumentation til a-kassen.
Hvis dokumentationen ikke modtages af a-kassen, vil det normalt betyde, at  

 a-kassen skal indstille udbetalingen af efterløn eller overgangsydelse  

 indtil dokumentationen modtages.
Mangelfuld dokumentation sidestilles med  

 manglende modtagelse af dokumentation.
 Hvor ofte dokumentation for de forskellige forhold skal indsendes, er  

 afhængig af forholdene for det enkelte medlem.
Bopæl i et andet EØS-land Hvis modtageren ikke længere har bopæl i Danmark, har  

 pågældende pligt til at dokumentere at have bopæl i et  

 andet EØS-land.
Ved enhver ændring af bopæl har modtageren  

 pligt til at sende a-kassen oplysning om den nye adresse.
Dokumentationen vil normalt være en bopælsattest fra det andet  

 EØS-lands relevante myndighed.
Bopælsattesten skal indeholde  

 oplysninger om navn, adresse og periode.
Lønarbejde i et andet EØS-land Kravene til dokumentation for lønarbejde i et andet EØS-land  

 følger som udgangspunkt reglerne i bekendtgørelse om  

 arbejdsgiverdokumentation som betingelse for udbetaling af  

 arbejdsløshedsdagpenge og efterløn.
 En arbejdskontrakt kan dokumentere et arbejdsforhold.
 En lønseddel med tydelig angivelse af antal arbejdstimer og  

 indtægt kan anvendes som dokumentation.
En blanket E 301 fra det andet EØS-land er ikke i sig selv nok.
Den  

 skal altid være ledsaget af lønsedler o.lign.
Det skyldes, at  

 blanket E 301 ikke angiver et præcist antal arbejdstimer, men kun  

 oplyser den gennemsnitlige ugentlige arbejdstid.
Med hensyn til  

 indtægten vil en blanket E 301 ligeledes kun angive en gennemsnitlig  

 indtægt.
 Dokumentationen skal indsendes løbende, det vil sige når en  

 arbejdskontrakt eller en lønseddel er modtaget.
Drift af selvstændig virksomhed i et andet EØS-land Dokumentation for drift af selvstændig virksomhed i et andet  

 EØS-land følger de samme krav, som hvis virksomheden var drevet  

 i Danmark.
I de situationer, hvor den pågældende senest 3 måneder  

 efter regnskabsårets afslutning skal oplyse om den skattepligtige  

 indkomst og skattemæssige afskrivninger i virksomheden, skal  

 oplysningen attesteres af en registreret eller statsautoriseret revisor eller  

 en økonomikonsulent.
Oplysningen kan i stedet attesteres af en  

 tilsvarende revisor i det EØS-land, hvor virksomheden drives.
For så vidt angår oplysninger om omsætning og  

 dækningsbidrag-1 ved en 400-timers virksomhed, skal oplysningerne  

 også attesteres af en registreret eller statsautoriseret revisor eller  

 en økonomikonsulent.
En attestation af en tilsvarende revisor i det  

 andet EØS-land vil også her være i orden.
Udtrykket dækningsbidrag-1 findes ikke i de andre EØS-lande,  

 men princippet skal anvendes tilsvarende.
Dækningsbidrag-1 er  

 virksomhedens nettoomsætning fratrukket vareforbrug.
Definitionen af  

 nettoomsætning og vareforbrug fremgår af vejledningen til  

 bekendtgørelse om selvstændig virksomhed samtidig med  

 efterløn.
 Skatteoplysninger mv.
En modtager af efterløn eller overgangsydelse har pligt til at  

 indsende skatteopgørelse til a-kassen, straks den er modtaget.
Det  

 gælder både skatteopgørelse fra Danmark og fra et andet  

 EØS-land.
Skatteopgørelsen skal benyttes til a-kassens kontrol  

 af, om efterlønnen eller overgangsydelsen er udbetalt korrekt.
Af  

 skatteopgørelsen vil normalt fremgå, hvilke indtægter  

 modtageren har haft i det givne år.
Skatteopgørelsen udsendes på forskelligt tidspunkt på  

 året alt efter hvilket EØS-land, der er tale om.
Har a-kassen i  

 et helt år ikke modtaget en skatteopgørelse, skal a-kassen  

 anmode om den.
Kapitel 3 Særlige bestemmelser for personer, der er  

 nævnt i § 1, stk. 2 Til § 5 Reduktion af efterløn og overgangsydelse En person, der er nævnt i § 1, stk. 2, er ikke medlem af  

 en dansk a-kasse.
Derfor skal efterlønnen eller overgangsydelsen  

 reduceres med et beløb, der svarer til bidraget til  

 arbejdsløshedsforsikringen og bidraget til administration, jf. lovens  

 § 74 m, stk. 3.
 Reduktionen beregnes ved hver udbetaling som 1/12 af summen af de to  

 bidrag (til arbejdsløshedsforsikringen og til administration).  

 Størrelsen af bidraget til arbejdsløshedsforsikringen vil  

 være forskelligt, alt efter hvilke ydelse der udbetales og om  

 modtageren  er deltids- eller fuldtidsforsikret.
Årsbeløbene vil blive meldt ud af Direktoratet for  

 Arbejdsløshedsforsikringen.
Beløbet der gælder for januar  

 måned, skal anvendes selv om udbetalingen også dækker en  

 periode før årsskiftet.
Beløbet trækkes efter at der er beregnet fradrag for pension.  

 Beløbet trækkes forud for andre fradrag.
Herefter beregnes  

 fradrag for arbejde mv.
Til § 6 Renter Såfremt udbetalingen af efterløn eller  

 overgangsydelse ikke sker rettidigt til en person som nævnt i § 1, stk.  

 2, skal a-kassen vurdere, om der skal betales renter, jf. lovens § 46, stk.  

 4, samt bekendtgørelse om renter af efterbetaling af dagpenge.
Til § 7 Genoptagelse i den udbetalende a-kasse Til § 7, stk. 1 En person, der er nævnt i § 1, stk. 2, skal genoptages i  

 den udbetalende a-kasse, når pågældende igen tager  

 bopæl i Danmark, jf. den særlige regel i lovens § 74, stk. 4,  

 (fleksibel efterløn), § 75 f, stk. 3, (efterløn for personer,  

 der er fyldt 60 år før 1. juli 1999) og § 75 m, stk. 3,  

 (overgangsydelsesmodtagere).
Hvis en person, der er nævnt i § 1, stk. 2, tager arbejde i Danmark  

 og bibeholder bopælen i det andet EØS-land, skal personen  

 ligeledes optages i a-kassen.
Der kan dog kun ske genoptagelse, såfremt  

 personen ikke længere er omfattet af det andet EØS-lands  

 arbejdsløshedsforsikring.
 De almindelige regler om optagelse i en dansk a-kasse og reglerne om  

 optagelse og genoptagelse i bekendtgørelse om  

 arbejdsløshedsforsikring ved arbejde mv. inden for EØS og det  

 øvrige udland, kan ikke finde anvendelse for personer, der er  

 nævnt i § 1, stk. 2.
Til § 7, stk. 2 4-ugers-fristen regnes fra det tidspunkt, hvor personen har taget  

 bopæl i Danmark igen.
Det vil som udgangspunktet være det  

 tidspunkt, hvor pågældende har tilkendegivet, at hjemstedet skal  

 være i Danmark.
Som udgangspunkt vil det være den dato, der  

 fremgår af det danske folkeregister.
 Et ferieophold i Danmark vil således ikke være en genoptagelse  

 af bopæl i Danmark, hvis pågældende har bevaret sin  

 bopæl i det andet EØS-land.
 En person der tager arbejde i Danmark samt bibeholder bopælen i det  

 andet EØS-land, skal inden 4 uger fra påbegyndelsen af arbejdet  

 anmode om optagelse i a-kassen.
 Hvis personen har haft bopæl i Danmark under arbejdet i det andet  

 EØS-land, f.eks. en grænsearbejder, løber 4-ugers-fristen  

 fra det tidspunkt, pågældende ikke længere er omfattet af  

 det andet EØS-lands arbejdsløshedsforsikring.
Optagelsen i a-kassen skal ske med virkning fra det tidspunkt, hvor  

 4-ugers-fristen regnes fra.
Hvis en person således tager bopæl i  

 Danmark den 1. januar og a-kassen modtager anmodningen den 14. januar, skal  

 personen optages med virkning fra den 1. januar.
Til § 7, stk. 3 Overholdes 4-ugers-fristen ikke, skal modtageren udtræde af  

 efterløns- eller overgangsydelsesordningen.
Det skyldes, at det som  

 hovedregel er en betingelse for udbetaling af efterløn og  

 overgangsydelse, at modtageren er medlem af en dansk a-kasse.
Til § 7, stk. 4 Direktoratet kan i særlige tilfælde forlænge  

 4-ugers-fristen.
Det kan f.eks. være i et tilfælde, hvor  

 modtageren af en undskyldelig grund ikke har kunne henvende sig til a-kassen  

 inden for 4-ugers-fristen.
Til § 8 Pligt over for den udbetalende a-kasse En person, der nævnt i § 1, stk. 2, er ikke medlem af en  

 dansk a-kasse på trods af, at pågældende modtager  

 efterløn eller overgangsydelse fra en dansk a-kasse.
Disse personer er ikke omfattet af standardvedtægten for anerkendte  

 arbejdsløshedskasser.
Det har derfor været nødvendigt at  

 fastsætte visse pligter for disse personer.
En person, der nævnt i § 1, stk. 2, har således  

 pligt til, at holde sig orienteret om de gældende regler om  

 arbejdsløshedsforsikring m.v. i loven og de forskrifter der knytter  

 sig til denne.
Videre har de pligt til straks at meddele  

 bopælsændring til den udbetalende a-kasse.
De skal også  

 give oplysninger om et hvert forhold, der kan have betydning for deres ret  

 til efterløn eller overgangsydelse.
Til § 9 Tilbagebetaling og sanktioner Hvis en person, der er nævnt i § 1, stk. 2, under sit  

 ophold i det andet EØS-land gør sig skyldig i forhold, der  

 medfører sanktion efter reglerne i lovens kapitel 13, skal  

 retsvirkningen være den samme, som hvis personen havde været  

 medlem af den danske a-kasse.
Hvis personen igen begår svig overfor  

 a-kassen, og derfor skulle slettes efter § 87, stk. 1, i loven,  

 skal a-kassen registrer den pågældende som slettet for svig.
 Det forhold at en person stilles som om, at pågældende er  

 blevet slettet for svig, betyder, at retten til ydelser bortfalder og  

 pågældende skal genoptages som nyt medlem efter reglerne i  

 bekendtgørelse om genoptagelse efter slettelse for svig.
 Tilbagebetaling og inddrivelse skal ske efter de almindelige regler.  

 Inddrivelse af de statslige krav sker via Finansstyrelsen.
