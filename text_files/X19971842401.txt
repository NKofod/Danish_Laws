En virksomhed med et provianteringslager kunne ikke få fradragsret for  

 moms, der opkræves efter toldreglerne.
Mankoen opstod som følge af  

 ekspeditionsfejl mv.
Afgørelsen er truffet med henvisning til momslovens pgr 4-5 Et provianteringslager blev ifølge toldreglerne pålagt at indbetale told  

 og afgifter, herunder moms, fordi der opstod en manko som følge af  

 fejllevering og ekspeditionsfejl.
 Told- og skatteregionen, hvor selskabet tidligere var hjemmehørende, gav  

 selskabet tilladelse til, at den opkrævede moms kunne anses som en indgående  

 moms, der kunne fratrækkes i selskabets momsregnskab.
 Selskabet flyttede til en anden told- og skatteregion, der ikke tillod  

 denne praksis.
Selskabet havde lavet en opgørelse over provianteringslageret, som udviste  

 en manko.
Baggrunden for mankoens opståen havde selskabet forklaret med, at  

 der var sket fejlevering til kunderne, f.eks. hvor kunden har bestilt et  

 parti varer, men har modtaget noget andet, og  

 registrerings-/håndteringsmæssige uoverensstemmelser.
Det fremgår af Toldvejledningen 1994, at oplagshaveren hæfter for told,  

 moms og eventuelle punktafgifter af varer, der tilføres oplaget.
Der hæftes  

 for varer, der ikke findes på lageret, hvis disse varer ikke er fraført i  

 overensstemmelse med bevillingens betingelser, eller hvis varerne efter  

 regionens skøn ikke anses for at være tilintetgjort eller gået uigenkaldeligt  

 tabt af grunde, som skyldes varens egen beskaffenhed eller hændelige  

 omstændigheder.
Hændelige omstændigheder foreligger, når der opstår brækage, væltning af  

 hylder, kasser og lignende.
Naturligt svind omfatter svind ved fordampning,  

 udlækning og lignende.
Indbrudstyveri anses ikke som hændelig omstændighed.
 Selskabet blev pålagt at indbetale told, moms og punktafgifter af de ikke  

 på lageret forefindende varer.
 Styrelsen traf afgørelse om, at moms, der opkræves i henhold til  

 toldreglerne for provianteringslagre, og som vedrører fejlekspeditioner  

 omfattende f.eks. situationer, hvor kunden har bestilt et parti varer, men  

 har modtaget noget andet, samt registrerings-/håndteringsmæssige  

 uoverensstemmelser, ikke kan anses som en indgående moms.
 Styrelsen præciserede, at varer, der er udtaget ved hændelige  

 omstændigheder som brækage, væltning af hylder, kasser og lignende og  

 naturligt svind ved fordampning, udlækning og lignende samt indbrudstyveri  

 ikke anses som leverancer mod vederlag, jf. momslovens § 5.
 Fejlleveringer og fejlekspeditioner kan ikke anses som svind, der  

 berettiger til at anse momsen, der opkræves ifølge toldreglerne, som  

 indgående moms.
