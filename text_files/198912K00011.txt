Nr LSF 11 Forslag til Lov om ændring af lov om offentlig sygesikring Fremsat af Torben Lund (S) Dorte Bennedsen (S) Anna-Marie Hansen (S) Quist  

 Jørgensen (S) Tove Lindbo Larsen (S) Ingrid Rasmussen (S) Birgitte Husmark  

 (SF) Agerschou (SF) Tommy Dinesen (SF) Ingerlise Koefoed (SF) den 4. oktober 1989 Vedtaget ved tredjebehandling den 24. april 1990 Lov nr. 279 af 02/05/1990 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 857 af 20. december 1989, foretages  

 følgende ændring:
 § 7, stk. 5-7, ophæves.
 Stk. 8-10 bliver herefter stk. 5-7.
§ 2 Loven træder i kraft den 1. januar 1991 og finder anvendelse på  

 lægemidler, der udleveres fra og med dette tidspunkt.
Oprindeligt fremsat forslag § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 390 af 7. juni 1989, foretages følgende  

 ændring:
 § 7, stk. 5-7, ophæves.
 Stk. 8-10 bliver herefter stk. 5-7.
§ 2 I lov nr. 343 af 24. maj 1989 om ændring af lov om offentlig sygesikring  

 foretages følgende ændring:
 § 3, stk. 1, ophæves.
 Stk. 2 bliver herefter stk. 1.
§ 3 Loven træder i kraft den 1. november 1989 og finder anvendelse på  

 lægemidler, der udleveres fra og med dette tidspunkt.
Bemærkninger til lovforslaget Almindelige bemærkninger @Ved vedtagelsen af lovforslag nr.
L 196, folketingsåret 1988-89,  

 gennemførte et flertal i Folketinget (regeringspartierne, Fremskridtspartiet,  

 Centrum-Demokraterne og Kristeligt Folkeparti) en egenbetalingsgrænse for  

 medicinudgifter.
Se Folketingstidende 1988-89, forhandlingerne sp. 5946,  

 6347, 9239 og 10328 samt tillæg A sp. 4597, tillæg B sp. 1247 og 1735 og  

 tillæg C sp. 1027. Egenbetalingsgrænsen indebærer, at udgifter til  

 tilskudsberettigede lægemidler afholdes fuldt ud af patienten selv op til en  

 årlig grænse på 800 kr.
Sygesikringslovens tilskud ydes således alene til  

 patienter, for hvem de afholdte udgifter til tilskudsberettigede lægemidler  

 overstiger 800 kr. inden for det pågældende kalenderår.
 Visse patientgrupper, som modtager særlig hjælp efter bistandsloven til  

 dækning af medicinudgifter, og pensionister, som har medicinkort, er friholdt  

 for effekten af egenbetalingsgrænsen.
Bemærkninger til lovforslagets enkelte bestemmelser ad § 1 og § 2 Forslaget betyder, at egenbetalingsgrænsen på 800 kr. bortfalder i sin  

 helhed.
Patienterne vil herefter på ny modtage tilskud ved køb af  

 tilskudsberettiget medicin i overensstemmelse med de regler, der var gældende  

 før 1. juli 1989.
 Forslaget er begrundet i egenbetalingsgrænsens sundhedsmæssige, sociale og  

 administrative virkninger.
Sundhedsmæssigt skal egenbetalingsgrænsen ved køb af tilskudsberettiget  

 medicin ses i sammenhæng med den overførsel af en række præparater fra  

 receptpligt til håndkøb med samtidigt tab af tilskud.
Hidtidige erfaringer  

 med de nye regler har vist, at i titusindvis af patienter ikke får den  

 nødvendige medicin - ganske enkelt fordi patienterne ikke har midler at  

 betale medicinen med.
 Selv om visse patientgrupper som nævnt er undtaget fra  

 egenbetalingsgrænsen, rammer den socialt hårdt.
Alle kronisk syge med undtagelse af en lille gruppe, som har egenudgifter  

 til medicin på mere end 300 kr. pr. måned, rammes fuldt ud.
Det samme gælder  

 den fjerdedel af landets pensionister, som ikke kan få medicintilskud.
Dertil kommer de store grupper af i forvejen svagt stillede, som er holdt  

 uden for fritagelsesbestemmelser.
Det gælder sygedagpengemodtagere,  

 arbejdsløse, efterlønsmodtagere og lavtlønnede.
End ikke syge børns forbrug  

 af tilskudsberettiget medicin er holdt udenfor.
Ved egenbetalingsgrænsen er et hidtil skattefinansieret tilskudsbeløb  

 pålagt de patienter, som har brug for tilskudsberettiget medicin.
Der er tale  

 om en ren merskat på sygdom.
 Endelig er den indførte egenbetalingsgrænse udtryk for et grotesk  

 bureaukrati, således som det er dokumenteret gennem talrige beretninger fra  

 patienter, praktiserende læger og apotekere.
Forslagsstillerne er af den opfattelse, at der kan spares meget betydelige  

 beløb på medicintilskudsområdet - svarende til besparelsen ved  

 egenbetalingsgrænsen - uden at øge patienternes egenbetaling for medicin.
Det  

 kan mest effektivt ske ved at indføre en offentlig prisgodkendelse for  

 medicin, således at lægemidler, som medicinindustrien og -importørerne ønsker  

 at markedsføre i Danmark, ikke alene skal godkendes indholdsmæssigt, men også  

 prismæssigt.
Herved kan sikres en nedsættelse af de skyhøje medicinpriser her  

 i landet.
Sådanne ordninger findes i bl.a.
Norge og Sverige.
 En offentlig prisgodkendelse for lægemidler vil have den dobbelte  

 virkning, at såvel sygesikringen som patienterne får nedsat udgifterne til  

 medicin.
 Hensynet til udviklingen af nye lægemidler og dansk medicinindustris  

 eksportinteresser kan tilgodeses ved prisgodkendelsen og ved en forbedring af  

 patentbeskyttelsesreglerne.
ad § 3 Forslaget betyder, at egenbetalingsgrænsen helt bortfalder for lægemidler,  

 der udleveres fra og med den 1. november 1989.
Af de ovennævnte grunde bør egenbetalingsgrænsen fjernes hurtigst muligt.  

 Ved en hurtig ikrafttræden imødegås tillige en forventet voldsom hamstring af  

 tilskudsberettiget medicin umiddelbart før årsskiftet.
Erfaringerne fra tiden  

 umiddelbart før egenbetalingsgrænsens indførelse den 1. juli 1989 burde  

 skræmme.
Efter 2. behandling den 19. april 1990 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret senest ved lov nr. 857 af 20. december 1989, foretages  

 følgende ændring:
 § 7, stk. 5-7, ophæves.
 Stk. 8-10 bliver herefter stk. 5-7.
§ 2 Loven træder i kraft den 1. januar 1991 og finder anvendelse på  

 lægemidler, der udleveres fra og med dette tidspunkt.
