 I medfør af § 35, § 39, § 74 og § 84 samt efter bemyndigelse i henhold til  

 § 73 i lov om arbejdsmiljø, jf. lovbekendtgørelse nr. 184 af 22. marts 1995,  

 som ændret ved lov nr. 458 af 12. juni 1996, fastsættes:
Anvendelsesområde og definitioner § 1.  Bekendtgørelsen finder anvendelse på personlige  

 værnemidler, der markedsføres i Fællesskabet.
 Stk. 2.  Undtaget er:
 § 2.  Ved personlige værnemidler forstås ethvert  

 udstyr, beklædning og lignende, der er bestemt til at bæres eller holdes af  

 brugeren til beskyttelse mod en eller flere risici, der kan true brugerens  

 sikkerhed og sundhed.
Stk. 2.  Som personlige værnemidler betragtes også § 3.  Ved en harmoniseret standard forstås i denne  

 bekendtgørelse en europæisk standard vedtaget af CEN eller CENELEC i  

 overensstemmelse med mandat meddelt af EF-Kommissionen, hvis reference er  

 offentliggjort i De Europæiske Fællesskabers Tidende.
Referencerne for de  

 danske standarder, der gennemfører en harmoniseret standard, offentliggøres  

 af Dansk Standard.
Almindelige bestemmelser § 4.  Personlige værnemidler må kun markedsføres,  

 såfremt de effektivt beskytter brugeren uden at indebære fare for andres  

 sikkerhed og sundhed, når de anvendes efter hensigten og vedligeholdes på  

 passende måde.
 Stk. 2.  Personlige værnemidler skal opfylde de  

 væsentlige sikkerheds- og sundhedskrav, der er fastsat i bilag II.
 Stk. 3.  Personlige værnemidler, der er fremstillet,  

 afprøvet og mærket efter en harmoniseret standard, formodes at opfylde  

 kravene i bilag II.
 Stk. 4.  Når personlige værnemidler omfattes af andre  

 direktiver, der vedrører andre aspekter, og som foreskriver  

 »CE-mærkning«, angiver denne mærkning, at det personlige  

 værnemiddel også formodes at opfylde bestemmelserne i disse andre direktiver.
Stk. 5.  Hvis fabrikanten i henhold til et eller flere  

 af disse direktiver kan vælge, hvilken ordning han vil anvende i en  

 overgangsperiode, viser »CE-mærkningen« imidlertid kun, at det  

 personlige værnemiddel opfylder de direktiver, som fabrikanten anvender.
I så  

 fald skal referencerne vedrørende de anvendte direktiver, som offentliggjort  

 i De Europæiske Fællesskabers Tidende , anføres på de dokumenter,  

 vejledninger, eller instruktioner, som kræves i henhold til nævnte  

 direktiver, og som ledsager de pågældende personlige værnemidler.
 § 5.  Personlige værnemidler må kun markedsføres,  

 såfremt de er forsynet med CE-mærkning, jf. § 11.
 Stk. 2.  Dele af personlige værnemidler, som er bestemt  

 til at indgå i personlige værnemidler, og som ikke er væsentlige og  

 nødvendige for at et personligt værnemiddel kan fungere, kan markedsføres  

 uden CE-mærkning.
 Stk. 3.  CE-mærkning må kun påsættes, såfremt de  

 personlige værnemidler er fremstillet i overensstemmelse med bestemmelserne i  

 denne bekendtgørelse, jf. særlig §§ 7-11.
 § 6.  Uanset §§ 4 og 5 kan personlige værnemidler  

 forevises på messer og udstillinger, hvis det med tydelig skiltning klart  

 angives, at de pågældende personlige værnemidler ikke opfylder kravene i  

 denne bekendtgørelse og derfor hverken kan erhverves eller anvendes.
§ 7.  Fabrikanten eller dennes repræsentant, etableret  

 i Fællesskabet skal, inden et personligt værnemiddel markedsføres, udarbejde  

 den tekniske dokumentation, der er angivet i bilag III.
Arbejdstilsynet kan  

 kræve den tekniske dokumentation forelagt.
 § 8.  Fabrikanten eller dennes repræsentant, etableret  

 i Fællesskabet, skal forud for fremstilling af personlige værnemidler lade  

 prøveeksemplarer heraf underkaste en EF-typeafprøvning af en godkendt  

 prøvningsinstitution i Fællesskabet i overensstemmelse med den procedure, der  

 er angivet i bilag VII.
 Stk. 2.  Undtaget fra EF-typeafprøvning efter stk. 1, er  

 personlige værnemidler, som alene har til formål at beskytte brugeren mod:
 § 9.  Fabrikanten skal sørge for, at der foretages  

 løbende kontrol af følgende personlige værnemidler:
 Stk. 2.  Fabrikanten vælger en af de to former for  

 kontrol, der er nævnt i bilag VIII, jf. § 15.
EF-overensstemmelseserklæring og  

 CE-mærkning § 10.  Fabrikanten eller dennes i Fællesskabet  

 etablerede repræsentant skal udstede en  

 »EF-overensstemmelseserklæring« for ethvert personligt værnemiddel  

 efter modellen i bilag VI.
Arbejdstilsynet kan kræve erklæringen forelagt.
 § 11.  Fabrikanten eller dennes i Fællesskabet  

 etablerede repræsentant skal forsyne ethvert personligt værnemiddel og dets  

 emballage med »CE-mærkning« i overensstemmelse med bilag IV.
Stk. 2. »  CE-overensstemmelsesmærkningen«  

 består af bogstaverne »CE« i den udformning, der er anført i bilag  

 IV.
Hvis en godkendt institution har deltaget i den i bilag VIII omhandlede  

 produktionskontrolfase, anføres også denne institutions  

 identifikationsnummer.
 Stk. 3. »  CE-mærkningen« skal anbringes på  

 hvert enkelt personligt værnemiddel, så den er synlig, letlæselig og  

 uudslettelig i det pågældende personlige værnemiddels forventede levetid;  

 hvis dette ikke er muligt på grund af værnemidlets karakteristika, kan  

 »CE-mærkning« dog anbringes på emballagen.
Stk. 4.  Det er forbudt at anbringe mærkning på  

 personlige værnemidler, som kan vildlede trediemand med hensyn til  

 »CE-mærkningens« betydning og grafiske udformning.
Enhver anden  

 mærkning kan anbringes på det personlige værnemiddel eller på emballagen,  

 forudsat at dette ikke gør »CE-mærkningen« mindre synlig eller  

 letlæselig.
 Stk. 5.  Hvis Arbejdstilsynet konstaterer, at  

 »CE-mærkningen« er blevet anbragt uberettiget, skal fabrikanten  

 eller dennes i Fællesskabet etablerede repræsentant sørge for, at værnemidlet  

 igen bringes til at opfylde bestemmelserne om »CE-mærkningen«, og  

 at overtrædelsen bringes til ophør på de betingelser, som Arbejdstilsynet har  

 fastsat.
Brugsanvisning § 12.  Fabrikanten skal udarbejde en brugsanvisning,  

 som skal udleveres sammen med det personlige værnemiddel, når det  

 markedsføres.
 Stk. 2.  Brugsanvisningen skal indeholde oplysninger som  

 nævnt i pkt. 1.4 i bilag II.
EF-typeafprøvning § 13.  Direktøren for Arbejdstilsynet godkender en  

 eller flere institutioner til at foretage typeafprøvning i Danmark efter  

 bestemmelserne i denne bekendtgørelse.
 Stk. 2.  De i stk. 1 omhandlede prøvningsinstitutioner  

 skal opfylde de i bilag V fastsatte minimumskrav.
 Stk. 3.  En godkendelse efter stk. 1 kan betinges og  

 begrænses.
 Stk. 4.  En godkendelse efter stk. 1 tilbagekaldes af  

 direktøren for Arbejdstilsynet, hvis den pågældende institution ikke længere  

 opfylder de i bilag V fastsatte krav.
 Stk. 5.  Kommissionen offentliggør en liste over de  

 godkendte institutioner samt deres identifikationsnumre, og de opgaver, de er  

 udpeget til at varetage, i De Europæiske Fællesskabers Tidende . Den  

 sørger for, at listen ajourføres.
 § 14.  Typeafprøvning og udfærdigelse af  

 EF-typeafprøvningsattest foretages efter den i bilag VII fastsatte procedure.
Stk. 2.  Den pågældende prøvningsinstitution skal  

 underrettes om enhver ændring af det af typeafprøvningsattesten omfattede  

 personlige værnemiddel.
Prøvningsinstitutionen afgør, om en ændring er så  

 væsentlig i forhold til den meddelte typeafprøvningsattest, at det pågældende  

 personlige værnemiddel skal underkastes ny typeafprøvning.
 Stk. 3.  Prøvningsinstitutionen kan tilbagekalde en  

 typeafprøvningsattest, såfremt det senere konstateres, at den som grundlag  

 for typeafprøvningsattesten indsendte model ikke opfylder kravene i bilag II.
Stk. 4.  En godkendt institution, som afslår at udstede  

 en EF-typeafprøvningsattest, skal underrette de øvrige godkendte  

 institutioner i Fællesskabet herom.
Trækker institutionen en attest tilbage,  

 skal den underrette Arbejdstilsynet herom.
Arbejdstilsynet underretter de  

 pågældende myndigheder i de øvrige medlemsstater og EF-Kommissionen med  

 angivelse af begrundelsen for beslutningen.
Kontrol af fremstillede personlige  

 værnemidler (PV) § 15.  Fabrikanten skal sørge for, at personlige  

 værnemidler, der er omfattet af § 9, løbende bliver kontrolleret efter en af  

 følgende fremgangsmåder:
 Stk. 2.  Den nærmere procedure for kontrollen efter stk.  

 1, nr. 1, er fastsat i bilag VIII, afsnit A.
 Stk. 3.  Den nærmere procedure for kontrollen efter stk.  

 1, nr. 2, er fastsat i bilag VIII, afsnit B.
Klage § 16.  Afgørelser truffet af Arbejdstilsynet kan  

 påklages efter § 81 i lov om arbejdsmiljø.
Straf § 17.  Medmindre højere straf er forskyldt efter lov  

 om arbejdsmiljø eller anden lovgivning, straffes med hæfte eller bøde den,  

 der Stk. 2.  Er overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 Ikrafttrædelse m.v.
 § 18.  Bekendtgørelsen træder i kraft den 1. januar  

 1997.
 Stk. 2.  Samtidig ophæves:
Direktoratet for Arbejdstilsynet, den  

 18. december 1996 Jens Andersen / Torben Lindholm Nielsen Bilag I Fortegnelse over bilag til bekendtgørelse om sikkerhedskrav m.v. til  

 personlige værnemidler - i det følgende benævnt PV Væsentlige sikkerheds- og sundhedskrav 1. GENERELLE KRAV FOR ALLE PV PV skal sikre passende beskyttelse mod foreliggende risici.
 1.1. Konstruktionsprincipper.
 1.1.1. Ergonomi.
 PV skal konstrueres og fremstilles således, at brugeren under  

 forudsigelige anvendelsesforhold på normal måde kan udføre det arbejde, der  

 udsætter ham for risici, med en beskyttelse af passende art og på så højt  

 niveau som muligt.
 1.1.2. Beskyttelsesniveau og -klasser.
 1.1.2.1. Højst muligt beskyttelsesniveau.
 For at opnå et optimalt beskyttelsesniveau skal der ved konstruktionen  

 lægges følgende til grund: ulemperne ved at bære PV må ikke stille sig  

 hindrende i vejen for, at brugeren faktisk anvender dem, så længe han er  

 udsat for risiko, og når han udfører arbejdet på normal måde.
 1.1.2.2. Beskyttelsesklasser tilpasset forskellige risikoniveauer.
 Når forskellige forudsigelige anvendelsesforhold gør det muligt at sondre  

 mellem flere niveauer i forbindelse med en bestemt risiko, skal der ved  

 konstruktionen af PV tages hensyn til passende beskyttelsesklasser.
 1.2. PV's uskadelighed.
 1.2.1. Ingen risici eller andre ulemper i forbindelse med værnemidlerne  

 selv.
 PV skal konstrueres og fabrikeres således, at de ikke medfører risici  

 eller andre ulemper under forudsigelige anvendelsesforhold.
 1.2.1.1. Egnede materialer.
 De materialer, der anvendes til PV, og deres eventuelle  

 nedbrydningsprodukter må ikke være til skade for brugerens hygiejne eller  

 sundhed.
 1.2.1.2. Egnet overflade på alle de dele af PV, der kommer i kontakt med  

 brugeren.
 Alle dele af et værnemiddel, der vil kunne komme i kontakt med brugeren  

 under anvendelsen, skal være fri for ujævnheder, skarpe kanter, spidser osv.,  

 der kan medføre overdreven irritation eller læsioner.
 1.2.1.3. Maksimalt tilladte hindring af brugerens bevægelsesfrihed.
Værnemidler skal hindre bevægelsesfrihed og modtagelse af sanseindtryk  

 mindst muligt.
Det må heller ikke give anledning til bevægelser, som bringer  

 brugeren eller andre personer i fare.
 1.3. Komfort og effektivitet.
 1.3.1. Værnemidlets tilpasning til brugerens fysik.
PV skal udformes og fremstilles således, at de kan placeres så let som  

 muligt på brugeren i en hensigtsmæssig position og forblive der, så længe det  

 forventes nødvendigt under hensyn til de omgivende faktorer samt brugerens  

 bevægelser og stillinger.
Derfor skal værnemidlet bedst muligt kunne  

 tilpasses brugerens fysik ved alle egnede midler, såsom hensigtsmæssige  

 regulerings- og fastgørelsessystemer eller et tilstrækkeligt stort udvalg af  

 faconer og størrelser.
 1.3.2. Lethed og holdbarhed.
 PV skal være så lette som muligt, uden at dette går ud over holdbarheden  

 eller effektiviteten.
 Foruden de i punkt 3 omhandlede yderligere specifikke krav, som PV skal  

 opfylde for at sikre en effektiv beskyttelse mod de risici, der skal  

 forebygges, skal det være tilstrækkeligt modstandsdygtigt over for ydre  

 påvirkninger, der forekommer under forudsigelige anvendelsesforhold.
 1.3.3. Nødvendige kombinationsmuligheder for PV, som brugeren skal bære  

 samtidig.
 Når flere modeller af personlige værnemidler af forskellige arter og typer  

 markedsføres af samme fabrikant med henblik på samtidig at sikre beskyttelse  

 af tilgrænsende dele af kroppen, skal de kunne kombineres indbyrdes.
 1.4. Brugsanvisning fra fabrikanten.
 Den brugsanvisning, som fabrikanten skal udfærdige og udlevere sammen med  

 de markedsførte PV, skal foruden navn og adresse på fabrikanten og/eller  

 dennes repræsentant, etableret i Fællesskabet, indeholde alle nødvendige  

 oplysninger om:
 Brugsanvisningen skal være klar, forståelig og affattes på mindst det  

 eller de officielle sprog i bestemmelsesmedlemsstaten.
2. YDERLIGERE FÆLLES KRAV FOR FLERE ARTER OG TYPER PV 2.1. PV med reguleringssystemer.
 Reguleringssystemerne på værnemidlet skal være udformet og fremstillet  

 således, at det efter justering ikke utilsigtet kan ændre position under  

 forudsigelige anvendelsesforhold.
 2.2. PV, der »omslutter« de dele af kroppen, der skal beskyttes.
 PV, der omslutter de dele af kroppen, der skal beskyttes, skal kunne  

 ventileres tilstrækkeligt for at begrænse svedafsondring som følge af  

 anvendelsen; er dette ikke muligt, skal de om muligt forsynes med  

 anordninger, således at sveden kan absorberes.
 2.3. PV til ansigt, øjne eller luftveje.
 PV til ansigt, øjne eller luftveje skal begrænse brugerens synsfelt og syn  

 mindst muligt. Øjenværnet må have tilstrækkelig optisk neutralitet til at  

 kunne forenes med brugerens mere eller mindre detaljerede og/eller langvarige  

 arbejde.
 Om nødvendigt skal værnemidlet behandles eller udstyres med anordninger  

 for at undgå dugdannelse.
 PV-modeller beregnet til brugere, der får synet korrigeret, skal kunne  

 anvendes sammen med korrigerende briller eller kontaktlinser.
 2.4. Slitage på udstyret.
 Hvis udstyrets driftssikkerhed påvirkes gennem længere tids brug, skal  

 fremstillingsdatoen og/eller eventuelt sidste holdbarhedsdato anføres på  

 hvert markedsført eksemplar eller udskiftningsdel samt på emballagen på en  

 sådan måde, at den ikke kan slettes eller misforstås.
 Kan fabrikanten ikke oplyse om værnemidlets »levetid«, skal han  

 i sin brugsanvisning anføre de oplysninger, der er nødvendige for, at køberen  

 eller brugeren kan afgøre, hvor længe udstyret med rimelighed kan anvendes  

 under hensyn til modellens kvalitet, samt hvorledes det har været opbevaret,  

 anvendt, renset, repareret og vedligeholdt.
Såfremt der forventes en hurtig og betydelig forringelse af udstyret som  

 følge af regelmæssig rensning efter den af fabrikanten anbefalede  

 fremgangsmåde, skal fabrikanten - hvis det er muligt - på hvert markedsført  

 eksemplar af PV påsætte et mærke med angivelse af det maksimale antal  

 rensninger, inden udstyret skal undersøges og repareres.
I modsat fald skal  

 fabrikanten give oplysning herom i brugsanvisningen.
 2.5. PV, der kan blive fanget under brugen.
 Hvis de forudsigelige anvendelsesforhold specielt indebærer risiko for, at  

 værnemidlet kan blive fanget af en genstand i bevægelse, hvorved brugeren kan  

 bringes i fare, skal værnemidlet have en modstandstærskel, der ved  

 overskridelse tillader brud på en af konstruktionsdelene, således at faren  

 fjernes.
 2.6. PV til anvendelse i eksplosionsfarlige omgivelser.
 Værnemidler, der skal anvendes i eksplosionsfarlige omgivelser, skal  

 konstrueres og fremstilles på en sådan måde, at der ikke kan opstå nogen  

 elektrisk bue eller gnist som følge af elektricitet, elektrostatik eller et  

 slag, som kan antænde en eksplosiv blanding.
 2.7. PV til hurtig indsats eller som hurtigt kan anbringes og/eller tages  

 af.
 Denne art PV skal udformes og fremstilles således, at de kan anbringes  

 og/eller tages af så hurtigt som muligt.
 Fastgørelses- og aftagelsesanordninger, hvorved PV fastholdes i passende  

 stilling på brugeren eller kan tages af, skal kunne betjenes let og hurtigt.
 2.8. PV til indsats under meget farlige forhold.
 Den brugsanvisning, som fabrikanten udleverer med værnemidler til  

 anvendelse under meget farlige forhold, jf. bekendtgørelsens § 9, skal bl.a.  

 indeholde oplysninger, der er bestemt for kompetente og trænede personer, som  

 er kvalificerede til at tolke oplysningerne og til at få brugeren til at  

 anvende dem.
 Brugsanvisningen skal desuden beskrive, hvorledes det kan kontrolleres på  

 brugeren, når denne er udstyret med det pågældende værnemiddel, at det er  

 korrekt justeret og funktionsdygtigt.
 Omfatter værnemidlet en alarm, der udløses, såfremt det sædvanlige  

 beskyttelsesniveau ikke længere er sikret, skal denne være fremstillet og  

 tilvirket således, at brugeren kan opfatte den under sådanne forudsigelige  

 anvendelsesvilkår, hvortil værnemidlet markedsføres.
 2.9. PV, der omfatter dele, som kan reguleres eller aftages af brugeren.
 Når PV omfatter dele, som brugeren kan regulere eller fjerne for at  

 udskifte det, skal dette udformes og fremstilles således, at det let kan  

 påsættes og aftages uden brug af værktøj.
 2.10. PV, der kan tilsluttes en anden, ekstern supplerende anordning.
 Omfatter værnemidlet et system, der kan forbindes med en anden, ekstern  

 supplerende anordning, skal tilslutningsorganet være udformet og fremstillet  

 således, at det kun kan påsættes en passende type anordning.
 2.11. PV med væskecirkulationssystem.
 For PV med væskecirkulationssystem gælder, at dette skal vælges eller  

 konstrueres således, at der sikres passende fornyelse af væsken, uanset  

 brugerens bevægelser eller stillinger, for hele den del af kroppen, der skal  

 beskyttes, under de forudsigelige anvendelsesvilkår.
 2.12. PV med et eller flere mærker til afmærkning eller signalisering, som  

 direkte eller indirekte vedrører sundheden og sikkerheden.
Mærker, som direkte eller indirekte vedrører sundheden og sikkerheden,  

 påsat denne art eller type PV, skal fortrinsvis være harmoniserede  

 piktogrammer eller ideogrammer, som skal forblive fuldt læselige i  

 værnemidlets forventede levetid.
Mærkerne skal desuden være fuldstændige,  

 præcise og forståelige for at undgå fejltydning; eventuelle ord eller  

 sætninger på sådanne mærker skal affattes på det eller de officielle sprog i  

 den medlemsstat, hvor udstyret anvendes.
 Tillader udstyrets (eller udstyrsdelens) begrænsede dimensioner ikke  

 påsætning af mærkningen eller en del deraf, skal denne anføres på emballagen  

 og i fabrikantens brugsanvisning.
 2.13. PV i form af beklædning, der visuelt signalerer brugerens  

 tilstedeværelse.
 Beklædning til anvendelse under forudsigelige forhold, hvor det er  

 nødvendigt at signalere brugerens tilstedeværelse individuelt og visuelt,  

 skal forsynes med en (eller flere) anordning(er) eller del(e), der er  

 placeret således, at de afgiver en synlig , direkte eller reflekteret  

 bestråling med tilstrækkelig lysstyrke og med egnede foto- og kolorimetriske  

 egenskaber.
 2.14. PV til beskyttelse mod flere risici.
 Værnemidler til beskyttelse af brugeren mod flere risici, der kan opstå  

 samtidig, skal udformes og fremstilles således, at de væsentlige specifikke  

 krav til imødegåelse af de enkelte risici opfyldes (jf. punkt 3).
3. YDERLIGERE SPECIFIKKE KRAV TIL IMØDEGÅELSE AF RISICI 3.1. Beskyttelse mod mekaniske slag.
 3.1.1. Slag som følge af genstandes fald eller udslyngning og en  

 legemsdels sammenstød med en hindring.
 Værnemidler til imødegåelse af denne form for risici skal kunne afbøde  

 virkningerne af et slag og hindre enhver læsion, særlig ved brud på eller  

 indtrængen i den beskyttede del, i hvert fald indtil et vist energiniveau for  

 slaget; ud over dette niveau ville den afbødende mekanismes tilsvarende meget  

 store dimensioner eller masse være uforenelig med effektiv anvendelse af  

 udstyret under den forventede nødvendige anvendelsesperiode.
 3.1.2. Personers fald.
 3.1.2.1. Forebyggelse af fald ved udskridning.
 Såler til fodtøj til forebyggelse af udskridning skal udformes eller  

 fremstilles således, eller forsynes med sådanne passende anordninger, at det  

 sikres, at brugeren står fast, fordi sålen griber godt fast i eller gnider  

 mod underlaget under hensyn til underlagets art eller tilstand.
 3.1.2.2. Hindring af fald fra højder.
Værnemidler til forebyggelse af fald fra højder og virkningerne deraf skal  

 omfatte faldsikringsudstyr og et forbindelsessystem, der kan forbindes med et  

 sikkert forankringspunkt.
Udstyret skal konstrueres og fabrikeres således, at  

 kroppens niveauforskydning under forudsigelige anvendelsesforhold bliver så  

 lille som muligt for at undgå ethvert sammenstød med en hindring, uden at  

 bremsekraften derved når den tærskel, hvor der sker fysiske skader, eller  

 hvor værnemidlerne eller dele deraf åbner sig eller brister, hvilket kunne  

 føre til, at brugeren faldt.
 De skal desuden sikre, at brugeren efter bremsning befinder sig i en  

 korrekt position, således at han i givet fald kan afvente hjælp.
 Fabrikanten skal i sin brugsanvisning specielt anføre alle fornødne  

 oplysninger vedrørende følgende:
- kravene til det sikre forankringspunkt samt den nødvendige minimale  

 tolerance under brugeren, - hvorledes faldsikringsudstyret tages på, og hvordan forbindelsessystemet  

 fastgøres til det sikre forankringspunkt.
 3.1.3. Mekaniske vibrationer.
 Personlige værnemidler til forebyggelse af virkningerne af mekaniske  

 vibrationer skal effektivt kunne dæmpe de skadelige frekvenser for den del af  

 kroppen, der skal beskyttes.
 Den faktiske værdi af de accelerationer, der via disse vibrationer  

 overføres til brugeren, må under ingen omstændigheder overskride de  

 anbefalede grænseværdier for den forventede maksimale daglige belastning for  

 den del af kroppen, der skal beskyttes.
 3.2. Beskyttelse mod (statisk) sammenpresning af en del af kroppen.
 Personlige værnemidler til beskyttelse af kroppen mod sammenpresning  

 (statisk) skal kunne afbøde virkningerne således, at akutte læsioner og  

 kroniske lidelser hindres.
 3.3. Beskyttelse mod fysiske påvirkninger (gnidning, stik, snit, bid).
 De materialer og andre dele af værnemidlerne, der skal beskytte kroppen  

 eller dele deraf mod overfladiske mekaniske påvirkninger som gnidning, stik,  

 snit eller bid, skal udvælges eller konstrueres således, at denne type PV er  

 tilstrækkelig modstandsdygtig over for skrabning, gennem hulning og snit (jf.  

 også punkt 3.1.) under forudsigelige anvendelsesforhold.
 3.4. Forebyggelse af drukneulykker (redningsvest, redningsbælte,  

 redningsdragt).
 PV til forebyggelse af drukneulykker skal så hurtigt som muligt kunne hæve  

 en eventuelt udmattet eller bevidstløs bruger, der er neddykket i et flydende  

 miljø, til overfladen, uden at den pågældendes helbred derved skades, og  

 derefter holde ham flydende i en stilling, så han kan ånde, medens han  

 afventer hjælp.
 PV kan være med hel eller delvis iboende flydeevne eller være til at puste  

 op enten med gas, der pumpes ind automatisk eller manuelt, eller med munden.
 Under forudsigelige anvendelsesforhold:
- skal PV, uden at funktionsevnen begrænses, kunne modstå virkningerne af  

 sammenstødet med det flydende miljø og de ydre påvirkninger, der forekommer i  

 dette miljø, - skal oppustelige PV kunne oppustes hurtigt og fuldstændigt.
 Når særlige forudsigelige anvendelsesforhold kræver det, skal visse typer  

 PV desuden opfylde et eller flere af nedenstående supplerende krav:
- være forsynet med alle de oppustningsanordninger, der er nævnt ovenfor i  

 andet afsnit, og/eller en lys- eller lydsignalanordning, - være forsynet med en forankrings- og gribeanordning, således at brugeren  

 kan trækkes op af det flydende miljø, - være egnet til langvarig brug, så længe den eventuelt påklædte bruger er  

 udsat for at falde ned i det flydende miljø.
 3.4.1. Forøgelse af flydeevnen.
En dragt, som sikrer en effektiv flydeevne i en grad svarende til dens  

 forudsigelige brug, som bæres med sikkerhed, og som medfører en positiv  

 støtte i vand.
Under forudsigelige anvendelsesforhold må dette PV ikke hæmme  

 brugerens bevægelsesfrihed, idet det bl.a. skal være muligt for ham at svømme  

 eller handle for at undvige en fare eller komme andre personer til hjælp.
 3.5. Beskyttelse mod støjgener.
 Personlige værnemidler til forebyggelse af støjgener skal kunne dæmpe  

 disse således, at det af brugeren opfattede lydniveau i intet tilfælde  

 overskrider de grænseværdier for daglig belastning, der er foreskrevet ved  

 Rådets direktiv 86/188/EØF af 12. maj 1986 om beskyttelse af arbejdstagere  

 mod risici ved at være udsat for støj under arbejdet.
 Værnemidlet skal være påsat et mærke med angivelse af det akustiske  

 dæmpningsniveau og af et indeks for komfort ved brugen af værnemidlet; er  

 dette ikke muligt skal mærket påsættes emballagen.
 3.6. Beskyttelse mod varme og/eller ild.
 Værnemidler til beskyttelse af kroppen eller dele deraf mod påvirkninger  

 fra varme og/eller ild skal have en termisk isolationsevne og  

 modstandsdygtighed over for mekaniske påvirkninger, der gør det egnet under  

 forudsigelige anvendelsesforhold.
 3.6.1. Materialer, der indgår i PV, og andre bestanddele deraf.
 Materialer, der indgår i PV, og andre bestanddele deraf, som er egnet til  

 beskyttelse mod stråle- og konvektionsvarme, skal have en passende  

 overførelseskoefficient for termiske påvirkninger og være så brandsikre, at  

 enhver risiko for selvantændelse under forudsigelige anvendelsesforhold  

 udelukkes.
 Når ydersiden af disse materialer og bestanddele skal være reflekterende,  

 skal reflekteringsevnen for stråling i det infrarøde område være afpasset  

 efter strålingsvarmen.
 Materialer og andre udstyrsdele til kortvarig indsats i varme omgivelser  

 og materialer og andre dele til personlige værnemidler, der kan udsættes for  

 udslyngninger af varme produkter, som f.eks. af fusionsmateriale, skal  

 desuden have en så stor varmeoptagelsesevne, at den største del af den  

 ophobede varme først frigives, efter at brugeren har fjernet sig fra  

 risikostedet og aftaget værnemidlet.
 Materialer og andre bestanddele af værnemidlet, der udsættes for kraftige  

 udslyngninger af varme produkter, skal desuden i tilstrækkelig grad kunne  

 afbøde mekaniske slag (jf. punkt 3.1.).
Materialer og andre bestanddele af værnemidler, der ved uheld kan komme i  

 kontakt med flammer, og materialer og andre bestanddele, der indgår i  

 fremstillingen af brandbekæmpelsesudstyr, skal desuden have et så lavt  

 antændelsespunkt, at det svarer til den risikoklasse, der gælder for de  

 forudsigelige anvendelsesforhold.
De må ikke kunne smelte ved  

 flammepåvirkning eller medføre spredning af ilden.
 3.6.2. Beskyttelsesdragter, klar til brug.
 Under forudsigelige anvendelsesforhold skal:
 Er værnemidlet forsynet med et kølesystem, der kan absorbere varmen ved  

 fordampning af en væske eller sublimering af et fast stof, skal det være  

 udformet således, at de flygtige stoffer, der frigøres, ledes bort uden for  

 beskyttelsesdragten og ikke mod brugeren.
 Omfatter værnemidlet en anordning til beskyttelse af luftvejene, skal  

 dette yde den nødvendige beskyttelse under forudsigelige anvendelsesforhold.
 Fabrikanten skal i brugsanvisningen for hver model af personlige  

 værnemidler til kortvarig indsats i varme miljøer give tilstrækkelige  

 oplysninger til bedømmelse af, hvor længe brugeren højst kan udsættes for den  

 af udstyret overførte varme, når dette bruges efter sin hensigt.
 3.7. Kuldebeskyttelse.
 Værnemidler til beskyttelse af hele kroppen eller en del deraf mod  

 kuldepåvirkninger skal være termisk isolerende og have tilstrækkelig mekanisk  

 modstandsdygtighed over for de forudsigelige anvendelsesforhold, med henblik  

 på hvilke de markedsføres.
 3.7.1. Materialer, der indgår i PV, og andre bestanddele deraf.
 Materialer, der indgår i PV, og andre bestanddele deraf, som er egnet til  

 beskyttelse mod kulde, skal have en så lav overførelseskoefficient for  

 termiske påvirkninger, som de forudsigelige anvendelsesforhold kræver det.  

 Bøjelige materialer og andre bestanddele af udstyr til indsats i kolde  

 miljøer skal bevare en sådan smidighed, at brugeren kan foretage de  

 nødvendige bevægelser og indtage de nødvendige stillinger.
 Materialer og andre bestanddele af PV, der kan blive udsat for kraftige  

 udslyngninger af kolde produkter, skal desuden i tilstrækkelig grad afbøde  

 mekaniske slag (jf. pkt. 3.1.).
 3.7.2. Beskyttelsesdragter, klar til brug.
 Under forudsigelige anvendelsesforhold skal:
 Er værnemidlet forsynet med et apparat til beskyttelse af luftvejene, skal  

 dette yde den nødvendige beskyttelse under forudsigelige anvendelsesforhold.
 Fabrikanten skal i brugsanvisningen for hver model af værnemidler til  

 kortvarig indsats i kolde miljøer give tilstrækkelige oplysninger til  

 bedømmelse af, hvor længe brugeren højst kan udsættes for den af værnemidlet  

 overførte kulde.
 3.8. Beskyttelse mod elektriske stød.
 Personlige værnemidler til beskyttelse af kroppen eller en del deraf mod  

 elektriske stød skal være forsynet med en isolation, der svarer til de  

 spændingsværdier, som brugeren må forventes at blive udsat for under de  

 ugunstigste anvendelsesvilkår.
 Derfor skal materialerne og bestanddelene til denne art værnemidler vælges  

 eller konstrueres således, at den afledningsstrøm, der måles gennem  

 beskyttelseslaget, ved en afprøvning med spændinger svarende til de  

 forventede spændingsværdier under en aftalt maksimalt tilladelig værdi  

 svarende til tolerancetærskelen.
PV, som udelukkende er beregnet til brug ved arbejde med elektriske  

 installationer under spænding, eller som kan være under spænding, skal  

 ligesom emballagen hertil påføres en mærkning, der angiver beskyttelsesklasse  

 og/eller den spænding, hvorved udstyret kan anvendes, serienummer og  

 fremstillingsdato.
PV skal desuden uden på beskyttelseslaget have plads til  

 en senere mærkning af datoen for ibrugtagning og den periodiske afprøvning  

 eller kontrol.
 Fabrikanten skal i brugsanvisningen angive de anvendelsesmuligheder,  

 hvortil disse typer PV udelukkende er bestemt, samt arten og hyppigheden af  

 de elektriske afprøvninger, som det skal underkastes i sin  

 »levetid«.
 3.9. Strålingsbeskyttelse.
 3.9.1. Ikke-ioniserende stråling.
 PV til forebyggelse af akutte eller kroniske virkninger af  

 ikke-ioniserende stråling på øjet skal kunne optage den største del af  

 strålingsenergien på de skadelige bølgelængder uden dog kraftigt at ændre  

 overførslen af den ikke- skadelige del af det synlige spektrum, opfattelsen  

 af kontraster og adskillelsen af farver, når de forudsigelige  

 anvendelsesforhold kræver det.
 Derfor skal øjenværnet konstrueres og fabrikeres således, at det for hver  

 enkelt skadelig bølge omfatter en spektral transmissionsfaktor, hvorved den  

 lysenergimængde fra strålingen, der når brugerens øje gennem filtret, svækkes  

 mest muligt og i intet tilfælde overstiger grænseværdien for maksimal  

 belastning.
 Desuden må øjenværnet hverken forringes eller miste sine egenskaber som  

 følge af virkningerne af den udsendte stråling under forudsigelige  

 anvendelsesforhold, og hvert markedsført eksemplar skal kendetegnes med et  

 nummer inden for en række beskyttelsesfaktorer svarende til kurven for  

 transmissionsfaktorens spektrum.
 Øjenværn, der kan anvendes over for strålingskilder af samme art, skal  

 inddeles i stigende orden svarende til deres beskyttelsesnummer, og  

 fabrikanten skal især i sin brugsanvisning oplyse om transmissionskurverne,  

 således at den beskyttelse kan vælges, der yder den bedste beskyttelse under  

 hensyn til de faktiske anvendelsesbetingelser som f.eks. afstanden i forhold  

 til strålingskilden og den spektrale fordeling af stråleenergien på denne  

 afstand.
 Beskyttelsesnummeret skal af fabrikanten være markeret på hvert eksemplar  

 af øjenfiltret.
 3.9.2. Ioniserende stråling.
 3.9.2.1. Beskyttelse mod ekstern kontaminering med radioaktivitet.
 Materialer og andre dele af værnemidler, der skal beskytte kroppen eller  

 dele deraf mod radioaktive støvpartikler, gasser, væsker eller blandinger  

 deraf, skal udvælges eller konstrueres således, at udstyret effektivt  

 beskytter mod kontaminanters indtrængen under forudsigelige  

 anvendelsesforhold.
 Den nødvendige tæthed i forhold til kontaminanternes natur eller tilstand  

 opnås ved, at beskyttelses'hylsteret' gøres uigennemtrængeligt og/eller ved  

 anvendelse af andre egnede metoder, såsom ventilations- og tryksystemer, der  

 modvirker, at kontaminanterne tilbageføres.
 Beskyttelsesudstyret skal efter dekontaminering kunne genanvendes uden  

 gener under den forventede »levetid« for denne type udstyr.
 3.9.2.2. Begrænset beskyttelse mod ekstern bestråling.
 PV, som fuldstændig beskytter brugeren mod ekstern stråling eller, hvis  

 dette ikke er tilfældet, som i tilstrækkeligt omfang dæmper denne, kan kun  

 fremstilles til brug i forbindelse med elektronstråling (f.eks. betastråling)  

 eller fotonstråling (røntgen, gamma) med forholdsvis lav energi.
 De materialer og andre dele, der indgår i denne form for beskyttelsesværn,  

 skal udvælges eller konstrueres således, at beskyttelsesniveauet for brugeren  

 er så højt, som de forudsigelige anvendelsesforhold kræver det, uden at  

 begrænsningerne for dennes bevægelser eller stillinger medfører en forøgelse  

 af stråleudsættelsens varighed (jf. punkt 1.3.2.).
 Værnemidler skal forsynes med en mærkning, der angiver arten og tykkelsen  

 af det eller de anvendte materialer, som er egnet til de forudsigelige  

 anvendelsesforhold.
 3.10. Beskyttelse mod farlige stoffer og smitsomme agenser.
 3.10.1. Beskyttelse af åndedrætsorganerne.
 PV til beskyttelse af åndedrætsorganerne skal være indrettet således, at  

 brugeren tilføres indåndingsluft, når han udsættes for forurenet luft,  

 og/eller hvis koncentrationen af ilt er utilstrækkelig.
 Den indåndingsluft, som brugeren modtager fra sit PV, tilvejebringes ved  

 egnede midler, f.eks. ved filtrering af den forurenede luft gennem  

 beskyttelsesanordningen eller -midlet, eller ved tilførsel fra en  

 ikke-forurenet kilde.
 Materialer og andre dele af denne art værnemidler skal udvælges eller  

 konstrueres og monteres således, at brugerens åndedrætsfunktion og -hygiejne  

 sikres på hensigtsmæssig måde ved anvendelse under forudsigelige forhold.
Ansigtsdelens tæthed og trykfaldet ved indånding samt, for filtrerende  

 apparater, rensningsevnen skal sikre, at kontaminanters indtrængen ved ophold  

 i forurenet luft er tilstrækkelig ringe til ikke at være til skade for  

 brugerens helbred eller hygiejne.
Fabrikanten skal påsætte værnemidlet sit  

 identifikationsmærke og for hver type udstyr en beskrivelse af dets  

 karakteristika.
Disse skal sammen med brugsanvisningen gøre det muligt for en  

 trænet og kvalificeret bruger at benytte udstyret korrekt.
 Desuden skal fabrikanten i sin brugsanvisning for filtrerende apparater  

 angive sidste opbevaringsdag for et nyt filter, når det opbevares i den  

 oprindelige emballage.
 3.10.2. Beskyttelse mod kontakt med hud og øjne.
 PV til undgåelse af, at kroppen eller dele deraf kommer i berøring med  

 farlige stoffer og smitsomme agenser, skal kunne hindre sådanne stoffers  

 indtrængen eller spredning gennem beskyttelseslaget under de forudsigelige  

 anvendelsesforhold, til hvilke udstyret markedsføres.
Derfor skal materialerne og bestanddelene til dette udstyr udvælges eller  

 konstrueres således, at fuldstændig tæthed i videst muligt omfang sikres,  

 hvorved det eventuelt bliver muligt at anvende udstyret daglig og i længere  

 tid, eller, hvis dette ikke er muligt, således at begrænset tæthed opnås,  

 hvorved anvendelsens varighed nødvendigvis må begrænses.
Visse typer  

 værnemidler skal som følge af deres art eller eventuelt som følge af deres  

 forventede anvendelse, i forbindelse med visse farlige stoffer eller  

 smitsomme agenser med høj gennemtrængningsevne, der medfører, at udstyret kun  

 yder beskyttelse i begrænset tid, underkastes standardafprøvninger, hvorved  

 de kan klassificeres efter effektivitet.
Personlige værnemidler, der  

 anerkendes som værende i overensstemmelse med afprøvningsspecifikationerne,  

 skal forsynes med et mærke med angivelse af navne eller koder for de stoffer,  

 der er anvendt ved afprøvningen, samt den normale beskyttelsestid i  

 forbindelse hermed.
Desuden skal fabrikanten i brugsanvisningen særligt  

 angive betydningen, om nødvendigt, af koderne, en detaljeret beskrivelse af  

 afprøvningerne samt enhver nødvendig oplysning til bestemmelse af den  

 maksimalt tilladelige anvendelsestid under de forskellige forudsigelige  

 anvendelsesforhold.
 3.11. Sikkerhedsbestemmelser for dykkerudstyr.
 1. Indåndingsapparat.
 Indåndingsapparatet skal være indrettet således, at brugeren tilføres en  

 luftformig, respirabel blanding, under forudsigelige anvendelsesforhold og  

 navnlig under hensyntagen til den maksimale neddykningsdybde.
 2. Når de forudsigelige anvendelsesforhold kræver det,  

 skal udstyret omfatte:
Bilag III Teknisk dokumentation fra fabrikanten Den i § 7 omhandlede dokumentation skal omfatte alle fornødne oplysninger  

 om fabrikantens bestræbelser for at bringe et PV i overensstemmelse med de  

 relevante væsentlige krav.
 I forbindelse med de i § 8, stk. 1, omhandlede PV-modeller skal  

 dokumentationen navnlig omfatte:
Bilag IV »CE-mærkning« og supplerende påskrifter - »CE-overensstemmelsesmærkningen« består af bogstaverne  

 »CE« i følgende udformning:
 - Hvis »CE-mærkningen« formindskes eller forstørres, skal  

 modellens størrelsesforhold, som anført ovenfor, overholdes.
- De forskellige dele, der indgår i »CE-mærkningen«, skal så  

 vidt muligt være af samme højde, og denne skal være mindst 5 mm.
Der kan  

 anvendes andre mål i forbindelse med små PV.
Bilag V Betingelser, der skal opfyldes af de godkendte institutioner De institutioner, som Arbejdstilsynet udpeger, skal opfylde følgende  

 mindstekrav:
 Arbejdstilsynet kontrollerer jævnligt, at kravene i pkt. 1 og 2 er  

 opfyldt.
Bilag VI Model til EF-overensstemmelseserklæring Fabrikanten eller hans i Fællesskabet etablerede repræsentant (* 1) erklærer herved, at nedennævnte nye PV (* 2) er i overensstemmelse med bekendtgørelse nr. ..... af om sikkerhedskrav m.v. til personlige værnemidler og, i givet fald med den  

 nationale standard, der gennemfører den harmoniserede standard nr. .........  

 (for de i § 8, stk. 2, omhandlede PV) er identisk med det PV, for hvilke der  

 er udstedt EF-typeafprøvningsattest nr............ af (* 3) har været underkastet den procedure, der er omhandlet i § 15 i ovennævnte  

 bekendtgørelse, under kontrol af den godkendte institution (* 3) .
 (* 1) Firmanavn, fuldstændig adresse; såfremt repræsentanten anføres, skal  

 fabrikantens firmanavn og adresse også anføres.
 (* 2) Beskrivelse af PV-modellen (mærke, type, serienr. osv.).
 (* 3) Navn og adresse på den godkendte institution.
 (* 4) Navn og stilling for den underskriver, der har fået fuldmagt til at  

 forpligte fabrikanten eller dennes repræsentant.
Bilag VII EF-typeafprøvning 1. EF-typeafprøvningen er den procedure, hvorved den godkendte institution  

 konstaterer og bekræfter, at en PV-model opfylder de bestemmelser i denne  

 bekendtgørelse, som gælder for den.
2. Ansøgningen om EF-typeafprøvning indgives af fabrikanten eller  

 dennes repræsentant til en enkelt godkendt institution for den pågældende  

 model.
Repræsentanten skal være etableret i Fællesskabet.
3. Ansøgningen skal indeholde - navn og adresse på fabrikanten eller dennes repræsentant samt angivelse  

 af værnemidlernes fremstillingssted - de i bilag III omtalte tekniske konstruktionsdata.
 Ansøgningen ledsages af det nødvendige antal prøveeksemplarer af den  

 model, der skal godkendes.
 4. Den udpegede institution foretager EF-typeafprøvningen i  

 henhold til følgende fremgangsmåde:
 - Den godkendte institution foretager en gennemgang af de tekniske  

 konstruktionsdata for at kontrollere, om de svarer til de i § 4, stk. 3,  

 omhandlede harmoniserede standarder.
 - Har fabrikanten ikke eller kun delvis anvendt de harmoniserede  

 standarder, eller findes sådanne ikke, skal den godkendte institution  

 kontrollere, at de tekniske specifikationer, som fabrikanten har anvendt,  

 opfylder de væsentlige krav, inden der foretages kontrol af de tekniske  

 konstruktionsdatas overensstemmelse med de tekniske specifikationer.
 Ved undersøgelse af modellen skal institutionen kontrollere, at den er  

 fremstillet i overensstemmelse med de tekniske konstruktionsdata og kan  

 anvendes sikkert efter sin bestemmelse.
 - Den skal foretage passende undersøgelser og afprøvninger for at  

 kontrollere, at modellen er i overensstemmelse med de harmoniserede  

 standarder.
 - Har fabrikanten ikke eller kun delvis anvendt de harmoniserede  

 standarder, eller findes sådanne ikke, skal den godkendte institution  

 foretage passende undersøgelser og afprøvninger for at kontrollere, at  

 modellen svarer til de af fabrikanten anvendte tekniske specifikationer,  

 forudsat at disse opfylder de væsentlige krav.
5. Opfylder modellen de bestemmelser, som gælder for den, udsteder  

 institutionen en EF-typeafprøvningsattest, som meddeles ansøgeren.
I attesten  

 anføres afprøvningens resultater og de betingelser, den eventuelt har været  

 underkastet, og den indeholder de beskrivelser og tegninger, som er  

 nødvendige for at identificere den godkendte model.
 6. Kommissionen, de øvrige godkendte institutioner og de øvrige  

 medlemsstater kan få kopi af attesten og kan efter begrundet anmodning få en  

 kopi af de tekniske konstruktionsdata og af rapporten over de udførte  

 undersøgelser og afprøvninger.
 Dossieret skal stå til de kompetente myndigheders rådighed i ti år efter  

 markedsføringen af de pågældende PV.
Bilag VIII Kontrol af fremstillede PV A.
EF-kvalitetsgarantiordning for det endelige produkt 1. Fabrikanten træffer alle nødvendige foranstaltninger, for at  

 fremstillingsprocessen, herunder det afsluttende eftersyn og afprøvningerne  

 af PV, sikrer en ensartet produktion og overensstemmelse mellem de pågældende  

 PV og beskrivelsen heraf i EF-typeafprøvningsattesten samt deres  

 overensstemmelse med de relevante væsentlige krav i denne bekendtgørelse.
2. En godkendt institution efter fabrikantens valg foretager den  

 fornødne kontrol.
Denne kontrol gennnemføres uden noget forud fastlagt  

 mønster og normalt med mindst et års mellemrum.
 3. Et passende antal PV, der er udtaget af den godkendte  

 institution, skal undersøges, og hensigtsmæssige afprøvninger, som er  

 foreskrevet i de harmoniserede standarder, eller som er nødvendige, for at  

 det kan attesteres, at der er overensstemmelse med de væsentlige krav i denne  

 bekendtgørelse, skal foretages for at efterprøve overensstemmelsen.
 4. Er den valgte godkendte institution ikke den samme som den, der  

 har udfærdiget EF-typeafprøvningsattesten, skal den sætte sig i forbindelse  

 med sidstnævnte institution, hvis der viser sig vanskeligheder ved  

 vurderingen af de udtagne prøvers overensstemmelse.
5. Den godkendte institution tilsender fabrikanten en rapport om  

 afprøvningen.
Konkluderer rapporten, at der ikke foreligger  

 produktionsensartethed, eller at de undersøgte PV ikke er i overensstemmelse  

 med beskrivelsen i EF-typeafprøvningsattesten og med relevante væsentlige  

 krav, træffer institutionen de foranstaltninger, som den eller de  

 konstaterede manglers karakter måtte give anledning til, og underretter  

 Arbejdstilsynet.
 6. Fabrikanten skal være i stand til på anmodning at fremlægge  

 rapporten fra den godkendte institution.
B.
EF-kvalitetssikringssystem med kontrol 1. Systemet Ansøgningen skal omfatte:
- alle oplysninger om den kategori af PV, som påtænkes fremstillet,  

 herunder, i givet fald, dokumentationen vedrørende den godkendte model - dokumentation vedrørende kvalitetssikringssystemet - tilsagn om at opfylde de forpligtelser, der følger af  

 kvalitetssikringssystemet, og opretholde systemets effektivitet.
 Dokumentationen vedrørende kvalitetssystemet skal især indeholde en  

 relevant beskrivelse af:
- kvalitetsmålsætningerne, organisationsplanen, ledernes ansvar og deres  

 beføjelser med hensyn til produkternes kvalitet - kontrolforanstaltninger og afprøvninger, som skal gennemføres efter  

 fremstillingen - midler til at kontrollere, at kvalitetssikringssystemet fungerer  

 effektivt.
 Den institution, der udfører revisionen, skal foretage alle nødvendige  

 objektive vurderinger af de enkelte elementer i kvalitetssikringssystemet og  

 skal særlig efterprøve, om systemet sikrer, at fremstillede PV er i  

 overensstemmelse med den godkendte model.
Fabrikanten underrettes om afgørelsen.
Denne skal indeholde konklusionerne  

 af den foretagne kontrol og vurdering i begrundet form.
Institutionen undersøger de foreslåede ændringer og træffer afgørelse om,  

 hvorvidt det ændrede kvalitetssikringssystem opfylder de pågældende  

 bestemmelser.
Den underretter fabrikanten om sin afgørelse.
Underretningen  

 skal indeholde konklusionerne af den foretagne kontrol og vurdering i  

 begrundet form.
2. Kontrollen - dokumentationen vedrørende kvalitetssikringssystemet - den tekniske dokumentation - håndbøger om kvalitetsforhold.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 89/686, EF-Tidende 1989, L 399, s. 18, Rådets direktiv nr.  

 93/95, EF-Tidende 1993, L 276, s. 11, Rådets direktiv nr. 93/68, EF-Tidende  

 1993, L 220, s. 1, og Europa-Parlamentets og Rådets direktiv nr. 96/58,  

 EF-Tidende 1996, L 236, s. 44.
