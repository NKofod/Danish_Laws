Nr BSF 55 Forslag til folketingsbeslutning om en ny udlændingepolitik Fremsat af Birthe Rønn Hornbech (V) Inge Dahl-Sørensen (V) Bertel Haarder  

 (V) Erling Oxdam (V) Ulla Tørnæs (V) Helge Adam Møller (KF) Bendt Bendtsen  

 (KF) Brian Mikkelsen (KF) Gitte Seeberg (KF) John Vinther (KF) den 6. november 1997 Folketinget opfordrer regeringen til snarest muligt og inden den 1.  

 februar 1998 at fremsætte de fornødne lovforslag og foretage de fornødne  

 ændringer i bekendtgørelser, cirkulærer og andre administrative forskrifter i  

 overensstemmelse med nedenstående principper:
 1. En forstærket humanitær profil med større indsats i flygtningenes  

 nærområder og sammenhæng mellem bistanden til flygtninge i Danmark og  

 nærområderne.
 2. Midlertidig opholdstilladelse til flygtninge under de første 7 års  

 ophold i Danmark.
 3. Løbende vurdering af grundlaget for flygtninges opholdstilladelse med  

 henblik på forlængelse eller inddragelse.
 4. Ophævelse af retskravet på de facto-status.
5. Ophævelse af retskravet på familiesammenføring.
Obligatorisk  

 forsørgelseskrav for indvandreres adgang til familiesammenføring.
Asylsøgere,  

 der befnder sig i Danmark og ikke har eller ikke kan erhverve  

 opholdstilladelse, kan ikke opnå opholdsgrundlag ved at indgå ægteskab med  

 herboende.
 6. Effektivisering af behandlingen af asylsager og udtagelse af flere  

 sager til behandling i åbenbart grundløs-proceduren samt en forstærket  

 indsats mod fupasylsøgere.
 7. Integrationen af flygtninge overgår til kommunerne.
8. Obligatorisk danskundervisning for alle udlændinge som betingelse for  

 at opnå offentlige yderser.
Egenbetaling for bl.a. danskundervisning,  

 tolkebistand og modersmålsundervisning.
9. Skærpelse af kursen mod kriminelle udlændinge, herunder videre adgang  

 til udvisning.
Personer, der er dømt for organiseret kriminalitet, skal  

 udvises for bestandigt.
 10. Strengere straffe for menneskesmugling.
Bemærkninger til forslaget Almindelige bemærkninger Beslutningsforslaget er en revideret genfremsætelse af beslutningsforslag  

 nr.
B 111 fra folketingsåret 1996-97, se herom Folketingstidende 1996-97,  

 forhandlingerne side 5841 og 8289, tillæg A side 4421 og 4427 samt tillæg B  

 side 1352.
 En uansvarlig regering har ved sin slappe holdning til  

 udlændingeproblemerne pådraget sig et væsentligt ansvar for, at debatten  

 foregår på yderfløjenes præmisser.
Udlændingeproblemerne skal erkendes, diskuteres og løses.  

 Udlændingeproblemerne løses ikke ved at blive gemt af vejen.
For at hver  

 enkelt borger kan få et forsvarligt beslutningsgrundlag må hvert parti  

 tværtimod turde lægge sin politik frem, også i en valgkamp.
Forslagsstillerne  

 ønsker fortsat en seriøs debat, og debatten skal ikke forstumme, fordi der er  

 valgkamp.
Regeringen opfordres derfor til seriøst at tage udfordringen om en  

 åben og ærlig debat op frem for at stikke hovedet i busken.
Med vedtagelsen af Traktaten om Den Europæiske Union skabtes nye  

 muligheder for at udvikle samordnede europæiske løsninger og retningslinjer  

 også på flygtninge- og indvandrerområdet.
Men det er forslagsstillernes  

 opfattelse, at det går alt for trægt med at opstille en fælles europæisk  

 politik for flygtninge og indvandrere.
Med befolkningseksplosionen og den gabende afgrund mellem rige og fattige  

 lande og med de økonomiske og økologiske katastrofer kan man risikere, at  

 antallet af personer, der begiver sig på vandring, mangedobles.
Dertil  

 kommer, at f. eks. etniske og religiøse stridigheder i Nordafrika og  

 Mellemøsten kan føre til forøgelse af flygtningestrømmen mod Europa.
Allerede  

 i dag er snesevis af millioner på flugt eller vandring.
Det store pres på Europa i de senere år har allerede medført enorme  

 udgifter for enkeltlandene, herunder Danmark, der i dag anvender milliarder  

 af kroner på at huse flygtninge i et af verdens dyreste lande.
Det begrænser  

 mulighederne for at frigøre de nødvendige ressourcer til at sætte langt mere  

 målrettet ind over for årsagerne til flugt og vandring.
Groft sagt forgylder de vestlige lande de få, der har haft held, mulighed  

 og styrke til at komme til Europa, men lader flygtninge og andre nødstedte i  

 de fattige lande i stikken.
For de samme midler, der i dag anvendes på  

 spontanasylsøgere i Danmark og EU, ville man kunne hjælpe langt flere  

 mennesker i den fattige del af verden.
I det omfang EU landene må modtage flygtninge, bør de pågældende visiteres  

 gennem flygtningelejre i nærområdet.
Beskyttelsen i et EU-land bør være  

 midlertidig, og opholdet i et EU-land bør give mulighed for oplæring i  

 demokrati samt dygtiggørelse, der kan anvendes i hjemlandet, når forholdene  

 tillader, at flygtningen vender tilbage dertil.
 En sådan midlertidig beskyttelse bør følges op af en repatrieringspolitik,  

 der dels hjælper den enkelte til at rejse hjem og etablere sig og dels i  

 forbindelse med flygtningens tilbagevenden yder direkte hjælp til det  

 pågældene lands infrastruktur m.v.
 Regeringen bør arbejde for en fælles europæisk politik, der skal bygge på  

 den overordnede målsætning, at landene enes om at opprioritere indsatsen til  

 mere hjælp på stedet og i dets nærområder, ligesom flygtninge, der får  

 opholdstilladelse i et EU-land, som udgangspunkt kun skal have midlertidig  

 opholdstilladelse de første 7 år.
Misbruget af asylinstituttet er et stigende problem.
Kun gennem en fælles  

 EU-asylprocedure kan man undgå, at asylinstituttet misbruges til indvandring  

 af personer, der ikke har krav på beskyttelse.
Der bør derfor arbejdes hen  

 mod en harmonisering på asylrettens område, ikke blot hvad angår reglerne for  

 sagsbehandling.
Der bør tillige arbejdes hen mod en fælles definition af  

 flygtningebegrebet og fælles betingelser for at opnå asyl og humanitær  

 opholdstilladelse.
 For at undgå at misbrugere af asylinstituttet rejser fra det ene land til  

 det andet, bør der snarest oprettes et fælles fingeraftryksregister, ligesom  

 bestående informationssystemer til gensidig information mellem landenes  

 myndigheder løbende må forbedres.
Et stadig snævrere politisamarbejde om uidentificerede asylsøgere og  

 illegal indvandring og menneskesmugling er nødvendig.
Fælles aftaler om fri  

 grænsepassage må nødvendigvis følges op af flere baglandspatruljer, ligesom  

 der bør arbejdes hen mod fælles regler for strafforfølgning af personer, der  

 bistår illegale indvandrere eller huser eller beskæftiger personer, der er  

 ulovligt indrejst eller ulovligt opholder sig i et EU-land, efter at  

 udsendelsesbeslutning er truffet.
 Effektiv indrejsekontrol ved Fælleskabets ydre grænser, herunder forbedret  

 indsats mod afsløring af falske og forfalskede rejsedokumenter, fælles  

 visumregler og fælles aftaler med oprindelseslande og transitlande om  

 tilbagetagelse er forudsætningerne for, at fri bevægelighed mellem  

 Fællesskabets lande kan fungere.
Bemærkninger til forslagets enkelte punkter Ad 1 Danmark er et af verdens rigeste lande og bør tage et medansvar for  

 verdens fattigdoms- og flygtningeproblemer.
Men det ansvar skal udmøntes i en  

 hensigtsmæssig bistand.
Danmarks udlændingepolitik er, som den admininstreres  

 i øjeblikket, både præget af uretfærdighed og vilkårlighed.
Danmark har i dag  

 overhovedet ikke styr på tilstrømningen af udlændinge hertil.
Danmark har  

 overhovedet ikke en flygtningepolitik, idet alle flygtninge bliver til  

 indvandrere.
De fattige lande i den tredje verden huser fortsat selv langt den største  

 del af verdens flygtninge.
Men løsningen på verdens flygtningeproblem ligger  

 ikke i at åbne for større tilgang til Europa.
Tværtimod ønsker  

 forslagsstillerne at gå den modsatte vej og styre den spontane indrejse til  

 Vesteuropa.
Ingen stat har efter FNs flygtningekonvention pligt til at  

 modtage flygtninge, og at give ly til nogle tusinde i Danmark afhjælper ikke  

 årsagerne til flugt.
Hensigten med flygtningekonventionen er ikke, at  

 flygtninge selv skal kunne udvælge sig f.eks.
Danmark som det land, de ønsker  

 at bosætte sig i.
Ressourcerne skal tværtimod bruges på at hjælpe de mange  

 svage, der har hjælp behov, frem for som i dag at hjælpe de få, der har været  

 stærke nok til at komme hertil.
Den politik har gjort menneskesmugling til en  

 indbringende forretning.
Ressourcerne skal udnyttes langt mere rationelt.
Den humanitære profil  

 skal skærpes gennem indsats i nærområderne.
Det foreslås derfor, at Danmark  

 sammen med andre EU-lande opretter og finansierer flygtningelejre tæt på de  

 områder, hvorfra store flygtningestrømme udgår, f. eks. i Afrika.
Midlerne  

 bør tages af ulandshjælpen og kombineres med bistand til infrastruktur m.v.  

 til de lande, der giver plads for flygtningelejre.
Dette forslag er i fuld  

 overensstemmelse med de synspunkter, Danmarks daværende udenrigsminister Uffe  

 Ellemann-Jensen fremførte på De Forenede Nationers 41. generalforsamling i  

 1986.
Danmark anvender milliarder af kroner på at huse flygtninge her i landet,  

 som er et af verdens dyreste lande.
Det begrænser mulighederne for at frigøre  

 de nødvendige ressourcer til at sætte langt mere målrettet ind over for  

 årsagerne til flugt og vandring.
I nærområderne ville vi kunne hjælpe langt  

 flere for de samme midler, som vi i dag anvender på udlændinge i Danmark.
Derfor skal bistandsmidler anvendes til at støtte de lande, der i en  

 periode vil modtage flygtninge fra nabolande.
Endvidere skal bistandsmidlerne  

 anvendes i forbindelse med repatriering til lande, hvor freden er sikret, og  

 hvortil anerkendte flygtninge derfor kan vende tilbage i sikkerhed.
Asylsøgere og flygtninge skal placeres i deres nærområder, naturligvis  

 efter aftale med de lokale regeringer.
Dels kan vi på den måde hjælpe mange  

 flere for de samme penge, dels er det ikke meningen med  

 flygtningekonventionen, at mere elle mindre seriøse aslylsøgere i den anden  

 ende af verden selv skal kunne udvælge sig det land i Europa, hvor de ønsker  

 at opholde sig.
Bistandsmidler skal derimod ikke anvendes til betaling for, at selvudråbte  

 klanledere tager egne borgere tilbage, som intet har at gøre i Danmark, og  

 som ikke har kunnet få opholdstilladelse her.
Dette gælder, uanset om  

 bevillingerne sendes direkte til klanledere eller andre i det pågældende  

 land.
En sådan samtidighed i ydelsen giver det pågældende land et helt  

 utilstedeligt pressionsmiddel i hænde.
Ad 2 Det er udtryk for en fejlslagen flygtningepolitik nærmest pr. automatik at  

 gøre flygtninge til indvandrere.
Ingen internationale konventioner pålægger  

 Danmark det.
Der stilles forslag om, at alle opholdstilladelser til flygtninge tildeles  

 med henblik på midlertidigt ophold.
Opholdstilladelserne skal gøres  

 tidsbegrænsede.
Først efter 7 års uafbrudt ophold skal der være mulighed for  

 at erhverve opholdstilladelse med henblik på varigt ophold.
Grænsen på 7 år  

 er valgt, fordi den, der har haft lovligt ophold her i 7 år, såfremt  

 betingelserne i øvrigt er opfyldt, normalt vil være berettiget til dansk  

 statsborgerskab.
Ad 3 Automatikken i tildeling af permanent opholdstilladelse skal fjernes og  

 myndighederne have en pligt til at overveje hver sag, før der gives permanent  

 opholdstilladelse.
I dag udstedes opholdstilladelser bevidstløst, jf.  

 Udlændingestyrelsens direktør Claes Nilas udtalelser til Ekstra Bladet den 9.  

 oktober 1997 »Ministerens udspil....vi skal vende bøtten på hovedet i  

 udlændingepolitikken og ikke længere fortsætte med bevidstløst at udstede  

 opholdstilladelser . . .«.
Sagen med de 2000 afviste asylsøgere hovedsalig Kosovo-albanere, der med  

 Enhedslistens hjælp ved lov fik en midlertidig opholdstilladelse på 2 år,  

 demonstrerer med al ønskelig tydelighed, at der er behov for, at personer med  

 midlertidig opholdstilladelse ikke pr. automatik skal have permanent  

 opholdstilladelse.
I den forbindelse bemærker forslagsstillerne, at det er  

 stærkt kritisabelt, at regeringen ikke for længst har fået en aftale i stand  

 med regeringen i Beograd eller har henvendt sig til Folketinget for at få den  

 midlertidige opholdstilladelse forlænget.
Tværtimod har den daværende  

 indenrigsminister i Nyhedsbrev for Udlændinge forsikret om, at der var  

 forhandlinger i gang med Beograd.
Mange personer, der har fået opholdstilladelse, rejser jævnligt frem og  

 tilbage mellem Danmark og det land, de er flygtet fra.
Der er dermed skabt en  

 formodning om, at de pågældende kan repatrieres, uden at de bliver udsat for  

 forfølgelse.
Kun hvor de pågældende fortsat opfylder betingelserne for at få  

 opholdstilladelse, bør tilladelserne forlænges.
Endvidere skal Udlændingestyrelsen være forpligtet til at genoptage sager,  

 hvor f. eks. kommunerne rejser tvivl om opholdsgrundlaget.
Der kan her  

 henvises til, at ministeren har nægtet at genoptage en konkret sag, hvor en  

 kommune havde rejst tvivl om, hvorvidt en storfamilie, der hævdede at komme  

 fra Somalia, overhovedet stammede fra dette land, idet det under  

 integrationsarbejdet blev afsløret, at de pågældende intet kendskab havde til  

 Somalia.
Det bør være en selvfølge, at Udlændingestyrelsen i sådanne sager  

 omgående undersøger, om der er givet opholdstilladelse under falske  

 foregivender.
Forslagsstillerne har mærket sig, at indenrigsministeren ønsker, at  

 integration skal indgå som en betingelse for at få permanent  

 opholdstilladelse.
Forslagsstillerne hilser dette ønske velkommen.
Ad 4 Udlændingelovens flygtningebegreb går langt ud over definitionen i  

 flygtningekonventionen.
Det foreslås, at retskravet på de facto-status  

 fjernes.
I stedet skal der anlægges en individuel vurdering af, om der i  

 hvert enkelt tilfælde er særligt tungtvejende grunde til, at midlertidig  

 opholdstilladelse skal gives.
Det vil betyde, at færre personer rejser hertil  

 for at søge om asyl uden at opfylde konventionsbetingelserne.
Ad 5 Danmarks regler om familiesammenføring går langt ud over, hvad Danmark er  

 forpligtet til efter internationale konventioner.
Familiesammenføringsregler skal beskytte familiens enhed.
Den, der har  

 fået flygtningestatus i Danmark, skal naturligvis have mulighed for i Danmark  

 at blive familiesammenført med ægtefælle og børn fra et i forvejen bestående  

 ægteskab.
Der er imidlertid ikke tale om beskyttelse af familiens enhed, når  

 indvandrere i 3. generation ved arrangerede ægteskaber fortsat har retskrav  

 på at blive familiesammenført med personer fra hjemlandet.
Tværtimod strider  

 arrangerede ægteskaber mod danske frihedsbegreber.
Det findes mere naturligt,  

 at disse ægtepar, der efter en samlet vurdering har nærmere tilknytning til  

 det oprindelige hjemland, netop familiesammenføres i dette land frem for i  

 Danmark.
Derfor bør retskravet for disse arrangementer ophæves.
 På trods af indvandrerstoppet og stramning af reglerne om  

 familiesammenføring i 1992 er antallet af familiesammenføringer steget  

 kraftigt.
 Generelt bør det for familiesammenføring med herboende indvandrere være en  

 betingelse, at de pågældende over for hjemkommunen i Danmark kan dokumentere,  

 at de kan forsørge sig selv og i en årrække giver afkald på offentlig  

 forsørgelse.
Ved stramningen af familiesammenføringsreglerne i 1992 indgik  

 forligspartierne en aftale om, at asylsøgere ikke i asylfasen skulle kunne  

 blive familiesammenført med herboende.
Denne aftale har Socialdemokratiet  

 aldrig levet op til.
Derfor foreslås det, at denne aftale nu udmøntes i en  

 lovændring.
Det er kendt, at adskillige asylsøgere, der får afslag på  

 opholdstilladelse, inden udrejse indgår ægteskab med herboende for på den  

 måde at få opholdstilladelse.
Den form for misbrug ønsker forslagsstillerne  

 standset ved en lovændring.
Ad 6 De lange sagsbehandlingstider er i sig selv med til at tiltrække flere  

 asylsøgere.
Når asylsøgere er vidende om, at man blot ved at begære asyl kan  

 få forsørgelse efter det danske niveau og ved modvilje mod at medvirke til  

 sagens opklaring kan forhale den, vil der fortsat være en interesse for  

 »asylhackere« i at søge til Danmark.
I valgkampen op til folketingsvalget i 1994 udsendte den daværende  

 indenrigsminister flere pressemeddelelser, hvori det blev oplyst, at  

 sagsbehandlingstiden for asylsager var få uger.
Få måneder efter  

 dokumenterede Finansministeriets turnusundersøgelse, at der herskede kaotiske  

 forhold i det daværende Direktoratet for Udlændinge.
Senere måtte ministeren  

 indrømme, at den fine statistik alene skyldtes, at man havde udtaget helt nye  

 og lette sager til en særlig hastebehandling, mens andre meget gamle sager  

 forblev ubehandlede.
Endvidere har den daværende indenrigsminister efter kritik fra Dansk Røde  

 Kors måttet indrømme, at adskillige sager har være under behandling i årevis  

 og endnu ikke er afsluttet.
Ministeren har således selv i december 1996  

 oplyst, at gennemsnitssagsbehandlingtiden er 226 dage pr. 19. december 1996.  

 Heri er indbefattet sager, der behandles efter særlige hasteprocedurer.
 Forslagsstillerne finder det helt utilfredsstillende, at  

 sagsbehandlingstiderne fortsat er så lange, til trods for at der er tilført  

 ekstrabevillinger til området og personalet er udvidet ganske betragteligt og  

 fortsat er umennenskeligt overbebyrdet på grund af manglende styring og  

 mangel på en hensigtsmæssig personalepolitik.
Det langsommelige asylsystem medfører endnu flere rykkere og dermed mere  

 arbejde og endnu længere sagsbehandlingstid.
Det langsommelige system er  

 naturligvis kendt af asylsøgere, der har en interesse i at trække sagerne i  

 langdrag.
Forslagsstillerne ønsker flere sager udtaget til behandling ved  

 hasteprocedure.
En sådan procedure vil virke bremsende på andre, der i  

 udsigtsløse tilfælde kunne ønske at søge asyl, ligesom det er afgørende, at  

 der ved behandling af flere sager i åbenbart grundløs-proceduren frigøres  

 væsentlige ressourcer hos myndighederne til gavn for personer, der har krav  

 på asyl og dermed kan få deres sag hurtigere behandlet.
 Den 17. februar 1997 kunne Berlingske Tidende under overskriften  

 »Lynafslag på asyl bremset » meddele, at Udlændingestyrelsen havde  

 måttet indrette sin sagsbehandling efter Dansk Flygtningehjælp.  

 Udlændingestyrelsens direktør Claes Nilas udtalte i samme artikel, at Dansk  

 Flygtningehjælp har 50 pct. indflydelse på sagerne.
 Forslagsstillerne finder det betænkeligt, at en privat organisation, der  

 modtager store offentlige tilskud til integration af flygtninge, tillige skal  

 have indflydelse på asylsagsbehandlingen.
Forslagsstillerne ønsker hele Dansk Flygtningehjælps status taget op til  

 overvejelse.
Forslagsstillerne finder det betænkeligt, at Dansk  

 Flygtningehjælp dels er en privat organisation, dels finansieres af det  

 offentlige, dels har sæde i lovforberedende kommissioner og dels er part i  

 asylsagsbehandlingen og tilmed for skatteyderfinansierede midler skal  

 administrere integrationen af flygtninge.
Dansk Flygtninghjælp er blevet et fordyrende og forsinkende led i  

 asylproceduren.
Dansk Flygtningehjælps status er udtryk for en  

 magtsammenblanding, der er uden sidestykke i Danmark.
Udsendelsesfasen udgør et selvstændigt problem.
Det er vigtigt, at der  

 sker udsendelse lige efter, at der er givet afslag på asyl, og at personer,  

 der skal udsendes, ikke får mulighed for at unddrage sig udsendelsen.
Indenrigsministeren har ansvaret for, at det ikke i årevis af  

 statistikkerne har været muligt at se, hvor mange asylsøgere der efter afslag  

 på asyl forbliver illegalt i Danmark.
Statistikkerne har kun vist, hvor mange  

 personer der er påset udrejst, og hvor mange der er skønnet udrejst.
De såkaldte skønnede udrejste omfatter de personer, politiet ikke har  

 kunnet finde.
Ifølge indenrigsministerens forskrifter for politiet skal  

 politiet efter få måneder ophøre med at lede efter de pågældende, og der skal  

 ske indberetning til indenrigsministeren med henblik på evt. udstedelse af  

 humanitær opholdstilladelse.
Der findes ikke oplysninger om, hvor mange personer der illegalt opholder  

 sig i Danmark, idet personer, der har gemt sig for myndighederne efter afslag  

 på asyl, kun er efterlyst i en kortere periode.
Forslagsstillerne har gang på  

 gang efterlyst statistikker, hvoraf det klart fremgår, hvor mange personer  

 der rent faktisk er udrejst, og hvor mange personer man intet ved om.
 Antallet af personer, hvor hjemsendelse beviseligt ikke har fundet sted,  

 androg i følge Det Fri Aktuelt fra den 14. februar 1997 omkring 1.000. Chefen  

 for Rigspolitichefens udlændingeafdeling, Jørgen Tagge, oplyste samme dag, at  

 mange af de tusind udsendelsessager har trukket ud et år, efter at afslag på  

 asyl blev givet.
Forslagsstillerne finder, at det er stærkt utilfredsstillende, at  

 myndighederne ikke aner, hvor mange asylsøgere der har fået afslag, og som  

 rent faktisk lever illegalt i Danmark.
I denne forbindelse ønsker  

 forslagsstillerne en nærmere vurdering af de afgørelser, hvor  

 Flygtningenævnet har givet afslag på asyl og samtidig pålagt regeringen at  

 indgå tilbagetagelsesaftaler med asylsøgerens hjemland.
Indsatsen mod fupasylsøgere skal forstærkes.
Det forudsættes, at  

 regeringen benytter fingeraftryk og DNA-test i langt videre omfang end hidtil  

 for at undgå misbrug af både asylregler og familiesammenføringsregler.
Flygtningekonventionens regler omfatter personer, der er personligt  

 forfulgt og søger beskyttelse i et andet land.
Forslagsstillerne finder, at  

 hensigten med flygtningekonventionen er totalt udhulet.
Flygtningerejser  

 planlægges meget nøje, og det er flygtningene selv, der udpeger det land, de  

 ønsker at flygte til.
Forslagsstillerne finder ikke, at det er i  

 overensstemmelse med flygtningekonventionens intentioner om, at flygtninge  

 flygter fra  noget og ikke til et bestemt land.
Flygtningestrømmen ledes i højere og højere grad af professionelle  

 menneskesmuglere, der udnytter fattigdomsflygtningenes drøm om en bedre  

 tilværelse.
Det kan man ikke bebrejde fattigdomsflygtningene, men man kan  

 bebrejde det danske system, at der ikke for længst er taget højde herfor.
De danske flygtningeregler bygger på en forudsætning om, at en flygtning  

 straks ved grænsen, hvor han er kommet i sikkerhed, anmoder om asyl.
Dette er  

 imidlertid efterhånden snarere undtagelsen end reglen.
I stedet dukker  

 asylsøgerne op i Sandholmlejren uden parpirer og med indstuderede  

 forklaringer om, hvorfra de kommer, og ad hvilke ruter de har rejst.
Undersøgelser hos politiet har vist, at adskillige asylsøgere er rejst fra  

 andre europæiske lande, hvor de er blevet nægtet asyl.
Politiet har mange  

 gange til dagspressen udtalt, at der ikke er de fornødne ressourcer til at  

 tackle det problem.
Forslagsstillerne finder, at det af hensyn til den præventive effekt og  

 den folkelige forståelse er helt afgørende, at der afsættes ressourcer til  

 politiet til at optrævle den organiserede indrejse i Danmark og i det hele  

 tage bekæmpe indrejsemisbruget.
Så længe asylsøgere ved, at de er i sikkerhed  

 i Danmark og omgående er sikret forsørgelse efter dansk niveau, og ved, at  

 det kan betale sig at trække tiden ud, vil der være asylmisbrugere.
Den tidligere indenrigsminister har gang på gang i medierne ladet forstå,  

 at der vil blive grebet ind.
Men der er intet sket.
Tværtimod har  

 indenrigsministeren over for Retsudvalget givet indtryk af, at ministeren  

 slet ikke er vidende om, at kun få asylsøgere henvender sig ved grænsen.  

 Dette har været særligt åbenbart i de tilfælde, hvor ministeren over for  

 offentligheden har givet urigtige oplysninger om, hvad Danmark kunne foretage  

 sig, såfremt bosniske asylsøgere fra Tyskland ville begynde at rejse til  

 Danmark.
Den tidligere indenrigsminister har således udtalt i tv, at disse  

 asylsøgere umiddelbart ville kunne udsendes til Tyskland.
Dette er imidlertid  

 ikke rigtigt.
Såfremt tusinder af bosniske flygtninge fra Tyskland henvender  

 sig i Sandholmlejren og nægter at oplyse, hvorledes de er kommet til Danmark,  

 vil de ikke uden videre kunne sendes tilbage til Tyskland.
Ad 7 Integrationen slår alt for ofte fejl.
Det skal understreges over for  

 herværende udlændinge, at integrationen først og fremmest er deres eget  

 ansvar.
Umyndiggørende projekter skal fjernes.
De økonomiske midler, der i dag går til Dansk Flygtningehjælp til  

 integration, bør overføres til kommunerne.
Dansk Flygtningehjælp kan så  

 fortsætte som den private organisation, den engang var.
Det er ikke rimeligt, at anerkendte flygtninge, der måske i årevis har  

 siddet i Røde Kors-lejre, ved tildeling af opholdstilladelse ikke omgående  

 kan blive integreret af den kommune, hvor de har fået bopæl.
I dag forestår  

 Dansk Flygtningehjælp integrationen.
Dette er et overflødigt led, der tvinger  

 flygtningene til at indgå i et nyt overflødigt sagsbehandlerapparat, der kan  

 forsinke integrationen og flygtningens forståelse for, at det er kommunen,  

 der er tilhørsstedet.
Det foreslås derfor, at kommunerne ikke blot får en  

 generel ret, men tilskyndes til at overtage integrationen og modtage de  

 midler, der hidtil er blevet kanaliseret til Dansk Flygtningehjælp.
Dansk  

 Flygtningehjælp kan herefter f.eks. vedrørende sprogundervisning i  

 konkurrence med andre få mulighed for at indgå entreprenøraftaler med  

 kommunerne.
Ad 8 »Bistandssystemet, hvor vilkårligt det i øvrigt måtte være, er  

 gennemført af hensyn til danskerne og ikke for at løse flygtningenes  

 finansielle problem.
Fuldt og helt at sidestille dem med danske  

 bistandsmodtagere hjælper i hvert fald ikke på den folkelige forståelse hos  

 de mange danskere, der lever af offentlig forsørgelse.« Citat fra en  

 leder i Ekstra Bladet den 22. marts 1995.
 Med respekt for internationale konventioner m.v. ønsker forslagsstillerne  

 at rejse en debat om offentlige ydelser til udlændinge, herunder hel eller  

 delvis egenbetaling.
Det foreslås, at alle udlændinge skal følge danskundervisning for  

 overhovedet at få del i det danske velfærdssamfund, og at de selv helt eller  

 delvis bør betale for danskundervisning, tolkebistand og  

 modersmålsundervisning.
Alt for mange udlændinge kan ikke dansk efter længere  

 tids ophold her, og en form for egenbetaling vil virke som en tilskyndelse  

 til at lære dansk hurtigst muligt.
Forslagsstillerne stiller spørgsmål ved udlændinges ret til omgående at  

 kunne modtage bistandshjælp på lige fod med danskere, der i mange år har  

 bidraget til samfundet.
Det er helt urimeligt, at folkepensionister, der i en  

 menneskealder har bidraget til det danske samfund, får væsentligt lavere  

 ydelser end udlændinge, der lige har fået opholdstilladelse.
Forslagsstillerne har bemærket, at Det Radikale Venstre har foreslået en  

 særlig integrationsydelse for udlændinge i stedet for udbetaling af  

 bistandshjælp.
Forslagsstillerne er meget positive over for et sådant forslag  

 og forventer et konkret forslag fra Det Radikale Venstre.
Danske grundholdninger bygger på vidtgående frihed for den enkelte.  

 Udlændinge er enkelte individer og ikke en række mindretal, der skal have  

 særlige rettigheder eller låses fast i særlige mønstre.
Regeringen har været  

 alt for ivrig efter bare at betale til den enkelte udlænding og til projekter  

 i stedet for at stille krav til udlændingene.
Mange udenlandske medborgere  

 har selv peget på, at det er et problem.
Det bør være et selvfølgeligt krav til den udlænding, der forventes at  

 forblive en årrække eller altid i Danmark, at han eller hun bringes i stand  

 til at forsørge sig selv.
Det bør tillige være en selvfølge, at udlændinge  

 tilegner sig danske normer i et sådant omfang, at de bliver selvforsørgende,  

 og at børnene kan deltage i folkeskolens undervisning på lige fod med danske  

 børn.
Forslagsstillerne ønsker endvidere, at mulighederne for at tildele  

 udlændinge f.eks.
SU overvejes.
Det er ikke rimeligt, at unge udlændinge, der  

 hurtigt kvalificerer sig til en uddannelse, på grund af stive regler ikke kan  

 videreuddanne sig til et job, men i stedet tvinges til at kvalificere sig til  

 bistandshjælp.
Der kan bl.a. henvises til Politikens reportage den 3. oktober  

 1997, der beskriver en tyrkisk indvandrer, der ikke kunne få  

 uddannelsesstøtte til en uddannelse som to-sproget folkeskolelærer, uagtet  

 han på 3 år havde lært dansk, bestået adgangskursus til seminariet samt  

 supplerede sin uddannelse med aftenkurser i matematik, engelsk og psykologi.
 Forslagsstillerne ønsker i det hele taget større fleksibilitet i reglerne,  

 så det bliver lettere for den enkelte, der har gjort en særlig indsats, at  

 blive integreret.
Ad 9 Forslagsstillerne ønsker en konsekvent politik over for kriminelle  

 udlændinge.
Dette vil også gavne den folkelige forståelse for, at Danmark  

 skal hjælpe de lovlydige udlændinge, der er på flugt.
 Forslagsstillerne finder det stærkt utilfredsstillende, at  

 indenrigsministeren ikke for længst har fremsat det forslag om stramning af  

 udvisningsreglerne, som har været bebudet i årevis.
Kriminelle asylsøgere bør ved forsætlige straffelovsovertrædelser uanset  

 kriminalitetens omfang omgående frihedsberøves og asylsag og straffesag  

 fremskyndes.
Selv et par mindre butikstyverier bør medføre udvisning, dog med  

 respekt for internationale konventioner på området.
Reglerne for udvisning efter begået kriminalitet for personer, der har  

 opholdstilladelse, skal strammes væsentligt, og dom for personfarlig eller  

 organiseret kriminalitet bør altid medføre udvisning for bestandig.  

 Ministerens mulighed for administrativt at omgøre en udvisningdom skal  

 fjernes.
Personer, der er udvist for bestandig, skal ikke senere kunne få  

 indrejsetilladelse til Danmark.
Afsoningsreglerne for udlændinge, der har fået dom til udvisning, skal  

 strammes.
Udgang bør som hovedregel ikke finde sted.
Til gengæld vil  

 forslagsstillerne ikke udtale sig imod, at personer, der udvises for  

 betandigt, kun udstår en del af straffen i Danmark.
 I forbindelse med stramning af reglerne over for kriminelle udlændinge,  

 finder forslagsstillerne, at udlændinge, der kommer til Danmark, skal  

 informeres om danske love og konsekvenserne af at overtræde lovene.
Ad 10 Strafferammen for menneskesmugling skal være 4 års fængsel.
Forbrydelsen  

 skal være beskrevet i straffeloven.
 Menneskesmugling for vindings skyld er en modbydelig udnyttelse af andres  

 ulykke og elendighed og er med til generelt at øge befolkningens uvilje mod  

 udlændinge i Danmark.
Skriftlig fremsættelse Birthe Rønn Hornbech (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om en ny udlændingepolitik.
(Beslutningsforslag nr.
B 55).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
Bilag 1 Udlændinge »96 En talmæssig belysning af udlændinge i Danmark Indenrigsministeriet, november 1996 Tabel B 1: Udviklingen i antal udenlandske statsborgere 1975 til  

 1996.
