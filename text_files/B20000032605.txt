Bekendtgørelse om offentlige udbud af  

 tilladelser til etablering og drift af offentlige net særligt til  

 nød- og beredskabsformål og andre former for specifikke  

 kommunikationsbehov I medfør af § 9 og § 18a i lov nr. 468 af 12. juni 1996  

 om offentlig mobilkommunikation, som ændret ved lov nr. 1096 af 29.  

 december 1999 om ændring af lov om radiokommunikation og tildeling af  

 radiofrekvenser og lov om offentlig mobilkommunikation og § 6 og  

 § 37, stk. 2 i lov nr. 394 af 10. juni 1997 om radiokommunikation  

 og tildeling af radiofrekvenser, som ændret ved lov nr. 1096 af 29.  

 december 1999 om ændring af lov om radiokommunikation og tildeling af  

 radiofrekvenser og lov om offentlig mobilkommunikation, fastsættes:
Kapitel 1 Formål § 1. Formålet med udstedelse af tilladelser  

 til etablering og drift af offentlige net særligt til nød- og  

 beredskabsformål og andre former for specifikke kommunikationsbehov er  

 at sikre forbedrede kommunikationsmuligheder til specifikke  

 kommunikationsbehov, herunder blandt andet for nød- og  

 beredskabsmyndigheder, samt for transport- og forsyningsvirksomheder.
Kapitel 2 Anvendelsesområde og definitioner § 2. Bekendtgørelsen fastsætter  

 rammerne for Telestyrelsens gennemførelse af to offentlige udbud af  

 tilladelser til etablering og drift af offentlige net særligt
til nød- og beredskabsformål og andre former for specifikke  

 kommunikationsbehov.
 Stk. 2. De to offentlige udbud gennemføres med sigte  

 på etablering af to landsdækkende net:
 1)	Et offentligt net, der etableres og drives således, at det er  

 i stand til særligt at varetage nød- og  

 beredskabskommunikation.
 2)	Et offentligt net, der etableres og drives således, at det er  

 i stand til særligt at varetage specifikke kommunikationsbehov på  

 andre områder end nød- og beredskabskommunikation.
 § 3. Ved net særligt til nød-  

 og beredskabsformål og andre former for specifikke kommunikationsbehov,  

 jf. § 2, stk. 1, forstås digitale landmobile radionet, der  

 bygger på TETRA-teknologien og TETRA-standarder fra European  

 Telecommunications Standards Institute (ETSI) eller andre tilsvarende  

 standarder eller specifikationer.
 Stk. 2. Ved offentlige net som nævnt i § 2  

 forstås net som nævnt i stk. 1, der etableres og drives med  

 sigte på at stille disse net til rådighed for en ikke på  

 forhånd afgrænset kreds af slutbrugere og tjenesteudbydere.
 Stk. 3. Ved tjenesteudbyderadgang forstås i denne  

 bekendtgørelse engroskøb af telenet eller teletjenester, der  

 udbydes til en ikke på forhånd afgrænset kreds af  

 slutbrugere, samt eventuel særlig netadgang i forbindelse hermed.
Stk. 4. Ved en fysisk eller logisk samtrafikgrænseflade  

 forstås i denne bekendtgørelse en teknisk grænseflade i  

 telenettet, der udgør afgrænsningen af og en
grænseflade for, hvor i nettet en udbyder af telenet eller  

 teletjenester kan anmode om at få stillet tjenesteudbyderadgang til  

 rådighed.
Visse fysiske eller logiske samtrafikgrænseflader kan  

 være sammenfaldende med nettermineringspunkter.
 Stk. 5. Ved en landsdækkende tilladelse forstås en  

 tilladelse til etablering og drift af et offentligt net særligt
til nød- og beredskabsformål samt andre former for  

 specifikke kommunikationsbehov i hele landet.
Kapitel 3 Rammer for de offentlige udbud § 4. Telestyrelsen forestår de to offentlige  

 udbud af tilladelser som nævnt i § 2, stk. 2. De offentlige  

 udbud gennemføres i 2 runder, heraf en interessetilkendegivelsesrunde  

 og en tilbudsrunde.
 Stk. 2. De to offentlige udbud omfatter frekvensbåndene  

 380-400 MHz, og 410-430 MHz, jf. bekendtgørelse nr. 327 af 8. maj 2000  

 om ændring af frekvensplanen, iværksættelse af  

 frekvensadministrative metoder og udstedelse af særlige tilladelser i  

 frekvensbånd afsat til etablering og drift af offentlige net  

 særligt til nød- og beredskabsformål og andre former for  

 specifikke kommunikationsbehov.
 Stk. 3.Der udbydes to landsdækkende  

 tilladelser:
 1)	En tilladelse inden for 380-400 MHz-båndet til etablering og  

 drift af et net som nævnt i § 2, stk. 2, nr. 1. Dette net  

 skal opfylde særlige nød- og beredskabsmæssige krav, jf.  

 § 11, stk. 4.
 2)	En tilladelse inden for 410-430 MHz-båndet til etablering og  

 drift af et net som nævnt i § 2, stk. 2, nr. 2.
 Stk. 4. Bindende tilbud kan kun afgives, hvis tilbudsgiveren  

 har afgivet interessetilkendegivelse, og hvis tilbudsgiveren har betalt  

 gebyr, jf. § 5, stk. 6-8.
 Stk. 5. Interessetilkendegivelse og bindende tilbud afgives  

 separat for hver af de to udbud.
Stk. 6. Tidsplanen for de offentlige udbud fremgår af  

 bilag 1. Tidsplanen er vejledende for Telestyrelsens gennemførelse af  

 udbudene.
Telestyrelsen orienterer forskningsministeren, hvis der kan  

 forudses væsentlige overskridelser af tidsplanen.
Interessetilkendegivelsesrunderne § 5. I interessetilkendegivelsesrunderne indhenter  

 Telestyrelsen på grundlag af de foreløbige udbudsmaterialer  

 interessetilkendegivelser og oplysninger om eventuelle afgørende  

 forudsætninger for afgivelse eller indhold af tilbud fra potentielle  

 udbydere af offentlige net som nævnt i § 2, stk. 2.
Stk. 2. Telestyrelsen udarbejder for hvert af de to offentlige  

 udbud et foreløbigt udbudsmateriale.
Materialerne skal i videst muligt  

 omfang udformes, således at interesserede tilbudsgivere på  

 grundlag heraf kan vurdere grundlaget for de offentlige udbud af tilladelser  

 til etablering og drift af de i § 2, stk. 2, nævnte net, jf.  

 stk. 3. Udbudsmaterialerne skal samtidig udformes med sigte på  

 indhentelse af tilkendegivelser fra interesserede tilbudsgivere om eventuelle  

 afgørende forudsætninger for afgivelse eller indhold af  

 efterfølgende tilbud, jf. stk. 4.
 Stk. 3. De foreløbige udbudsmaterialer skal som minimum  

 indeholde følgende oplysninger til brug for potentielle tilbudsgiveres  

 udarbejdelse af interessetilkendegivelser:
 1)	Oplysninger om det overordnede sigte med gennemførelse af de  

 offentlige udbud, jf. § 1, herunder sigtet med at gennemføre  

 udbudene i to runder.
 2)	Oplysninger om de foreløbigt fastlagte udvælgelses- og  

 evalueringskriterier for tilbudene, jf. kapitel 4, procedure for  

 tilbudsrunderne, jf. §§ 7-9. og evalueringsprocedurerne, jf. § 11,  

 stk. 1.
 3)	Oplysninger om, hvilke frekvensressourcer, der vil blive stillet til  

 rådighed for hvert af de to udbud, samt antallet af tilladelser, jf.  

 § 2, stk. 2.
 4)	Oplysninger om, at tilbudene skal indeholde en beskrivelse af det  

 planlagte net.
 5)	Oplysninger om, at tilbudene skal indeholde en beskrivelse af det  

 påtænkte udbud af tjenester og faciliteter til slutbrugere,  

 herunder priser herfor.
 6)	Oplysninger om, at tilbudene skal indeholde en beskrivelse af det  

 påtænkte udbud af tjenesteudbyderadgang, herunder en beskrivelse  

 af den planlagte samtrafikgrænseflade og den tekniske platform, der  

 danner grundlag herfor, med vægt på blandt andet åbne  

 grænseflader over for andre net og ud imod slutbrugeren (åbenhed)  

 og nettets evne til at fungere som bærertjeneste for en lang  

 række avancerede tjenester og faciliteter, som udbydes af flere  

 udbydere (robustheden af den fysiske eller logiske grænseflade), og de  

 tilbudte priser og vilkår for tjenesteudbyderadgang.
 7)	Oplysninger om, at tilbud på etablering og drift af net i  

 380-400 MHz frekvensbåndet, jf. § 4, stk. 3, nr. 1, skal  

 indeholde en beskrivelse af tjenester og faciliteter, der tilgodeser  

 nød- og beredskabsbrugernes behov.
 8)	Oplysninger om krav til indhold og opstilling af tilbudene.
 9)	Oplysninger om de regulatoriske rammer for udformning af tilladelser  

 og vilkår heri.
 10)	Oplysninger om gældende og planlagt telelovgivning.
 11)	Foreløbige oplysninger om de minimumskrav, Telestyrelsen  

 påtænker at stille i de endelige udbudsmaterialer.
 12)	Foreløbige oplysninger om tilladelsernes forventede  

 varighed.
 Stk. 4. De foreløbige udbudsmaterialer skal være  

 udformet med henblik på indhentelse af tilkendegivelser fra eventuelle  

 tilbudsgivere bl.a. om følgende forhold:
 1)	Foreløbige indikationer vedrørende det tilbud, som  

 tilbudsgiveren eventuelt påtænker at afgive, blandt andet  

 omfattende de i stk. 3, nr. 4-7, nævnte forhold.
 2)	Hvilke minimumskrav tilbudsgiveren finder er en forudsætning  

 for et eventuelt tilbud på en tilladelse, inden for et eller begge  

 udbud, jf. § 2, stk. 2.
 Stk. 5. Tilbudsgiverne kan udover tilkendegivelser  

 vedrørende de i stk. 2 nævnte forhold, kommentere alle  

 øvrige dele af de foreløbige udbudsmaterialer.
 Stk. 6. Det foreløbige udbudsmateriale for hvert af  

 udbudene skal af alle interesserede kunne rekvireres hos Telestyrelsen mod  

 forudgående betaling af gebyr, jf. stk. 7. Det endelige  

 udbudsmateriale vil automatisk blive udsendt til alle, som har rekvireret det  

 foreløbige udbudsmateriale.
 Stk. 7. Gebyret for et sæt udbudsmateriale (omfattende  

 foreløbigt og endeligt udbudsmateriale) for begge udbudene  

 fastsættes til kr. 60.000 eksklusive moms.
Stk. 8. Gebyret for indgivelse af interessetilkendegivelse  

 fastsættes til kr. 90.000 eksklusive moms.
Gebyret betales separat for  

 hvert af de to offentlige udbud.
 § 6. Telestyrelsen forelægger inden hver  

 tilbudsrunde eller anvendelse af lov om offentlig mobilkommunikation  

 § 9a, stk. 3 og lov om radiokommunikation og tildeling af  

 radiofrekvenser § 6a, stk. 3, på grundlag af de afgivne  

 interessetilkendegivelser forskningsministeren en indstilling om eventuelle  

 overordnede spørgsmål, som interessetilkendegivelserne har givet  

 anledning til.
 Stk. 2. Af § 9a, stk. 2 i lov om offentlig  

 mobilkommunikation og § 6a, stk. 2, i lov om radiokommunikation og  

 tildeling af frekvenser fremgår, at forskningsministeren på  

 grundlag af Telestyrelsens indstilling fastsætter de endelige rammer  

 for hver udbudsforretning jf. stk. 1. Forskningsministeren kan ved  

 fastsættelsen af de endelige rammer fravige Telestyrelsens indstilling.  

 På baggrund heraf gennemføres udbudsrunderne, jf. dog § 9a,  

 stk. 3 i lov om offentlig mobilkommunikation og § 6a, stk. 3 i  

 lov om radiokommunikation og tildeling af radiofrekvenser.
Tilbudsrunderne § 7. I tilbudsrunderne indhenter Telestyrelsen  

 på grundlag af de endelige udbudsmaterialer bindende tilbud fra  

 potentielle udbydere af offentlige net særligt til nød-  

 og beredskabsformål og andre former for specifikke  

 kommunikationsbehov.
Stk. 2. Telestyrelsens udarbejdelse af de endelige  

 udbudsmaterialer sker blandt andet på grundlag af de af  

 forskningsministeren fastsatte endelige rammer for udbudsforretningerne, jf.  

 § 6, stk. 2, og på grundlag af de afgivne  

 interessetilkendegivelser.
De endelige udbudsmaterialer kan eventuelt  

 udformes som supplementer til de foreløbige udbudsmaterialer.
 Stk. 3. De endelige udbudsmaterialer skal blandt andet  

 indeholde det endelige grundlag for afgivelse af tilbud for så vidt  

 angår de i § 5, stk. 3, nævnte punkter.
Afbrydelse af udbudsprocedurne § 8. Af § 9a, stk. 3 i lov om offentlig  

 mobilkommunikation og § 6a, stk. 3, i lov om radiokommunikation og  

 tildeling af radiofrekvenser fremgår, at udbudsforretningerne  

 indstilles, hvis Telestyrelsen, efter forskningsministerens  

 fastsættelse af de endelige rammer efter § 9a, stk. 2 i lov  

 om offentlig mobilkommunikation og § 6a, stk. 2 i lov om  

 radiokommunikation og tildeling af radiofrekvenser, konstaterer, at den  

 samlede efterspørgsel på radiofrekvenser til den  

 pågældende tjeneste eller det pågældende system ikke  

 er mere omfattende, end at den kan imødekommes inden for det antal  

 tilladelser, der er afsat til gennemførelse af udbudsforretningerne.  

 Umiddelbart herefter udstedes tilladelser til den eller de parter, der har  

 afgivet en interessetilkendegivelse eller et tilbud, jf. lov om  

 radiokommunikation og tildeling af radiofrekvenser § 14,  

 stk. 1.
Udpegning af tilladelsesindehavere § 9. Telestyrelsen foretager efter  

 ansøgningsfristernes udløb evalueringen af de indkomne tilbud  

 og sammenfatter resultaterne heraf i to evalueringsrapporter.
 § 10. Telestyrelsen udpeger de kommende  

 tilladelsesindehavere og varetager eventuelle drøftelser med  

 tilladelsesindehaverne med henblik på udstedelsen af tilladelser.
Kapitel 4 Kriterier for udpegning af tilladelsesindehavere § 11. Evalueringen af de indkomne tilbud opdeles i  

 to faser.
I første fase, jf. stk. 2, foretages der en indledende  

 evaluering baseret på en række af Telestyrelsen opstillede  

 minimumskrav vedrørende tilbudene, jf. stk. 2-4. Kun tilbud, som  

 opfylder minimumskravene, får adgang til evalueringens anden fase, jf.  

 dog stk. 4.
Stk. 2. Telestyrelsen kan fastsætte minimumskrav for  

 deltagelse i anden fase af evalueringen af tilbud, jf. stk. 1.  

 Sådanne minimumskrav skal være udtømmende offentliggjort  

 af Telestyrelsen i det endelige udbudsmateriale.
Minimumskrav som nævnt  

 kan blandt andet omhandle følgende forhold:
 1)	At tilbudene skal være i overensstemmelse med formkravene i  

 det endelige udbudsmateriale, herunder krav til omfang, struktur,  

 forudsætnings- og beregningsgrundlag, attestationer, oplysninger,  

 erklæringer m.v.
 2)	At tilbudsgiveren skal opfylde visse nærmere definerede  

 minimumskrav til soliditet og egenkapital.
 3)	At tilbud om landsdækkende net skal opfylde fastlagte  

 minimumskrav til udbredelse.
 4)	At tilbudene skal være i overensstemmelse med tekniske  

 minimumskrav.
 Stk. 3. I det omfang, der er indgået aftaler med  

 nabolande om at sikre indgåelse af aftaler om international roaming,  

 skal der endvidere fastsættes minimumskrav om at imødekomme alle  

 rimelige anmodninger om indgåelse eller ændring af sådanne  

 aftaler om international roaming, i det omfang roaming som nævnt er  

 teknisk og økonomisk mulig.
 Stk. 4. Minimumskrav skal endvidere omfatte yderligere  

 minimumskrav til det i § 2, stk. 2, nr. 1, nævnte net, med  

 sigte på at tilgodese bredere samfundsmæssige behov på  

 nød- og beredskabsområdet.
Stk. 5. Tilbudsgivere, hvis tilbud i den første fase af  

 evalueringen ikke lever op til de fastsatte mimimumskrav (formkrav), jf.  

 stk. 2, nr. 1, vil uanset bestemmelsen i § 11, stk. 1, sidste  

 punktum få mulighed for med en uges frist at fremkomme med supplerende  

 oplysninger med henblik på at opfylde disse formkrav.
Tilbud, der  

 herefter fortsat ikke opfylder formkravene, vil ikke få adgang til at  

 deltage i evalueringens anden fase.
 § 12. Telestyrelsen fastsættelse af  

 minimumskrav med sigte på opfyldelse af bredere samfundsmæssige  

 behov på nød- og beredskabsområdet, jf. § 11,  

 stk. 4, skal ske med udgangspunkt i et forslag hertil, udarbejdet af  

 nød- og beredskabsmyndighederne, forud for udarbejdelse af det  

 foreløbige udbudsmateriale.
Stk. 2. Beredskabsstyrelsen forestår udarbejdelse af  

 forslag til minimumskrav med sigte på at tilgodese bredere  

 samfundsmæssige behov på nød- og beredskabsområdet,  

 herunder koordinering af forslagets indhold med alle relevante  

 beredskabsmyndigheder og organisationer.
Beredskabsstyrelsen skal som minimum  

 inddrage eller høre følgende myndigheder og  

 organisationer:
1)	Justitsministeriet, 2)	Forsvarsministeriet, 3)	Trafikministeriet, 4)	Sundhedsministeriet, 5)	Indenrigsministeriet, 6)	Amtsrådsforeningen, 7)	Kommunernes Landsforening, 8)	Frederiksberg og København Kommune, og 9)	Beredskab Storkøbenhavn.
 Stk. 3. Hvis Telestyrelsen i forbindelse med udarbejdelsen af  

 det endelige udbudsmateriale finder det hensigtsmæssigt at ændre  

 minimumskravene med sigte på opfyldelse af bredere  

 samfundsmæssige behov på nød- og beredskabsområdet,  

 skal nød- og beredskabsmyndighederne, gennem Beredskabsstyrelsen,  

 høres herom.
 Stk. 4. Telestyrelsen kan fastsætte tidsfrister for  

 nød- og beredskabsmyndighedernes udarbejdelse af forslag som  

 nævnt i stk. 1-2, minimumskrav til indholdet heraf, samt tidsfrist  

 for svar i forbindelse med høring i medfør af stk. 3.
 § 13. De tilbud på net i 380-400 MHz  

 frekvensbåndet, jf. § 4, stk. 3, nr. 1, der opfylder  

 minimumskravene i den indledende evaluering, vil herefter blive underkastet  

 en evaluering på grundlag af følgende sideordnede  

 vurderingskriterier:
 1)	Det påtænkte udbud af slutbrugerprodukter, herunder  

 særligt udbudet af tjenester og faciliteter, der tilgodeser nød-  

 og beredskabsbrugernes behov, samt priser herfor.
2)	Det påtænkte udbud af tjenesteudbyderadgang, herunder  

 særligt udbud af tjenesteudbyderadgang, der tilgodeser nød- og  

 beredskabsbrugernes behov for udbud af slutbrugerprodukter på dette  

 område.
I dette kriterium indgår den tekniske platform, der  

 danner grundlag for tjenesteudbyderadgang, med vægt på blandt  

 andet åbne grænseflader over for andre net og ud imod  

 slutbrugeren (åbenhed) samt nettets evne til at fungere som  

 bærertjeneste for en lang række avancerede tjenester og  

 faciliteter, som udbydes af flere udbydere (robustheden af den fysiske eller  

 logiske samtrafikgrænseflade), samt priser og vilkår for den  

 nævnte tjenesteudbyderadgang.
 3)	Det påtænkte nets udbredelse.
 Stk. 2. Som supplement til de i stk. 1 nævnte  

 vurderingskriterier vil følgende kriterier indgå med lavere  

 prioritet:
 1)	Det påtænkte nets kvalitet.
 2)	Kompetence og erfaring på telekommunikationsmarkedet.
 3)	Finansielle forhold i relation til den fremlagte  

 forretningsplan.
 Stk. 3. Den endelige udpegning af tilladelsesindehavere vil  

 endvidere afhænge af, i hvilket omfang tilbudsgiveren gennem tilbudet,  

 herunder ved fremlæggelse af en sammenhængende forretningsplan,  

 påvisning af tilstrækkeligt økonomisk grundlag,  

 teleteknisk og anden kunnen, har sandsynliggjort, at tilbudet kan  

 efterleves.
 § 14. De tilbud på net i 410-430 MHz  

 frekvensbåndet, jf. § 4, stk. 3, nr. 2, der opfylder  

 minimumskravene i den indledende evaluering, vil herefter blive underkastet  

 en evaluering på grundlag af følgende sideordnede  

 vurderingskriterier:
 1)	Det påtænkte udbud af slutbrugerprodukter, herunder  

 særligt udbudet af tjenester og faciliteter, der tilgodeser specifikke  

 kommunikationsbehov på andre områder end nød- og  

 beredskabskommunikation, samt priser herfor.
2)	Det påtænkte udbud af tjenesteudbyderadgang.
I dette  

 kriterium indgår den tekniske platform, der danner grundlag for  

 tjenesteudbyderadgang, med vægt på blandt andet åbne  

 grænseflader over for andre net og ud imod slutbrugeren (åbenhed)  

 samt nettets evne til at fungere som bærertjeneste for en lang  

 række avancerede tjenester og faciliteter, som udbydes af flere  

 udbydere (robustheden af den fysiske eller logiske  

 samtrafikgrænseflade), samt priser og vilkår for den nævnte  

 tjenesteudbyderadgang.
 3)	Det påtænkte nets udbredelse.
 Stk. 2. Som supplement til de i stk. 1 nævnte  

 vurderingskriterier vil følgende kriterier indgå med lavere  

 prioritet:
 1)	Det påtænkte nets kvalitet.
 2)	Kompetence og erfaring på telekommunikationsmarkedet.
 3)	Finansielle forhold i relation til den fremlagte  

 forretningsplan.
 Stk. 3. Den endelige udpegning af tilladelsesindehavere vil  

 endvidere afhænge af, i hvilket omfang tilbudsgiveren gennem tilbudet,  

 herunder ved fremlæggelse af en sammenhængende forretningsplan,  

 påvisning af tilstrækkeligt økonomisk grundlag,  

 teleteknisk og anden kunnen, har sandsynliggjort, at tilbudet kan  

 efterleves.
 § 15. Evaluering i henhold til § 13 og  

 § 14 vil ske separat.
 § 16. Som led i evalueringens anden fase kan  

 Telestyrelsen anmode tilbudsgiverne om at præcisere eller dokumentere  

 oplysninger i tilbudet.
Kapitel 5 Forkastelse af tilbud og iværksættelse af  

 udbud § 17. Hvis Telestyrelsen vurderer, at enkelte  

 eller alle indkomne tilbud ikke lever op til forudsætningerne bag  

 udbudsforretningen, kan Telestyrelsen forkaste sådanne tilbud og i  

 nødvendigt omfang anmode forskningsministeren om at bemyndige  

 Telestyrelsen til at iværksætte et supplerende eller eventuelt et  

 nyt udbud.
Kapitel 6 Ikrafttræden § 18. Bekendtgørelsen træder i kraft  

 den 21. maj 2000.
Forskningsministeriet, den 8. maj  

 2000 Birte Weiss /Jane Eis Larsen Bilag 1 Tidsplan for udbud af tilladelser til etablering og drift  

 af offentlige net til nød- og beredskabsformål og andre former  

 for specifikke kommunikationsbehov September 2000 Der afholdes et informationsmøde om udbudene med potentielle  

 ansøgere.
September 2000 Foreløbigt udbudsmateriale udsendes.
November 2000 Potentielle ansøgere, der har rekvireret foreløbigt  

 udbudsmaterialet, kan inden for en nærmere afgrænset del af denne  

 periode stille spørgsmål skriftligt.
November 2000 Frist for indgivelse af interessetilkendegivelser fra potentielle  

 ansøgere udløber.
December 2000 Telestyrelsen udsender endeligt udbudsmateriale.
Januar-februar 2001 Potentielle ansøgere, der har indgivet interessetilkendegivelse,  

 kan inden for en nærmere afgrænset del af denne periode stille  

 spørgsmål skriftligt April 2001 Ansøgningsfristerne udløber.
April-juli 2001 Skriftlig dialog med ansøgerne på baggrund af eventuelt  

 identificerede mangler i forhold til minimumskravene eller andre oplysninger,  

 der måtte mangle.
April-juli 2001 Endelig evaluering af ansøgerne påbegyndes og resultaterne af  

 evalueringen sammenfattes senere i en evalueringsrapport.
Juli 2001 Vinderne udpeges August 2001 Tilladelserne udstedes.
