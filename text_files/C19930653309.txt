INDHOLD CIRKULÆRE Generelle bemærkninger ORGANISATIONSAFTALE GENERELLE BEMÆRKNINGER Finansministeriet og Teknisk Landsforbund har den 28. juni 1993 indgået  

 medfølgende organisationsaftale for konserveringsteknikere i statens tjeneste  

 mv.
 Organisationsaftalen udgør sammen med StK-fællesoverenskomsten af 22. juni  

 1993 det samlede overenskomstgrundlag.
(* 2) Den hidtidige organisationsaftale af 6. maj 1992 for  

 konserveringsteknikere (cirk. af 1. juli 1992, APD.nr. 69/92) ophæves herved.
Finansministeriet Administrations- og Personaledepartementet Den 20. juli 1993 P.M.V.
 E.B.
Bendt Alsted ORGANISATIONSAFTALE FOR KONSERVERINGSTEKNIKERE I STATEN MV.
 Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens dækningsområde Organisationsaftalen omfatter konserveringsteknikere ansat i staten og på  

 institutioner, for hvilke Finansministeriet har kompetence til at fastsætte  

 løn- og ansættelsesvilkår.
 Stk. 2. Ved konserveringsteknikere forstås personer, som har gennemført  

 enten Kulturministeriets konservatorskoles uddannelse som  

 konserveringstekniker eller en tilsvarende anerkendt konserveringsteknisk  

 uddannelse, og som udfører arbejde, der forudsætter denne uddannelse.
§ 2.  Løn Konserveringsteknikere aflønnes efter følgende for statstjenestemænd  

 gældende skalatrin.
§ 3.  Deltidsbeskæftigedes anciennitet For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 eller mere pr. uge.
 § 4.  Arbejdstid mv.
 Lønnen i § 2 forudsætter fuldtidsbeskæftigelse svarende til en ugentlig  

 arbejdstid på 37 timer inkl. spisepause.
 Stk. 2. For konserveringsteknikere med nedsat arbejdstid reduceres lønnen  

 i forhold til den nedsatte arbejdstid.
 § 5.  Overarbejde mv.
 Overarbejde bør så vidt muligt undgås.
Stk. 2. For beordret og kontrollabelt overarbejde ydes der en  

 timebetaling på 1/1924 af den pågældendes årsløn med tillæg af 50 pct. for  

 1., 2. og 3. overtime og 100 pct. for 4. og følgende overtimer samt for  

 overarbejde på søn- og helligdage.
Ved opgørelse af overarbejde sker  

 beregning pr. påbegyndt 1/2 time dog således, at tilfældige, kortvarige  

 overskridelser af arbejdstiden ikke medregnes.
 Stk. 3. Overarbejde skal dog så vidt muligt godtgøres med frihed af samme  

 varighed, som det præsterede overarbejde med tillæg i fritid svarende til den  

 i stk. 2 nævnte procentsats.
§ 6.  Tjenestefrihed Der henvises til fællesoverenskomstens § 15.
 Stk. 2. Der tilkommer de ansatte fridage efter de for tjenestemænd under  

 ansættelsesmyndigheden gældende regler.
§ 7.  Ikrafttræden og opsigelse Organisationsaftalen har virkning fra 1. april 1993 og kan af hver af  

 parterne opsiges skriftligt med 3 måneders varsel til en 31. marts, dog  

 tidligst 31. marts 1995.
København, den 28. juni 1993 Teknisk Landsforbund Finansministeriet P.M.V.
