Vejledning om arbejdsgiverens betaling af  

 dagpengegodtgørelse for 1. og 2. ledighedsdag I bekendtgørelse nr. 1153 af 29. december 1999 er der fastsat  

 regler om arbejdsgiverens betaling af dagpengegodtgørelse for 1. og 2.  

 ledighedsdag.
 I denne vejledning beskrives bekendtgørelsens regler, og nogle af  

 reglerne uddybes med nærmere retningslinier.
En dagpengegodtgørelse udgør 7,4/37 af højeste  

 dagpengebeløb for en uge.
Beløbet reguleres een gang om  

 året og udgør pr. 3. januar 2000 kr. 570.
 Beløbet, der udbetales til deltidsforsikrede og fuldtidsforsikrede  

 medlemmer af en a-kasse er det samme.
Til § 1 - Betaling af  

 dagpengegodtgørelse Arbejdsgiveren kan af en a-kasse få bekræftet, om en  

 lønmodtager er medlem af a-kassen.
 Et medlem vil have ret til dagpengegodtgørelse, selvom medlemmet  

 ikke er dagpengeberettiget, f.eks. fordi medlemmet ikke opfylder kravet om 1  

 års medlemskab af en a-kasse, og dermed ikke er dagpengeberettiget, jf.  

 § 53, stk. 1, i lov om arbejdsløshedsforsikring m.v., eller fordi  

 medlemmet ikke opfylder arbejdskravet i lovens § 53.
 Omfattet af reglerne om dagpengegodtgørelse  

 er:
-	Lærlinge - herunder voksenlærlinge - og elever, der er  

 under uddannelse efter lov om erhvervsuddannelser eller er under en  

 uddannelse, som fuldt ud kan sidestilles hermed.
Der skal derfor betales  

 dagpengegodtgørelse, hvis lærlingen eller eleven afskediges mv.  

 under uddannelsen, og lærlingen eller eleven er medlem af en a-kasse  

 på tidspunktet for fratrædelsen.
Ved en fratrædelse ved  

 uddannelsens afslutning skal der ligeledes betales, hvis lærlingen  

 eller eleven på tidspunktet for fratrædelsen er medlem af en  

 a-kasse.
 -	Medlemmer, som er på efterløn, pension, eller modtager  

 rådighedsløn efter tjenestemandsloven, og som herudover har  

 lønarbejde, når lønarbejdet ophører.
 -	Medlemmer, der modtager etableringsydelse eller  

 uddannelsesgodtgørelse, og som herudover har lønarbejde.  

 Perioder med etableringsydelse eller uddannelsesgodtgørelse skal i  

 denne sammenhæng betragtes som ledighed.
 -	Medlemmer, der har været  

 udstationeret/udsendt af en arbejdsgiver til at udføre  

 lønarbejde i udlandet, og som ophører med arbejdet.
 Ophør i ulønnet beskæftigelse og  

 afslutning af værnepligt, medfører derimod ikke krav på  

 dagpengegodtgørelse.
Lønmodtagerforhold Hvis der er tvivl om, hvorvidt der foreligger et  

 lønmodtagerforhold, må det afgøres konkret.
Vejledende  

 kan et eller flere af følgende kriterier lægges til grund ved  

 vurderingen af, om et medlem er lønmodtager:
1)	medlemmet har krav på lønmodtagerfradrag i  

 skattemæssig henseende, 2)	arbejdsgiveren indbetaler bidrag til ATP mv. for medlemmet, 3)	medlemmet er omfattet af ferieloven, 4)	medlemmet er omfattet af funktionærloven og/eller 5)	medlemmet vil ved arbejdsgiverens konkurs være omfattet af  

 Lønmodtagernes Garantifond.
Arbejdsgiverforhold Den øverste myndighed i stat og kommune har ansvaret for, at  

 dagpengegodtgørelse, optjent i stat og (amts) kommune, bliver  

 betalt.
En (amts) kommune betragtes som een arbejdsgiver, selvom medlemmet har  

 været ansat i forskellige (amts) kommunale institutioner.
En (amts)  

 kommune betragtes ikke som arbejdsgiver i relation til selvejende  

 institutioner, selvom institutionerne modtager kommunale tilskud til hel  

 eller delvis finansiering af driften.
Hvis et vikariat er formidlet af et vikarbureau, uden at der mellem  

 vikarbureauet og vikaren er indgået en form for  

 ansættelseskontrakt, og vikarbureauet ikke udbetaler vikaren  

 løn, kan vikarbureauet ikke anses for at være arbejdsgiver i  

 forhold til vikaren.
Arbejdsgiveren vil her være den virksomhed, som  

 vikaren er beskæftiget hos.
Afskedigelse af lønmodtageren Hvis et medlem møder frem til et arbejde hos arbejdsgiveren, og  

 arbejdet ikke bliver påbegyndt, uden at det kan tilregnes medlemmet,  

 skal arbejdsgiveren betale dagpengegodtgørelse, da medlemmet betragtes  

 som afskediget.
Ved opgørelsen af ledigheden på 1. ledighedsdag  

 fratrækkes de løntimer, som arbejdsgiveren eventuelt  

 ifølge den gældende overenskomst har haft pligt til at betale  

 medlemmet på grund af det forgæves fremmøde.
Dette  

 gælder dog kun, hvis der skal betales løn for mere end to  

 timer.
Det skal præciseres, at der skal være tale om en  

 afskedigelses- eller ophørssituation, for at arbejdsgiveren har pligt  

 til at betale dagpengegodtgørelse.
Dette belyses ved  

 nedenstående eksempler:
Kursus Arbejdsgiveren skal betale dagpengegodtgørelse,  

 hvis medlemmet i tilslutning til fratrædelsen påbegynder kursus,  

 selvom kurset eventuelt berettiger til kursusgodtgørelse.
Hvis  

 medlemmet derimod som led i ansættelsen deltager i et kursus uden at  

 modtage løn under deltagelsen, skal arbejdsgiveren ikke betale  

 dagpengegodtgørelse, da medlemmet fortsat er ansat.
Kollektiv ferielukning Ved en virksomheds kollektive ferielukning, skal  

 arbejdsgiveren ikke betale dagpengegodtgørelse, medmindre medlemmet  

 kan anses for afskediget.
Pension/efterløn Hvis arbejdsophøret sker på medlemmets  

 initiativ, begrundet f.eks. i medlemmets ønske om at overgå  

 på pension eller efterløn, skal arbejdsgiveren ikke betale  

 dagpengegodtgørelse.
Der skal dog betales dagpengegodtgørelse,  

 hvis medlemmet afskediges og først efterfølgende vælger  

 at gå på pension eller efterløn.
Turnus Hvis et medlem er ansat i en turnus på f.eks. 52  

 timer hver anden uge, skal arbejdsgiveren ikke betale  

 dagpengegodtgørelse, selvom medlemmet er ledigt hver anden uge, da  

 medlemmet uanset ledigheden ikke er afskediget, men fortsat er ansat hos  

 arbejdsgiveren.
Fast nedsat tid/variabel beskæftigelse Hvis medlemmets arbejdstid på forhånd er  

 fastlagt, anses medlemmet for at arbejde på fast nedsat tid.  

 Arbejdstiden anses på forhånd fastlagt, hvis omfanget af  

 arbejdsforpligtelsen, og eventuelt arbejdstidens placering, er fastlagt i en  

 vagtplan, en turnusordning, en ansættelsesaftale eller i en kontrakt.  

 Et medlem kan således betragtes som ansat på fast nedsat tid,  

 selvom medlemmet er helt eller delvis ledigt på enkelte dage ind  

 imellem arbejdsdagene, hvis der er truffet aftale om beskæftigelse i et  

 bestemt antal timer pr. uge.
Fastsættelse af et timetal i en  

 ansættelseskontrakt medfører kun bortfald af arbejdsgiverens  

 pligt til at betale dagpengegodtgørelse ved ledighed ind imellem  

 arbejdsopgaverne, hvis timetallet reelt afspejler ansættelsesforholdets  

 omfang.
Er arbejdsgiveren bundet af et opsigelsesvarsel, og er medlemmet ikke  

 opsagt, kan medlemmet som udgangspunkt ikke anses for afskediget på  

 ledige dage ind imellem arbejdsdagene.
Særligt hvis timetallet er  

 mindre end det aftalte, skal det imidlertid overvejes, om  

 ansættelsesvilkårene løbende ændres, således  

 at medlemmet må anses for afskediget ved hvert faktisk  

 arbejdsophør.
Får medlemmet kun løn for udført  

 arbejde, vil det tale for, at der reelt ikke er et opsigelsesvarsel, da  

 arbejsgiveren ikke har nogen forpligtelser over for medlemmet.
Medlemmet har  

 derfor ret til dagpengegodtgørelse, når medlemmet er ledigt ind  

 imellem arbejdsdagene.
 Arbejder et medlem på fast nedsat ugentlig arbejdstid, således  

 at arbejdstiden løbende f.eks. er placeret mandag, tirsdag og onsdag,  

 skal medlemmet ikke have dagpengegodtgørelse for torsdag og fredag, da  

 medlemmet ikke er afskediget eller hjemsendt, men fortsat er i  

 ansættelsesforholdet.
 Et medlem, der arbejder på fast nedsat ugentlig arbejdstid, og som i  

 en periode har haft merarbejde, skal ikke have dagpengegodtgørelse  

 efter ophøret af merarbejdsperioden, hvis  

 ansættelsesvilkårene ikke er blevet ændret.
Et medlem, som ifølge aftale er ansat således, at hverken  

 omfanget af arbejdsforpligtelsen eller arbejdstidens placering er fastlagt  

 på forhånd, anses ikke for at arbejde på fast nedsat tid,  

 men ansat til variabel beskæftigelse.
Dette indebærer, at  

 medlemmet som udgangspunkt skal have dagpengegodtgørelse, når  

 medlemmet er ledigt ind imellem arbejdsdagene.
 Er medlemmet f.eks. i løbet af en uge beskæftiget hos samme  

 arbejdsgiver således:
 mandag:
7,4 timer tirsdag:
3,0 timer (1. ledighedsdag) onsdag:
5,0 timer (1. ledighedsdag) torsdag:
7,4 timer fredag:
6,0 timer (1. ledighedsdag) mandag:
7,4 timer skal arbejdsgiveren betale en hel dagpengegodtgørelse for 1.  

 ledighedsdag tirsdag og en halv dagpengegodtgørelse onsdag og fredag,  

 der ligeledes betragtes som 1. ledighedsdag.
 Et medlem, der er ansat som vikar/afløser fra dag til dag,  

 betragtes også som afskediget hver dag ved beskæftigelsens  

 ophør, og arbejdsgiveren skal derfor betale  

 dagpengegodtgørelse, hvis medlemmet ikke opnår fuld  

 beskæftigelse på 1. og/eller 2. ledighedsdag.
 Hvis medlemmet f.eks. i løbet af en uge er beskæftiget  

 således:
 mandag:
8 timer tirsdag:
7 timer (1. ledighedsdag) onsdag:
0 timer (2. ledighedsdag) torsdag:
4 timer (1. ledighedsdag) fredag:
6 timer (1. ledighedsdag) mandag:
8 timer skal arbejdsgiveren betale dagpengegodtgørelse for 1. ledighedsdag  

 tirsdag, torsdag og fredag.
Arbejdsgiveren skal betale en halv  

 dagpengegodtgørelse for hver af disse dage.
Onsdag, hvor medlemmet er  

 fuldt ledigt, skal arbejdsgiveren betale en hel dagpengegodtgørelse.  

 Det er 2. ledighedsdag.
Den tidsmæssige placering af  

 beskæftigelsen på de enkelte dage er uden betydning.
Ændring i ansættelsesvikårene Et medlem, hvis arbejdstid nedsættes på  

 arbejdsgiverens foranledning, skal have dagpengegodtgørelse, da  

 ændringen i ansættelsesvilkårene betragtes som en  

 afskedigelse efterfulgt af en ny ansættelse.
Til § 1, stk. 2 Krav om forudgående beskæftigelse For at vurdere, om et medlem opfylder kravet om en vis beskæftigelse  

 hos en arbejdsgiver, skal arbejdsgiveren medregne de timer, hvor medlemmet  

 faktisk har udført arbejde.
Det gælder også  

 overarbejdstimer, såvel ordinære som ekstraordinære, i en  

 4-ugers-periode forud for arbejdsophøret eller hjemsendelsen.
Har  

 medlemmet i 4-ugers-perioden sammenlagt været beskæftiget hos  

 arbejdsgiveren svarende til fuld overenskomstmæssig arbejdstid i 2  

 uger, opfylder medlemmet beskæftigelseskravet.
 Hvis arbejdet ikke er overenskomstdækket, tages der udgangspunkt i,  

 hvad der er den normale ugentlige arbejdstid i en overenskomst for  

 tilsvarende eller lignende arbejde.
Hvis et medlems arbejdstid lønmæssigt svarer til fuld  

 sædvanlig arbejdstid, selvom medlemmets faktiske arbejdstimer  

 udgør et lavere timetal end fagets fulde sædvanlige arbejdstid,  

 sidestilles beskæftigelsen i relation til beskæftigelseskravet  

 med fuld sædvanlig arbejdstid.
Dette forekommer f.eks. ved  

 beskæftigelse i holddrift og ved fast skifteholdsarbejde om natten  

 eller i weekends.
 Hvis et medlem f.eks. er beskæftiget 12 timer lørdag og 12  

 timer søndag, og denne arbejdstid anses for fuld  

 overenskomstmæssig arbejdstid ifølge den gældende  

 overenskomst på området, vil medlemmet opfylde  

 beskæftigelseskravet, når medlemmet har haft 2 weekendvagter med  

 i alt 48 arbejdstimer.
Hvis medlemmets arbejdstid ikke er kontrollabel, skal indtægten  

 omregnes til timer ved hjælp af den gældende omregningssats.
Ved  

 vurderingen af om medlemmets arbejdstid er ukontrollabel, henvises til  

 bestemmelserne herom i bekendtgørelse om supplerende dagpenge med  

 tilhørende vejledning.
Omregningssatsen reguleres een gang om året, den første  

 mandag i januar måned.
Pr. 3. januar 2000 er omregningssatsen kr.  

 139,46.
 Hvis et medlem har haft arbejde som underviser, fastsættes  

 beskæftigelsens omfang under hensyn til den forberedelsestid, som  

 medlemmet har fået løn for, dvs. ikke alene ud fra medlemmets  

 undervisningstimer.
Til § 1, stk. 3 Hvis ansættelsen midlertidigt har været afbrudt i  

 4-ugers-perioden, f.eks. på grund af sygdom, ferie,  

 overenskomstmæssige fridage, søgnehelligdage, konflikt og  

 lignende, forlænges 4-ugers-perioden bagud med et tilsvarende antal  

 dage. 4-ugers-perioden forlænges også, hvis medlemmet har  

 modtaget løn under fraværet, f.eks. i en fritstillingsperiode,  

 eller hvis medlemmet har modtaget barselsdagpenge under fraværet.  

 Herudover forlænges 4-ugers-perioden, hvis medlemmet har været  

 på orlov efter lov om orlov.
 Bestemmelsen omfatter kun fravær i forbindelse med et  

 ansættelsesforhold.
4-ugers-perioden forlænges derfor ikke i den situation, hvor et  

 medlems ansættelse afbrydes, og medlemmet efter fratrædelsen  

 bliver syg eller holder ferie mv., og senere ansættes hos samme  

 arbejdsgiver.
Dette skyldes, at ansættelsesforholdet var endeligt  

 afbrudt på det tidspunkt, hvor sygdom, ferie mv. forekom.  

 Fraværet skyldtes således ikke sygdom, ferie mv.
4-ugers-perioden kan som udgangspunkt ikke forlænges for et dag til  

 dag ansat medlem.
Et sådant medlem anses som afskediget hver dag ved  

 beskæftigelsens ophør, og fravær på grund af sygdom,  

 ferie mv. anses derfor normalt ikke for at være et led i  

 ansættelsen.
Til § 1, stk. 4 Ved opgørelsen af, om en arbejdsgiver har betalt  

 dagpengegodtgørelse 16 gange i et kalenderår, indgår  

 såvel de gange, hvor arbejdsgiveren har betalt hele som halve  

 dagpengegodtgørelser.
Dvs., hvis en arbejdsgiver har betalt en hel og  

 en halv dagpengegodtgørelse, har arbejdsgiveren betalt 2 af de  

 højst 16 dagpengegodtgørelser i et kalenderår.
 Er der udbetalt for meget i dagpengegodtgørelse, skal det for meget  

 udbetalte snarest betales tilbage til arbejdsgiveren.
Til § 2 - 1. og 2. ledighedsdag Ordinære arbejdsdage er som udgangspunkt altid mandag - fredag.  

 Dette gælder også, selvom medlemmet i ansættelsesforholdet  

 har holdt fri f.eks. hver fredag.
 Hvis et fuldtidsansat medlem i den sidste kalenderuge i ansættelsen  

 har haft fuld overenskomstmæssig arbejdstid, vil 1. ledighedsdag ikke  

 være fratrædelsesdagen, selvom medlemmet den sidste dag i  

 ansættelsen har haft et lavere timetal end 7,4 timer, f.eks. på  

 grund af arbejdstidens placering på ugedagene. 1. ledighedsdag vil i  

 stedet være medlemmets første ordinære arbejdsdag efter  

 fratrædelsen.
 Dette gælder ikke for deltidsansatte medlemmer eller  

 vikarer/afløsere, som er ansat fra dag til dag.
 Hvis arbejdet strækker sig over 2 døgn, f.eks. i forbindelse  

 med en nattevagt, vil 1. ledighedsdag være den dag vagten slutter.  

 Dette gælder dog kun, hvis medlemmet har været i  

 beskæftigelse i under 7,4 timer den pågældende dag.
Til § 3 - Størrelsen af  

 godtgørelsen Arbejdsgiverens pligt til at betale dagpengegodtgørelse ved  

 hjemsendelse er omtalt i vejledningen til § 4.
 Et medlems ledighed efter fratrædelsen skal ses i forhold til fagets  

 fulde overenskomstmæssige arbejdstid, som af tekniske/administrative  

 grunde er fastsat til 7,4 timer pr. dag.
 Dette gælder, selvom medlemmet har arbejdet på nedsat tid  

 og/eller er deltidsforsikret.
Fratrædelse efter fuld beskæftigelse  

 på fratrædelsesdagen Når medlemmet har været i fuld beskæftigelse før  

 fratrædelsen, dvs., at medlemmet den sidste dag i ansættelsen har  

 været i beskæftigelse i 7,4 timer, er der ikke ledighed på  

 fratrædelsesdagen.
Dagpengegodtgørelsernes størrelse  

 afhænger derfor af antallet af ledighedstimer, som medlemmet har  

 på den første og anden ordinære arbejdsdag efter  

 fratrædelsen.
Fratrædelse efter fuld beskæftigelse  

 på fratrædelsesdagen, når medlemmet får delvis  

 beskæftigelse på 1. ledighedsdag og/eller den  

 efterfølgende dag Når medlemmet har været i beskæftigelse i 7,4 timer den  

 sidste dag i ansættelsen og kommer i delvis beskæftigelse  

 på den 1. og/eller den 2. ordinære arbejdsdag efter  

 fratrædelsen, skal arbejdsgiveren betale dagpengegodtgørelse pr.  

 dag i forhold til, hvor mange ledighedstimer, medlemmet har på disse  

 dage.
Ved opgørelsen af, om arbejdsgiveren skal betale hele eller halve  

 dagpengegodtgørelser, trækkes det antal arbejdstimer, som  

 medlemmet har haft i den nye ansættelse på 1. ledighedsdag  

 og/eller den efterfølgende dag, fra 7,4 timer.
Arbejdsgiverens pligt  

 til at betale hele eller halve dagpengegodtgørelser afhænger  

 herefter af den difference, der opstår.
Hvis et medlem f.eks. afskediges kl. 16.00 efter 7,4 arbejdstimer, og  

 medlemmet den efterfølgende arbejdsdag kommer i beskæftigelse i  

 tidsrummet kl. 16.00 til kl. 20.30, skal arbejdsgiveren betale en halv  

 dagpengegodtgørelse, da medlemmet ikke opnår fuld  

 beskæftigelse i det kalenderdøgn, som er medlemmets 1.  

 ledighedsdag.
Det forudsættes, at medlemmet er i fuld  

 beskæftigelse den efterfølgende dag.
 Der skal kun betales dagpengegodtgørelse een gang pr. dag.
Hvis medlemmet bliver afskediget samme dag i den nye ansættelse hos  

 arbejdsgiver B, uden at medlemmet har haft 7,4 arbejdstimer, har medlemmet 1.  

 ledighedsdag både i forhold til arbejdsgiver A og arbejdsgiver B.
Hvis  

 beskæftigelseskravet hos arbejdsgiver B er opfyldt, skal arbejdsgiver B  

 betale dagpengegodtgørelse, hvis beskæftigelseskravet hos  

 arbejdsgiver A ikke er opfyldt.
Hvis beskæftigelseskravet er opfyldt  

 hos både arbejdsgiver A og B, skal arbejdsgiver B - som medlemmets  

 seneste arbejdsgiver - betale dagpengegodtgørelse.
Medlemmet skal ikke  

 have dagpengegodtgørelse to gange for samme dag.
Fratrædelse efter delvis beskæftigelse  

 på fratrædelsesdagen Når medlemmet har været i beskæftigelse under 7,4 timer  

 den sidste dag i ansættelsen, afhænger  

 dagpengegodtgørelsens størrelse for 1. ledighedsdag af  

 ledigheden på fratrædelsesdagen (1. ledighedsdag).  

 Dagpengegodtgørelsens størrelse for den efterfølgende  

 dag afhænger af medlemmets ledighed på denne dag.
Hvis et medlem f.eks. har haft arbejde i 6 timer på  

 fratrædelsesdagen, udgør ledigheden på  

 fratrædelsesdagen 1,4 timer, hvorfor arbejdsgiveren kun skal betale en  

 halv dagpengegodtgørelse for 1. ledighedsdag.
Får medlemmet  

 arbejde i 2 timer den efterfølgende dag, udgør ledigheden denne  

 dag 5,4 timer.
Arbejdsgiveren skal derfor betale en hel  

 dagpengegodtgørelse for denne dag.
 Et medlem, som f.eks. har arbejdet på fast nedsat tid med 4  

 arbejdstimer pr. dag, skal ved afskedigelse kun have en halv  

 dagpengegodtgørelse for 1. ledighedsdag, som er dagen, hvor medlemmet  

 fratræder, og hvor medlemmet kun er ledigt i 3,4 timer.  

 Dagpengegodtgørelsens størrelse for den efterfølgende  

 dag afhænger af medlemmets ledighed på denne dag.
1. og 2. ledighedsdag i relation til  

 søgnehelligdage, herunder Grundlovsdag og 1. maj En søgnehelligdag, en lørdag eller en søndag  

 betragtes ikke som 1. eller 2. ledighedsdag, medmindre medlemmet normalt  

 skulle have arbejdet den pågældende dag.
Et medlem, som fratræder f.eks. som tjener en lørdag, og som  

 har været ansat med en ugentlig arbejdstid fordelt over alle ugedage,  

 men i den sidste uge ikke har haft fuld tid, skal have  

 dagpengegodtgørelse for 1. ledighedsdag efter det antal  

 ledighedstimer, som medlemmet har om søndagen.
Det forudsættes,  

 at medlemmet om lørdagen var i beskæftigelse i minimum 7,4  

 timer.
 Hvis medlemmet fratræder dagen før en søgnehelligdag,  

 en lørdag eller en søndag, som ville have været  

 medlemmets fridag, bortfalder arbejdsgiverens pligt til at betale  

 dagpengegodtgørelse ikke, da 1. og 2. ledighedsdag er de første  

 to ordinære arbejdsdage efter søgnehelligdagen, lørdagen  

 eller søndagen.
 Hvis medlemmet har været ansat som vikar/  

 afløser i en stilling som i det ovenfor nævnte eksempel, vil  

 medlemmets 1. ledighedsdag først være mandag, da det ikke er  

 muligt at fastslå, om en vikar/afløser normalt arbejder på  

 en søgnehelligdag, lørdag eller søndag.
 Grundlovsdag betragtes i denne relation som en halv søgnehelligdag.  

 Hvis 1. eller 2. ledighedsdag er Grundlovsdag, skal arbejdsgiveren derfor kun  

 betale en halv dagpengegodtgørelse for denne dag, medmindre medlemmet  

 normalt skulle have arbejdet hele Grundlovsdag.
 1. maj betragtes som en ordinær arbejdsdag, medmindre et medlem, der  

 bliver ledigt den 1. maj, ifølge den overenskomst, som medlemmet var  

 omfattet af, havde ret til at holde fri med løn denne dag. 1. eller 2.  

 ledighedsdag kan derfor godt være 1. maj.
Juleaftensdag/nytårsaftensdag betragtes ikke som ordinære  

 arbejdsdage, hvis det følger af overenskomst, at medlemmet har ret til  

 at holde fri med løn disse dage.
Dette gælder også, hvis  

 det følger af lov, at medlemmet ikke skulle have arbejdet disse dage.  

 F.eks. hvis det, i henhold til lukkeloven, ikke er muligt at holde  

 åbent de pågældende dage.
Til § 4 - Hjemsendelse Arbejdsgiverens betaling af dagpengegodtgørelse  

 til et medlem, der bliver hjemsendt Et medlem anses for hjemsendt, når arbejdet i henhold til  

 overenskomst eller faglig kutyme er indstillet f.eks. på grund af  

 vejrmæssige forhold eller materialemangel m.v., og hvis arbejdsgiverens  

 pligt til at betale løn som følge deraf er bortfaldet.
 Ved hjemsendelse tages der ved vurderingen af, om arbejdsgiveren skal  

 betale dagpengegodtgørelse, udgangspunkt i det antal timer, som  

 medlemmet i sammenhæng er hjemsendt.
Arbejdsgiveren skal dog kun betale een dagpengegodtgørelse pr.  

 arbejdsdag for samme hjemsendelse, og maksimalt to hele  

 dagpengegodtgørelser pr. hjemsendelse.
Hvis et medlem hjemsendes mere  

 end een gang på en dag, skal arbejdsgiveren betale  

 dagpengegodtgørelse for hver hjemsendelse og som minimum med en halv  

 dagpengegodtgørelse pr. hjemsendelse.
 Medlemmets ledighed under hjemsendelsen skal ses i forhold til de  

 arbejdstimer, som medlemmet skulle have haft.
 Eksempel 1:
 Mandag:
8 timer Tirsdag:
8 timer Onsdag:
8 timer Torsdag:
8 timer Fredag:
2 timer (hjemsendt i 3 timer) Hvis et medlem normalt skulle have arbejdet 5 timer en fredag, hvor  

 medlemmet hjemsendes efter 2 timers beskæftigelse, skal arbejdsgiveren  

 kun betale en halv dagpengegodtgørelse for 1. ledighedsdag, hvis  

 medlemmet genoptager beskæftigelsen til normal arbejdstids begyndelse  

 mandag morgen, da medlemmet kun er hjemsendt 3 timer om fredagen.
 I de to følgende eksempler forudsættes det, at arbejdstiden  

 er fordelt med 7,4 timer på alle ugens 5 hverdage:
 Eksempel 2:
 Mandag:
6,0 timer (arbejder fra kl. 8.00 til kl.  

 14.00 - hjemsendt i 1,4 timer) Tirsdag:
4,0 timer (genoptager arbejdet kl.  

 12.00 - hjemsendt i 3,4 timer) Onsdag:
7,4 timer Torsdag:
7,4 timer Fredag:
7,4 timer Et medlem, der hjemsendes efter 6 timers beskæftigelse en mandag, og  

 som genoptager arbejdet tirsdag kl. 12.00 og arbejder i 4 timer, skal have en  

 hel dagpengegodtgørelse af arbejdsgiveren, da medlemmet er ledigt i  

 1,4 timer mandag og 3,4 timer tirsdag og således sammenlagt er ledigt i  

 over 4 timer.
 Eksempel 3:
 Mandag:
6,0 timer (arbejder fra kl.   

 8.00 til kl. 14.00 - hjemsendt i 1,4 timer) Tirsdag:
2,0 timer (arbejder fra kl.  

 8.00 til kl. 10.00 - hjemsendt i 5,4 timer) Onsdag:
7,4 timer Torsdag:
7,4 timer Fredag:
7,4 timer Et medlem, der hjemsendes efter 6 timers beskæftigelse en mandag, og  

 som genoptager beskæftigelsen til normal arbejdstids begyndelse tirsdag  

 morgen, hvorefter medlemmet på ny hjemsendes efter 2 timers arbejde og  

 genoptager arbejdet onsdag morgen, skal have en halv  

 dagpengegodtgørelse for hjemsendelsen mandag, hvor medlemmet er ledigt  

 i 1,4 timer og en hel dagpengegodtgørelse for hjemsendelsen tirsdag,  

 hvor medlemmet er ledigt i 5,4 timer.
Hermed har arbejdsgiveren betalt  

 dagpengegodtgørelse to gange.
 Eksempel 4:
 Mandag:
0 timer (hjemsendt i 8 timer på grund   

 af vejrlig) Tirsdag:
8 timer Onsdag:
7 timer Torsdag:
7 timer Fredag:
7 timer Da medlemmet hjemsendes om mandagen umiddelbart ved arbejdsdagens  

 begyndelse, hvor medlemmet skulle have arbejdet 8 timer, og arbejdet  

 genoptages tirsdag morgen ved normal arbejdstids begyndelse, skal  

 arbejdsgiveren kun betale een dagpengegodtgørelse, idet der ikke skal  

 betales mere end en dagpengegodtgørelse pr. arbejdsdag for samme  

 hjemsendelse.
 Hvis et medlem er hjemsendt i mere end 7,4 timer samme arbejdsdag, og  

 medlemmet fortsat er hjemsendt den følgende dag, beregnes  

 godtgørelsen i forhold til det samlede antal timer, medlemmet skulle  

 have været i beskæftigelse.
 Eksempel 5:
 Mandag:
0 timer (hjemsendt i 8 timer på grund   

 af vejrlig) Tirsdag:
6 timer (fortsat hjemsendt i 2 timer   

 fra kl. 8.00 til kl.  10.00) Onsdag:
7 timer Torsdag:
7 timer Fredag:
7 timer De timer, som medlemmet er hjemsendt om mandagen ud over 7,4 timer,  

 overføres til næste dag, idet medlemmet fortsat er hjemsendt om  

 tirsdagen og genoptager arbejdet kl. 10.00. Medlemmet er således samlet  

 hjemsendt i 10 timer.
Arbejdsgiveren skal derfor betale en hel og en halv  

 dagpengegodtgørelse, idet medlemmet samlet er hjemsendt i mere end 7,4  

 timer men ikke over 11,4 timer.
Til § 4, stk. 2 Arbejdsgiveren skal ikke betale dagpengegodtgørelse, hvis et  

 hjemsendt fuldtidsforsikret medlem opnår fuld overenskomstmæssig  

 beskæftigelse i kalenderugen hos arbejdsgiveren, eller hvis et  

 hjemsendt deltidsforsikret medlem i kalenderugen opnår  

 beskæftigelse i 30 timer hos arbejdsgiveren.
 I ugeopgørelsen mellem arbejdsgiveren og lønmodtageren  

 medregnes kun timer i den kalenderuge, hvor hjemsendelsen finder sted.
Til § 5 - Arbejdsfordeling Arbejdsgiverens betaling af dagpengegodtgørelse  

 til et medlem, der er omfattet af en arbejdsfordeling Arbejdsgiveren skal betale dagpengegodtgørelse pr. anmeldt eller  

 godkendt arbejdsfordelingsordning, og betalingen skal ske for de  

 første to dage, hvor der ikke arbejdes under  

 arbejdsfordelingsordningen.
 Hvis en arbejdsfordeling, som er anmeldt til Arbejdsformidlingen,  

 forlænges inden for 13-ugers-perioden, uden at arbejdsfordelingen  

 afbrydes, og uden at arbejdsfordelingen sammenlagt varer ud over de 13 uger,  

 skal arbejdsgiveren ikke på ny betale en dagpengegodtgørelse til  

 de medlemmer, som er omfattet af arbejdsfordelingen.
 Hvis arbejdsfordelingen derimod forlænges ud over 13 uger, og  

 arbejdsfordelingen for den overskydende del skal godkendes af  

 Arbejdsmarkedsrådet, skal arbejdsgiveren betale  

 dagpengegodtgørelse på ny til de medlemmer, som er omfattet af  

 arbejdsfordelingen.
Til § 6 - Bortfald af arbejdsgiverens  

 betalingspligt Til § 6, nr. 1 Arbejdsgiverens pligt til at betale dagpengegodtgørelse bortfalder,  

 hvis arbejdsgiveren skriftligt eller på anden måde kan  

 dokumentere, at medlemmet af arbejdsgiveren har fået tilbudt  

 beskæftigelse til påbegyndelse i tilslutning til  

 arbejdsophøret.
Den fortsatte beskæftigelse skal være af  

 mindst samme omfang som den hidtidige beskæftigelse og skal i  

 øvrigt være på overenskomstmæssige løn- og  

 ansættelsesvilkår.
 Ved »i tilslutning til« forstås, at tilbudet om arbejde (mindst)  

 omfatter de dage, der ville have været medlemmets 1. og 2.  

 ledighedsdag.
Ved »samme omfang« forstås, at de tilbudte arbejdsdage eller  

 arbejdsugers timetal ikke er mindre end timetallet for de hidtidige  

 arbejdsdage eller arbejdsuger.
Der skal dog i den forbindelse tages hensyn  

 til eventuelle turnusordninger eller vagtplaner.
Hvis medlemmet afslår tilbudet, er arbejdsgiveren frigjort fra  

 pligten til at betale dagpengegodtgørelse.
Medlemmet kan i stedet  

 få dagpenge fra a-kassen, hvis betingelserne herfor er opfyldt.
 Har medlemmet inden ansættelsens ophør om mandagen fået  

 tilbudt fortsat beskæftigelse hos den samme arbejdsgiver om tirsdagen  

 og igen om onsdagen, men medlemmet ophører i ansættelsen om  

 onsdagen uden tilbud om fortsat beskæftigelse, skal arbejdsgiveren  

 betale dagpengegodtgørelse, hvis medlemmet herefter er ledigt.
Til § 6, nr. 2 Hvis en arbejdsgiver på grund af konkurs eller betalingsstandsning  

 ikke er i stand til at betale et medlem dagpengegodtgørelse,  

 bortfalder pligten hertil.
Til § 6, nr. 3 Arbejdsgiveren skal ikke betale dagpengegodtgørelse, hvis et medlem  

 selv siger sit arbejde op, eller hvis medlemmet afskediges, og afskedigelsen  

 væsentligst kan tilregnes medlemmet ifølge de gældende  

 regler i § 63 i lov om arbejdsløshedsforsikring m.v. og  

 Direktoratet for Arbejdsløshedsforsikringens regler om selvforskyldt  

 ledighed.
Til § 6, nr. 4 Arbejdsgiverens pligt til at betale dagpengegodtgørelse bortfalder  

 over for alle faglige grupper i virksomheden, der direkte er blevet  

 berørt af en strejke i en del af virksomheden, og som sendes hjem.
Det  

 samme gælder over for de faglige grupper på virksomheden, der kun  

 indirekte berøres af strejken, men som dog alligevel må  

 hjemsendes.
 Herudover bortfalder arbejdsgiverens pligt til at betale  

 dagpengegodtgørelse, når arbejdsophøret er  

 nødvendiggjort af strejke eller lockout på anden virksomhed.
 Betalingspligten bortfalder kun over for de medlemmer, hvis arbejde ikke  

 kan udføres som direkte følge af strejke eller lockout på  

 anden virksomhed, og hvor arbejdsophøret dermed er  

 nødvendiggjort af strejken eller lockouten.
 Eksempel:
Et slagteri, som har udliciteret rengøringen til et  

 rengøringsselskab, er nødsaget til at indstille slagtearbejdet,  

 da der på grund af strejke eller lockout i rengøringsselskabet,  

 ikke kan blive gjort rent på slagteriet.
Betalingsforpligtelsen  

 bortfalder over for de slagteriarbejdere, som bliver hjemsendt, fordi der  

 ikke kan slagtes.
I denne situation anses arbejdsophøret som  

 nødvendiggjort af strejke eller lockout på anden virksomhed.
Til § 6, nr. 5 Arbejdsgiverens pligt til at betale dagpengegodtgørelse bortfalder,  

 hvis medlemmet modtager sygedagpenge, afholder ferie eller opnår fuld  

 beskæftigelse i tilslutning til arbejdsophøret.
Ved »i  

 tilslutning til« forstås, at medlemmet på de dage, der ville have  

 været medlemmets 1. og 2. ledighedsdag, modtager sygedagpenge, afholder  

 ferie eller opnår fuld beskæftigelse.
Til § 6, nr. 6 Arbejdsgiverens pligt til at betale dagpengegodtgørelse bortfalder,  

 hvis medlemmet opnår fuld beskæftigelse på 1. og 2.  

 ledighedsdag.
Til § 6, nr. 7 Når en tjenestemand overgår til rådighedsløn  

 efter reglerne i tjenestemandsloven, bortfalder arbejdsgiverens pligt til at  

 betale dagpengegodtgørelse.
Til § 6, nr. 8 Arbejdsgiverens pligt til at betale dagpengegodtgørelse bortfalder,  

 hvis arbejdsgiveren godtgør, at et medlems afskedigelse skyldes force  

 majeure.
 Force majeure anerkendes som bortfaldsgrund, hvis afskedigelsen skyldes  

 virksomhedsstandsning eller -lukning på grund af udefra kommende  

 ekstraordinære arbejdshindringer, som arbejdsgiveren ikke havde eller  

 burde have forudset, og som arbejdsgiveren ikke kunne have afværget ved  

 at foretage modforanstaltninger.
 Eksempler:
Skyldes en virksomhedsstandsning eller -lukning en  

 omfattende blokade af grænseovergangene foretaget af f.eks.  

 eksportchauffører, således at let fordærvelige  

 eksportvarer ikke kan passere grænsen, vil det som udgangspunkt blive  

 vurderet som force majeure i relation til reglerne om  

 dagpengegodtgørelse.
Dette indebærer, at arbejdsgiverens pligt  

 til betale dagpengegodtgørelse ved hjemsendelsen af medarbejderne  

 bortfalder, hvis hjemsendelsen alene skyldes den nævnte  

 virksomhedsstandsning eller -lukning.
 Der er ligeledes tale om force majeure i relation til reglerne om  

 dagpengegodtgørelse, hvis virksomheden ødelægges af en  

 omfattende brand og medarbejderne må hjemsendes.
Til § 7 - Ingen betalingspligt Til § 7, nr. 1 Formålet med reglen er at sikre, at betaling af  

 dagpengegodtgørelse til dem, der har været ansat i  

 orlovsstillingerne, ikke virker som en bremse for en rotationsaftale.
Ved en  

 orlovsstilling forstås en stilling, der er blevet ledig, fordi den  

 hidtidige indehaver af stillingen har taget orlov til uddannelse, sabbat  

 eller børnepasning efter lov om orlov.
 Arbejdsgiverens pligt til at betale dagpengegodtgørelse  

 indtræder således ikke, hvis et medlem midlertidigt har overtaget  

 stillingen efter en person, der har taget orlov efter lov om orlov, jf.  

 ovenstående.
 Dette gælder dog kun, hvis orloven er aftalt til at vare mindst 3  

 måneder, og hvis ansættelsen reelt har varet mindst 3  

 måneder.
 En aftale om orlov, der er af mindre end 3 måneders varighed, men  

 hvor ansættelsen, f.eks. på grund af orlovspersonens ferie i  

 forbindelse med orloven, har varet mindst 3 måneder, medfører  

 således, at arbejdsgiveren har betalingspligt.
 Er der derimod aftalt en orlov af 3 måneders varighed eller derover,  

 og ansættelsen forlænges, f.eks. på grund af  

 orlovspersonens ferie i forbindelse med orloven, vil arbejdsgiveren ikke have  

 betalingspligt.
 Det er som udgangspunkt ikke hensigten, at a-kassen skal indhente  

 yderligere dokumentation fra arbejdsgiveren herom.
Til § 7, nr. 2 En arbejdsgiver skal ikke betale dagpengegodtgørelse til medlemmer,  

 der ophører i støttet beskæftigelse efter lov om en aktiv  

 arbejdsmarkedspolitik.
 Jobtræning og individuel jobtræning er eksempler på  

 beskæftigelse, hvor der ydes offentligt tilskud til lønnen i  

 henhold til lov om en aktiv arbejdsmarkedspolitik.
 Derimod skal en arbejdsgiver betale dagpengegodtgørelse til  

 medlemmer, der ophører i støttet beskæftigelse efter lov  

 om aktiv socialpolitik.
 Endvidere skal en arbejdsgiver betale dagpengegodtgørelse til  

 voksenlærlinge, der er ansat i henhold til bekendtgørelse om  

 tilskud til virksomheder, der indgår uddannelsesaftale med voksne, idet  

 voksenlærlingeforløb ikke betragtes som støttet  

 beskæftigelse.
Til § 9 - Betalingstidspunkt og tro- og  

 loveerklæring Medlemmet skal kun afgive en tro- og loveerklæring, hvis  

 arbejdsgiveren anmoder om en sådan erklæring.
Arbejdsgiveren kan anmode om en tro- og loveerklæring senest 14 dage  

 efter medlemmets fratrædelse.
Fratrædelsen er det tidspunkt, hvor  

 arbejdsgiverens lønforpligtelse ophører.
 Anmodningen skal fremsættes i forbindelse med fratrædelsen, og  

 ikke f.eks. ved ansættelsens påbegyndelse.
Medlemmets frist for at afgive en tro- og loveerklæring regnes fra  

 modtagelsen af arbejdsgiverens anmodning.
Overskrides fristen på 14  

 dage, bortfalder arbejdsgiverens pligt til at betale  

 dagpengegodtgørelse for 1. og 2. ledighedsdag, og medlemmet har ikke  

 ret til dagpenge for disse dage.
Til § 10 - Oplysningspligt En arbejdsgiver skal på medlemmets lønseddel oplyse,  

 når der er udbetalt dagpengegodtgørelse.
Herefter skal  

 arbejdsgiveren løbende på lønsedlerne oplyse, hvor mange  

 gange der er udbetalt godtgørelse i kalenderåret.
 Arbejdsgiveren kan selv vælge, om det af hver lønseddel skal  

 fremgå, om der er udbetalt dagpengegodtgørelse, eller om det kun  

 skal fremgå af lønsedlen, når der reelt sker  

 udbetaling.
Det skal understreges, at der alene er tale om et krav til, hvilke  

 oplysninger lønsedlen skal indeholde.
Der er ikke stillet  

 (ændrede) formkrav til lønsedlen, og der stilles f.eks. ikke  

 krav om EDB-behandlede lønsedler eller lignende.
Til § 10, stk. 3 Arbejdsgiverens oplysninger om grunden til, at der ikke er betalt  

 dagpengegodtgørelse, skal gives senest en uge efter medlemmets  

 fratrædelse eller senest en uge efter den frist medlemmet har til at  

 afgive en erklæring på tro og love.
Oplysningerne kan gives  

 på en erklæring fra arbejdsgiveren, der skal indeholde de  

 nødvendige oplysninger.
Et eksempel på en sådan  

 erklæring er indsat som bilag til bekendtgørelsen.
Til § 11 - Dokumentation A-kassen vil ikke kunne registrere, om medlemmet har haft ret til  

 dagpengegodtgørelse 16 gange i kalenderåret, hvis medlemmet ikke  

 i den omhandlede periode har anmodet om dagpenge.
Lønsedler vil kunne  

 anvendes som dokumentation for, hvor mange gange der er betalt  

 dagpengegodtgørelse.
A-kassen vil herefter kunne udbetale  

 arbejdsløshedsdagpenge for 1. og 2. ledighedsdag, hvis de almindelige  

 betingelser herfor i øvrigt er opfyldt.
Til § 12 - Afgørelse af  

 tvivlsspørgsmål Bestemmelsen fastsætter, hvorledes tvivlsspørgsmål om  

 dagpengegodtgørelse afgøres.
 Hvis ansættelsesforholdet er reguleret ved kollektiv overenskomst,  

 afgøres tvivlsspørgsmål om dagpengegodtgørelse ved  

 fagretlig behandling, når een af parterne kræver det.
Til § 15 - Ophævelse af tidligere  

 vejledninger Denne vejledning erstatter vejledning nr. 205 af 20. december 1995 og vejledning af 12. august 1998  

 om arbejdsgiverens betaling af dagpengegodtgørelse for 1. og 2.  

 ledighedsdag.
