Patentankenævnet omstødte Patentdirektoratets afgørelse.
Direktoratet  

 havde afvist den nedlagte indsigelse og besluttet at meddele patent.  

 Indsigelsen var bl.a. begrundet med en foretagen prøveklørsel af marktromlen.
År 1996, den 29. februar afsagde Patentankenævnet (Grønning-Nielsen, Hans Chr.
Thomsen, Grønbæk, Herborg, Holm) Den 16. december 1991 fremlagdes under nr. 162801 B en den 20. juni 1989  

 indleveret ansøgning om patent på en marktromle.
 De fremlagte krav lød således:
 »1. Tromle, hvor tromlelegemet (1) er roterbart lejret ved sine ender  

 i bærearme (3), som er stift fastgjort til en tromlebærebom, der i tromlens  

 brugsstilling befinder sig over tromlelegemet og forløber parallelt med  

 tromlens akse, kendetegnet ved, at der i brugsstillingen foran tromlen  

 er en agerslæber (9) fastgjort til tromlebærebommen over bærearme (8), der  

 strækker sig fra bommen foran tromlelegemet ned mod jorden, og agerslæberen  

 er i længdeudstrækningen svingbart hængslet til armenes yderende (10), idet  

 agerslæberen er beliggende mellem armene og tromlelegemet, og efter tromlen  

 kan der evt. tillige være efterkoblet en harve (15) ligeledes til bærebommen.
2. Tromle ifølge krav 1, kendetegnet ved, at agerslæberens stilling  

 i forhold til jorden kan reguleres ved drejning i hængslerne med en eller  

 flere hydraulikcylindre (12) forbundet til agerslæberen og bærebommen evt. et  

 stykke oppe på bærearmene.« Der blev nedlagt to indsigelser i sagen.
 Klageren i denne sag nedlagde ved skrivelse af 13. marts 1992 indsigelse  

 mod udstedelse af patent under henvisning til, at opfindelsen, således som  

 defineret i det fremlagte krav, savner den fornødne nyhed og  

 opfindelseshøjde, når der henses til de marktromler, som var almindeligt  

 kendte på tidspunktet for patentansøgningens indlevering.
Indsigelsen var endvidere baseret på det forhold, at »....indsigeren i foråret 1989 foretog prøvekørsler med en marktromle  

 af den type, som er omhandlet i ansøgningen, og at prøvekørslerne blev  

 foretaget med en ubestemt kreds af iagttagere, således at den prøvekørte  

 marktromle må siges at være blevet almindeligt kendt....« I forlængelse af ovennævnte indsigelse anførte klageren i  

 indsigelsesbegrundelse af 14. maj 1992 bl.a. følgende:
»....Vor indsigelse var tillige baseret på prøvekørsler i foråret  

 1989. Til dokumentation for de foretagne prøvekørsler vedlægges en original  

 erklæring fra Christian Nørgård, som har medvirket ved prøvekørslen i foråret  

 1989. Udover originalerklæringen vedlægges to kopier.
Der vedlægges endvidere  

 to sæt med to originalbilleder af den tromle, som blev benyttet ved  

 prøvekørslerne, samt en kopi af hvert af disse to billeder.
Den fremsendte erklæring indeholder desværre ikke en direkte sammenkædning  

 af billederne og erklæringen, idet billederne endnu ikke var klar, da  

 Christian Nørgård udformede sin erklæring.
Vi vil snarest eftersende en  

 supplerende erklæring fra Christian Nørgård, hvori han dokumenterer, at det  

 er den tromle, der er vist i på de vedlagte fotos, som blev brugt ved  

 prøvekørslerne i foråret 1989 .........
Indsigelsen begrundes med, at ansøgningen ikke indeholder noget  

 patenterbart, når der henses til hvad der før ansøgningens indleveringsdag  

 den 20. juni 1989 var kendt i kraft af indsigerens prøvekørsel, som er  

 foretaget i foråret 1989, nærmere bestemt strækkende sig over 2 dage i marts  

 måned, og det der var kendt i kraft af det såkaldte Maxi-Dan-redskab, der er  

 vist i vedlagte brochure, som var almindelig tilgængelig fra september 1987  

 fra firmaet A/S Doublet-Record, samt hvad der var kendt i kraft af brochure  

 fra det amerikanske firma Brillion, som tillige har oplyst, at den  

 kombination, som er vist i brochuren, har været fremstillet gennem mere end  

 15 år.
Brochuren er desværre ikke direkte dateret, men det synes  

 ubestrideligt, at det jordbearbejdningsredskab, som er vist i brochuren, har  

 været almindelig kendt siden midten af 1970'erne.
 I erklæringen fra Christian Nørgård fremgår det, at de foretagne  

 prøvekørsler foregik på jordarealer stødende op til en befærdet offentlig  

 vej, hvilket betyder, at afprøvningerne foregik på en sådan måde, at samtlige  

 trafikanter på den tilstødende vej havde mulighed for at overvære de  

 foretagne prøvekørsler.
De vedlagte fotos viser den HE-VA-tromle, som blev benyttet ved  

 prøvekørslen.
Det bemærkes, at de viste fotos viser en frontmonteret tromle.
Den tromle, som er vist i vedlagte fotos, er roterbart lejret ved hver  

 ende ved den nedre ende af lodrette bærearme, der forløber opefter, og som er  

 stift forbundet med en tromlebærebom.
Tromlebærebommen befinder sig over  

 tromlelegemet og forløber, således som det fremgår af det foto, som er taget  

 skråt bagfra, parallelt med tromlens akse.
Idet tromlen er monteret i et frontmonteret liftophæng, vil det ud af de  

 to fotos fremgår, at der i brugstillingen foran marktromlen er placeret en  

 agerslæber.
Den viste agerslæber er, således som det tydeligst fremgår af det  

 direkte sidebillede, stift fastgjort til tromlebærebommen ved hjælp af  

 bærearme.
Disse bærearme forløber fra den ovenover tromlen anbragte  

 tromlebærebom og strækker sig ned mod jorden foran tromle- legemet.
Agerslæberen er svingbart hængslet ved sin forreste side.
Selv om  

 apparatet på de viste fotos er delvis dækket af jord, fremgår det, at  

 agerslæberen er monteret på bolte ved den nederste yderste ende af  

 bærearmene, der strækker sig ned foran tromlelegemet.
Den svingbare hængsling kan endvidere udledes af de øvrige elementer på  

 agerslæberen, nemlig et hydraulisk stempel samt en fjeder, som benyttes ved  

 indstilling af agerslæberen.
Det hydrauliske stempel er således forbundet med  

 agerslæberen og kan udskydes eller sammentrækkes ved hjælp af traktorens  

 hydraulik-anlæg,hvorved agerslæberen svinges omkring hængslingen ved  

 agerslæberens forside.
 Det fremgår ligeledes særligt tydeligt af sidebilledet, at agerslæberen er  

 placeret mellem bærearmene og tromlelegemet.
 I den viste konstruktion er den eventualitet, der er anført i sidste  

 særpræg i krav 1 i den fremlagte patentansøgnings, ikke vist, nemlig en  

 eventuel efterkoblet harve, som ligeledes kan være monteret til bærebommen.  

 En konstruktion med en harve, som er efterkoblet en tromle via bærearme, som  

 er monteret på en tromles bærebom, er imidlertid vist i Brilllion-brochuren.  

 Denne mulighed med en harve, der er efterkoblet et tromlelegeme, fremgår  

 endvidere af brochuren fra A/S Doublet-Record.
Fra Brillion-brochuren ses en tromle, hvor en forreste tromle er monteret  

 i lodrette bærearme, som er forbundet med tromlens bærebom.
Det fremgår, at  

 tromlebærebommen forløber parallelt med tromlens akse, og at der efter  

 tromlen via bærebommen og en bagudrettet bærearm er monteret en farve.
Det synes nærliggende at kombinere dette kendte træk med den konstruktion,  

 som er vist i vedlagte fotos, såfremt man valgte at montere HE-VA-tromlen som  

 et bugseret redskab.
I den forbindelse skal det erindres, at der ved  

 frontmonterede redskaber skal tages hensyn til vægten, og at den viste  

 frontmonterede tromle vil være beregnet til at virke foran traktoren og vil  

 være beregnet til at anvendes sammen med en bugseret harve eller en bugseret  

 harve-såkombination.
Såfremt den viste HE-VA-tromle blev bugseret, ville det  

 være nærliggende at påbygge harven på tromlebærebommen, således som det er  

 vist i Brillion-brochuren.
Til illustration af at denne sammenstillede kombination ikke er så fjern  

 for en fagmand fremgår af brochuren fra A/S Doublet-Record.
Dette redskab er  

 et bugseret redskab, som ved sin forreste ende er forsynet med en  

 tromlevalse, der i den viste udformning er en rørpakkervalse.
Det vil  

 imidlertid forstås, at en sådan tromlevalse let kan udskiftes med andre  

 tromlelegemer, for eksempel med et tromlelegeme svarende til det, der er vist  

 ved den bagerste ende af bearbejdningsredskabet eller det, der er anvendt i  

 den viste HE-VA-tromle.
Foran den forreste tromlevalse er der anbragt en agerslæber.
Denne er  

 monteret på en bom, der strækker sig ovenover tromlevalsen, og som forløber  

 parallelt med tromlevalsens akse.
Tromlens ender er lejret til bærearme, der  

 er stift fastgjort til tromlebærebommen, og som forløber nedefter mod tromle-  

 legemet.
Agerslæberen, der er monteret foran tromlen, er monteret på andre  

 bærearme, der strækker sig fra tromlebærebommen fremefter over tromlevalsen  

 ned mod jorden.
Agerslæberen er, således som det meget tydeligt fremgår,  

 svingbart lejret.
I brugsstillingen er der efter tromlevalsen vist en harve,  

 som ligeledes er monteret på en bærerammen, der forløber bagud fra  

 tromlebærebommen.
 Når der henses til ovenstående, synes krav 1 ikke at angive en  

 opfindelsen, som opfylder de i Patentlovens § 2 angivne krav til patenterbare  

 opfindelser.
Når der endvidere henses til, at agerslæberen i den ovenfor omtalte  

 HE-VA-tromle er regulerbar ved hjælp af en eller flere hydraulikcylindre, og  

 når der tillige henses til, at samme særpræg med flere hydraulikcylindre til  

 indstilling af agerslæberens stilling i det redskab, som er vist i A/S  

 Doublet-Record's brochure, synes krav 2 heller ikke at beskrive noget, der  

 kan betragtes som patenterbart, når der henses til betingelserne i  

 Patentlovens § 2. Det bemærkes, at nævnte hydraulikcylinder i HE-VA's  

 konstruktion er fastgjort til bærerarmene og i A/S Doublet-Record's  

 konstruktion er fastgjort til selve tromlebærebommen.
Dette er de  

 valgmuligheder, som er anført i krav 2.
Sammenfattende skal vi derfor henstille til Patentdirektoratet, at  

 ansøgningen i sin helhed afslås.« Ansøgeren imødegik ved skrivelse af 3. juli 1992 indsigelsen og udtalte:
 »Med henvisning til Patentdirektoratets to skrivelser af 19. maj 1992  

 hvormed fulgte indsigelsesbegrundelserne for indsigerne HE-VA Maskinfabrikken  

 ApS henholdsvis Vaderstad-Verken AB, har vi følgende kommentarer til sagen:
 Under ansøgningens behandling har Patentdirektoratet fremdraget:
 US-patent nr. 4 479 549, der omhandler et markredskab i form af  

 kombinationen af forrest en harvesektion efterfulgt af en tromlesektion.
 US-patent nr. 4 702 323, der omhandler et markredskab i form af en  

 rækkeafgrøde-planter med en plantesektion, fureåbnere, pakkehjul og en  

 »opmulder«.
 I beskrivelsesindledningen har ansøgeren selv henvist til:
Dansk mønsteranmeldelse MA 581/87, der omhandler en kompakt  

 tromlekonstruktion, hvor tromlelegemet er roterbart lejret ved sine ender i  

 bærearme fastgjort til en vandret bærebjælke over tromlelegemet.
Det er en  

 tromle af den type, som opfindelsen tager sit udgangspunkt i, jfr.  

 indledningen til krav 1.
 EP 0 266 276 A1, der omhandler et større og mere kompliceret markredskab,  

 der ud over udstyr til tromling omfatter et forudløbende nivelleringsapparat.
 Disse to publikationer er nævnt i beskrivelsesindledningen, men under  

 ansøgningens behandling har ansøgeren tillige henvist til, hvad der er kendt  

 fra.
 US-patent nr. 4 446 925, der omhandler et markredskab i form af en  

 hjulbåret harve, foran hvilken, der er placeret et planeringsjern, og efter  

 harven er der en »rolling harrow 13«: samt US-patenterne nr. 946  

 978, nr. 1 348 119 og nr. 957 732, der alle tre viser redskaber med  

 tromlelegemer kombineret med en form for »dozerblad«.
 I indsigelsen fra HE-VA henvises til en brochure fra det amerikanske firma  

 Brillion, men da denne ikke har kunnet tidsfæstes, må den udgå af  

 indsigelsen.
Brochuren fra Doublet Record viser et større og mere kompliceret  

 markredskab, hvor det centrale element er en harve.
Foran harven er der  

 placeret en rørpakkevalse og foran igen en agerslæber.
Efter harven er der en  

 tromlesektion efterfulgt af en rive.
Man kan ikke umiddelbart heraf udlede  

 opfindelsen, hvilket bl.a. bestyrkes af, at Vaderstad og HE-VA først længe  

 efter at ansøgeren har bragt sit produkt på markedet er kommet med  

 tilsvarende produkter, som ansøgeren har protesteret imod.
HE-VA fremkommer desuden med en erklæring fra Christian Nørgaard om, at  

 firmaet i foråret 1989 har afprøvet en tromle med Crosskillringe og  

 hydraulisk regulerbar agerslæber.
Crosskillringe er en fransk opfindelse, og  

 kom første gang til Danmark i efteråret 1989, hvor ansøgeren fik et sæt, der  

 blev monteret på en tromle i forbindelse med en maskindemonstration i oktober  

 1989. Så sent som i efteråret 1991 var HE-VA ikke leveringsdygtig i  

 Crosskillringe, og først på landbrugsudstillingen AGROMEK i januar 1992 har  

 HE-VA den pågældende tromlekonstruktion med.
Der er således al mulig grund  

 til at antage at erklæringen ikke stemmer overens med virkeligheden, men er  

 et forsøg på at afværge en patentsag mod firmaet.
I indsigelsen fra Vaderstad henvises først til indsigerenes eget svenske  

 fremlæggelsesskrift 454 935, der omhandler et markredskab i form af en harve  

 med en planerreplanke forrest, ganske tilsvarende konstruktionen i US-patent  

 4 446 925 anført under ansøgningens behandling.
Det svenske skrift bringer  

 således intet nyt ind i sagen.
Brochuren fra The Mulchers viser ligeledes et større markredskab med først  

 en tromle, derefter en harvesektion, efterfulgt af kørehjul og sluttelig en  

 harvesektion og en tromle, altså en ganske anden konstruktion end omhandlet i  

 ansøgningen.
Som standardudstyr kan redskabet monteres med en planerreplanke.  

 Placeringen fremgår ikke, ligesom det heller ikke er klart, hvad der forstås  

 med »Fully adjustable«.
 Sluttelig påberåber Vaderstad brochuren »BearCat«, men eftersom  

 den er udateret, kan den ikke indgå i sagen som indsigelsesmateriale.  

 Indsigeren skriver ganske vist, at brochuren er fra 1970'erne, men ulejliger  

 sig ikke med at dokumentere det nærmere.
Det kan oplyses, at Vaderstad er storproducenter af tromler og er særdeles  

 aktive i udviklingen og har adskillige patenter og mønsteransøgninger, der  

 næsten alle står noteret i navnet Christer Stark.
Mønsteransøgningen MA  

 0581/87, der refereres til i beskrivelsesindledningen, indehaves således af  

 Christer Stark.
Selv med en sådan markant udvikling indenfor området er  

 Vaderstad først kommet på markedet med en tromlekonstruktion som omhandlet i  

 ansøgningen i 1991, jfr. vedlagte kopi af uddrag af Redskabsprisliste 1991  

 fra Kverneland.
Vaderstad har ikke kun haft et indgående kendskab til den  

 pågældende tromletype og diverse agerslæbere, men har også vist, i hvilke  

 retninger den almindelige udvikling er gået uden at have præsteret noget, der  

 blot minder om opfindelsen.
Det må dog være en målestok, der er til at tage  

 og føle på, når opfindelseshøjden vurderes.
Ved efterrationalisering af opfindelsen kan man let fristes til at opfatte  

 den som en simpel kombination af en bestemt tromletype og en agerslæber, men  

 så enkelt har det ikke været, hvilket virkeligheden også viser, ved at  

 konkurrenterne nu eftergør ansøgerens konstruktion og andre konkurrenter står  

 på spring.
At ansøgeren i tide har sørget for at få beskyttet sin udvikling  

 gennem indlevering af en patentansøgning, som Direktoratet efter en grundig  

 behandling har godkendt, må vil retfærdigvis komme ansøgeren til gode.
Vi skal således anmode Patentdirektoratet om at afvise begge indsigelser,  

 dels fordi erklæringen indsendt af HE-VA ikke er troværdig, dels fordi noget  

 af indsigelsematerialet er udateret, og sidst fordi det resterende materiale  

 ikke foregriber opfindelsens nyhed eller opfindelseshøjde.' Patentdirektoratet besluttede ved skrivelse af 20. november 1992 at  

 meddele patent, idet begge indsigelser blev afvist.
 Til klageren i denne sag gav direktoratet følgende begrundelse for  

 afvisningen:
 »1. Brochuren fra Doublet-Record omhandler en harve med to  

 bærevalser, hvor den forreste bærevalse altid er udformet som en  

 rørpakkevalse.
Planerplanken er monteret på harvens hovedramme.
Denne harvekonstruktion  

 er en tungere og mere kompliceret konstruktion end den tromle, der er  

 beskrevet i DK-B 162801. Samtidigt må nævnes, at harven har et helt andet  

 jordbehandlingsforløb.
2. Med hensyn til erklæringen med tilhørende billeder fra Christian  

 Nørgaard kan vi meddele, at ifølge principperne, der er beskrevet i  

 Betænkning angående nordisk patentlovgivning s. 125, betragter vi ikke den  

 pågældende tromle som offentliggjort.
Derfor kan den ikke anses som kendt  

 teknik på ansøgningens indgivelsesdag.
 3. Vi ser bort fra samtlige udaterede brochurer.
4. Vi har derfor vedtaget at meddele patent på grundlag af  

 fremlæggelsesskrift nr. 162801 uden ændringer.« Denne afgørelse har klageren ved skrivelse af 20. januar 1993 indbragt for  

 Patentankenævnet med påstand om, at direktoratets afgørelse omstødes.
I  

 foreløbigt klageskrift af samme dato anfører klageren som følger:
 »Patentdirektoratet har i skrivelse af 20. november 1992 meddelt  

 beslutning om patentvedtagelse i ovennævnte danske patentansøgning på trods  

 af den nedlagte indsigelse.
 Patentet vedrører en tromle, der er sammenbygget med en planerplanke.
Patentdirektoratet har anført, at en brochure vedlagt fra Doublet-Record  

 omhandler en harve med to bærevalser.
Foran den forreste bærevalse er der  

 monteret en planerplanke.
Direktoratet anfører, at det  

 jordbearbejdningsredskab, som er vist i brochuren, har et helt andet  

 jordbehandlingsforløb end apparatet ifølge den fremlagte ansøgning.
Vi vil  

 tilbagevise denne påstand og underbygge vor nedlagte påstand om, at  

 jordbearbejdningsapparatet ifølge den fremlagte ansøgning er kendt fra  

 brochurematerialet, og at jordbehandlingsforløbet er sammenligneligt.
I  

 forbindele med vor argumentation vil vi inddrage artikler fra  

 landbrugsmagasiner.
Direktoratet anfører endvidere, at de prøvekørsler, som blev foretaget af  

 Christian Nørgaard, ikke kan anses som kendt teknik på ansøgningens  

 indleveringsdag.
Vi vil tilbagevise denne påstand og argumentere for, at  

 Direktoratet har fejlfortolket Betænkningen angående Nordisk Patentlovgivning  

 s. 125. Vi vil endvidere indlevere supplerende erklæring til understøtning af  

 de allerede afgivne erklæringer.
Direktoratet har endvidere afvist en del af brochurematerialet på grund af  

 utilstrækkelig eller manglende datering.
Det har nu været muligt af  

 fremskaffe supplerende oplysninger om det tidligere fremsendte materiale, som  

 muliggør en datering, således at dette materiale kan realitetsbehandles ved  

 vurdering af opfindelsens patenterbarhed.
Det er således vor påstand, at opfindelsen ifølge en fremlagte ansøgning,  

 efter vor mening ikke er patenterbar,og vi henstiller til Patentankenævnet,  

 at Patentdirektoratets afgørelse omstødes.
Samtidig anmoder vi om en frist  

 til at fremsende en nærmere klagebegrundelse til imødegåelse af Direktoratets  

 patentvedtagelse under henvisning til det, som er anført i Direktoratets  

 afslag af 20. november 1992. Vi vil tillige imødegå de påstande, som er  

 fremkommet med ansøgerens brev af 3. juli 1992, og som vor klient ikke har  

 fået mulighed for at kommentere under indsigelsen.« Klageren har derefter i klagebegrundelse af 17. marts 1993 anført  

 følgende:
»I sin skrivelse af 20. november 1992 har Direktoratet orienteret om  

 patentvedtagelsen.
Meddelelsen om patentvedtagele indeholder tre  

 hovedpunkter, der kan gives følgende overskrifter:
- 1) Doublet-Record brochure, - 2) Erklæring vedrørende prøvekørsel, - 3) Udateret brochure.
 Nærværelse klagebegrundelse vil blive struktureret efter disse tre  

 hovedpunkter, idet vi samtidig skal komme frem til vor påstand, at  

 opfindelsen ifølge den fremlagte ansøgning ikke er patenterbar, og at vi  

 derfor henstiller til Patentankenævnet, at Patentdirektoratets afgørelse  

 omstødes.
 Doublet-Record brochure.
Ifølge Direktoratets skrivelse vedrører Doublet-Record's  

 jordbearbejdningsredskab en harve med to bærevalser, hvilken harve er  

 forsynet med en planerplanke.
Direktoratet har afvist denne konstruktions  

 nyhedsskadelige virkning baseret på en argumentation om, at konstruktionen er  

 tungere og mere kompliceret, ligesom det også nævnes, at redskabet har et  

 andet jordbehandlingsforløb.
Indledningsvis skal vi fastslå , at det redskab, som er genstand for  

 patentansøgning nr. 3032/89 har som primært formål at foretage en  

 jordbearbejdning, som ofte sker direkte efter en plov, det vil sige på en  

 meget ujævn jordoverflade.
Jordbearbejdningen har flere formål, som vil blive  

 beskrevet i det følgende, hvor lighedspunkterne mellem det patentansøgte  

 markredskab og Doublet-Record's markredskab sammenholdes.
 Efter denne sammenligning af jordbearbejdningen skulle det være klart, at  

 der er tale om det samme jordbehandlingsforløb i de to konstruktioner,  

 ligesom det også burde være klart, at en skelnen mellem en harvekonstruktion  

 og en tromlekonstruktion synes at være af ren akademisk karakter.
Først foretages en planering, således at efterfølgende jordbearbejdende  

 værktøjer kan arbejde i en ensartet, forudindstillet dybde.
Denne planering  

 er beskrevet i ansøgningen side 1, linie 16-9 og sker ved hjælp af en såkaldt  

 agerslæber.
Der vedlægges som bilag 1 en brochure fra Doublet-Record.
Denne  

 brochure viser det tidligere omtalte markredskab Maxi-Dan.
I denne brochure  

 er der indføjet henvisningsbetegnelser, som vi henviser til i det  

 efterfølgende.
Den såkaldte agerslæber 50 er en stiv bjælke, som typisk er  

 forsynet med korte tænder, der er anbragt med stort mellemrum, og som slæbes  

 hen over jorden for at jævne overfladen.
Fra bilag 1, fig. 10 og 15 ses, at  

 agerslæberen 50 er identisk med den agerslæber, som ansøgeren har beskrevet  

 og vist i fig. 1 og 3.
I patentansøgningen side 2, linie 10-16 anføres det, at det er en fordel,  

 at agerslæberens fastgørelsesorganer er fastgjort til tromlebærebommen for at  

 udnytte vægten af tromlelegemet og derved direkte kunne overføre vægten af  

 denne til agerslæberen uden om eventuelle ledforbindelser.
En sådan  

 konstruktion fremgår tydeligt af bilag 1. Det fremgår således, at et  

 fastgørelsesorgan 51 (fig. 10 og 15 i bilag 1) er i direkte forbindelse med  

 tromle/bærevalsebommen 52. I begge tilfælde er der tale om firkantrør.  

 Fastgørelseselementerne 54 er flanger og bolte, som svarer nøjagtigt til de  

 elementer, som er beskrevet i ansøgningen.
Med den konstruktion, som er vist  

 i bilag 1, opnås den effekt, som ansøger har anført som den nye effekt, der  

 tilstræbes opnået med det patentansøgte redskab.
Der henvises især til  

 teksten under fig. 15.
 At agerslæberen 9 kan drejes hydraulisk og ændre sin stilling i forhold  

 til jorden ved anvendelse af en hydraulikcylinder 12, der er fastgjort til  

 tromlebærebommen, er kendt fra redskabet i bilag 1. Heri vises en cylinder 53  

 i fig. 10 og 15. Denne cylinder 53 har nøjagtig samme funktion.
 Den specielle udførelsesform, som er omtalt i ansøgningen side 3, linie  

 2-4, genfindes også i redskabet ifølge bilag 1. Denne udførelsesform med  

 flere sammenfoldelige sektioner findes i bilagets fig. 25.
Selve den agerslæberbjælke 9, som benyttes i ansøgerens konstruktion, og  

 som er vist i figuren, ses at have en stor lighed med den agerslæberbjælke,  

 som er vist i bilag 1. I den sammenhæng kan det nævnes, at det firma, Dalbo,  

 hvor ansøgeren er ansat, har indkøbt en agerslæberbjælke fra Doublet-Record  

 til fremstilling af deres redskab ifølge patentansøgningen.
I det redskab,  

 som er opbygget ifølge patentansøgningen, anvendes der således en  

 agerslæberbjælke, som er identisk med den agerslæbebjælke, som er vist i  

 bilag 1.
 Det landbrugsredskab, som er genstand for patentansøgningen, og som efter  

 planerplanken omfatter en marktromle, er beskrevet i bilag 2, som er en  

 brochure fra firmaet Dalbo, hvor ansøgeren er ansat.
I bilag 1 beskrives redskabet bestående af en planerplanke og en  

 marktromle, som knuser knolde, det vil sige jævner markoverfladen og trykker  

 jorden sammen efter pløjning.
Tromlen, der også er vist i fig. 1 i  

 patentansøgningen, kan i landbrugsfaglig tale være et hvilket som helst  

 roterende element, der oftest trækkes af en traktor hen over markoverfladen.  

 Tromlen kan udgøres af store cementtromler fra op til 2 m i diameter til små  

 tætsiddende gummihjul på en aksel.
En tromle, som omtalt i patentansøgningen,  

 kan være sammensat af ringe i forskellige udførelser, ligeledes med store  

 variationer i diametre og vægt pr. løbende meter.
En tromle kan være en  

 bærevalse, en rørpakkevalse, en tandpakkervalse, en spiralvalse, som alle er  

 kendte elementer inden for landbruget.
Disse vil have en mere eller mindre  

 effektiv egenskab til knusning af knolde, planering og trykning af  

 markoverfladen.
Den bærevalse, der er betegnet med 55 i fig. 10 i Doublet-Record brochuren  

 kunne ligeså vel være benævnt som et tromlelegeme i stedet for anvendelsen af  

 ordet bærevalse.
Ordet bærevalse er anvendt, fordi valsen sammen med  

 tromlefunktionen har en bærende egenskab for det viste landbrugsredskab.  

 Dette er præcis den samme funktion som tromlelegemet har ifølge  

 patentansøgningen.
I den patentansøgte konstruktion bærer tromlen redskabet,  

 og tromleelementet vil fungere som bærevalse for de elementer, planerplanke  

 samt eventuel harve, der er fastgjort til tromlens bærebom.
For en fagmand på området vil der næppe være tvivl om, at bærevalserne på  

 Doublet-Record's konstruktion i sin brugsstilling trykker med cirka samme  

 vægt pr. meter arbejdsbredde som benyttes ved almindelige kendte tromler  

 inden for landbruget.
Som følge heraf vil bærevalsen/tromlelegemet i  

 Doublet-Record's konstruktion have samme jordbearbejdende egenskaber som det  

 tromlelegeme, der er beskrevet i patentansøgningen.
I patentansøgningen er der ikke givet nogen nærmere specifikation af, hvad  

 der skal forstås med tromlelegemet.
I figuren er der blot angivet en stiplet  

 cirkel for at præcisere omkredsen på et tromlelegeme.
Vi er derfor ganske uforstående overfor og finder det ukorrekt, når  

 Direktoratet i sin skrivelse af 20. november 1992 uden nærmere begrundelse på  

 står, at bærevalsen (55 i fig. 10) altid er en rørpakkervalse Denne tolkning  

 viser en ringe forståelse for landbrugsredskabet ifølge Doublet-Record's  

 brochure.
Selv om brochurematerialet omtaler, at der anvendes en  

 rørpakkervalse, begrunder dette vel næppe, at den samme type  

 bærevalse/rørpakkervalse kan anvendes som tromlelegeme i den patentansøgte  

 konstruktion.
Det bemærkes, at terminologien inden for faget er inkonsekvent, idet samme  

 element både omtales som agerslæber, slæbeplanke eller planerplanke.
Dette  

 ændrer imidlertid ikke ved det forhold, at der er tale om et og samme element  

 med samme primære arbejdsfunktion.
Arbejdsfunktionen for slæbeplanken 50 i  

 Doublet-Record's landbrugsredskab vil være fuldstændig samme arbejdsfunktion,  

 som den der udføres med agerslæberen 9 ifølge patentansøgningen.
Endelig er den valgfrit anvendte harve, som ifølge patentansøgningens  

 selvstændige krav er efterkoblet tromlelegemet, også til at genfinde i  

 Doublet-Record's brochure.
Således er der anvendt en harvesektion, som ved  

 sin forreste ende tydeligvis er fastgjort til samme bærebom ovenover den  

 forreste bærevalse, hvortil også agerslæberen 50 er fastgjort.
 Som bilag 3 er der medsendt en kopi af en avisartikel fra effektivt  

 landbrug, der omtaler Doublet-Record's redskab, som også er vist i brochuren  

 i bilag 1. Det fremgår af avisartiklen, at Doublet-Record's konstruktion var  

 med på Agro-mek i foråret 1988, og således var velkendt i faget lang tid før  

 prioritetsdatoen for patentansøgningen.
 Det er således muligt punkt for punkt at eftervise, at Doublet-Record's  

 konstruktion opfylder samtlige særpræg i krav 1's kendetegnende del:
»at der i brugsstillingen foran tromlen (1) er en agerslæber  

 (9)».
Det fremgår af brochurens fig. 10, at redskabet i sin  

 brugsstilling foran tromlelegemet 55 omfatter en agerslæber 50,  

 »fastgjort til tromlebærebommen (4) over bærearme (8)».
Af  

 brochurens fig. 10 og 15 ses, at bærearme 51 er fastgjort til en  

 tromlebærebom 52 med fastgørelseselementer bestående af bolte, »der strækker sig fra bommen foran tromlelegemet ned mod  

 jorden,».
Dette er præcis beskrivelsen af bærearmene 51 i fig. 10 og 15  

 i brochuren.
»Og agerslæberen er i længdeudstrækningen svingbart hængslet til  

 armenes yderende (10),».
Af brochurens fig. 10 ses, at agerslæberen 50  

 er svingbart hængslet til bærearmens 51 yderende i drejepunktet 57, som  

 svarer til henvisningsbetegnelsen 10 i patentansøgningen.
»Idet agerslæberen er beliggende mellem armene og  

 tromlelegemet,».
Det fremgår af fig. 15 og avisartiklen, at den  

 jordbearbejdende kant af agerslæberen 50 og de påmonterede stive tænder er  

 beliggende mellem armene 51 og tromlelegemet 55.
 »Og efter tromlen kan der evt. tillige være efterkoblet en harve (15)  

 ligeledes til bærebommen«.
Dette særpræg genfindes ligeledes i Doublet-Record's redskab.
I fig. 10 i  

 brochuren ses, at harven 59 er monteret efter tromlelegemet 55, og at harven  

 er fast forbundet med bærebommen 52 via et forreste led på harven.
I sammenhæng med den svingbare hængsling af agerslæberen bemærkes det, at  

 hydraulikcylinderen 53 ville være nytteløs, hvis ikke der var mulighed for en  

 svingning af agerslæberen 50. Det bemærkes samtidig, at patentansøgningens  

 definition af opfindelsen på dette punkt er mangelfuld.
Således vil det ikke  

 være muligt at opnå den tekniske effekt, nemlig overføringen af vægt fra  

 tromlelegemet til agerslæberen, hvis ikke der defineres et element, for  

 eksempel en hydraulikcylinder, som er anbragt mellem tromlebærebommen og  

 agerslæberen for at fastholde agerslæberen i en fast stilling i forhold til  

 tromlebærebommen.
Hvis agerslæberen blot er svingbart hængslet, vil den  

 populært sagt løbe over jorden.
Som det fremgår af ovenstående gennemgang, er samtlige særpræg i det  

 uselvstændige krav genfundet i Doublet-Record's konstruktion, som med  

 sikkerhed var kendt i foråret »88 mere end et år før ansøgningens  

 prioritetsdato.
Det er endvidere dokumenteret, at jordbehandlingsforløbet med  

 Doublet-Record's konstruktion er den samme, som det jordbehandlingsforløb,  

 der kan foretages med et redskab ifølge patentansøgningen.
 På baggrund heraf synes nyheden af krav 1 at være foregrebet.
 Selv om der kan stilles spørgsmålstegn ved 100% identitet mellem et  

 tromlelegeme og en bærevalse, vil de ovenfor givne betragtninger omkring  

 arbejdstrykket pr. løbende meter arbejdsbredde, der vil være sammenfaldende  

 for en tromle i egentlig forstand og bærevalsen i Doublet-Record's  

 konstruktion, bevirke, at det definerede redskab ikke opfylder Patentlovens  

 krav om opfindelseshøjde.
 Det uselvstændige krav omhandler blot anvendelsen af et element, som er  

 nødvendig for opnåelse af den tekniske effekt, nemlig den ovenfor omtalte  

 hydraulikcylinder.
 Idet en sådan hydraulikcylinder er kendt fra hydraulikcylinderen 53 i fig.  

 15 i Doublet-Record's brochure, indebærer krav 2 heller ingen nyhed.
Under dette hovedpunkt skal vi afslutningsvis kommentere det første punkt  

 i Direktoratets skrivelse af 20. november 1992. Direktoratet anfører, at  

 planerplanken er monteret på harvens hovedramme.
Dette synes at være  

 ukorrekt.
Af Doublet-Record brochurens (bilag 1) fig. 10 fremgår det således  

 med al tydelighed, at agerslæberens bærearme 51 er monteret på den  

 langsgående bærebom 52, der indgår i en større konstruktion.
En sådan større  

 konstruktion er også omtalt i patentansøgningen, hvor det anføres, at  

 tromlebærebommen 4 udgør en del af landbrugsredskabets bærende konstruktion i  

 form af et stativ med koblingsorganer til traktoren og eventuelt med kørehjul  

 til brug, når landbrugsredskabet transporteres af offentlig vej (jvf. side 3,  

 linie 22-27). En sådan større konstruktion, som bærebommen indgår i, ses også  

 at være en nødvendighed, når man vil benytte sig af muligheden for at  

 tilkoble den valgfrie harve 15. På baggrund heraf synes der ikke at eksistere  

 den forskel på konstruktionerne, som Direktoratet søger at påpege under punkt  

 1 i skrivelsen af 20. november 1992.
 Idet der samtidig henses til Doblet-Record's redskab, der ligesom det  

 patentansøgte redskab har en primær opgave at forberede jorden efter en plov  

 for at etablere et jævnt såbed, så synes Doublet-Record's konstruktion at  

 være særdeles relevant ved vurderingen af patenterbarheden af det  

 patentansøgte redskab.
 På baggrund af ovenstående finder vi, at ansøgningen bør afslås i sin  

 helhed.
 Vi skal herefter gå over til behandlingsskrivelsens andet punkt.
 Erklæring .
 Indledningsvis skal vi bemærke, at Direktoratet ikke har stillet  

 spørgsmålstegn ved erklæringernes rigtighed, selv om ansøgeren i sit indlæg  

 af 3. juli 1992 side 2, 3. afsnit har rejst usikkerhed om erklæringernes  

 gyldighed ved at diskutere, hvorvidt Crosskill-ringe var tilgængelig for  

 indsigeren ved de prøvekørsler, som blev foretaget i foråret 1989.
Selv om Direktoratet ikke har stillet spørgsmålstegn ved gyldigheden af  

 erklæringerne, har vi indhentet en supplerende erklæring af 14. januar 1992  

 fra Agridis International A/S.
Denne erklæring vedlægges som bilag 4.
Indsigeren har igennem en lang årrække haft en stor eksport af tromler og  

 andre jordbearbejdningsredskaber til Frankrig.
Indsigeren har derfor gennem  

 en årrække fulgt udviklingen og har haft et meget indgående kendskab til  

 franske jordbearbejdningssystemer.
Indsigeren har ligeledes i en lang årrække  

 haft kendskab til Crosskill-ringene og deres benyttelse i Frankrig.
Selv om  

 ringene ikke har været kommercielt til salg fra indsige- ren, hvilket i sig  

 selv er irrelevant argumentation fra ansøgerens side, så har ansøgeren  

 benyttet Crosskill-ringene i en prototype, nemlig i en prototype af det  

 redskab, som er vist i de billeder, som er sammenhæftet med Christian  

 Nørgaard's erklæringer.
Indsigeren fik de Crosskill-ringe hjem i foråret  

 1989, og leveringen skete gennem Agridis.
Erklæringen fra Agridis  

 International A/S understøtter denne påstand.
Til yderligere at dokumentere at prototypen var udarbejdet i foråret 1989,  

 og at der som følge af denne første prototype blev igangsat en egentlig  

 produktudvikling af produktet i foråret hos indsigeren, vedlægges en kopi af  

 ansøgning om statstilskud til produktudvikling af kombinationsredskab.
Denne  

 ansøgning er dateret den 6. april 1989. Selve kombinationsredskabet er ikke  

 beskrevet nærmere, men indsigeren har side 4, 1. afsnit beskrevet, at  

 kombinationsredskabet omfatter en ramme, som kan forsynes med en slæbeplanke,  

 en forharve og en tromle, som et supplement til indsigerens eksisterende  

 tromleprogram.
Selv om der er tale om en meget kort forklaring af redskabet,  

 skulle denne ansøgning fjerne enhver tvivl om Christian Nørgaard's  

 erklæringer.
 Vi skal herefter gå over til at kommentere den begrundelse, som  

 Direktoratet har givet i punkt 2 i sin skrivelse af 20. november 1992.
 Til trods for at Direktoratet accepterer, at der er foretaget  

 prøvekørsler, og at disse er foretaget meget tæt op til trafikeret offentlig  

 vej med en trafiktæthed, der antages at være ca. 1400 - 2500 biler i døgnet,  

 har man ikke fundet, at Christian Nørgaard's anvendelse har været  

 nyhedsskadelig i Patentlovens forstand.
Det synes ganske ukorrekt, når Direktoratet som begrundelse for, at de  

 foretagne prøvekørsler ikke er nyhedsskadelige, henviser til Betænkning  

 angående Nordisk Patentlovgivning side 125. Betænkningen omtaler det  

 pågældende sted en opfinders egen forudgående prøvekørsel, som foretages på  

 en diskret måde, men dog således, at tredjemand får en vis mulighed for at  

 gøre sig bekendt med opfindelsen.
Denne prøvekørsel med en vis afsløring kan  

 der ifølge Betænkningen gives en slags nyhedsskånefrist for, når det er  

 opfinderens konstruktion, som er anvendt forud for indlevering af en  

 patentansøgning.
Imidlertid ligger der i Betænkningens ånd ingen skånefrist for  

 nyhedskriteriet, når der er tale om, at en tredje person har foretaget  

 prøvekørsler eller afprøvninger, og når der efterfølgende uafhængigt  

 indleveres en patentansøgning af en anden person.
Det er netop denne  

 situation, som optræder hr.
Christian Nørgaard, som har foretaget  

 prøvekørsler af indsigerens konstruktion, har således prøvekørt en  

 konstruktion, som er udviklet helt uafhængigt af opfinderen og på et  

 tidspunkt, som ligger flere måneder forud for patentansøgningens indlevering.
 Idet Patentlovens nyhedskriterie er absolut, og der ikke er tale om, at de  

 som har kørt forbi på den tilstødende offentlige vej skulle have nogen form  

 for tilskyndelse til efterfølgende at udøve opfindelsen, kan vi ikke se  

 rettere end, at He-Va's konstruktion, som er vist i billederne, må anses som  

 kendt teknik fra det tidspunkt, hvor prøvekørslerne foregik, hvilket vil sige  

 før ansøgningens indleveringsdag.
 På baggrund heraf og idet der henvises til den forklaring, der i  

 indsigelsesbegrundelsen er givet af He-Va's konstruktion, kan den  

 patentansøgte opfindelse ikke anses som værende ny på tidspunktet for  

 ansøgningens indlevering, og ansøgningen bør derfor afslås i sin helhed.
For fuldstændighedens skyld skal det afslutningsvis under dette hovedpunkt  

 anføres, at vi med et brev af 18. december 1992 rettede en forespørgsel  

 vedrørende tolkning af Patentlovens nyhedskriterier.
En kopi af vor  

 forespørgsel er vedlagt som bilag 6. Som bilag 7 vedlægges en kopi af svar af  

 7. januar 1993, som vi har modtaget fra Direktoratets juridiske afdeling.
Som det fremgår af svaret fra Direktoratets juridiske afdeling vil man  

 ikke udtale sig om den generelle fortolkning af Patentloven.
Imidlertid er  

 Patentdirektoratets juridiske afdeling så venlige, at de besvarer den  

 konkrete situation vedrørende patentansøgning nr. 3032/89. I svarets sidste  

 afsnit fremgår det således, at man fra Direktoratets side har været  

 opmærksomme på, at prøvekørslen, som vi har fremført i indsigelsen, udføres  

 af tredjemand og ikke af opfinderen selv.
Direktoratet erkender ligeledes i  

 sit svar, at Betænkningen alene omtaler prøvekørsler, der er foretaget af  

 opfinderen.
Herefter kommer der en ganske interessant vurdering, som ikke synes at  

 finde nogen rimelig begrundelse.
Det anføres nemlig, at Direktoratet i  

 forlængelse af disse betragtninger har fundet, at opfinders og tredjemands  

 prøvekørsler skulle vurderes ens i forhold til Patentlovens § 2. Der gives  

 ingen direkte begrundelse for, hvorfor dette skulle være tilfældet, og vi  

 ikke se rettere end, at det må være sket en fejlvurdering.
Således anføres  

 det i sidste punktum, at der efter en samlet vurdering, så kunne man »i  

 denne konkrete sag« ikke betragte tredjemands prøvekørsel som  

 nyhedsskadelig.
 Idet Direktoratets juridiske afdeling har gjort gældende, at der » i  

 denne konkrete sag« har optrådt specielle forhold, som bevirker, at man  

 har fundet det muligt at behandle opfinders og tredjemands prøvekørsel ens i  

 forhold til Patentlovens § 2, synes det at være berettiget at give en  

 begrundelse eller forklaring af disse specielle forhold, som gør sig gældende  

 i den konkrete sag.
 Idet vi ikke hverken i svaret fra Patentdirektoratets juridiske afdeling  

 af 7. januar 1993 eller i Direktoratets skrivelse af 20. november 1992 har  

 fået en begrundelse for eller en forklaring af disse forhold, kan vi ikke se  

 rettere end, at der må være foretaget en forkert vurdering i Direktoratet.
 Således bør den konkrete sag følge de generelle retningslinier, og  

 tredjemands prøvekørsel skal derfor behandles forskelligt i forhold til  

 Patentlovens § 2 og vil derfor være nyhedsskadelig.
På baggrund heraf skal vi henstille til, at ansøgningen afslås i sin  

 helhed.
Såfremt patentansøgningen ikke afslås, kan vi ikke se rettere end, at  

 der med Direktoratets stilling i nærværende sag ville være blevet indført en  

 ny praksis, som giver en hvilken som helst opfinder en nyhedsskånefrist til  

 indlevering af en patentansøgning, efter en tredjemand har foretaget  

 afprøvning af en sådan måde, at den er blevet almindelig kendt for en bredere  

 kreds.
Imidlertid synes Direktoratet ikke at have et formelt grundlag til at  

 kunne etablere en sådan nyhedsskånefrist.
Udateret brochure I vor indsigelsesbegrundelse af 14. maj 1992 medtog vi i vor argumentation  

 en brochure fra firmaet Brillion.
Desværre var denne brochure ikke dateret.
Vi har nu fremskaffet supplerende materiale vedrørende Brillions  

 kombinationsredskab bestående af en tromle samt agerslæber (levelling bar).  

 Dette supplerende materiale er vedlagt som bilag 8. Materialet er en  

 »setting-up and operation manual« samt en »repair-parts  

 catalogue« samt en enkel side af et priskatalog.
Materialet er meget  

 omfattende, og vi har derfor blot vedlagt relevante sider af katalogerne.  

 Priskataloget er dateret september 1981 og omtaler de M-serie  

 Brillion-arbejdsredskaber, som blev indleveret sammen med vor  

 indsigelsesbegrundelse, og som er vist i driftsmanualen samt  

 reservedelskataloget.
Fra brochurerne fremgår det, at Brillion's konstruktioner omfatter en  

 tromle, der er monteret i lodrette bærearme, der er forbundet med en bærebom,  

 som forløber parallelt med tromlens akse.
På tromlens bærebom er der monteret  

 en bagudrettet bærearm for en harve.
I materialet ses endvidere en  

 beskrivelse af en levelling bar/planerplanke, som er monteret foran  

 tromlelegemet i bærearme, der strækker sig fremefter fra bærebommen ned mod  

 jorden.
På baggrund af den konstruktion, som er kendt fra Brillion's brochure, og  

 som var kendte før ansøgningens prioritetsdag, synes opfindelsen hverken af  

 indebære nyhed eller opfindelseshøjde i Patentlovens forstand, og vi finder  

 derfor, at ansøgningen bør afslås i sin helhed.' Ansøgeren har i skrivelse af 9. august 1993 nedlagt påstand om  

 stadfæstelse og har anført følgende:
»Vi kan kun bekræfte Patentdirektoratet i, at redskabet vist og  

 beskrevet i brochuren fra Doublet-Record er et større og mere kompliceret  

 jordbearbejdningsredskab baseret på en harve ophængt i en bæreramme  

 understøttet på bærevalser.
Den forreste bærevalse foran harven er altid en  

 rørpakkervalse, medens den bageste valse efter harven enten kan være en  

 rørpakkervalse eller en tandpakkervalse afhængig af jordens beskaffenhed.  

 Foran den forreste bærevalse er der en planerplanke og efter den bageste  

 bærevalse er der en rive.
Redskabet er »hjulbåret« qua de to  

 bærevalser, hvilket er naturligt ud fra den betragtning, at redskabet primært  

 er en harve, hvor man skal have mulighed for at indstille harvedybden.  

 Planerplanken og den efterfølgende rive er ligeledes fastgjort til  

 bærerammen.
Det fremgår ingen steder, at planerplankens jordbearbejdende  

 dybde kan justeres.
I brochuren hedder det blot: »der betjenes  

 hydraulisk, således at traktorføreren hele tiden kan optimere plankens  

 arbejde.« I brochuren skinner det hele vejen igennem, at redskabet er en harve  

 eksempelvis er det anført: » Under harvningen udnyttes hele vægten på  

 MAXI-DAN til praktisk arbejde, idet harven bæres af valser både for og bag i  

 hele arbejdsbredden.
Vægten og valsernes store bæreflade er de afgørende  

 faktorer, der gør MAXI-DAN til en suveræn præcisionsharve, hvor harvedybden  

 holdes konstant med milimeters nøjagtighed selv under vekslende jordtyper i  

 samme mark.« Klageren har naturligvis ret i, at det primære formål med redskabet ifølge  

 opfindelsen er at foretage en jordbearbejdning, der som oftest sker direkte  

 efter en plov, men denne jordbearbejdning er i sagens natur en helt anden end  

 den, der foretages med Doublet-Records jordbearbejdningsredskab i og med, at  

 dette fundamentalt er en harve, hvorimod redskabet ifølge opfindelsen er en  

 tromle.
Det er således direkte forkert, når klageren anfører, at der er tale om  

 det samme jordbehandlingsforløb i de to konstruktioner.
Det er også forkert,  

 når klageren anfører, at det burde være klart, at en skelnen mellem en  

 harvekonstruktion og en tromlekonstruktion synes at være af ren akademisk  

 karakter, det er det naturligvis ikke, det kan man blot spørge en hvilken som  

 helst landmand om.
I tredie afsnit side 2 forsøger klageren at godtgøre, at Doublet-Records  

 konstruktion svarer til den i ansøgningen omhandlede.
Sammenligningen er  

 imidlertid ikke retfærdig, og det kan den i sagens natur ikke blive, fordi  

 det drejer sig om to fundamentalt forskellige redskaber.
Klageren  

 sammenligner således tromlebærebommen (4) i ansøgningen med den forreste del  

 af bærerammen i Doublet-Record redskabet.
Denne del benævner klageren (52).
I næste afsnit anfører klageren, at cylinderen (53) i fig. 10 og 15 i  

 brochuren har nøjagtig samme funktion som hydraulikcylinderen (12) i  

 ansøgningen, nemlig at regulere ager-slæberens jordbearbejdende dybde.
Som  

 tidligere anført fremgår det ikke direkte, at agerslæberen på Doublet-Record  

 redskabet kan dybdeindstilles.
 I trediesidste afsnit side 2 anfører klageren, at firmaet Dal-Bo har  

 indkøbet en agerslæberbjælke fra Doublet-Record til fremstilling af et  

 redskab ifølge patentansøgningen, hvilket må stå for klagerens egen regning,  

 og hvor, ansøgeren er ansat, har i det hele taget ikke noget med sagen at  

 gøre.
I det efterfølgende afsnit gør klageren en stor anstrengelse for at  

 påvise, at en bærevalse kan sidestilles med en tromle, hvilket den  

 naturligvis ikke kan.
For fagmand er det naturligvis helt indlysende, hvad  

 der kan forstås ved et tromlelegeme som angivet i patentansøgningen.
I fjerde fulde afsnit på side 3 besværer klageren sig over, at man er  

 ganske uforstående over for og finder det ukorrekt, når Direktoratet i sin  

 skrivelse af 20. november 1992 uden nærmere begrundelse påstår, at bærevalsen  

 (55 i fig. 10) altid er en rørpakkervalse.
Dette er imidlertid hentet direkte  

 ud fra brochuren, jf. billedet til højre for fig. 25.
Herefter går klageren over til et forsøg på at dokumentere, at tromlen  

 ifølge ansøgningen skulle kunne genfindes i Doublet-Records redskab, hvilket  

 naturligvis ikke kan blive en reel sammenligning i og med, at redskaberne er  

 vidt forskellige.
Det bemærkes blot her, at klagerens tvivl om, hvorvidt  

 agerslæberen på Doublet-Records redskab også er svingbar, kommer til udtryk,  

 idet det anføres, »..., at hydraulikcylinderen (53) vil være nytteløs,  

 hvis der ikke var mulighed for en svingning af agerslæberen (50).« At ansøgeren i sin sammenligning er ude på tynd is ses blandt andet af et  

 argument som det følgende: »»og efter tromlen kan der evt. tillige  

 være efterkoblet en harve (15) ligeledes til bæretromlen«.
Dette særpræg  

 genfindes ligeledes i Doublet-Records redskab.
I fig. 10 i brochuren ses, at  

 harven (59) er monteret efter tromlelegemet (55), og at haven er fast  

 forbundet med bærebommen (52) via et forreste led på harven.' Argumentet er  

 grundlæggende forkert i og med, at Doublet-Records redskab er opbygget  

 omkring harven (59), og hvor rammen, der bærer haren kører på bærevalser.  

 Klageren omskriver uden videre den forreste bærevalse til et tromlelegeme,  

 ligesom han omskriver bærerammestrukturen til en bærebom.
 Vi skal således afvise brochuren fra Doublet-Record.
Dernæst henviser klageren til, at man før patentansøgningens indlevering  

 har lavet og afprøvet en tromle i lighed med den i ansøgningen omhandlede.
I  

 den forbindelse er der blevet afgivet en erklæring fra en Christian Nørgård,  

 ligesom der er blevet indleveret en supplerende erklæring fra AgriDis  

 International A/S, ligesom der henvises til en ansøgning om statstilskud til  

 produktudvikling af kombinationsredskab af 6. april 1989. På trods heraf er  

 vi fortsat af den opfattelse, at He-Va tromlen først er blevet fremstillet og  

 afprøvet efter patentansøgningens indlevering den 20. juni 1989. Så vidt  

 orienteret er det en forudsætning for at opnå produktudviklingsstøtte, at  

 udviklingsarbejdet ikke er påbegyndt, før ansøgningen er imødekommet.  

 Klagerens ansøgning om produktudviklingsstøtte er dateret den 6. april 1989,  

 altså ca. 2 1/2 måned før indleveringen af patentansøgningen, og de går  

 immervæk et stykke tid, før en sådan ansøgning imødekommes.
Af  

 baggrundsnaturen på klagerens fotos fremgår det tydeligt, at disse er  

 efterårsbilleder, og altså ligger efter patentansøgningens indlevering.  

 Erklæringen fra AgriDis International A/S er heller ikke specifik med hensyn  

 til det nøjagtige leveringstidspunkt for crosskill-ringene til He-Va.
I  

 erklæringen hedder det blot, at firmaet via en grossistkunde i Frankrig i  

 foråret 1989 formidlede leveringen af ca. 15 sæt crosskill-ringe til He-Va.  

 Endvidere anføres det, at leveringen af ringene blev gennemført som led i en  

 større forsendelse af returgods fra Frankrig.
Vedrørende erklæringen afgivet  

 af Christian Nørgård sætter vi som tidligere spørgsmålstegn ved rigtigheden  

 af denne! Ud over at Christian Nørgård er indehavere af en grusgrav, sælger  

 han forskellige artikler til kvæghold.
Vi er vidende om, at klageren He-Va  

 Maskinfabrik afprøver alle sine nykonstruktioner hos Christian Nørgård,  

 ligesom denne virksomhed virker som underleverandør på Nørgårds  

 landbrugsartikler.
Der er således et afhængighedsforhold mellem klageren og  

 Christian Nørgård, der gør, at erklæringen alene af denne grund ikke kan  

 tillægges nogen vægt.
Det er vor fast overbevisning, at påstanden om, at klageren skulle have  

 lavet og afprøvet sit redskab før patentansøgningens indlevering, ikke er  

 korrekt.
Der er således ingen grund til at gå nærmere ind på, hvorvidt  

 prøvekørselsen har været en offentliggørelse i patentlovens forstand eller  

 ej.
Kun skal det bemærkes, at en sådan afprøvning af et markredskab efter vor  

 opfattelse på ingen måde kan betragtes som en offentliggørelse.
I øvrigt er  

 den anslåede trafiktæthed så stor, at bilisternes fulde koncentration vil  

 være rettet mod trafikken, og man vil ikke have lejlighed til at koncentrere  

 sig som detaljerne ved de markredskaber, der kører rundt omkring i terrænet.
Vedrørende brochuren fra Brillion, der viser et markredskab tilsvarende  

 det fra Doublet-Record, har vi ingen specielle bemærkninger til denne ud  

 over, at vi heller ikke mener, at brochuren er relevant.
I sammenligningen  

 begiver klageren sig også her af med tilsnigelser, såsom at bruge ordet  

 bærebom for hele den bærende ramme.
Det bemærkes, at klageren He-Va Maskinfabrik ApS først efter, at  

 ansøgerens licenstager Dal-Bo Maskinfabrik med stor succes har markedsført en  

 tromle ifølge opfindelsen, har bragt en tilsvarende tromle i handelen.
At  

 udviklingen af redskabet ikke har været så ligetil endda, selv om man har  

 haft Dal-Bo's tromle som forbillede, vil ses af, at klageren har ansøgt om  

 statstilskud til produktudviklingen.
I historiens bakspejl kan det jo se meget nemt ud, men der er i  

 virkeligheden lagt en meget stor indsats i udviklingen af ansøgerens tromle.  

 At der virkelig foreligger en opfinderisk indsats, vil ses af, at Vaderstad,  

 der er storprodu-center af tromler og er særdeles aktive i udviklingen og har  

 adskillige patenter og mønsteransøgninger (står i navnet Crister Stark) har  

 indgået en licensaftale med ansøgeren.
Selv med den markante udvikling  

 indenfor området er Vaderstad først kommet på markedet med en  

 tromlekonstruktion som omhandlet i ansøgningen i 1991. Vaderstad har ikke kun  

 haft et indgående kendskab til den pågældende tromletype og diverse  

 agerslæbere, men har også vidst i hvilken retning den almindelige udvikling  

 er gået uden at have præsteret noget, der blot minder om opfindelsen.
Det må  

 dog være en målestok, der er til at tage og føle på, når opfindelseshøjden  

 vurderes.
Vi skal således anmode om, at klagen afvises og sagen tilbagevises til  

 Patentdirektoratet for udstedelse af patent.' Ansøger har i skrivelse af 11. maj 1994 endvidere udtalt:
»I relation til indsigerens påståede egen udvikling og  

 offentliggørelse heraf henviser indsigeren til en erklæring af 14. januar  

 1992 afgivet af AgriDis International A/S.
Det er netop blevet bragt til vort  

 kendskab, at dette selskab AgriDis er delvist ejet af indsigeren, hvorfor  

 erklæringen ikke kan betragtes som uvildig.
 Erklæringen mangler også enhver form for dokumentation f.eks. i form af  

 fragtbreve, ordrebekræftelser etc.
 Vi står således fast på, at der bør ses bort fra erklæringen og  

 indsigerens påstand om egen udvikling og offentliggørelse heraf.
Den nye oplysning, synes vi, var så vigtig, at vi ikke vil undlade at  

 bringe den til nævnets kendskab, selvom skriftvekslingen i princippet anses  

 for afsluttet.« Ankenævnet har behandlet sagen på sit møde den 7. november 1995.
 For klageren mødte patentagent Hans Jørgen Rindorf og direktør Willy  

 Christensen, Heva.
 For ansøgeren mødte patentagent Christoffer Skovgaard Petersen og Bjarne  

 Mikkelsen.
 Klageren fremførte blandt andet, at den af fremlæggelsesskriftet  

 omhandlede marktromle havde været i åbenlys anvendelse ved nogle prøvekørsler  

 før ansøgningens indleveringsdag, og at man ikke har taget tilstrækkeligt  

 hensyn til hvad der er kendt fra Europa patent nr. 0 266 276 i citatet i  

 beskrivelsen.
 Ansøgeren fremførte blandt andet, at man ikke finder, at den foretagne  

 prøvekørsel er åbenlys anvendelse, og at man med hensyn til forholdet til den  

 kendte teknik hidtil fra Patentdirektoratets side har anlagt en lempelig  

 praksis.
 Ankenævnet skal udtale:
 Man finder ikke den omtalte prøvekørsel patentskadelig.
Derimod finder man, at princippet i marktromlen i henhold til  

 fremlæggelsesskrift nr. 162 801 er foregrebet så nært af Europa patentet nr.  

 0 266 276, at man ikke kan meddele patent i den foreliggende sag.
Herefter  

 bestemmes: Patentansøgning nr. 3032/89 afslås.
Grønning-Nielsen Hans Chr.
Thomsen Finn Grønbæk Lars Herborg Arne Holm Indsigelsessag.
