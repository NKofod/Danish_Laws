Betænkning afgivet af  

 Uddannelsesudvalget den 16. maj 2000 Betænkning over Forslag til lov om  

 forberedende voksenundervisning (FVU-loven) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Daghøjskoleorganisationerne, De Samvirkende Invalideorganisationer, Foreningen af Daghøjskoler, Helhedsundervisning af Voksne Hørehæmmede, Nærings- og Nydelsesmiddelarbejder Forbundet og Speciallærerforeningen af 1981.
 Der er af undervisningsministeren stillet et  

 ændringsforslag, hvorom henvises til de ledsagende  

 bemærkninger.
 Et af udvalgets spørgsmål til ministeren er  

 tillige med undervisningsministerens besvarelse heraf optrykt som bilag til  

 betænkningen.
 Et flertal (Socialdemokratiets, Socialistisk Folkepartis,  

 Centrum-Demokraternes, Det Radikale Venstres og Enhedslistens medlemmer af  

 udvalget) lægger vægt på, at undervisningsministeren over  

 for udvalget har oplyst følgende:
» Endvidere har undervisningsministeren oplyst, at
rummeligheden i tilrettelæggelsen af FVU skal øge  

 mulighederne for, at de forskellige målgrupper nås, hvilket  

 også vil være en væsentlig målsætning med  

 forsøgs- og udviklingsarbejdet.
Eksempelvis vil hver af de mange  

 forskellige udbydere have deres særlige pædagogiske profil, som  

 netop egner sig til deres del af målgruppen.
F.eks. har  

 daghøjskolerne deres profil, og tilsvarende har VUC.
Dertil kommer, at  

 undervisningen i videst muligt omfang tænkes placeret i omgivelser, som  

 allerede er kendt af deltageren, hvilket den enkelte deltager kan opleve som  

 en motiverende tryghed forud for og i selve undervisningen.
Derudover skal  

 det tilstræbes, at personer, som ønsker det, kan gå  

 på hold sammen uanset forudsætninger.
Således vil der  

 være mulighed for samlæsning, det vil sige undervisning på  

 samme hold af deltagere med forskellige forudsætninger og på  

 forskellige trin.
I den forbindelse skal der udvikles særlige  

 undervisningstilbud, som rummer denne mulighed.
FVU er bl.a. målrettet den gruppe af kortuddannede,  

 som ellers ikke har været motiveret til at uddanne sig.
Derfor er det  

 vigtigt, at uddannelsesforløbene sammensættes, så de  

 virker motiverende for netop denne gruppe.
Med målsætningen om at  

 så mange som muligt bliver uddannet som minimum på  

 erhvervsuddannelsesniveau, skal FVU tage udgangspunkt i deltagernes  

 forudsætninger og behov, færdighedsniveau og interesse.
Undervisningen kan således tage udgangspunkt i  

 deltagerens egne hverdagstekster.
Hvis undervisningen er etableret i  

 tilknytning til et almindeligt voksenuddannelsesforløb, vil teksterne  

 typisk være lærebøger og undervisningsmaterialer.
Er  

 forløbet knyttet til en virksomhed, vil det typisk være  

 arbejdsinstruktioner og manualer, mens undervisningen i fritiden f.eks. kan  

 bestå af aviser, ugeblade, skønlitterære romaner/noveller,  

 offentlige skemaer og breve.
Således vil der i den forbindelse  

 også være mulighed for at beskæftige sig med aktuelle  

 samfundsmæssigt relaterede emner, såfremt deltagerne  

 ønsker dette, ligesom udgangspunktet også kan tages i  

 deltagernes egen livssituation, hvis deltagerne er indstillet herpå.
Derudover kan der i et vist omfang integreres undervisning  

 i en række ledsagekundskaber, f.eks.
IT og samfundsfag, samt andre  

 ledsagekundskaber, der vurderes at kunne øge  

 færdighedstilegnelsen i de to fag »læsning, stavning og skriftlig fremstilling« og »talforståelse, regning og basale matematiske begreber  

«.
Undervisningsministeren har endelig oplyst, at den  

 foreslåede bestemmelse i § 17 vil føre til, at udgifterne  

 vedrørende undervisning af personer, der ikke hører hjemme i  

 nogen amtskommune, fordi de ikke er folkeregistreret her i landet, vil blive  

 afholdt endeligt af den amtskommune, hvor de modtager undervisning.« Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres,  

 Enhedslistens og Kristeligt Folkepartis medlemmer af udvalget) lovforslaget  

 til vedtagelse med det af undervisningsministeren stillede  

 ændringsforslag.
 Et mindretal (Venstres, Det Konservative  

 Folkepartis og Dansk Folkepartis medlemmer af udvalget) indstiller  

 lovforslaget til forkastelse ved 3. behandling og vil stemme hverken  

 for eller imod det af undervisningsministeren stillede  

 ændringsforslag.
 Mindretallet anser alle 11  

 lovforslag (L 250-L 260) for et samlet lovkompleks, der udmønter  

 regeringens finanslovaftale for 2000 med venstrefløjen og CD om en  

 reform af voksen- og efteruddannelsen (VEU-reformen). I konsekvens heraf vil  

 mindretallet stemme imod alle de nævnte 11 lovforslag i VEU-reformen og  

 vil stemme hverken for eller imod de stillede ændringsforslag, der er  

 stillet af forligskredsen.
Mindretallet ønsker at pointere, at livslang  

 læring er fremtidens nøgleord.
Den enkelte skal forny og udvikle  

 sine kvalifikationer gennem hele livet  til gavn for samfundet,  

 virksomhederne og individet.
Et voksen- og efteruddannelsessystem med et  

 varierende tilbud af høj kvalitet er afgørende for, at danske  

 virksomheder kan klare sig tilfredsstillende på det internationale  

 marked.
Uddannelse skal derfor i stigende grad være en del af  

 arbejdslivet, så arbejdskraften kan følge den teknologiske  

 udvikling og bidrage til at skabe den øgede velstand, der ligger i  

 fremtidens muligheder.
Voksen- og efteruddannelse er imidlertid forbundet med  

 høje omkostninger i form af midlertidigt produktionstab,  

 godtgørelse, dækning af undervisningsomkostninger m.v.
Derfor er  

 det afgørende, at voksen- og efteruddannelsessystemet bliver nemt at  

 anvende, samt at tilbudene bedst muligt lever op til virksomheders og  

 medarbejderes forventninger og behov, hvad angår indhold og  

 kvalitet.
Mindretallet bifalder de intentioner, der ligger bag de  

 fremsatte lovforslag til en reform af voksen- og efteruddannelsessystemet,  

 men det fremsatte lovkompleks løser ikke de grundlæggende  

 problemer i det eksisterende voksen- og efteruddannelsessystem.
Lovkomplekset  

 bevarer i høj grad det eksisterende system som en række  

 overlappende systemer, hvilket specielt mindre virksomheder vil have  

 uforholdsmæssigt store omkostninger ved at gennemskue og dermed at  

 anvende.
 Regeringen har tilsyneladende haft samme intentioner som  

 mindretallet, men mindretallet må beklageligvis konstatere, at  

 regeringen med finanslovaftalen og det fremsatte lovkompleks ikke får  

 skabt den nødvendige gennemskuelighed, enkelhed og samling af voksen-  

 og efteruddannelsessystemet.
Reformens vægtning af indsatsen for de kortuddannede Mindretallet kan bifalde målsætningen om at  

 forbedre efteruddannelsesindsatsen for de kortuddannede og ønsker  

 hermed at pointere, at på dette område er der brug for at  

 forbedre indsatsen, både hvad angår generelle og mere  

 specialiserede kompetencer.
Vejen til en bedre indsats på dette område  

 burde imidlertid gå gennem en effektivisering af den samlede voksen- og  

 efteruddannelsesindsats.
Det fremsatte lovkompleks er desværre i  

 høj grad baseret på et omfordelingsprincip, hvor der kun gives  

 tilskud op til et vist kompetenceniveau, hvorefter udgifterne finansieres  

 kollektivt.
Lovkomplekset satser meget ensidigt på den  

 såkaldte »skubeffekt« og i meget ringe grad på  »trækeffekten«.
Mindretallet finder det positivt, at  

 lovkomplekset tilgodeser ønsket om og behovet for specielt øget  

 fokus på udvikling af læse-, skrive- og regnefærdigheder,  

 men lovkomplekset afspejler klart, at forligsparterne synes at glemme, at et  

 videnssamfund ikke alene etableres ved et »skubsystem«, hvor  

 der er fokus på at få de kortuddannede op på et  

 højere niveau.
Et videnssamfund etableres i lige så høj  

 grad ved et »træksystem «, hvor de bedst uddannede tilsvarende  

 får mulighed for at blive endnu dygtigere.
Mindretallet havde  

 således ønsket, at en samlet voksen- og efteruddannelsesreform  

 også ville forbedre mulighederne for efteruddannelse på de  

 højere læreanstalter væsentligt.
Dertil kommer, at da en del af udgifterne finansieres  

 gennem en skat på arbejdskraft via Arbejdsmarkedets  

 Uddannelsesfinansiering (AUF), må der forventes en nedskæring af  

 anvendelsen af voksen- og efteruddannelsessystemet på de områder,  

 hvor der er hel eller delvis brugerfinansiering.
Dette vil flytte ressourcer  

 til de kortuddannede fra andre grupper på arbejdsmarkedet, hvilket  

 yderligere hindrer »trækeffekten«.
Voksenuddannelsessystemet Forslag til lov om erhvervsrettet grunduddannelse og  

 videregående uddannelse (videreuddannelsessystemet) for voksne, jf.
L  

 250, er en del af det fundament, som voksen- og efteruddannelsesreformen skal  

 hvile på.
Mindretallet ønsker at pointere, at lovforslagets  

 match eller parallelitet mellem det ordinære kompetencesystem og det  

 foreslåede voksenuddannelsessystem på ingen måde er klar.  

 Det er således ikke sandsynliggjort af undervisningsministeren, at  

 niveauet for en videregående voksenuddannelse vil matche niveauet for  

 en kort videregående uddannelse, at en diplomuddannelse vil matche  

 niveauet for en mellemlang videregående uddannelse eller en  

 bacheloruddannelse, eller at en masteruddannelse vil matche niveauet for en  

 kandidatuddannelse.
Mindretallet ønsker i den forbindelse at betone  

 vigtigheden af, at voksen- og efteruddannelsesreformen ikke kommer til at  

 devaluere niveauerne i det ordinære uddannelsessystem samt for  

 eksisterende voksen- og efteruddannelser.
Dertil kommer, at lovkomplekset på ingen måde  

 forholder sig klart til adgangen til og vekselvirkningen mellem det  

 ordinære kompetencesystem og det foreslåede parallelle  

 voksenuddannelsessystem.
Vurderingen af dette er i følge  

 undervisningsministeren de enkelte uddannelsesinstitutioners ansvar, og det  

 er ikke klart, hvorledes den enkeltes kompetencer vurderes, herunder  

 både erhvervserfaring og den formelle uddannelse.
Samtidig må det  

 frygtes, at kompetencevurderingen administrativt vil være til stor  

 byrde for de enkelte uddannelsesinstitutioner.
Derudover tilgodeser  

 lovkomplekset kun i meget begrænset omfang, at efter- og  

 videreuddannelse kan tages på private institutioner.
Endelig mener  

 mindretallet, at det er kritisabelt, at Undervisningsministeriet ved  

 fremsættelse af lovkomplekset ikke har et overblik over, hvorledes de  

 mange eksisterende efter- og videreuddannelsestilbud passer ind i det  

 foreslåede voksenuddannelsessystem.
Forberedende voksenundervisning Mindretallet finder det væsentligt, at der  

 igangsættes en indsats for læsesvage og talsvage voksne.  

 Mindretallet hilser derfor forslag til lov om forberedende  

 voksenundervisning, jf.
L 252, velkommen, idet der gennem denne del af  

 lovkomplekset sikres et øget tilbud om uddannelse inden for de  

 nævnte områder.
Desværre må mindretallet konstatere,  

 at lovkomplekset med sin meget centralistiske fastsættelse af indholdet  

 af den forberedende voksenundervisning sandsynligvis rammer forbi  

 målgruppen.
Mindretallet mener, at der ved den forberedende  

 voksenundervisning burde være mulighed for at etablere et indskolings-  

 eller trampolinforløb, der naturligt leder målgruppen ind til  

 kurser dels i læsning, stavning og skriftlig fremstilling, dels i  

 talforståelse, regning og basale matematiske begreber.
Det er  

 således velkendt, at det er uhyre svært for målgruppen at  

 tilmelde sig eksamensforberedende undervisning i de nævnte fag.
Derudover ønsker mindretallet at pointere, at det  

 forventede efteruddannelsesbehov blandt underviserne ikke synes dækket  

 af lovforslaget om forberedende voksenundervisning.
Mindretallet  

 ønsker også at påpege, at udbud af forberedende  

 voksenundervisning fører til en ændring af den fastsatte  

 kvoteordning for daghøjskolerne, idet daghøjskoler med et stort  

 udbud af forberedende voksenuddannelse belønnes, mens mindre  

 daghøjskoler risikerer at skulle afgive kvoteelever.
Endelig finder  

 mindretallet det kritisabelt, at eksisterende daghøjskoleforløb  

 i høj grad skal erstattes af den forberedende voksenundervisning.
Arbejdsmarkedets UddannelsesFinansiering Mindretallet må klart tage afstand fra den del af  

 lovkomplekset, der vedrører oprettelse af Arbejdsmarkedets  

 UddannelsesFinansiering (AUF) med tilhørende bestyrelse, jf.
L  

 256.
Arbejdsmarkedets UddannelsesFinansiering baseres på  

 et kollektivt opkrævet arbejdsgiverbidrag, beregnet ud fra antallet af  

 beskæftigede i den enkelte virksomhed, hvorved AUF-bidraget alene kan  

 betragtes som en beskatning af arbejdskraft.
Mindretallet vurderer, at et  

 kollektivt opkrævet AUF-bidrag er problematisk, idet der ikke etableres  

 en forbindelse mellem forbrug og finansiering af voksen- og  

 efteruddannelsesindsatsen.
Det er således en stor misforståelse  

 at tro, at et kollektivt bidrag kan forsvares med, at arbejdsmarkedets parter  

 selv deltager i administrationen af ordningen.
På  

 efterspørgselssiden vil beslutningstageren i stort set alle  

 tilfælde være den enkelte virksomhed, hvis forbrug ikke vil  

 påvirke virksomhedens AUF-bidrag.
Mindretallet finder, at de virksomheder, der fortrinsvis  

 benytter sig af private voksen- og efteruddannelsestilbud med fuld  

 brugerbetaling eller offentlige tilbud med delvis brugerbetaling vil blive  

 ramt af AUF-bidraget, idet disse virksomheder kommer til at finansiere  

 både eget forbrug og andres forbrug på samme tid.
Mindretallet  

 frygter derfor, at der sammenlagt vil blive skåret ned på voksen-  

 og efteruddannelsesindsatsen i disse fortrinsvis mindre virksomheder, idet  

 AUF-bidraget pr. medarbejder ikke kan påvirkes.
Endvidere mener mindretallet, at AUF-bidraget alt andet  

 lige vil forrykke forholdet mellem arbejdskraft og kapital således, at  

 det bliver mindre attraktivt at basere produktion på arbejdskraft.
Det  

 vil således udelukkende være AUF-bidraget, der er årsag til  

 denne ændring, selv om arbejdskraftens produktivitet reelt stadig vil  

 være den samme, idet AUF-bidraget kunstigt vil gøre det dyrere  

 for virksomheden at beskæftige folk.
Samlet set må der forventes  

 et samfundsøkonomisk tab.
Den med AUF-bidraget foreslåede metode  

 til finansiering af voksen- og efteruddannelsesindsatsen vil i forhold til  

 efterspørgslen virke forvridende frem for kvalificerende og er derfor  

 et skridt i den forkerte retning.
Lovkomplekset angiver, at statens bidrag til voksen- og  

 efteruddannelsesindsatsen ikke reguleres i forhold til pris- og  

 lønudviklingen.
Mindretallet må derfor forvente, at en stigende  

 andel af udgifterne skal finansieres af AUF-bidraget, givet at de samlede  

 udgifter til voksen- og efteruddannelse ikke falder.
I den forbindelse finder  

 mindretallet det relevant at pointere, at lovforslaget åbner mulighed  

 for, at nye udgiftsområder vil blive lagt ind under AUF.
Givet at statens bidrag til voksen- og efteruddannelse i  

 AUF-regi uundgåeligt vil falde, finder mindretallet, at der reelt ikke  

 er tale om en valgmulighed for AUF-bestyrelsen med hensyn til at  

 foreslå opkrævning af AUF-bidrag.
Lovkomplekset placerer  

 AUF-bestyrelsen - i praksis repræsentanterne for arbejdsgiversiden - i  

 en situation, hvor de enten kan vælge at anbefale en øget  

 beskatning af virksomhederne eller en reduktion i voksen- og  

 efteruddannelsesaktiviteten.
Mindretallet finder, at dette er en urimelig  

 situation at bringe AUF-bestyrelsen i, hvilket ikke kan forventes at bidrage  

 til at bevare et godt klima mellem regeringen og arbejdsmarkedets parter.  

 Mekanismerne i lovforslaget vil således i praksis fra begyndelsen  

 være bestemmende for udfaldet.
Mindretallet mener, at der i stedet for  

 den foreslåede metode til finansiering af voksen- og  

 efteruddannelsesindsatsen burde vælges en model baseret på  

 statstilskud kombineret med direkte brugerfinansiering.
Derved sikres billig  

 adgang til generelt kvalitetsbringende kurser, mens der for andre kursers  

 vedkommende vil være en direkte sammenhæng mellem finansiering og  

 forbrug, hvorved en skævvridning i forhold til det foreslåede vil  

 kunne mindskes.
Denne model bakkes op i størsteparten af de modtagne  

 høringsbidrag.
Muligheden for sammenlægning af uddannelsesinstitutioner Lovkomplekset indeholder et forslag om, at der åbnes  

 mulighed for, at AMU-centre kan sammenlægges, såfremt det ikke er  

 hensigtsmæssigt at drive flere selvstændige enheder.  

 Lovkomplekset indeholder endvidere muligheder for, at AMU-centre kan  

 slås sammen med erhvervsskoler.
Mindretallet finder, at det er positivt, at disse  

 muligheder tilvejebringes.
Imidlertid vurderes det som et problem, at en  

 sammenlægning af AMU-centre med erhvervsskoler kun kan finde sted,  

 såfremt den nye institution videreføres som et AMU-center.
Dette  

 vil ikke altid være det mest ønskelige.
Derudover vil en  

 sammenlægning ikke ifølge lovkomplekset løse problemerne  

 med overlappende uddannelsestilbud.
Afsluttende bemærkninger Mindretallets vurdering er, at forslagene samlet set ikke  

 afhjælper de grundlæggende problemer inden for voksen- og  

 efteruddannelsesområdet.
Lovkomplekset forsøger således at  

 omfordele voksen- og efteruddannelsesindsatsen i stedet for at forbedre den.  

 En voksen- og efteruddannelsesreform burde tage udgangspunkt i bedst mulig  

 ressourceudnyttelse på grundlag af en finansieringsmodel med  

 større sammenhæng mellem efterspørgsel og finansiering.  

 Samtidig burde reformen sikre de bedste muligheder for voksen- og  

 efteruddannelse, uanset nuværende uddannelse og fagligt og  

 erhvervsmæssigt niveau.
Endelig burde voksen- og  

 efteruddannelsesreformen fokusere på mulighederne for bedre  

 koordination mellem forskellige uddannelsesinstitutionstyper, eksempelvis ved  

 hjælp af øget fokus på institutionssammenlægninger,  

 hvor det måtte være hensigtsmæssigt.
Ændringsforslag Af	undervisningsministeren, tiltrådt af et flertal  

(S, SF, CD, RV, EL og KRF):
Til § 16 1) Efter stk. 4 indsættes som nyt stykke:
» Bemærkninger Til nr. 1 I henhold til lovforslagets § 16, stk. 3, kan staten helt  

 eller delvis refundere amtsrådets udgifter til forberedende  

 voksenundervisning op til en takst pr. årsdeltager, herunder  

 selvstuderende, der fastsættes på de årlige finanslove.
 Det fremgår af bemærkningerne om  

 økonomiske og administrative konsekvenser for det offentlige, at en  

 årsdeltager defineres som 825 undervisningstimer.
 Imidlertid er der behov for en bemyndigelse til at  

 fastsætte regler om denne beregning af årsdeltagere,  

 amtsrådets opgørelse af udgifter og revision heraf samt  

 udbetaling af refusion og forskud på refusionsbeløb.
 Refusionsordningen vil blive administreret af  

 Undervisningsministeriet.
 Endeligt refusionsbeløb vil blive udbetalt på  

 baggrund af amtsrådets opgørelse af henholdsvis de faktiske  

 udgifter og antal årsdeltagere.
Hvis taksten på finansloven multipliceret med antal  

 årsdeltagere er større end den faktisk opgjorte udgift, vil  

 amtsrådet kun få refunderet de faktisk afholdte udgifter.
Hvis  

 taksten multipliceret med antal årsdeltagere er mindre end den faktisk  

 opgjorte udgift, vil amtsrådet få refunderet taksten  

 multipliceret med antal årsdeltagere.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V) nfmd.  

  Hanne Severinsen (V)  Else Winther Andersen (V)  

 Karen Rønde (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Bilag Et af udvalgets spørgsmål til  

 undervisningsministeren og dennes svar herpå optrykt efter anmodning  

 fra Venstre Spørgsmål 27:
Hvorledes forventer ministeren FVU-udbudet fordelt mellem  

 forskellige udbydere som daghøjskoler, VUC og lign.? Svar:
 Jeg forventer, at udbudet spredes på så mange  

 institutioner som muligt, således som det er sigtet med den  

 foreslåede bestemmelse i § 5, stk. 1, som sammenholdt med bestemmelsen  

 om mindste udbud i stk. 2, betyder, at FVU skal udbydes af mindst én  

 anden type udbyder end en amtskommunal institution.
 Med hensyn til FVU, der indgår i tilbudet på  

 daghøjskoler, fremgår det af bemærkningerne om  

 økonomiske og administrative konsekvenser for det offentlige, at  

 aktiviteten, når ordningen er fuldt indfaset i 2003, skønnes at  

 udgøre 750 årselever fra den statslige kvote samt 1.200  

 årselever omfattet af AF's og kommunernes køb af FVU på  

 daghøjskolerne.
 Hertil kommer 1.105 årsdeltagere på  

 amtskommunale uddannelsesinstitutioner og driftsoverenskomstparter.
