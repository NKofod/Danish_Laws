Nr BTB 56 Betænkning over Forslag til folketingsbeslutning om privatisering af  

 Statens Konfektion   

 Nr B 56 1990-91, 2. samling Afgivet af Forsvarsudvalget Afgivet: 19910503 Udvalget har behandlet beslutningsforslaget i nogle møder og har herunder stillet spørgsmål til forsvarsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Centrum-Demokraternes, Det Radikale  

 Venstres og Kristeligt Folkepartis medlemmer af udvalget)  

 beslutningsforslaget til forkastelse.
Flertallet finder, at det er væsentligt, at der fortsat arbejdes med  

 mulighederne for at tilføre Statens Konfektion yderligere dynamik og  

 produktivitet.
Flertallet opfordrer forsvarsministeren til fortsat at  

 analysere mulighederne for at give Statens Konfektion friere forhold  

 eksempelvis ved at omdanne selskabet til et 100 pct. statsligt aktieselskab,  

 samtidig med at statens leverancer fortsat sikres til fornuftige priser.
 Flertallet forventer på denne baggrund at blive orienteret om resultatet  

 af ministerens overvejelser i forbindelse med et eventuelt forslag om ændring  

 af virksomhedens nuværende status.
Et mindretal (Socialistisk Folkepartis medlemmer af udvalget)  

 ønsker hverken at stemme for eller imod beslutningsforslaget.
Mindretallet  

 vil stemme imod det stillede ændringsforslag.
 Et andet mindretal (Fremskridtspartiets medlem af udvalget)  

 indstiller beslutningsforslaget til vedtagelse med det stillede  

 ændringsforslag.
Ændringsforslag Af et mindretal (FP):
Til teksten 1) Ordene »i indeværende folketingssamling« ændres til:  

 »i førstkommende folketingssamling«.
Bemærkninger Til nr. 1 Ændringsforslaget stilles, fordi regeringen næppe vil kunne nå at  

 fremsætte de nødvendige lovforslag i denne folketingssamling.
