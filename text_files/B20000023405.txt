Bekendtgørelse om oprettelse,  

 ibrugtagning og anvendelse af radioanlæg i maritime radiotjenester og  

 luftfartsradiotjenester med individuel tilladelse til frekvensanvendelse I medfør af § 14, § 28, stk. 12, § 36 og  

 § 42, stk. 2-3, i lov nr. 394 af 10. juni 1997 om  

 radiokommunikation og tildeling radiofrekvenser, som ændret ved lov nr.  

 1096 af 29. december 1999 og lov nr. 232 af 5. april 2000,  

 fastsættes:
Kapitel 1 Anvendelsesområde og definitioner § 1. Bekendtgørelsen gælder for  

 oprettelse, ibrugtagning og anvendelse af radioanlæg i maritime  

 radiotjenester og luftfartsradiotjenester i skibe henholdsvis  

 luftfartøjer og på landstationer i disse tjenester, hvortil der  

 efter lovens § 14 kræves individuel tilladelse til  

 frekvensanvendelse.
 Stk. 2. Ved radioanlæg forstås anlæg, der er  

 indrettet til at sende eller sende/modtage radiokommunikation.
 § 2. Radioanlæg, der alene er indrettet til  

 modtagning, og som indgår i maritime radiotjenester og  

 luftfartsradiotjenester i skibe henholdsvis luftfartøjer og på  

 landstationer i disse tjenester, er omfattet af bestemmelserne i  

 bekendtgørelse om frekvensanvendelse m.v. uden individuel  

 tilladelse.
 § 3. For radioanlæg i udenlandske skibe og  

 luftfartøjer, der befinder sig inden for dansk territorium,  

 gælder bestemmelserne i §§ 8-13 og § 19.
Definition af samfundsvigtig radiokommunikation, jf.  

 lovens § 28, stk. 12 § 4. Ved samfundsvigtig radiokommunikation, jf.  

 lovens § 28, stk. 12, forstås radiokommunikation via  

 radioanlæg, der er afgørende for at sikre menneskers liv og  

 helbred og samfundsmæssig forsyningsvirksomhed.
 Stk. 2. Under forudsætning af at betingelserne i  

 stk. 1 er opfyldt, betragtes følgende radiokommunikation som  

 samfundsvigtig radiokommunikation:
 1)	Politiets kommunikation.
 2)	Forsvarets kommunikation.
 3)	Nød- og redningstjenesters kommunikation.
 4)	Tog-, fly- og maritim kommunikation og navigation.
 5)	Kommunikation i forbindelse med samfundsmæssig  

 forsyningsvirksomhed.
Kapitel 2 Tilladelsesforhold Oprettelse, ibrugtagning og anvendelse af  

 radioanlæg § 5. Oprettelse, ibrugtagning og anvendelse af  

 radioanlæg må kun ske, hvis Telestyrelsen har meddelt individuel  

 tilladelse til frekvensanvendelse, jf. lovens § 14.
Kapitel 3 Generelle vilkår for tilladelser Oprettelse og ibrugtagning af radioanlæg § 6. Radioanlæg, som ibrugtages i  

 forbindelse med tilladelse til frekvensanvendelse, skal overholde de krav,  

 der er fastsat i lov om radio- og teleterminaludstyr og elektromagnetiske  

 forhold og regler udstedt i medfør heraf, jf. lovens § 14,  

 stk. 2, nr. 1.
 Stk. 2. Radioanlæg kan dog tages i brug, hvis det kan  

 ske i overensstemmelse med individuelle vilkår fastsat af Telestyrelsen  

 efter lovens § 14, stk. 2, for den enkelte tilladelse til  

 frekvensanvendelse, jf. dog stk. 3.
 Stk. 3. For ibrugtagning af radioanlæg i skibe omfattet  

 af Rådets direktiv 96/98/EF af 20. december 1996 som ændret ved  

 Europa Kommissionens direktiv 98/85/EF af 1. november 1998 om udstyr på  

 skibe finder reglerne fastsat i medfør heraf anvendelse.
Anvendelse af radioanlæg § 7. Radioanlæg må kun anvendes  

 på de frekvenser, der er meddelt tilladelse til.
 § 8. Ved anvendelse af radioanlæg skal det  

 sikres, at der ikke skabes uacceptable forstyrrelser, herunder for modtagning  

 af radiofoni eller fjernsyn, eller for andre elektriske anlæg.
 § 9. Et skib må ikke stationeres på  

 eller uden for dansk søterritorium med det formål at udveksle  

 radiokorrespondance.
 § 10. Radioanlæg må alene anvendes med  

 det minimum af sendeeffekt, som er nødvendig for at sikre en  

 pålidelig forbindelse.
§ 11. Der må ikke foretages falske eller  

 vildledende udsendelser, unødvendige og overflødige  

 udsendelser.
Ej heller må der foretages udsendelser, hvis identitet  

 enten ikke er angivet eller er angivet falsk.
 § 12. Når et skib befinder sig i en dansk  

 havn, må radioanlæg om bord kun anvendes til  

 nødkorrespondance.
Stk. 2. Undtaget fra bestemmelsen i stk. 1 er 1)	satellitjordstationsudstyr, 2)	VHF-radioanlæg, for så vidt angår kommunikation  

 med landstationer, og 3)	radioanlæg beregnet til intern kommunikation om  

 bord.
 § 13. Når et luftfartøj befinder sig  

 på en dansk flyveplads, må radioanlæg om bord kun anvendes  

 til nødkorrespondance.
Stk. 2. Undtaget fra bestemmelsen i stk. 1 er 1)	teleterminaludstyr, 2)	satellitjordstationsudstyr, 3)	kommunikation med kontroltårn, klarering (handling agency)  

 eller luftfartsselskaber (operational control), og 4)	funktionsprøver efter tilladelse fra kontroltårn under  

 forudsætning af, at prøven ikke er til gene for anden  

 kommunikation.
 § 14. Skibe og luftfartøjer, som befinder  

 sig inden for fremmede landes territorialgrænser, er forpligtede til at  

 underkaste sig de bestemmelser, som vedkommende land måtte  

 fastsætte for radioanlæg.
 § 15. For anvendelse af radioanlæg i  

 maritime radiotjenester gælder i øvrigt bestemmelserne i det  

 internationale radioreglement.
Betjening af radioanlæg § 16. Betjening eller overvågning af  

 betjeningen af radioanlæg i maritime radiotjenester skal ske ved en  

 person, der er indehaver af et radiocertifikat, der er gyldigt til betjening  

 af radioanlægget, jf. bilag 1.
 Stk. 2. Betjening af radioanlæg, som alene kan anvendes  

 på frekvensen 3302 kHz eller frekvenser uden for de internationale  

 maritime frekvensbånd, er undtaget fra bestemmelsen i stk. 1.
 § 17. Radioanlæg i luftfartsradiotjenester  

 må alene betjenes af en person, der er indehaver af et radiocertifikat,  

 der er gyldigt til betjening af radioanlægget, jf. bilag 2.
 Stk. 2. Betjening af landstationer, som alene anvendes til  

 kommunikation mellem luftfartsselskab og luftfartøj på en til  

 formålet anvist særlig frekvens (operational control), er  

 undtaget fra bestemmelsen i stk. 1.
 Stk. 3. Betjening af radioanlæg, der kan anvendes i  

 skibe til nødkommunikation med luftfartøjer alene på  

 frekvenserne 121,5 MHz og 123,1 MHz, er ligeledes undtaget fra bestemmelsen i  

 stk. 1.
Andre bestemmelser § 18. Tilladelsen og radiooperatørens  

 certifikat skal forefindes ved radioanlægget.
 Stk. 2. Udover de dokumenter, som er nævnt i  

 stk. 1, skal tjenestedokumenter i overensstemmelse med Appendix S16 i  

 det internationale radioreglement forefindes om bord i skibe.
Kapitel 4 Tavshedspligt § 19. Radiokorrespondance skal hemmeligholdes for  

 alle uvedkommende.
Stk. 2. Hvis der modtages andre radiosignaler end dem, der er  

 omfattet af tilladelsen, må deres indhold ikke gengives, meddeles til  

 tredjemand eller benyttes til noget som helst formål.
End ikke deres  

 eksistens må røbes til uvedkommende.
Stk. 3. Tavshedspligten i stk. 2 gælder ikke  

 for 1)	udsendelser fra radiofoni- eller fjernsynsstationer,  

 amatør-radiostationer eller privatradioanlæg (27 MHz), 2)	programstof, der sendes via satellit bestemt for direkte modtagning  

 hos almenheden eller med kabelfordeling for øje, eller 3)	udsendelser beregnet for enhver, f.eks. nødsignaler,  

 tidssignaler eller navigationssignaler.
Kapitel 5 Straffebestemmelser § 20. Med bøde straffes den, der  

 overtræder §§ 6-7 og §§ 9-19.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 6 Ikrafttræden m.m.
 § 21. Bekendtgørelsen træder i kraft  

 den 8. april 2000.
 Stk. 2. Samtidig ophæves bekendtgørelse nr. 731  

 af 18. september 1997 om oprettelse, ibrugtagning og anvendelse af  

 radioanlæg i maritime radiotjenester og luftfartsradiotjenester med  

 individuel tilladelse til frekvensanvendelse.
 Stk. 3. Tilladelser til frekvensanvendelse, der er udstedt  

 efter hidtil gældende bestemmelser, er fortsat gældende.
Telestyrelsen, den 30. marts 2000 Jørgen Abild Andersen /Jørn Jensby Bilag 1 Betjening af radioanlæg i maritime radiotjenester  

 (til § 16) Certifikater giver adgang til betjening af  

 radioanlæg som markeret med »X« i nedenstående skema:
Radioanlæg Certifikattype GOC ROC GEN LRC BEG SRC TLG VHF-telefoni X X X X X X X MF-telefoni X X X (X) X HF-telefoni X X X (X) X VHF-telefoni med DSC X X X X MF- telefoni med DSC X X HF-telefoni med DSC X X HF-telex X X X EPIRB (nødradiofyr) X X X X X X SART (radartransponder) X X X X X X Satellitjordstations-udstyr X (X) Telegrafi X (X) = tilvalg Følgende forkortelser er anvendt for certifikaterne  

 i maritime radiotjenester:
 1)	Generelt certifikat som radiooperatør i GMDSS (GOC).
 2)	Begrænset certifikat som radiooperatør i GMDSS  

 (ROC).
 3)	Generelt certifikat som radiotelefonist (GEN).
 4)	Certifikat til betjening af maritime MF-, HF- og  

 VHF-radioanlæg (LRC).
 5)	Begrænset certifikat som radiotelefonist (BEG).
 6)	Certifikat til betjening af maritime VHF-radioanlæg (SRC).
 7)	Radiotelegrafistcertifikat (TLG).
 Om afholdelse af prøver, udstedelse af certifikater  

 m.v. se regler fastsat i medfør af lovens § 22.
Bilag 2 Betjening af radioanlæg i luftfartsradiotjenester  

 (til § 17) Certifikater giver adgang til betjening af  

 radioanlæg som markeret med »X« i nedenstående skema:
Radioanlæg Certifkattype GEN BEG N-BEG N-JOR VHF-telefoni X X X X*) HF-telefoni X Nødradioudstyr X X X X*) Satellitudstyr X X *) Certifikatet giver ligeledes ret til at afprøve  

 HF-radioudstyr og nødradioudstyr på jorden Følgende forkortelser er anvendt for certifikater i  

 luftfartsradiotjenester:
 1)	Generelt certifikat som luftfarts-radiotelefonist (GEN).
 2)	Begrænset certifikat som luftfarts-radiotelefonist (BEG).
 3)	Nationalt begrænset certifikat som luftfarts-radiotelefonist  

 (N-BEG).
 4)	Nationalt begrænset certifikat til jordstationer  

 (N-JOR).
 Om afholdelse af prøver, udstedelse af certifikater  

 m.v. se regler fastsat i medfør af lovens § 22.
