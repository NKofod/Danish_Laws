 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1.  Finansministeren bemyndiges til af statskassens  

 midler i finansårene 1970-71 1974-75 at anvende indtil 25 mill. kr. til udlån  

 dels til indkøbsforeninger for mindre jordbrugere, dels til disse foreningers  

 samvirksomhed, jfr. § 5. Midlerne kan udlånes, efterhånden som der godtgøres  

 at være behov derfor.
Udlån kan kun ske til foreninger, hvis vedtægter  

 stadfæstes i henhold til den i §§ 2 og 3 givne bemyndigelse.
 Stk. 2.  Såfremt der pr. 1. april 1970 måtte henstå et  

 ubenyttet beløb af de i henhold til tidligere tilsvarende lovgivning til  

 rådighed stillede 100 mill. kr., overføres en sådan rest til udlån efter  

 nærværende lov ud over fornævnte 25 mill. kr.
 § 2.  Landbrugsministeren kan meddele stadfæstelse på  

 vedtægter for indkøbsforeninger for mindre jordbrugere, når vedtægterne  

 indeholder følgende bestemmelser:
a.
Foreningens formål skal udelukkende være at foretage indkøb til  

 medlemmerne af husdyr, landbrugsredskaber og maskiner samt af andre tekniske  

 driftsmidler, der anvendes i mindre landbrug og landhusholdninger.
Det  

 indkøbte vedbliver, indtil købesummen med renter og omkostninger er fuldt  

 betalt, at være foreningens ejendomsret undergivet, medmindre dette strider  

 mod bestemmelserne i § 38 i lov nr. 111 af 31. marts 1926 om tinglysning.
b.
Indkøb for foreningens midler må kun ske til medlemmer, der er ejer  

 eller bruger af en landbrugsejendom, hvis grundværdi ved 14. almindelige  

 vurdering ikke overstiger 75.000 kr., eller hvis areal ikke overstiger 20 ha.
c.
Ethvert medlem skal tegne en garanti for foreningens forpligtelser på  

 mindst 200 kr. og højst 1.200 kr.
d.
Til et medlem må af foreningens midler ikke anvendes mere end 15.000  

 kr.
Til 2 medlemmer, der hæfter solidarisk, må dog anvendes indtil 20.000  

 kr., og til 3 eller 4 medlemmer, der ligeledes hæfter solidarisk, indtil  

 30.000 kr.
Ved hvert indkøb skal medlemmerne betale mindst 1/4 af købesummen  

 kontant.
Resten skal afdrages til foreningen i løbet af højst 6 år.
For  

 indkøb til flere medlemmer udfærdiges kun een kontrakt, der underskrives af  

 samtlige købere, og hvoraf det udtrykkeligt fremgår, at disse hæfter  

 solidarisk.
e.
Af det til enhver tid henstående restbeløb af købesummen skal svares en  

 rente, der efter nærmere bestemmelser i vedtægterne fastsættes til en sådan  

 størrelse, at der heraf - foruden renter af lån af statskassen og foreningens  

 administrationsudgifter - kan udredes og til reservefonden henlægges et beløb  

 svarende til 1/2-1 pct. årligt af udlånsmassen i det pågældende regnskabsår.  

 Når reservefonden andrager 10 pct. af lånet fra statskassen, således som  

 dette til enhver tid er nedbragt, har foreningen ikke pligt til at foretage  

 yderligere henlæggelse til reservefonden, men kan efter regnskabets  

 godkendelse og efter indhentet samtykke fra landbrugsministeren anvende den  

 eventuelt overskydende del af reservefonden eller eventuelt driftsoverskud  

 til formål, der tjener foreningens interesser.
f.
Foreningens bestyrelse består af 5, 7 eller 9 medlemmer, hvoraf  

 flertallet udpeges af husmandsforeningerne i hvert amt blandt medlemmerne af  

 indkøbsforeningen.
Den øvrige del af bestyrelsen vælges af  

 generalforsamlingen.
g.
For så vidt der ved et regnskabsårs slutning fremkommer underskud, der  

 ikke kan dækkes af foreningens reservefond eller af statskassens andel, jfr.  

 § 6, fordeles og indkræves underskuddet inden den 1. oktober i det følgende  

 regnskabsår hos medlemmerne efter nærmere i vedtægterne fastsatte regler.  

 Regnskabsåret går fra 1. april til 31. marts.
h.
Ingen forandring må foretages i foreningens vedtægter uden samtykke fra  

 landbrugsministeren.
Foreningerne skal normalt have mindst 400 medlemmer,  

 inden stadfæstelse af vedtægter kan meddeles.
i.
Foreningen skal hvert år til det i § 7 nævnte tilsynsudvalg indsende  

 beretning om og regnskab for foreningens virksomhed i det forløbne år og er i  

 øvrigt pligtig at meddele tilsynsudvalget alle oplysninger, som dette måtte  

 forlange angående foreningens virksomhed og forhold, samt underkaste sig  

 udvalgets tilsyn med, at foreningen ledes i overensstemmelse med denne lov og  

 foreningens vedtægter.
j.
Der udkræves finansministerens godkendelse af en vedtagen beslutning om  

 foreningens opløsning, såfremt foreningen på det pågældende tidspunkt måtte  

 være i gæld til statskassen.
 § 3.  Foreningerne indtræder som medlemmer af De  

 samvirkende danske Indkøbsforeninger for mindre Jordbrugere, hvis vedtægter  

 stadfæstes af landbrugsministeren.
§ 4.  Landbrugsministeren bevilger foreningerne lån af  

 de i henhold til § 1 af statskassen til rådighed stillede midler.
Lån af  

 statskassen må sammenlagt med restgælden på tidligere optagne statslån  

 hverken overstige 20 gange foreningens henlæggelse til reservefond eller 5  

 gange garantikapitalen.
Der kan dog uanset reservefondens størrelse bevilges  

 statslån, såfremt foreningens samlede gæld til staten ikke derved bringes op  

 over et beløb svarende til 2 1/2 gang garantikapitalen.
 Stk. 2.  Lånene, hvis størrelse i øvrigt fastsættes af  

 landbrugsministeren, forrentes med 6 1/2 pct. p. a. og er afdragsfri i 5 år,  

 hvorefter de afdrages med 1/25 årlig.
Stk. 3.  For lånenes tilbagebetaling samt betaling af  

 renter hæfter over for statskassen foreningens medlemmer hver for sig kun med  

 et beløb svarende til den af medlemmet tegnede garantikapital, jfr. § 2,  

 litra c.
Statskassens tilgodehavende hos foreningerne kan inddrives ved  

 udpantning; det samme gælder foreningernes tilgodehavender hos medlemmerne.
§ 5.  Efter landbrugsministerens nærmere bestemmelse  

 kan der af de i § 1 nævnte midler bevilges lån til De samvirkende danske  

 Indkøbsforeninger for mindre Jordbrugere a. til foretagelse af fællesindkøb af maskiner og redskaber til videresalg  

 til de lokale indkøbsforeninger og b. til indkøb af redskaber og maskiner til fællesmekaniseringsforeninger  

 på mindst 5 medlemmer, der er ejere eller brugere af landbrugsejendomme, hvis  

 gennemsnitlige grundværdi eller størrelse ikke overstiger de i § 2, litra b,  

 nævnte grænser.
Medlemmerne skal samtidig være medlemmer af den lokale  

 indkøbsforening.
Foreningernes vedtægter, der skal godkendes af  

 landbrugsministeren, skal indeholde bestemmelse om, at medlemmerne hæfter  

 fuldt solidarisk for foreningens forpligtelser.
 Stk. 2.  En betingelse for lån efter stk. 1, a, er det,  

 at De samvirkende danske Husmandsforeninger stiller garanti i kontanter eller  

 værdipapirer svarende til 20 pct. af beløbet.
Stk. 3.  Til indkøb til en fællesmekaniseringsforening  

 kan højst anvendes 80.000 kr. og ikke over 5.000 kr. pr. medlem.
Det indkøbte  

 vedbliver, indtil købesummen med renter og omkostninger er fuldt betalt, at  

 være samvirksomhedens ejendomsret undergivet.
Foreningen skal betale mindst  

 en femtedel af købesummen kontant og afdrage restbeløbet i løbet af højst 5  

 år.
Af det til enhver tid henstående restbeløb af købesummen skal svares en  

 rente, der efter nærmere bestemmelser i vedtægterne fastsættes til en sådan  

 størrelse, at der heraf - foruden renter af lån af statskassen og  

 samvirksomhedens administrationsudgifter - kan udredes og til reservefond  

 henlægges et beløb svarende til 1/2 -1 pct. årligt af udlånsmassen i det  

 pågældende regnskabsår.
Stk. 4.  Lånene efter stk. 1, b, kan ikke overstige 20  

 gange samvirksomhedens henlæggelse til reservefonden.
Såvel lån efter stk. 1,  

 a, som efter stk. 1, b, forrentes og afdrages til statskassen som anført i §  

 4, stk. 2.
 Stk. 5.  De i §§ 6 og 10 anførte regler finder ikke  

 anvendelse, for så vidt angår samvirksomhedens indkøb til  

 fællesmekaniseringsforeninger.
 Stk. 6.  Samvirksomheden aflægger hvert år beretning og  

 regnskab til det i § 7 nævnte tilsynsudvalg og skal på samme måde som de  

 enkelte foreninger underkaste sig nævnte udvalgs tilsyn med, at foretagendet  

 ledes økonomisk forsvarligt og i overensstemmelse med denne lov.
 § 6.  Hver forening skal dels ved indskud fra  

 medlemmerne, dels ved henlæggelse af renteindtægten, jfr. § 2, litra e,  

 tilvejebringe en reservefond, der snarest bringes op til at afgive dækning  

 for mindst 5 pct. af lånene fra statskassen.
Stk. 2.  For så vidt et ved regnskabsårets slutning  

 konstateret tab på medlemmer, der har fået overdraget effekter på kontrakt,  

 ikke kan afholdes af årets driftsoverskud, dækkes tabet eller den resterende  

 del heraf af reservefondens midler.
Hvis reservefonden herved bliver nedbragt  

 til under 5 pct. af lånene fra statskassen ved regnskabsårets afslutning,  

 bæres halvdelen af det tab, hvormed reservefonden vil blive nedbragt under 5  

 pct., af statskassen.
 Stk. 3.  Hvis reservefondens midler nedbringes under 5  

 pct. af gælden til statskassen, skal restitution finde sted ved, at  

 foreningen snarest tilvejebringer og henlægger det manglende beløb, indtil 5  

 pct. dækning derved er nået.
 Stk. 4.  Når reservefondens midler atter er bragt op på  

 over 5 pct. af lånene fra statskassen, vil de af statskassen eventuelt  

 afholdte beløb være at tilbagebetale i 10 årlige rater.
§ 7.  Landbrugsministeren nedsætter et udvalg  

 (tilsynsudvalget), bestående af en repræsentant for husmandsforeningerne samt  

 to tjenestemænd, valgt henholdsvis af landbrugsministeren og  

 finansministeren.
Tilsynsudvalget overvåger, at foreningerne anvender lånene  

 på vedtægtsmæssig måde og i det hele virker i overensstemmelse med de i denne  

 lov fastsatte regler og de stadfæstede vedtægter.
 Stk. 2.  Tilsynsudvalget aflægger hvert år en samlet  

 beretning til landbrugsministeriet og finansministeriet om foreningernes og  

 samvirksomhedens virksomhed i det forløbne regnskabsår og om de enkelte  

 foreningers og samvirksomhedens status ved regnskabsårets udgang.
 Stk. 3.  En repræsentant for samvirksomheden kan  

 tilkaldes til udvalgets møder.
 Stk. 4.  Samvirksomhedens og lokalforeningernes bøger og  

 regnskaber revideres af revisionsdepartementet for statskassens regning.
 Stk. 5.  Udgifterne ved tilsynsudvalget afholdes af  

 statskassen.
 § 8.  Landbrugsministeren kan efter forhandling med  

 finansministeren og efter forud indhentet erklæring fra tilsynsudvalget  

 standse en forenings virksomhed, når renter og afdrag til statskassen ikke  

 betales i rette tid, eller når foreningen efter hans skøn i øvrigt ikke  

 længere opfylder denne lovs betingelser, ikke styres på vedtægtsmæssig måde,  

 eller misligheder i styrelsen finder sted.
 Stk. 2.  Det samme gælder, hvis reservefonden er opbrugt  

 og foreningen ikke skønnes i stand til at skabe en ny reservefond.  

 Finansministeren træffer da bestemmelse om afviklingen af foreningens  

 forpligtelser, og den beholdne formue anvendes efter bestemmelse af  

 landbrugsministeren til fremme af det mindre landbrug.
§ 9.  Vil to eller flere indkøbsforeninger ved  

 sammenlægning danne en ny indkøbsforening ved overtagelse af samtlige de  

 pågældende foreningers aktiver og passiver, kan beslutning herom vedtages på  

 de enkelte foreningers generalforsamling.
Ved dennes indvarsling, der skal  

 ske skriftligt til hvert enkelt medlem, skal det angives, at der stilles  

 forslag om sammenlægning af foreningen med en anden eller andre navngivne  

 indkøbsforeninger, og at udkast til vedtægter og regnskab over den nye  

 forenings aktiver og passiver er fremlagt til gennemsyn på et nærmere angivet  

 sted.
På generalforsamlingen kan der, såfremt mindst halvdelen af foreningens  

 medlemmer er til stede, træffes beslutning om sammenlægningen, medmindre mere  

 end en femtedel af foreningens medlemmer nedlægger indsigelse herimod enten  

 ved fremmødet på generalforsamlingen eller ved skriftlig protest forinden.
Stk. 2.  Er det fornødne medlemsantal ikke til stede,  

 kan der ikke stemmes om sammenlægningen, og der skal da snarest muligt med et  

 varsel af 8 dage indkaldes en ny generalforsamling, der er beslutningsdygtig  

 uden hensyn til antallet af de mødte medlemmer.
Sammenlægningen og de nye  

 vedtægter betragtes som vedtaget, medmindre mere end en femtedel af  

 foreningens medlemmer nedlægger indsigelse mod sammenlægningen som anført i  

 stk. 1.
Stk. 3.  Ethvert medlem, der har nedlagt indsigelse mod  

 sammenlægningen, kan inden en frist på 3 måneder efter  

 generalforsamlingsbeslutningen udtræde af foreningen med øjeblikkeligt  

 varsel, uden at dette berører medlemmets ret til at afdrage restkøbesummen i  

 overensstemmelse med købekontrakten, når denne er oprettet, inden den i stk.  

 1 omhandlede indvarsling er modtaget.
Denne bestemmelse skal indeholdes i  

 nævnte indvarsling.
 Stk. 4.  Sammenlægningen er først gyldig, når den er  

 godkendt af landbrugsministeriet og finansministeriet.
 § 10.  Efter nærværende lovs ikrafttræden må der ikke  

 foretages indkøb til noget hidtidigt medlem, før den pågældende har fornyet  

 den over for foreningen og statskassen tidligere tegnede garanti.
 Stk. 2.  Ved bevilling af lån i medfør af § 4 vil kun  

 ny- eller omtegnet garantikapital kunne tages i betragtning.
 Stk. 3.  De før lov nr. 73 af 24. februar 1960 tegnede  

 garantiforpligtelser er uanset disses indhold bortfaldet.
 § 11.  Denne lov, der ikke gælder for Færøerne og  

 Grønland, træder i kraft den 1. april 1970.
 Givet på Amalienborg, den 20. marts  

 1970.
 Under Vor Kongelige Hånd og Segl.
 FREDERIK R.
 /Peter Larsen.
