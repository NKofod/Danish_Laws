Nr LSF 178 Forslag til Lov om privatisering af Statsanstalten for Livsforsikring Fremsat af finansministeren (Henning Dyremose) den 30. januar 1990 Vedtaget ved tredjebehandling den 3. april 1990 Lov nr. 251 af 25/04/1990 § 1. Finansministeren stifter et livsforsikringsaktieselskab med en aktiekapital på 100 mio. kr., som tegnes af staten.
 Stk. 2. Finanstilsynet kan ved stiftelsen af livsforsikringsaktieselskabet  

 tillade, at bestemmelserne herom i lov om forsikringsvirksomhed fraviges, i  

 det omfang hensynet til forsikringstagerne ikke taler herimod.
 Stk. 3. Livsforsikringsaktieselskabet kan indtil udgangen af 1995 lade  

 ordet Statsanstalten indgå i sit navn.
 § 2. Finansministeren stifter et holdingaktieselskab med en aktiekapital  

 på 300 mio. kr., som tegnes af staten.
 Stk. 2. Finansministeren indskyder i holdingaktieselskabet statens aktier  

 i livsforsikringsaktieselskabet som delvis betaling for de aktier, som tegnes  

 efter stk. 1.
 Stk. 3. Der skal ikke betales aktieafgift for indskuddet efter stk. 2.
 Stk. 4. Finansministeren bemyndiges til med Folketingets Finansudvalgs  

 godkendelse at sælge statens aktier i holdingaktieselskabet.
 § 3. Livsforsikringsaktieselskabet indtræder i Statsanstalten for  

 Livsforsikrings rettigheder og forpligtelser, jf. dog § 6, stk. 2 og 3, samt  

 i Statsanstalten for Livsforsikrings skattemæssige stilling.
 Stk. 2. Livsforsikringsaktieselskabet kan i sin indkomstopgørelse efter  

 bestemmelserne i ligningslovens § 15 fradrage Statsanstalten for  

 Livsforsikrings skattemæssige underskud fra og med indkomståret 1988.
 Stk. 3. Ved opgørelsen af et tab som omhandlet i § 5, stk. 5, i  

 aktieavancebeskatningsloven skal udbytte som omhandlet i selskabsskattelovens  

 § 13, stk. 1, nr. 2, der er modtaget af Statsanstalten for Livsforsikring,  

 anses for modtaget af livsforsikringsaktieselskabet.
 Stk. 4. Aktieafgift skal ikke betales ved livsforsikringsaktieselskabets  

 overtagelse af Statsanstalten for Livsforsikrings aktiebeholdning efter stk.  

 1.
 Stk. 5. For indtræden i rettigheder og forpligtelser efter stk. 1 gælder  

 følgende bestemmelser ikke:
 1) Bestemmelserne i lov om forsikringsvirksomhed om overdragelse af en  

 livsforsikringsbestand.
 2) Bestemmelserne i lejelovens kapitel 16 om tilbudspligt.
 Stk. 6. Livsforsikringsaktieselskabets rettigheder efter stk. 1 over  

 fondsaktiver, der er registreret i Værdipapircentralen, anses for registreret  

 i denne.
 Stk. 7. Tinglysning af livsforsikringsaktieselskabets rettigheder i medfør  

 af stk. 1 kan ske på grundlag af denne lov.
§ 4. Staten yder garanti for forsikringer, der er tegnet i Statsanstalten  

 for Livsforsikring.
Det samme gælder for andre forpligtelser, der overtages  

 fra Statsanstalten for Livsforsikring efter denne lov.
 § 5. Finansministeren kan udpege et medlem af  

 livsforsikringsaktieselskabets bestyrelse, så længe selskabets  

 forsikringsbestand omfatter livsforsikringer, der er dækket af  

 statsgarantien.
 Stk. 2. Bestemmelsen i stk. 1 gælder også for et livsforsikringsselskab,  

 der får overdraget en livsforsikringsbestand, der er dækket af  

 statsgarantien, hvis selskabet indgår i koncern med det  

 livsforsikringsaktieselskab, som stiftes efter § 1.
 § 6. Livsforsikringsaktieselskabet tilbyder de statstjenestemænd, som gør  

 tjeneste i Statsanstalten for Livsforsikring, overgang til ansættelse i  

 livsforsikringsaktieselskabet.
 Stk. 2. De statstjenestemænd, der ikke efter stk. 1 overgår til ansættelse  

 i livsforsikringsaktieselskabet, kan vælge at gøre tjeneste i  

 livsforsikringsaktieselskabet og bevare deres ansættelsesforhold til staten.
 Stk. 3. Til de statstjenestemænd, som vælger at gøre tjeneste i  

 livsforsikringsaktieselskabet efter stk. 2, udbetaler staten løn m.v. og  

 afholder udgifter til pension i overensstemmelse med reglerne i  

 tjenestemandspensionslovgivningen.
Stk. 4. Livsforsikringsaktieselskabet refunderer staten de lønninger,  

 pensioner, rådighedslønninger og ventepenge m.v., der udbetales i henhold til  

 stk. 3, eller som i overensstemmelse med reglerne i tjenestemandslovgivningen  

 udbetales til pensionerede eller afskedigede statstjenestemænd i  

 Statsanstalten for Livsforsikring.
Finansministeren fastsætter nærmere  

 bestemmelser herom.
 § 7. Lov nr. 622 af 21. december 1983 om statsanstalten for livsforsikring  

 ophæves.
 Stk. 2. Statsanstalten for Livsforsikrings årsregnskab for 1989  

 udarbejdes, revideres og godkendes dog efter reglerne herom i den i stk. 1  

 nævnte lov.
 § 8. Loven træder i kraft dagen efter bekendtgørelsen i Lovtidende.  

 Finansministeren fastsætter dog tidspunktet for ikrafttræden af §§ 3-5, § 6,  

 stk. 3 og 4, og § 7.
 Stk. 2. Loven har med hensyn til den skattemæssige stilling virkning fra  

 og med indkomståret 1990. Det samme gælder med hensyn til  

 regnskabsaflæggelsen.
Oprindeligt fremsat forslag § 1 I lov nr. 230 af 26. maj 1982 om forsvarets organisation m.v. foretages  

 følgende ændringer:
 1. § 2, stk. 3, ophæves.
 Stk. 4 og 5 bliver herefter stk. 3 og 4.
 2. § 3 ophæves.
§ 2 Forsvarsministeren fastsætter tidspunktet for lovens ikrafttræden.
Bemærkninger til lovforslaget Almindelige bemærkninger Lovforslaget tilsigter en ændring af Lov nr. 230 af 26. maj 1982 om  

 forsvarets organisation mv., så Forsvarskommissionen af 1988s forslag til  

 ændring af forsvarets øverste ledelse kan gennemføres.
 Folketinget pålagde ved Folketingsbeslutning af 30. juni 1988 om en  

 forsvarsordning regeringen at nedsætte en forsvarskommission, der senest  

 inden udgangen af 1989 skulle gennemføre en kulegravning af forsvarets  

 opgaver i lyset af den teknologiske udvikling og forholdet mellem Øst og  

 Vest, herunder de stedfindende nedrustningsbestræbelser.
 I overensstemmelse hermed nedsatte regeringen den 12. juli 1988  

 Forsvarskommissionen af 1988.
 Kommissionen afsluttede sit arbejde den 20. december 1989 og afgav sin  

 endelige beretning, »Forsvaret i 90erne«, til regeringen den 10.  

 januar 1990.
 Kommissionen har i beretningens bind 1, del I, Præmisser for dansk  

 forsvar, redegjort for de sikkerheds- og nedrustningspolitiske  

 udviklingstendenser, relationerne til NATO, udviklingen i styrkeforholdet  

 mellem NATO og Warszawapagten samt for den forventede teknologiske udvikling.
I beretningens bind 1, del II, Udviklingen af dansk forsvar, har  

 kommissionen bl.a. fremsat forslag til en række omfattende  

 rationaliseringsforanstaltninger.
Kommissionen har herudover bl.a. fremsat  

 forslag til den fremtidige dimensionering og udvikling af værnene.
Disse  

 forslag forudsættes forhandlet og gennemført indenfor rammerne af aftalen af  

 14. marts 1989 om forsvarets ordning 1989-91 samt fremtidige forsvarsforlig.
 Gennemførelsen af et enkelt af kommissionens forslag kræver en ændring af  

 Lov nr. 230 af 26. maj 1982 om forsvarets organsiation m.v.
 Forsvarskommissionens undersøgelser af mulighederne for rationaliseringer  

 har bl.a. vist, at det vil være hensigtsmæssigt at gennemføre en  

 omstrukturering af forsvarets øverste militære ledelse, så strukturen og  

 opgaveplaceringen forenkles og underbygger de igangværende decentraliserings-  

 og delegeringsbestræbelser.
Kommissionen har således bl.a. anbefalet, at Forsvarskommandoens  

 organisation ændres.
Den gældende organisation, hvorefter Forsvarsstaben  

 består af fire fagstabe og tre værnsstabe m.v. foreslås afløst af en  

 organisation, hvorefter Forsvarsstaben sammensættes af fire fagstabe, en  

 kontrolstab samt et sekretariat til rådighed for specialopgaver for  

 Forsvarschefen og Chefen for Forsvarsstaben.
Værnsinspektørfunktionerne og  

 værnsstabene foreslås nedlagt.
Samtidig overføres en række opgaver fra  

 Forsvarskommandoen til underliggende organisationsniveauer.
Samlet indebærer  

 forslaget en styrkelse af det værnsfælles, øverste ledelsesniveau, samtidig  

 med en decentralisering og forøgelse af værnsekspertisen på det underliggende  

 niveau.
Forslaget indebærer en reduktion af Forsvarsstabens bemanding fra  

 tidligere ca. 580 normer til i størrelsesordenen ca. 410 normer.
En del  

 stillinger påregnes anvendt i forbindelse med decentralisering af opgaver fra  

 Forsvarskommandoen.
Der vil herunder være behov for at tilføre  

 personelressourcer til Søværnets Operative Kommando og til Flyvertaktisk  

 Kommando, hvis ansvarsområder vil blive udvidet i forhold til i dag, idet de  

 foreslås fremover at skulle samle det respektive værnsspecifikke opgaveansvar  

 på ledelsesniveauet under Forsvarskommandoen.
Tilsvarende vil der være behov for at anvende personelressourcer til  

 etableringen af den nye Hærkommando, som foreslås at skulle samle det  

 hærspecifikke opgaveansvar på ledelsesniveauet under Forsvarskommandoen.  

 Hærkommandoen vil blive etableret ved at udbygge den eksisterende stab for  

 Vestre Landsdelskommando, som samtidigt vil skulle overtage en række af de  

 rent administrative opgaver, som i dag løses af staben for Østre  

 Landsdelskommando.
Denne stab vil således blive reduceret personelmæssigt og  

 ændret til en operativ stab, svarende til staben ved Jyske Division.
Vestre  

 og Østre Landsdelskommando nedlægges således.
 Endvidere påregnes enkelte stillinger anvendt i NATO-samarbejdet, herunder  

 til opgaver i forbindelse med våbenkontrol- og nedrustningsforhandlinger mv.
Kommissionen har endvidere anbefalet, at Forsvarsrådet nedlægges.  

 Forsvarsrådet, der efter gældende lovs § 3 er til bistand for  

 Forsvarsministeren, består af Forsvarschefen, Chefen for Forsvarsstaben,  

 Chefen for Forsvarets Operative Styrker, inspektørerne for hæren, søværnet og  

 flyvevåbnet samt Chefen for Hjemmeværnet.
Værnsinspektørerne udøver deres  

 inspektionsvirksomhed med direkte ansvar over for Forsvarschefen uden om  

 Forsvarsstaben, hvilket er baggrunden for deres deltagelse i drøftelser i  

 Rådet af værnsfaglige spørgsmål.
Som følge af lovforslaget vil  

 værnsinspektørfunktionerne blive nedlagt og inspektionsvirksomheden på  

 Forsvarschefens vegne fremover udført af den nye Kontrolstab og de operative  

 kommandoer.
 Der er derfor ikke behov for en lovbestemmelse om opretholdelse af  

 Forsvarsrådet, jf. gældende lovs § 3, som derfor vil kunne udgå.
 Som anbefalet af Forsvarskommissionen vil der i Forsvarsministeriets regi  

 blive etableret en styringsgruppe med repræsentanter for bl.a  

 Forsvarsministeriet, Forsvarskommandoen og personelorganisationer på  

 hovedorganisationsniveau, som pålægges at fremlægge et samlet, detaljeret  

 forslag til gennemførelse af omlægningen af forsvarets øverste ledelse.
Bemærkninger til lovforslagets enkelte bestemmelser Til § 1 Til nr. 1.
 Ophævelsen af bestemmelsen er en forudsætning for at kunne gennemføre  

 ændringen af forsvarets øverste militære ledelse og herunder af  

 Forsvarskommandoens organisation.
 Til nr. 2.
 Der henvises til de almindelige bemærkninger til lovforslaget.
Til § 2 Det er hensigtsmæssigt, at loven træder i kraft snarest muligt.
Det  

 vurderes, at omstruktureringen af forsvarets øverste militære ledelse vil  

 kunne iværksættes i løbet af ca. 6 måneder efter lovens vedtagelse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 2 affattes således:
 »§ 2. Forsvarschefen har under ansvar over for forsvarsministeren  

 kommandoen over hæren, søværnet og flyvevåbnet samt organer til støtte for  

 forsvaret.
Stk. 2. Forsvarsstaben bistår forsvarschefen ved løsningen af de opgaver,  

 der påhviler denne.
Chefen for forsvarsstaben er stedfortræder for  

 forsvarschefen.
 Stk. 3. Forsvarschefen og forsvarsstaben udgør forsvarskommandoen.
 Stk. 4. Forsvarschefen kan efter bemyndigelse fra forsvarsministeren  

 overdrage den operative ledelse af de militære enheder til chefen for  

 forsvarets operative styrker«.
 § 2. Forsvarschefen har under ansvar over for forsvarsministeren  

 kommandoen over hæren, søværnet og flyvevåbnet samt organer til støtte for  

 forsvaret.
Stk. 2. Forsvarsstaben bistår forsvarschefen ved løsningen af de opgaver,  

 der påhviler denne.
Chefen for forsvarsstaben er stedfortræder for  

 forsvarschefen.
 Stk. 3. Inspektøren for hæren, inspektøren for søværnet og inspektøren for  

 flyvevåbnet indgår i forsvarsstaben, idet inspektionsvirksomheden inden for  

 deres værn udøves på forsvarschefens vegne.
 Stk. 4. Forsvarschefen og forsvarsstaben udgør forsvarskommandoen.
 Stk. 5. Forsvarschefen kan efter bemyndigelse fra forsvarsministeren  

 overdrage den operative ledelse af de militære enheder til chefen for  

 forsvarets operative styrker.
 2. § 3 ophæves.
 § 3. Forsvarsministeren har til sin bistand et forsvarsråd, som består af  

 forsvarschefen, chefen for forsvarsstaben, chefen for forsvarets operative  

 styrker, inspektøren for hæren, inspektøren for søværnet, inspektøren for  

 flyvevåbnet og chefen for hjemmeværnet.
