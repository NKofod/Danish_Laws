 VI CHRISTIAN DEN TIENDE, af Guds Nåde Konge til Danmark og  

 Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, gøre vitterligt: Rigsdagen har vedtaget  

 og VI ved Vort Samtykke stadfæstet følgende lov:
§ 1 Landbrugsministeren kan paalægge vedkommende Politimestre at iværksætte de  

 Foranstaltninger til Bekæmpelse af smitsomme Sygdomme hos Husdyrene, til hvis  

 Foretagelse der i Henhold til Lov Nr. 156 af 14. April 1920 om smitsomme  

 Sygdomme hos Husdyrene er tillagt Politimestrene Beføjelse.  

 Landbrugsministeren kan derhos træffe de til Sygdommenes Bekæmpelse fornødne  

 Foranstaltninger.
§ 2 I Tilfælde af Udbrud af Mund- og Klovesyge kan Landbrugsministeren paabyde  

 at al Mælk, der stammer fra Besætningen paa en smittet Ejendom, opvarmes til  

 90 grader Celsius (72 grader Reaumur) eller, hvis dette ikke er gørligt,  

 koges.
Naar Mælken fra en Besætning paa en smittet Ejendom tilbageholdes paa  

 denne, kan Landbrugsministeren af Statskassen herfor yde Ejeren Erstatning,  

 saaledes at den under Sygdommen producerede og tilbageholdte Mælk betales med  

 Dagspris efter Fradrag af dens Foderværdi.
 Landbrugsministeren kan paabyde Afspærring af en af Mund- og Klovesyge  

 angrebet Ejendom, saaledes at Samkvem mellem Beboerne af samme og de udenfor  

 boende afskæres, dog kun i et saadant Omfang, som skønnes fornødent for at  

 hindre Smittens videre Udbredelse.
 I Tilfælde af, at Mund- og Klovesygen antager større Udbredelse, kan  

 Landbrugsministeren forbyde Dans og Forlystelser af lignende Art paa  

 offentlige Steder i den paagældende Egn.
§ 3 Ved Transport af Mælk til og fra Mejerierne paa den Egn, hvor Mund- og  

 Klovesygen optræder, saavel som ved Mælkens Behandling paa disse Mejerier kan  

 Landbrugsministeren paabyde saadanne Foranstaltninger, som skønnes fornødne  

 til Hindring af Smittens videre Udbredelse, hvorhos Landbrugsministeren mod  

 Erstatning i Overensstemmelse med de i fornævnte Lov Nr. 156 af 14. April  

 1920 fastsatte Bestemmelser kan lade nedslaa klovbærende Dyr, der har været i  

 smittefarligt Samkvem med en smittet Besætning.
 Endvidere kan Landbrugsministeren paalægge den Politimester, der ikke  

 raader over tilstrækkeligt Mandskab, paa Statskassens Regning at antage  

 fornøden Politihjælp til at føre Tilsyn med Overholdelsen af de til  

 Sygdommens Bekæmpelse paabudte Bestemmelser.
§ 4 Til Fremskaffelse af det til Bekæmpelse af Sygdommen fornødne Kvantum  

 Serum er Landbrugsministeren bemyndiget til at paabyde Ejere af gennemsygede  

 Dyr at stille disse til Raadighed, saaledes at Veterinærfysikus mod  

 Godtgørelse til Ejerne kan underkaste hvert af disse Dyr en enkelt  

 Aareladning.
 Hvorefter alle vedkommende sig have at rette.
 Givet på Amalienborg, den 1. Maj 1923.
 Under Vor Kongelige Haand og Segl:
 Christian R.
(L.S.) Th.
Madsen-Mygdal.
(* 1) Udfærdiget gennem Landbrugsministeriet.
Se Rigsdagstidenden for  

 1922-23: Folket.
Tid.
Sp. 3465, 4118, 5882, 5922; Landst.
Tid.
Sp. 1121;  

 Till.
A.
Sp. 4983; Till.
B.
Sp. 2469; Till.
C.
Sp. 1097, 1675.
