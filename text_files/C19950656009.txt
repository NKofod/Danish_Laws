INDHOLD CIRKULÆRE 1. Indledning 2. Intensiveret anvendelse af eksisterende ordninger 3. Lokale aftaler for allerede ansatte samt  

 førtidspensionister 4. Samarbejdsudvalgets rolle 5. Generelle bemærkninger 6. Vejledning 7. Ikrafttræden Bilag 1 Aftale om lokale aftaler om job på særlige vilkår.
CIRKULÆRE OM SOCIALT KAPITEL 1. Indledning Som et led i resultatet af forhandlingerne mellem Finansministeriet og  

 Centralorganisationernes Fællesudvalg (CFU) pr. 1. april 1995 var parterne  

 enige om at gøre en fælles indsats for at øge beskæftigelsen ved statens  

 institutioner og virksomheder for personer, der har vanskeligt ved at opnå en  

 placering på arbejdsmarkedet.
Endvidere ønskede man at sikre, at allerede  

 ansatte kan bevare beskæftigelse i institutionen/virksomheden uanset  

 forringet arbejdsevne.
Dette cirkulære omhandler en opfordring til intensiveret anvendelse af  

 eksisterende ordninger.
Endvidere er vedlagt aftale af 3. juli 1995 mellem  

 Finansministeriet og CFU om lokale aftaler om job på særlige vilkår.
Aftalen  

 omfatter allerede ansatte, hvis arbejdsevne er forringet af helbredsmæssige  

 og/eller sociale årsager, samt førtidspensionister.
Der gives hjemmel til  

 ansættelse af de pågældende persongrupper på særlige løn og ansættelsesvilkår  

 mv.
Aftalen er optaget som bilag til cirkulæret.
2. Intensiveret anvendelse af eksisterende ordninger Det henstilles, at institutionen/virksomheden efterkommer ønsker fra  

 ansatte om at måtte overgå til delefterløn eller delpension, herunder  

 eventuelle ønsker om ændret arbejdsindhold e.l.
Der opfordres endvidere til, at institutionen/virksomheden øger  

 beskæftigelsesmulighederne for personer omfattet af eksisterende social- og  

 arbejdsmarkedspolitiske beskæftigelses-/aktiveringsordninger.
Der er tale om  

 følgende grupper:
 * Kontanthjælpsmodtagere, der er omfattet af tilbud om aktivering i form  

 af jobtræning og individuel jobtræning i henhold til lov om kommunal  

 aktivering.
 * Modtagere af arbejdsløshedsdagpenge, der er omfattet af tilbud om  

 aktivering i form af jobtræning og individuel jobtræning i henhold til lov om  

 en aktiv arbejdsmarkedspolitik.
* Personer, der er omfattet af tilbud om beskyttet beskæftigelse i henhold  

 til bistandslovens § 91 »50/50-ordninger«, jf.
Socialministeriets  

 cirkulære af 14. december 1993 om ændring af cirkulære om bistandslovens  

 bestemmelser om institutioner under amtskommunerne.
Der er tale om personer,  

 hvor genoptræning til fuld arbejdsevne inden for en rimelig periode ikke er  

 mulig, men hvor erhvervsevnen heller ikke er så begrænset, at der kan  

 tilkendes førtidspension.
 * Førtidspensionister, der er omfattet af tilbud om beskyttet  

 beskæftigelse i henhold til bistandslovens § 91 »1/3-ordninger« jf.  

 Socialministeriets ovennævnte cirkulære.
 * Personer, som er delvist uarbejdsdygtige, omfattet af sygedagpengeloven,  

 lovbekendtgørelse nr. 549 af 23. juni 1994, § 5.
 * Personer med nedsat erhvervsevne omfattet af bestemmelserne i  

 bistandslovens § 43 om revalidering.
3. Lokale aftaler for allerede ansatte samt  

 førtidspensionister Der er skabt hjemmel til, at der lokalt på institutionen/virksomheden kan  

 indgås aftale om, at følgende personer kan tilbydes arbejde på særlige  

 overenskomstmæssige vilkår, herunder særlige løn- og arbejdsvilkår:
* Allerede ansatte medarbejdere, hvis arbejdsevne er forringet af  

 helbredsmæssige og/eller sociale årsager, og som selv ønsker at overgå til  

 ansættelse på særlige vilkår.
Hensigten er at fastholde disse medarbejdere i  

 beskæftigelse på institutionen/virksomheden uanset forringet arbejdsevne.
Der  

 sker ikke herved nogen ændring i praksis og regelanvendelse for så vidt angår  

 tjenestemænd, der har fået forringet deres erhvervsevne.
* Førtidspensionister.
Ansættelsen skal ses som et alternativ til  

 beskyttet beskæftigelse, jf. punkt 2.
 Det er en forudsætning for indgåelse af lokale aftaler, at der på  

 institutionen/virksomheden fastlægges principper for, hvilket arbejdsindhold  

 og arbejdsomfang der kan varetages af personer på særlige overenskomstvilkår,  

 jf. aftalens § 4. Det bør normalt ske i samarbejdsudvalgsregi, jf. punkt 4.
 De lokale aftaler indgås efter retningslinierne i aftalen om lokale  

 aftaler om job på særlige vilkår.
 Lokale aftaler fremsendes til orientering til den forhandlingsberettigede  

 organisation.
4. Samarbejdsudvalgets rolle Der vil blive indgået en tillægsaftale til samarbejdsaftalen, som vil  

 indeholde en forpligtelse for enhver institution/virksomhed til i  

 samarbejdsudvalgsregi:
 - løbende at undersøge mulighederne for at integrere grupper, der har  

 vanskeligt ved at få en placering på arbejdsmarkedet bl.a. via brug af de  

 social- og arbejdsmarkedspolitiske ordninger.
 - løbende at undersøge mulighederne for at etablere job på særlige vilkår,  

 jf. aftalen om lokale aftaler om job på særlige vilkår.
 - at fastlægge generelle retningslinjer for udformning af job på særlige  

 vilkår (arbejdsindhold, antal stillinger, der kan besættes på særlige vilkår  

 mv.), hvis det besluttes at etablere sådanne på baggrund af  

 samarbejdsudvalgets løbende undersøgelser.
 Centralrådet for statens samarbejdsudvalg vil udsende nærmere information  

 herom.
 Ministerområderne anmodes om at give tilbagemelding om resultatet af  

 samarbejdsudvalgenes drøftelser til Centralrådet senest den 1. april  

 1996 . Tilbagemeldingerne udgør et vigtigt led i Finansministeriets og  

 CFU's opfølgende arbejde og dermed i det fremtidige arbejde med at forbedre  

 ordningen.
5. Generelle bemærkninger Det er forudsat, at ansættelser, der foretages i henhold til aftalen, ikke  

 må medføre afskedigelse af allerede ansatte.
 Finansiering af lønudgiften for så vidt angår de eksisterende  

 beskæftigelses-/aktiveringsordninger sker i overensstemmelse med gældende  

 regler, herunder også ydelse af offentlige tilskud.
Ansættelser på særlige vilkår af allerede ansatte eller  

 førtidspensionister finansieres som udgangspunkt af  

 institutionen/virksomheden.
Der vil dog blive afsat budgetmidler til  

 formålet.
6. Vejledning Der vil senere blive udsendt nærmere vejledning, som bl.a. vil uddybe  

 proceduren omkring indgåelse af lokale aftaler om ansættelse på særlige  

 vilkår for allerede ansatte og førtidspensionister.
 Desuden vil vejledningen omfatte en beskrivelse af de eksisterende  

 ordninger, herunder om lovgrundlag, rekruttering og finansiering samt  

 tilskudsmuligheder.
 Det vil være hensigtsmæssigt, hvis institutioner og virksomheder allerede  

 nu igangsætter arbejdet med at følge op på cirkulæret og aftalen, selv om  

 vejledningen og tillægsaftalen til samarbejdsaftalen først udsendes senere.
7. Ikrafttræden Cirkulæret træder i kraft 1. april 1995.
Finansministeriet Den 18. juli 1995 P.M.V.
 E.B.
Charlotte Markussen Bilag 1 AFTALE OM LOKALE AFTALER OM JOB PÅ SÆRLIGE VILKÅR (Socialt kapitel) § 1.  Aftalen vedrører indgåelse af lokale aftaler om  

 job på særlige vilkår herunder særlige løn og øvrige ansættelsesvilkår mv.
§ 2.  Aftalen omfatter * allerede ansatte medarbejdere, hvis arbejdsevne er forringet af  

 helbredsmæssige og/eller sociale årsager, og som selv ønsker beskæftigelse på  

 særlige vilkår, samt førtidspensionister.
 § 3.  Ansættelse af de i § 2 omfattede personer sker i  

 henhold til pågældende organisationsaftale(r)s/overenskomst(er)s bestemmelser  

 suppleret med en lokal aftale indgået på institutionen/virksomheden mellem  

 ledelse og tillidsrepræsentant(er).
§ 4.  Den lokale aftale kan fravige  

 organisationsaftalernes/overenskomsternes almindelige bestemmelser om løn og  

 arbejdsvilkår.
Forudsætningen for en sådan fravigelse er, at der på  

 institutionen/virksomheden er taget stilling til, hvilket arbejde der kan  

 udføres efter aftalen, samt i hvilket omfang der kan etableres job på særlige  

 vilkår.
 § 5.  Lokale aftaler skal fremsendes til den  

 forhandlingsberettigede organisation.
 § 6.  Lokale aftaler kan, medmindre andet er bestemt i  

 aftalen, opsiges til bortfald med 6 måneders varsel.
 § 7.  Hvis der ikke kan opnås enighed om indgåelse af  

 en lokal aftale, kan uoverensstemmelsen behandles fagretligt ved afholdelse  

 af et mæglingsmøde, jf. pågældende hovedaftale(r). Hvis der ikke kan opnås  

 enighed ved forhandling mellem parterne, kan sagen ikke videreføres.
 § 8.  Uoverensstemmelse vedrørende indgåede lokale  

 aftalers indhold og brud på indgåede lokale aftaler behandles i henhold til  

 (fælles)overenskomstens/(fælles)overenskomsternes almindelige regler herom.
 § 9.  Ordningen følges løbende af aftaleparterne.
 § 10.  Denne aftale om lokale aftaler om job på  

 særlige vilkår kan opsiges skriftligt af parterne med 3 måneders varsel til  

 den 31. marts, dog tidligst 31. marts 1997. Fra Centralorganisationernes  

 Fællesudvalgs side kan opsigelse dog til enhver tid ske med 3 måneders varsel  

 til udgangen af en måned.
 § 11.  Aftalen har virkning fra den 1. april 1995.
København, den 3. juli 1995 Statsansattes Kartel Finansministeriet Ove Hygum  P.M.V.
 E.B.
