ANLÆGSNORMEN indsættes side 21 FORORD Denne specialnorm for anlægsarbejder, ingeniører, er udarbejdet af Dansk  

 Ingeniørforening og Ingeniør-Sammenslutningen i samarbejde med  

 boligministeriets udvalg om teknikerregler der repræsenterer:
Staten Amtsrådforeningen Kommunernes Landsforening Københavns Kommune Frederiksberg Kommune og Boligselskabernes Landsforening.
 Normen samt »Almindelige bestemmelser for teknisk rådgivning og  

 bistand (ABR)» regulerer forholdet mellem klient og rådgiver og  

 fastlægger de principper, som skal lægges til grund for aftaleforholdet ved  

 en given opgave.
 Det er forudsat, at normtekst og bemærkninger betragtes som en helhed,  

 idet stoffets karakter af såvel tekniske som aftaleretlige bestemmelser har  

 gjort det uhensigtmæssigt at opretholde en sædvanlig sondring mellem norm- og  

 bemærkningstekst.
 Til yderligere uddybning af specialnormen samt til brug ved indgåelse af  

 rådgivnngsaftaler er de udarbejdet:
Eksempelsamling med tegningsmateriale samt Aftaleformular med tilhørende vejledning.
 Nærværende udgave af specialnormen er revideret på følgende punkter i  

 forhold til den tidligere udgang af marts 1977: Forord samt pkt. 1.3 er  

 tilføjet, og bemærkningsteksten til pkt. 3.2.3, side 16,6.afsnit er ændret.
 Samtidig med udgivelsen af denne udgave bortfalder tidligere begrænsniger  

 med hensyn til normens anvendelse.
København juli 1978 for Dansk Ingeniørforenings/Ingeniør-Sammenslutningens Honorarudvalg Poul Bolet Boligministeriets udvalg om teknikerregler E.
Engberg INDHOLDSFORTEGNELSE 1. Alment 1.0 Grundlag Denne specialnorm er gældende sammen med Almindelige Bestemmelser for  

 teknisk Rådgivning og bistand (ABR).
1.1 Arbejdsområde Normen omfatter følgende kategorier af arbejder:
1. Trafikanlæg 2. Forsyningsanlæg 3. Afløbsanlæg 4. Kulturtekniske anlæg 5. Idrætanlæg 1.2 Afgrænsning Rådgivning i forbindelse med den overordnede planlægning, der ligger til  

 grund for etablering af klientens programoplæg for den konkrete opgave, hører  

 under specialnorm for planlægning.
 Bygninger (stationer, terminaler, haller, hangarer m.v.) der indgår i de i  

 pkt. 1.1, 1.-5. nævnte anlæg hører ikke under denne specialnorm.
 Beholdere, siloer, tårne, enkeltmaster og forsyningsværker for kraft,  

 varme, vand og gas samt destruktionsanlæg (forbrændings- og  

 komposteringsanlæg) er også uden for denne norm.
1.3 Aftalegrundlag Der bør foretages en nøje fastlæggelse af forudsætningen for den konkrete  

 aftales indhold, herunder ydelsens omfang og honorargrundlag, således at  

 parternes rettigheder og forpligtelser belyses bedst muligt, jfr.
ABR 2.1.1.
 Endvidere bør det i den enkelte aftale angives, på hvilket økonomisk  

 grundlag opgaven søges løst, og på hvilken måde dette sikres gennem de  

 forskellige ydelsesfaser.
ad 1.3 De overslag, de udarbejdes af rådviren ved afslutningen af hver af  

 ydelsens faser, er en del af rådgiverens opgave.
2. YDELSER 2.0 Rådgivning incl. hovedprojekt Specialnormens ydelser præsteres i nedenstående faser:
1. Program 2. Dispositionsforslag 3. Projektforslag 4. Hovedprojekt 5. Tilsyn Vedrørende de enkelte faser henvises til pkt. 2.01-2.05 incl.
 Faserne 2.02 - 2.04 kan, afhængig af opgavens art og omfang og efter  

 aftale med klienten, sammenfattes til færre faser.
ad 2.0 Såfremt de 5 ydelsesfaser sammenfattes til færre faser, skal det sikres,  

 at der skabes et klart aftalegrundlag for godkendelse og for sikring af  

 opgavens styringsmæssige behov.
De forskellige fasers ydelser skal præsteres helt eller delvist efter den  

 enkelte opgaves styring jvf.
ABR 3.03.
2.01  Program Programmet er en sammenfatning og koordinering af klientens krav til  

 anlægsarbejdet, herunder krav til udvidelses- og ændringsmuligher.
 På grundlag af klientens programoplæg præsterer rådgiveren - ved  

 inddragelse af yderligere relevante faktorer - efter nærmere aftale med  

 klienten f.eks. nedennævnte ydelser:
 Rapporter og lignende fra allerede udførte undersøgelser fremskaffes.
Undersøgelser m.v., der kan være udført ved nærtliggende anlæg m.v., og  

 således kan være vejledende søges fremskaffet.
Rådgiveren medvirker til, at  

 eventuelle yderligere undersøgelser m.v. iværksættes, såfremt de skønnes  

 nødvendige, før forslagfasen påbegyndes.
 Der fremskaffes oplysning om og gives oversigt over, hvilke myndigheder,  

 instanser m.v., der kan have indflydelse på opgavens løsning.
 Foreløbige økonomiske og tidsmæssige rammer for anlægget fastlægges.
 Der træffes principiel aftale om den videre bistand, herunder om  

 rådgivningens omfang, honorarform, om rådgivningens organisation samt om  

 godkendelsesfaser i klientforhold og udadvendte forhold.
2.02 Dispositionsforslag Dispositionsforslaget er et bl.a. udfra en teknisk, økonomisk, æstetisk og  

 miljømæssig vurdering motiveret forslag til opgavens løsning udfra det  

 foreliggende program.
I motiveringen for forslag skal indgå vurderingen af  

 relevante alternative muligheder.
 Der tages initiativ til, at eventuelle nødvendige geotekniske  

 undersøgelser og andre specialundersøgelser udføres i et sådant omfang, at  

 overnnævnte bedømmelse kan hvile på et rimeligt grundlag.
 Relevante myndigheder høres.
 Dispositionsforslag anskueliggøres ved principbeskrivelse med teknisk  

 vurdering, oversigtstegninger, foreløbig tidsplan og overslag opdelt på  

 anlægskomponenter.
ad 2.02 Rådgiveren samarbejder med eventuelle øvrige tilknyttede rådgivere, og  

 såfremt den pågældende opgave er en del af en større helhed også med de til  

 denne helhed tilknyttede.
 Såfremt klienten udover vurderingen ønsker alternative muligheder  

 gennemarbejdet, betales det særskilt, jvf. 2.2 f.
2.03 projektforslag Projektforslaget er en videre bearbejdelse af det godkendte  

 dispositionsforslag i en sådan grad, at alle for projektet afgørende  

 beslutninger er truffet og indgår i forslaget Alle nødvendige undersøgelser, der sikrer at den foreslåede løsning af  

 opgaven kan gennemføres, skal være afsluttet.
 De endelige belastningsforudsætninger m.v. fastlægges og tegninger med  

 angivelse af betydene dimensioner m.v. samt en beskrivelse af anlægsarbejdets  

 hovedprincipper udarbejdes.
Den endelige indpasning af anlægget i en eventuel større helhed skal være  

 fuldført.
Alle principielle myndighedsforhold afklares.
 Forhold, der har indflydelse på eventuelle øvrige projekterendes arbejde,  

 afklares.
 Projektet fremlægges således, at alle væsentlige punkter er belyst  

 kvalitativt og kvantitativt.
 Der opstilles overslag udarbejdet på grundlag af opmåling af de enkelte  

 anlægskomponenter, og der udarbejdes en tidsplan for projektering og  

 udførelse.
 Udbudsformen fastlægges.
2.0.4 Hovedprojekt Hovedprojekt fastlægger alle opgavens elementer entydigt og med en sådan  

 detailleringsgrad, at det kan danne grundlag for indhentning af tilbud, for  

 kontrakt og for udførelse.
 Inden hovedprojektet påbegyndes afsluttes alle undersøgelser m.v., der som  

 projekteringsgrundlag er nødvendige for udførelsen af hovedprojektet.
 2.0.4.1 Hovedprojektet udarbejdes på grundlag af det godkendte  

 projektforslag og kommer til udtryk i oversigtstegninger, detailtegninger  

 m.v. samt beskrivelser, der redegør for krav til materialer og udførelse.
 Endelige beregninger samt mængdefortegnelser udarbejdes.
 2.0.4.2 Der udarbejdes de til uddybning af Almindelige Betingelser for  

 Arbejder og Leverancer af 29. november 1972 (AB 72) nødvendige særlige  

 betingelser for arbejdet.
 Endvidere udarbejdes tilbudsformular samt en tidsplan, der angiver  

 begyndelses- og sluttidspunkt og eventuelle deltidsfrister.
På grundlag af det udarbejdede udbudsmateriale udarbejdes ajourført  

 overslag.
Der fremsættes forslag til tilbudsgivere ved udbydelse i bunden  

 licitation.
 Der ydes bistand i tilbudsfasen.
 Indkomne tilbud vurderes og der indstilles på grundlag af ajourført  

 overslag.
 Der ydes teknisk bistand ved forhandlinger om arbejdets overdragelse til  

 entreprenør.
 Ad 2.0.4.2.
 I de tilfælde, hvor klienten selv råder over standardbetingelser og  

 beskrivelser, består rådgiverens arbejde i den nødvendige ændring og  

 supplering af disse.
 Hvis det i stedet for udbydelse på færdigt hovedprojekt vælges at udbyde  

 på et delvis færdigt hovedprojekt for senere færdiggørelse ved rådgiveren, må  

 det således etablerede udbudsprojekt suppleres med udbudsbetingelser m.v.,  

 der tilpasses denne situation.
 Hvis klienten selv overtager ydelserne i forbindelse med udbud skal det  

 mindre omfang af den projekterendes ydelser og indflydelsen på betalingen  

 nærmere fastlægges.
2.05 Tilsyn Tilsynet er rådgiverens ydelser under anlægsarbejdets udførelse.
Det skal  

 sikre, at arbejdet gennemføres i overnesstemmelse med entrepriseaftalen.
I  

 denne forbindelse repræsenterer rådgiveren klienten i forholdt til  

 entreprenøren.
 Klienten er forpligtet til at lade samtlige direktiver til entreprenør ved  

 det pågældende arbejde gå gennmem rådgiveren.
ad 2.05 Hvis en ny rådgiver eller klienten selv overtager overtilsyn og fagtilsyn  

 skal omfanget af den projekterendes tekniske opfølgning og betaling herfor  

 nærmere fastlægges.
I rådgivningsaftalen skal rådgiverens kompetence fastlægges, jvf.
ABR  

 1.2.2, Bemærkninger, sidste afsnit.
2.0.5.1 Overtilsyn Projektet opfølges teknisk under udførelsen.
 Klienten rådgives med hensyn til omfanget af det nødvendige fagtilsyn og  

 den fornødne specialkontrol, herunder assistance ved laboratorier,  

 institutter o.l.
 Prøver på materialer og betydende dele af arbejdets udførelse godkendes.
 Overtilsynet overvåger fagtilsynet og den aftalte specialkontrol.
 Der tages initiativ til at hovedafsætning for entreprenør gennemføres.
Overtilsynet forestår byggemøder og forhandlinger med entreprenør samt  

 sikrer at entreprenøren får evt. supplerende projektmateriale.
Overtilsynet  

 indberetter om væsentlige afgivelser fra tidsprogrammet og fremkommer med  

 indstilling til klienten vedrørende forholdsregler.
 Der indberettes om mulighed for væsentlige afvigelser fra overslaget,  

 herunder budgetteres nødvendige ændrings- og tillægsarbejder.
 På grundlag af fagtilsynets kontrol vurderes og attesteres a  

 contobegæringer og regningskrav.
 I forbindelse med slutafregning udarbejdes endelig opstilling over  

 udgifterne.
 Overtilsynet tilrettelægger og deltager i afleveringsforretning, bedømmer  

 mangler i afhjælpningsperioden og indstiller vedrørende frigivelse af  

 sikkerhed.
Ad 2.0.5.1 Den tekniske opfølgning skal sikre, at projektet udføres som foreskrevet,  

 således at projektets ide realiseres, også hvad angår eventuelle ændringer.
 Hvis fagtilsynet overdrages til en anden rådgiver, må kompetence- og  

 ansvarsforholdene mellem overtilsynet og fagtilsynet nærmere fastlægges.
2.0.5.2 Fagtilsyn Fagtilsynet fører stikprøvevis kontrol med arbejdets udførelse.
Der føres i det aftalte omfang kontrol med, at arbejdet og eventuelle  

 ekstraarbejder udføres i overensstemmelse med entrepriseaftalen hvad angår  

 bl.a. omfang, kvalitet, tid og økonomi.
Entreprenørens produktionskontrol,  

 overvåges.
Eventuel specialkontrol koordineres.
Fagtilsynet varetager endvidere forholdene til lodsejere, myndigheder,  

 koncessionerede selskaber og andre, der berøres af arbejdet.
Hvor dette er  

 pålagt entreprenøren, skal fagtilsynet påse, at det sker i overensstemmelse  

 med entrepriseaftalen.
Fagtilsynet deltager i påkrævede møder, udarbejder  

 mødereferater og fører dagbog.
 Fagtilsynet registrerer projektændringer som baggrund for eventuel  

 udførelse af rettede tegninger efter anlæggets udførelse, jvf.
 2.2 g.
 Nødvendige mængdeopmålinger af det udførte arbejde udføres.
A contobegæringer og regninger med tilhørende bilag kontrolleres og  

 vurderes.
Endvidere forvaltes budgettet for eventuelle ekstraarbejder, f.eks.  

 vinterforanstaltninger, ekstrafunderinger o.l.
Fagtilsynet forbereder og deltager i afleveringsforretning.
Der foretages  

 eftersyn ved udløbet af afhjælpningsperioden.
 Efter nærmere aftale skal fagtilsynet udarbejde rapport vedrørende  

 udførelsen, som især skal give oplysning over forhold, der kan have interesse  

 ved vedligeholdelse og ved projektering af tilsvarende anlæg.
2.1 Rådgivning excl. hovedprojekt Ved udbud i totalentreprise på grundlag af program, dispositionsforslag  

 eller projektforslag kan rådgiveren supplere ydelserne i disse faser med  

 nødvendige tillægsydelser for entreprisens udbydelse og kontrahering,  

 herunder:
 a. teknisk beskrivelse, der belyser kvalitetskrav og muligheder for  

 alternativer.
 Beskrivelsen udformes i den udstrækning, der er muligt, som en oversigt  

 over funktionskrav.
b.
Særlige betingelser, herunder krav til tilbudsmaterialets omfang,  

 terminer for tilbud, accept, projektering og udførelse samt retningslinier  

 for på hvilket grundlag tilbuddene vil blive bedømt.
Der ydes videre bistand ved indhentning af tilbud, ved kontrol og  

 vurdering af de indkomne tilbud og der gives indstilling til klient.
Der  

 medvirkes ved kontrahering.
Det kontrolleres, at entreprenørens hovedprojekt  

 er i overensstemmelse med udbudsmaterialets krav.
 Rådgiverens assistance under udførelse svarer principielt til den i  

 2.0.5.1 og 2.0.5.2 beskrevne, idet omfanget dog må nærmere fastslægges i den  

 enkelte aftale.
2.2 Ydelser i øvrigt Udover de i 2.0 og 2.1 beskrevne ydelser kan rådgiveren efter aftale med  

 klienten bl.a. præstere de nedenfor angivne ydelser eller på klientens vegne  

 drage omsorg for, at de præsteres af andre.
a.
Opmåling og optegning af eksisterende anlæg og bygninger, b.
Forundersøgelser, herunder bl.a. opmåling, nivellement, hydrauliske,  

 geotekniske, miljøtekniske og meteoroligske undersøgelser såvel i naturen som  

 i laboratorier.
c.
Udarbejdelse af materiale til samt deltagelse i officielle forretninger  

 samt forberedelser til og forhandlinger med andre myndigheder i forbindelse  

 hermed, eksempelvis besigtigelses- og ekspropriationsforretninger.
d.
Udarbejdelse af modeller og udførelse af modelforsøg.
e.
Udarbejdelse af detaljerede tidsplaner for udførelsen, f.eks.  

 procesdiagrammer.
f.
Udarbejdelse af alternative projekter og gennemgang af projekter  

 udarbejdet af andre.
Udarbejdelse af ændringer i projekter, der skyldes krav  

 fra klient, nye eller ændrede krav fra myndighederne eller ændrede forhold i  

 øvrigt.
g.
Udarbejdelse af rettede tegninger efter anlæggets udførelse.
h.
Byggeledelse.
i.
Udførelse af afsætninger.
j.
Værkstedstegninger, afstivningstegninger, bukkelister o.l.
k.
Føring af byggeregnskab, udover det der er nødvendigt for at attestere  

 a contobegæringer og regninger.
l.
Specialkontrol (assistance ved laboratorier og institutter).
m.
Arbejder, der er nødvendige for at sætte anlæg i drift, såsom  

 udfærdigelse af instruktioner, regulativer, vedtægter, takster, tryksager,  

 ansættelse af personale m.m.
n.
Assistance ved retslig strid mellem klient og entreprenør eller  

 leverandør, ved vurdering, syn og skøn samt ved entreprenørs eller  

 leverandørs konkurs eller likvidation.
o.
Organisationsarbejder og forhandlinger vedrørende stiftelsen af  

 selskaber, fremskaffelsen af kapital og erhvervelse af koncessioner.
ad pkt. h Hvor opgavens omfang, entrepriseaftaleform, koordinering med andre opgaver  

 eller andre forhold gør det nødvendigt, kan koordinering af arbejderne under  

 denne og øvrige specialnormer under udførelsen udføres af en byggeleder.
 Omfanget af byggelederens arbejdsopgaver, kompetence og ansvarsforhold  

 fastlægges i en særlig aftale.
 Byggelederens arbejde vil især bestå af styring af de økonomiske forhold  

 og af den tidsmæssige og fysiske udførelse, herunder koordinering af de  

 forskellige entrepriser og leverancer.
 Byggelederen vil endvidere kunne medvirke ved udarbejdelsen af betingelser  

 og tidsplaner indeholdt i udbudsmaterialet samt ved tilbudsindhentning.
3. HONORERING 3.0 Honorarformer Honorarformerne er nærmere beskrevet i ABR 3.1., samt efterfølgende  

 punkter.
3.1 Honorarformernes anvendelse Ydelser i forbindelse med formulering af program, jfr. 2.0.1, samt de  

 under 2.2 nævnte ydelser i øvrigt honoreres efter regning, hvor andet ikke er  

 aftalt.
Ydelser i forslags-, projekt- og udførelsesfase som defineret under 2.0.2  

 til 2.0.5.1 incl. honoreres på grundlag af den honorarform, som skønnes mest  

 hensigtsmæssig på den foreliggende opgave.
Foreligger der undtagelsesvis  

 ingen aftale, honoreres bistanden efter byggeudgiften, i den udstrækning, der  

 kan udledes eller fastlægges klassifikationsfaktor for den pågældende  

 bistand, ellers honoreres efter regning.
 Rådgiverens fagtilsyn, jfr. 2.0.5.2, honoreres efter regning, jfr. 3.2.3,  

 hvor andet ikke er aftalt.
 For opgaver af særlig karakter som f.eks. forsknings- og  

 udviklingsopgaver, ombygningsopgaver og usædvanligt komplicerede  

 anlægsopgaver gælder, at rådgiverens ydelser i alle faser honoreres efter  

 regning, hvor andet ikke er aftalt.
Opgaver, hvis omfang ikke kan defineres på forhånd, honoreres efter  

 regning.
Hvis parterne senere mener, at det er blevet muligt at definere  

 opgavens omfang, kan der evt. træffes anden aftale om honoreringen.
ad 3.1 Valget af honorarformen er afhængig dels af opgavens karakter, dels af  

 hvor nøjagtigt man kan definere rådgiverens opgave på det tidspunkt, hvor  

 rådgivningsaftalen indgås.
3.2 Honorarets beregning 3.2.1 Fast honorar Ved fast honorar forstås en mellem klienten og rådgiveren aftalt fast sum  

 som honorar.
 Honoraret kan kun forlanges revideret, såfremt der sker ændringer i  

 aftalens forudsætninger.
ad 3.2.1 Ved aftale om fast honorar er det en forudsætning, at omfanget og  

 indholdet af samt tidsplan for rådgiverens opgave er defineret.
 Vedrørende fast honorar der fastsættes ved hjælp af honorarformen  

 »honorar efter byggeudgift«, se 3.2.4.5 Bemærkninger.
3.2.2 Honorar baseret på fysiske enheder Herved forstås et honorar, der fremkommer som et produkt af et enhedsbeløb  

 og et antal fysiske enheder.
ad 3.3.2 Ved aftale om honorar baseret på fysiske enheder er det en forudsætning,  

 at omfanget, indholdet af og tidsplan for rådgiverens opgave er defineret.
 Fysiske enheder, der lægges til grund for aftalen, kan f.eks. være løbende  

 m ledning, m bolværk og lignende.
3.2.3 Honorar efter regning Honoraret beregnes som lønudgiften til medarbejdere og indehavere, som har  

 arbejdet med opgaven, med tillæg af et dækningsbidrag.
Rådgiveren har over  

 for klienten ansvaret for, at de, som arbejder på opgaven, har de  

 tilstrækkelige kvalifikationer og at deres antal og kvalifikationer er  

 afpasset efter opgavens krav.
 Ved beregning af honoraret må der ikke regnes med en normeret timeløn, der  

 er urimelig i forhold til den aflønning, der er sædvanlig for rådgivere med  

 nødvendige kvalifikationer for udførelsen af opgaven.
 Dækningsbidraget omfatter den forholdsvise andel af rådgiverens  

 kapacitetsomkostninger, renter, afskrivninger samt avance.
 Dækningsbidraget er et procenttillæg til lønudgiften.
 Hvor andet ikke er aftalt, er dækningsbidraget 100%.
 Lønudgiften til medarbejdere og indehavere fremkommer ved, at det antal  

 timer, som hver person i henhold til førte timelister har arbejdet med  

 opgaven, multipliceres med den normerede timeløn for den pågældende.
 Der skal dagligt føres timelister der specificerer, hvor mange timer den  

 pågældende har:
a. beskæftiget sig med hver enkelt af virksomhedens opgaver, b. holdt ferie, c. været syg, d. beskæftiget sig med arbejde, som ikke kan henføres til konkrete  

 forhold.
 Rejsetid inden for normal arbejdstid føres på opgaven.
 Den normerede timeløn bestemmes som 12 gange den pågældendes månedsløn  

 divideret med et normeret årligt antal arbejdstimer, for tiden fastsat til  

 1845. For deltidsbeskæftigede regnes ud fra vedkommendes forholdsvise andel i  

 virksomhedens faktiske årlige antal arbejdstimer.
 Ved månedsløn forstås det beløb, den pågældende får udbetalt pr. måned med  

 tilæg af indholdt skat samt sådanne beløb, der af virksomheden indbetales til  

 pensionsordning for den pågældende og incl. lovbestemte ydelser som ATP,  

 ferielønstillæg o.l. og med tillæg af 1/12 af sådanne løntillæg, som den  

 pågældende måtte få for året som helhed.
 Dersom den nøjagtige størrelse af løntillægget først kan beregnes ved  

 årets udgang, regnes der med et beløb, som fastsættes ud fra forholdene i det  

 forrige regnskabsår.
 For overarbejde beregnes samme timeløn som normalt, idet eventuelle  

 tillæg, der måtte blive ydet af virksomheden, kun medregnes i den bogførte  

 udgift, såfremt det forud er aftalt med klienten.
 Anvendes på opgaven, elektronisk databehandling (EDB), afregnes  

 lønudgiften til medarbejdere og indehavere som ovenfor angivet, medens brug  

 af EDB-anlæg og EDB-programmer godtgøres efter nærmere aftale.
 Anvendes på opgaven efter aftale andet specialudstyr, afregnes dette som  

 for elektronisk databehandling (EDB).
ad 3.2.3 Efter aftale med klienten kan rådgiveren, fase for fase, opstille budget  

 for bisanden.
Rådgiveren skal underrette klienten om ændringer til budgettet,  

 så snart det kan forudses, at en ændring vil være nødvendig.
Ved kapacitetsomkostninger forstås normalt kontor- og  

 administrationsomkostninger samt EDB-udgifter ved den del af driften af  

 rådgivningsvirksomheden, som ikke kan henføres til konkrete opgaver.
F.eks.  

 lønudgifter i forbindelse med virksomhedens administration, løn- og  

 EDB-udgifter til udviklingsarbejde, udgifter til uddannelse, tillægbetaling  

 for overtid, udgifter til lønmodtagernes garantifond, løndudgifter ved  

 deltagelse i konkurrencer o.l.
 Det anførte dækningsbidrag på 100% skal opfattes som et minimum og der kan  

 for en given opgave (dog ikke for fagtilsynet, jfr. nedenfor) aftales et  

 tillæg til dækningsbidraget på indtil 40% under hensyn til opgavens karakter,  

 herunder krav til rådgiverens ekspertise, rådgiverens ansvar og kontinuiteten  

 i rådgiverens arbejde samt opgavens størrelse og varighed.
For fagtilsynet skal det anførte dækningsbidrag opfattes som et maksimum  

 og der kan for en given opgave, hvor klienten stiller faciliter (kontor,  

 kontorpersonale, telefon m.v.) til rådighed, aftales et lavere  

 dækningsbidrag.
Fradraget i dækningsbidraget herfor vil normalt andrage max.  

 25%.
 Hvor fagtilsynets tilknytning til rådgiveren er af løsere karakter eller  

 andre særlige forhold er gældende, kan der træffes aftale om et særligt  

 fradrag i dækningsbidraget.
 Dækningsbidragets grænser kan, såfremt en af normkompleksets parter ønsker  

 det, revideres efter forudgående generelle forhandlinger om bestanddele i  

 dækningsbidraget og i fordelingen af ydelserne mellem medarbejdere og  

 EDB-udstyr.
 ad d.
 Sådant arbejde kan f.eks. være indehavere og ledende medarbejderes tid  

 medgået til virksomhedsledelse.
 Vedrørende rejsetid uden for normal arbejdstid, se ABR 3.2.2.a.
Det årlige normerede antal arbejdstimer tages op til revision bl.a. under  

 hensyntagen til ændringer i arbejdstid, ferietid m.v.
Revisionen af det  

 årlige normerede timeantal kan dog kun ske i enheder på 12 timer.
 Det angivne årlige normerede antal arbejdstimer kan afvige fra den enkelte  

 virksomhed faktiske årlige antal arbejdstimer.
Rådgiveren skal på anmodning fremlægge en liste over de medarbejdere, som  

 påtænkes sat på opgaven med angivelse af deres kvalifikationer (uddannelse og  

 anciennitet), jfr. 3.2.3, andet afsnit, og normerede timeløn.
Såfremt  

 klienten måtte ønske det angives endvidere forholdet mellem den oplyste  

 normerede timeløn og en timeløn opgjort som den normerede, men under  

 forudsætning af overenskomstmæssig aflønning efter statens respektive  

 overenskomster uden § 1, stk. 2 tillæg.
 Såfremt en indehaver skal deltage aktivt ved opgaven kan hans normerede  

 timeløn maksimalt opgøres til højeste løntrin for civilingeniører efter  

 tillagt pensionsbidrag m.v. og med et kvalifikationstillæg på højst 25% af  

 dette, med mindre andet aftales.
 Det samme gælder for en medarbejder, hvis løn indeholder en på forhånd  

 aftalt del af virksomhedens overskud.
 Aftale kan eksempelvis træffes ved ønsket forcering af opgaven eller hvor  

 opgavens art kræver arbejde uden for normal arbejdstid.
3.2.4 Honorar efter byggeudgift Herved forstås et honorar, der fremkommer som en procentdel af  

 byggeudgiften.
Ved beregning af honoraret anvendes den i ABR 3.1.1.4 angivne  

 beregningsformel på hvert enkelt arbejdsområde, henholdsvis selvstændige delopgaver under  

 dette, hvor H = Honorar E = Honorarberettiget byggeudgift S = Størrelsesfaktor K = Klassifikationsfaktor B = Basisprocent Består opgaven af forskellige arbejdsområder, beregnes det samlede honorar  

 for bistanden som en summation af honoraret for hvert arbejsområde.
 Hvis i opgaven indgår selvstændige delopgaver under det enkelte  

 arbejdsområde, beregnes det samlede honorar som en summation for hver  

 delopgave.
 Det således beregnede honorar dækker ydelserne som beskrevet i faserne  

 2.0.2 til 2.0.5.1 incl.
Ad 3.2.4 Det skal her forudsættes, at hver af disse arbejdsområder henholdsvis  

 selvstændige delopgaver hver for sig er en væsentlig del af det samlede  

 arbejde.
 Ved en selvstændig delopgave forstås eksempelvis et enkelt broanlæg, et  

 vejanlæg og tilsvarende.
 Opdelingen i delopgaver fastslægges i den enkelte aftale.
3.2.4.1 Honorarberettiget byggeudgift (E) Den honorarberettigede byggeudgift fremkommer ved tilbageføring af den  

 faktiske byggeudgift til byggeprisniveau på tidspunktet for det økonomiske  

 tyngdepunkt for rådgivernes ydelser.
 Som prisniveau for den faktiske bygeudgift betragtes byggeprisniveauet på  

 tidspunktt for byggeriets økonomiske tyngdepunkt.
 Den faktiske byggeudgift opgøres som summen af entreprenørudgiften i  

 henhold til slutopgørelser og udgiften til bygherreleverancer (normal  

 handelsværdi).
 Tilbageføringen af den faktiske byggeudgift til den honorarberettigede  

 bygeudgift sker ved anvendelse af et anlægsindeks.
 Såfremt nøjagtig beregning af tyngdepunkter ikke anvendes, sker  

 tilbageføringen ved regulering af den faktiske byggeudgift udfra følgende 2  

 indeks:
 1. Månedsindekset gældende efter forløbet 3/4-delen af  

 tidsrummet fra projekteringens påbegyndelse til arbejdets overdragelse til  

 entreprenør (fase 2.0.2-2.0.4 incl.).
 2. Månedindekset gældende efter forløbet af 1/2-delen  

 af tidsrummet fra arbejdets overdragelse til entreprenør (fase 2.0.5) til  

 arbejdets aflevering i henhold til AB 72.
 Tilbageføringen af den faktiske bygeudgift til den honorarberettigde  

 byggeudgift sker ved simpel proportionering (forholdet mellem månedsindeks 1  

 og månedsindeks 2).
 Benyttes honorarformen »Honorar efter byggeudgift« som grundlag  

 for aftale om honorering af færre faser end de som dækkes af basisprocenten  

 (jvf. 3.3), vil det i opgavens sidste fase opstillede overslag eller  

 eventuelt licitationsretultatet, henholdvis den faktiske bygeudgift ført hen  

 til tidspunkt for rådgivningens tyngdepunkt, være grundlaget for  

 honorarberegningen.
Ad  3.2.4.1 Ved fastsættelse af det økonomiske tyngdepunkt for rådgiverydelsen  

 medregnes alene de ydelser, der omfattes af honoraret der beregnes ud fra den  

 honorarberettigede byggeudgift.
Den faktiske byggeudgift omfatter ikke omkostninger til administration,  

 honorar, attester etc.
Den opgøres excl. merværdiafgift.
Ved anvendelsen af  

 den faktiske byggeudgift, som grundlag for honorarberegningen, skal der tages  

 hensyn til eventuelle foretagne projektændringer.
 Som anlægsindeks anvendes indtil videre Vejdirektoratets motorvejindeks.  

 Eventuelt kan i aftalen fastlægges et andet indeks for tilbageføringen.
 Indekset for den måned, i hvilken de under pkt. 1 og pkt. 2 definerede  

 tidspunkter hver for sig befinder sig, fastlægges i givet fald ved retlinet  

 interpolation.
 Den anførte metode har som forudsætning at projektering og udførelse har  

 et normalt forløb, d.v.s. at der ikke ved indgreb fra det offentlige eller  

 ved klientens egne dispositioner gribes ind i den sædvanligt forløbende  

 projektering og udførelse.
I aftalen kan fastlægges, at nøjagtig beregning skal anvendes.
Fastlægges  

 intet herom i aftalen, kan hver af parterne forlange nøjagtig beregning  

 foretaget, såfremt projektering og/eller udførelse får et uforudset forløb.
Opnås der ikke mellem klienten og rådgiveren enighed om overslaget,  

 beregnes honoraret efter den faktiske bygeudgift i henhold til principperne  

 foran.
Er licitationsresultatet baseret på fast pris må det foran nævnte  

 månedsindeks 2 skønnes eller afventes inden honorarberegningen kan foretages.
3.2.4.2 Størrelsesfaktor (S) Størrelsesfaktoren fastsættes således:
 Ved byggeudgifter, der ligger mellem de i tabellen opstillede,  

 interpoleres retlinet.
 Ved byggeudgifter mindre end 300.000 kr. sker honoreringen efter regning,  

 hvor andet ikke er aftalt.
ad 3.2.4.2 Nærværende tabel har byggeprisniveau pr. 1. okt. 1974 som forudsætning.
 Ved indgang i tabellen skal den honorarberettigede bygeudgift reguleres  

 til nævnte byggeprisniveau ved anvendelse af et anlægsprisindeks.
 Som anlægsprisindeks anvendes indtil videre Vejdirektoratets  

 motorvejindeks; pr. 1. oktober 1974 var indekset 252.
 Eventuelt kan i aftale fastlægges andet indeks for reguleringen.
 For byggeudgifter større end 15.000.000 kr. kan der eventuelt træffes  

 aftale om en en størrelsesfaktor mindre end 1,0.
3.2.4.3 Klassifikationsfaktor Klassifikationsfaktoren (K) fastsættes efter den enkelte opgaves tekniske  

 karakter.
 For nedennævnte opgaver fastsættes klassifikationsfaktoren (K) inden for  

 de angivne intervaller.
 I sepcielle tilfælde kan der aftales værdier af klassifikationsfaktoren  

 (K), som ligger udenfor de i tabellen anførte grænser ligesom der kan træffes  

 aftale om K-værdier for opgaver, der ikke er anført i tabellen.
Ad 3.2.4.3 Klassifikationsfaktoren (K) bør tidligst fastlægges, når 2.0.1 Program  

 foreligger.
1. Trafikanlæg a.
Vejtrafikanlæg Vejanlæg excl. udstyr og bygværker Følgende tekniske forhold vurderes især:
- antal vejtilslutninger - adgangsforhold (overkørsler, tilslutninger af private veje) - tværprofilvariationer og antal tværprofilelementer - afvandingsanlæggets udformning - funderingsmæssige forhold - interrimsveje og trafikomlægninger - særlige hensyn til miljø og æstetik.
ad Vejanlæg excl. udstyr og bygværker Ved udstyr forstås f.eks. vejbelysning, trafiksignalanlæg og beskiltning,  

 medens f.eks. autoværn ikke anses for udstyr.
 Vedrørende anvendelse af de angivne klassifikationsintervaller se  

 Eksempelsamling.
Vejbroer Ovenstående faktorer gælder ikke pæledæk eller sjældent forekommende  

 broanlæg, som f.eks. bevægelige broer samt fjord- og sundbroer.
 Følgende tekniske forhold vurderes:
 1. Broens skævhedsgrad.
 Herved tages hensyn til de geometriske og konstruktive komplikationer, der  

 uanset anordningen alene er en følge af at systemlinierne ikke står vinkelret  

 på hinanden.
 2. Øvrige geometriske forhold de kan have indflydele  

 på broanlægget.
 - Vejliniens krumning i planen (evt. variabel krumning).
 - Varierende sidehældning på vejbanen.
 - Varierende bredder af kørebaner og stier.
 - Flere over- eller underførte veje med forskellige systemlinier.
 3. Funderingsforhold.
 - Særligt vanskelige funderingsforhold.
 - Særlige grundvandsspejlsforhold og fundering i eller ved vand.
 4. Øvrige konstruktive forhold der kan have  

 indflydelse på broanlægget.
 - Uensartede (symmetriske) spændviddeforhold.
 - Krav til broens udformning, motiveret af specielle forudsætninger eller  

 ønsker, f.eks. særlig lav konstruktionshøjde.
 - Særlige komplikatoner, forårsaget af f.eks. eksisterende ledninger og  

 konstruktioner eller offentlig trafik ved eller på arbejdsområdet.
 Såfremt andre tekniske forhold end ovennævnte har væsentlig indflydelse på  

 broanlægget, gælder de anførte K-intervaller ikke, men der træffes særlig  

 aftale.
ad Vejbroer Vedrørende anvendelse af de angivne klassifikationsintervaller se  

 Eksempelsamling.
 Ved skævhedsgraden forstås afvigelsen fra retvinklet skæring mellem  

 systemlinier for vejen og overført vej eller underført vej, jernbane eller  

 vandløb.
b.
Vandtrafianlæg Følgende tekniske forhold vurderes især:
- geotekniske forhold - dækkende værker - uddybnings- og/eller opfyldningsarbejder - færgernes størrelse og manøvreegenskaber - trafik på land og/eller i vand - opmarch- og parkeringsområder - tilkørselsramper og gangbroer til færgerne.
ad Færgehavne Vedrørende anvendelse af det angivne klassifikationsinterval, se  

 Eksempelsamling.
 Følgende tekniske forhold vurderes især:
- belastninger og kajudrustning - vanddybde - geotekniske forhold - forankringsforhold for kaj og/eller bolværk - afvanding og belægning - udformning af tilslutningssteder - trafik på land og/eller i vand.
ad Kajer og/eller bolværker Vedrørende anvendelse af det angivne klassifikationsinterval, se  

 Eksempelsamling.
2. Forsyningsanlæg Vandforsyningsanlæg incl. mindre bygværker Følgende tekniske forhold vurderes især:
- Områdets nuværende udnyttelsesgrad - Jordbundsforhold - Terrænets karakter og kupering - Skæringer med veje og jernbaner - Eksisterende konstruktioner og/eller andre ledningsanlæg - Grundvandsspejlets beliggenhed.
ad Vandforsyningsanlæg incl. mindre bygværker Vedrørende anvendelse af det angivne klassifikationsinterval, se  

 Eksempelsamling.
3. Afløbsanlæg Klakanlæg incl. mindre bygværker Hovedledninger Følgende tekniske forhold vurderes især:
- Områdets nuværende udnyttelsesgrad - Jordbundsforhold - Terrænets karakter og kupering - Skæringer med veje og jernbaner - Eksisterende konstruktioner og/eller andre ledningsanlæg - Grundvandsspejlets beliggenhed.
Ad kloakanlæg incl. mindre bygværker Vedrørende anvendelse af det angivne klassifikationsinterval, se  

 Eksempelsamling.
3.2.4.4 Basisprocent (B) Basisprocent (B) = 5,6%.
ad 3.2.4.4 Basisprocenten (B), der er fastsat pr. 1. oktober 1974, reguleres i  

 henhold til udviklingen af brøken:
 Som anlægsprisindeks anvendes indtil videre Vejdirektoratets  

 motorvejindeks.
 Som omkostningsindeks for rådgivning anvendes indtil videre det i bilag A  

 anførte indeks.
 Der foretages kun regulering, såfremt ændringen af ovennævnte brøk i  

 forhold til værdien ved sidst foretagne reguleing er større end 2%.
 Honoraret beregnes ved anvendelse af den basisprocent, der er gældende ved  

 det økonomiske tygdepunkt for rådgivningen jfr. 3.2.4.1.
 I aftalen kan træffes bestemmelse om at en mere nøjagtig beregning skal  

 foretages, såfremt regulreing af basisprocenten finde sted i aftaleperioden.  

 En sådan beregning kan foretages ved opdeling af ydelsen i intervaller  

 svarende til reguleringstidspunkterne og beregning af forholdsvist honorar  

 for den enkelte periode.
3.2.4.5 Særlige forhold Ved opgaver med unormale organisatoriske og/eller administrative forhold,  

 ønsket forcering af projekteringen, udsædvanlig udbudsform og/eller  

 organisation af udførelsen og tilsvarende, kan der aftales en korrektion af  

 honoraret.
ad 3.2.4.5 Såfremt klienten i særlige tilfælde præsterer en del af projektmaterialet,  

 kan der ved aftalens indgåelse træffes aftale om en forholdsmæssig reduktion  

 af honoraret f.eks. ved tilsvarende nedsættelse af den faktiske byggeudgift.
I tilfælde, hvor honoraret for rådgivningsydelsen af såvel klient som  

 rådgiver ønskes fastlagt som et fast honorar, men der ikke ved aftalens  

 indgåelse foreligger tilstrækkeligt grundlag for for at fastsætte størrelsen  

 af et sådant fast honorar, kan der i aftalen optages bestemmelse om, at  

 honoraret beregnes ud fra principperne angivet i 3.2.4, når det fornødne  

 grundlag for udarbejdelse af detaljeret overslag over den faktiske  

 byggeudgift foreligger, og der mellem klienten og rådgiveren er opnået  

 enighed om dette overslag.
Opnås en sådan enighed ikke, beregnes honoraret  

 efter den faktiske byggeudgift efter reglerne i 3.2.4.
Beskæftigelsesforholdene i bygefagene og/eller arbejspladsens geografiske  

 beliggenhed kan hver for sig påvirke licitationsresultatet således, at  

 entreprisesummen bliver væsentligt afvigende fra et af klienten og rådgiveren  

 fastlagt overslag.
Hvor sådanne forhold - eller andre forhold, der forventes  

 i væsentlig grad at påvirke licitationsresultatet - kan påregnes at  

 foreligge, kan der mellem klient og rådgiver indgås aftale om korrektion af  

 den faktiske byggeudgift, der imødegår disse forhold.
3.2.5 Skønsmæssigt fastsat honorar Herved forstås et honorar, der efter aftale mellem klient og rådgiver  

 fastsættes af rådgiveren under hensyn til arbejdets art og økonomiske  

 betydning.
3.2.6 Blandingshonorar Ved blandingshonorar forstås en honoreringsform, hvor den eller de enkelte  

 bistandsydelser honoreres efter en kombination af forskellige honorarformer.
ad 3.2.6 Som eksempel på et blandingshonorar kan anføres den honorarform, der  

 fremkommer ved kombination af honorarformerne »honorar efter  

 regning« samt »Honorar efter bygeudgift«.
3.2.7 Delt honorar Ved delt honorar forstås en honoreringsform, hvorefter forskellige dele af  

 den rådgivende samlede bistand honoreres efter forskellige honorarformer.
3.3 Honorarets opdeling For de ydelser, der præsteres indenfor denne specialnorm som defineret  

 under 2.0.2 til 2.0.5.1 incl, vil fordelingen i alminelighed være:
 Ovennævnte fordeling er vejledende og fastsættes endeligt i den enkelte  

 aftale.
ad 3.3 Ydelsesfordelingen har bl.a. til formål at fastlægge størrelsen af  

 rådgiverens a conto udbetalinger, jvf.
ABR 3.4 Såfremt rådgiveren ikke præsterer samtlige faser beskrevet under 2.0.2 til  

 2.0.5.1 incl., træffes særlig aftale om indflydelsen på honoreringen Dersom rådgiveren indtræder i en senere fase end  

 dispositionsforslagsfasen, skal der i aftalen træffes bestemmelse om  

 forøgelse af honoraret for den første fase på grund af det hermed forbundne  

 merarbejde ved bl.a. indførelse i opgaven.
3.4 Honorar ved genanvendelse Hvis et projket på et senere tidspunkt uden ændringer anvendes til nye  

 opgaver, betales genanvendelsen og det dermed forbundne ansvar m.v. med et  

 fast honorar.
 Hvis et projekt på et senere tidspunkt med ændringer anvendes til nye  

 opgaver, betales, hvor andet ikke er fastlagt, den med genanvendelsen  

 forbundne bearbejdning af projektet efter regning, og genanvendelsen og det  

 dermed forbundne ansvar m.v. betales med et fast honorar.
BILAG A Side 1 af 1 side Omkostningsindeks for rådgivning Indekset sammensættes af 2 delindeks, eet lønindeks (L), der indgår med  

 80% og reguleingspristallet (R), der indgår med 20%.
 Lønindekset beregnes som følger på grundlag af overenskomstbruttolønnen  

 for de 5 yngste årgange af civilingeniører:
sigma 1-5 Årlig bruttoløn ------------------------- Årligt effektivt timeantal Den årlige bruttoløn udregnes efter den af Statens centrale lønanvisning  

 anvendte formel som pr. 1. oktober 1974 lyder:
 Det årlige effektive timeantal T er det i pkt. 3.2.3 anførte og reguleres  

 som anført der.
 Pr. 1. oktober 1974 andrager ovennævnte størrelser:
 T = årligt effektivt timeantal = 1845.
