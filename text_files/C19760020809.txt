(Til alle kommunalbestyrelser og  

 amtsråd) Ifølge § 2, stk. 1, i den som bilag 1 optrykte aftale af 15. august 1975  

 mellem finansministeriet og tjenestemændenes centralorganisationer om  

 ansættelsesområder for varigt ansatte tjenestemænd og tjenestemænd ansat på  

 prøve i staten, folkeskolen og folkekirken er ansættelsesområdet for  

 folkeskolens tjenestemænd kommunerne i amtsrådskredsen, herunder  

 amtskommunen.
Dette ansættelsesområde gælder ifølge den som bilag 2 optrykte  

 bekendtgørelse af 19. august 1976 om ophævelse af folkeskolelovens § 27, jfr.  

 aftalens § 6, stk. 2 b), for varigt ansatte tjenestemænd og tjenestemænd på  

 prøve i folkeskolen, der ansættes eller udnævnes i anden stilling pr. 1.  

 november 1976 eller senere.
 I denne anledning skal man fastsætte følgende:
 1. Stillingsopslag.
 I opslag vedrørende stillinger, der skal besættes pr. l. november 1976  

 eller senere, anføres, at den pågældende ansættes ved vedkommende kommunes  

 skolevæsen (skoleforbund) med et ansættelsesområde, der omfatter kommunerne i  

 amtsrådskredsen, herunder amtskommunen.
 2. Ansættelsesbrev.
For tjenestemænd, der ansættes eller udnævnes i en anden stilling pr. 1.  

 november 1976 eller senere, anføres i ansættelsesbrevet, at den pågældende er  

 ansat ved vedkommende kommunes skolevæsen (skoleforbund) med et  

 ansættelsesområde, der omfatter kommunerne i amtsrådskredsen, herunder  

 amtskommunen.
I ansættelsesbrevets følgeskrivelse anføres, ved hvilket  

 tjenestested (f.eks. skole) tjenestemanden indtil videre gør tjeneste.
 For tjenestemænd, der overflyttes efter aftalens § 2, stk. 3, udfærdiges  

 intet nyt ansættelsesbrev, men det skal af en skrivelse til tjenestemanden  

 fremgå, i hvilken kommune (skoleforbund) og ved hvilket tjenestested ham  

 fremtidig gør tjeneste.
 3. Fremgangsmåde ved overflytning af en tjenestemand.
a.
Såfremt der skal ske overflytning af en tjenestemand til en anden  

 kommune (skoleforbund), jfr. aftalens § 2, stk. 3, underrettes vedkommende  

 amtskommune herom af den kommune (skoleforbund), hvor han hidtil har været  

 ansat.
b.
Når en amtskommune har modtaget underretning som anført under a, sender  

 den meddelelse til samtlige kommuner og skoleforbund i amtsrådskredsen om, at  

 genpart af opslag af ledige tjenestemandsstillinger i folkeskolen skal  

 indsendes til amtskommunen.
c.
På grundlag af de modtagne stillingsopslag retter amtskommunen  

 henvendelse til den eller de kommuner (skoleforbund), der har en ledig  

 stilling, hvori pågældende tjenestemand eventuelt vil kunne placeres.
d.
På grundlag af amtskommunens henvendelse tager ansættelsesmyndigheden i  

 den pågældende kommune (skoleforbund) i overensstemmelse med reglerne i  

 skolestyrelsesloven stilling til, om den ledige stilling vil kunne besættes  

 med den pågældende tjenestemand.
Undervisningsministeriet, den 4. oktober  

 1976 P.M.V.
 E.B.
J.
Verner.
 Bilag 1.
Aftale om ansættelsesområder for varigt ansatte tjenestemænd og  

 tjenestemænd ansat på prøve i staten, folkeskolen og folkekirken mellem  

 finansministeriet og Statstjenestemændenes Centralorganisation I, Statstjenestemændenes Centralorganisation II, Akademikernes Centralorganisation og Danmarks Lærerforening Udelades her.
Der henvises til F CIR 153 19750910 Bilag 2 Bekendtgørelse om ophævelse af § 27 i lov om folkeskolen, jfr.  

 lovbekendtgørelse nr. 172 af 8. maj 1972. (* 1) I henhold til § 49, stk. 5, i lov nr. 313 af 26. juni 1975 om folkeskolen  

 ophæves hermed § 27 i lov om folkeskolen, jfr. lovbekendtgørelse nr. 172 af  

 8. maj 1972, med virkning fra den 1. november 1976.
Undervisningsministeriet, den 19. august  

 1976 P.M.V.
 Hans Kjems.
/J.
Verner.
