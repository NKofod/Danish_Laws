Skrivelse med orientering om  

 lov om ændring af lov om social service og ligningsloven (Frit valg af  

 ledsager  

 m.v.) og ny ledsagebekendtgørelse Folketinget har den 17. december 2004 vedtaget L 113  forslag  

 til lov om ændring af lov om social service (Frit valg af ledsager m.v.).
 Med det frie valg af ledsager bliver ledsageordningen mere  

 flexibel for de berettigede personer, der ønsker selv at vælge en ledsager.
 Lovforslaget som vedtaget ved 3. behandlingen vedlægges.
 Loven træder i kraft den 1. januar 2004.
 Loven indeholder følgende elementer:
1. Borgeren kan vælge en ledsager, der ansættes  

 af kommunen Borgere med en ledsageordning får ret til selv at vælge, hvem  

 der skal være deres ledsager, hvis de ønsker det.
Ledsageren ansættes af  

 kommunen.
Denne ordning vil være praktisk for brugeren, idet kommunen  

 fortsat er arbejdsgiver, når brugeren har udpeget en ledsager.
Kommunen står  

 dermed fortsat for ansættelse, administration af løn etc. som i den gældende  

 ordning.
Kommunen skal godkende den person, der ansættes.
Ledsagerne skal  

 på lige fod med andre ledsagere have en introduktion til arbejdet.
2. Ledsagelse som en kontantydelse Kommunalbestyrelsen kan beslutte at tilbyde borgere over 18 år  

 med en ledsageordning at få ledsageydelsen udbetalt, så de selv kan  

 tilrettelægge  

 ledsagelsen.
Kommunalbestyrelsen er ikke forpligtet til dette.
Ordningen indebærer, at brugeren får arbejdsgiveransvaret for  

 ledsageren.
Det vil sige, at brugeren skal stå for den samlede administration  

 af ansættelsesforholdet, så som ansættelse og lønudbetaling m.v.
 Ordningen tilbydes kun personer over 18 år, da unge mellem 16 og  

 18 år ikke vil kunne pålægges et arbejdsgiveransvar.
Ordningen vil ikke være egnet for alle brugere, da ikke alle,  

 der er berettiget til en ledsageordning, vil kunne påtage sig dette  

 arbejdsgiveransvar.
Dette må afgøres konkret af kommunen i forbindelse med  

 visitationen til ordningen.
Det er frivilligt for brugeren, om han vil modtage ledsagelse  

 som en kontantydelse.
En del brugere vil formentlig ikke være interesseret i  

 at  

 påtage sig dette ansvar og den administration, det medfører.
 Kommunen kan tilbyde at foretage en instruktion af ledsagerne på  

 lige fod med andre ledsagere, herunder med en orientering om løfteteknik,  

 etiske spørgsmål etc.
3. Vedligeholdelsestræning til børn og unge  

 under 18 år Servicelovens § 30 er blevet ændret, så kommunen skal yde  

 vedligeholdelsestræning til børn og unge under 18 år, der har behov for det.  

 Med ændringen genskabes den rette henvisning til genoptræningsbestemmelsen,  

 som  

 bortfaldt ved en ændring af lov om social service, der trådte i kraft den 1.  

 juli 2002.
Ledsagebekendtgørelsen Lovens ændringer vedrørende ledsageordningen er udmøntet i  

  

 bekendtgørelse om betingelser for  

 ledsageordningen efter serviceloven  

  

 , der vedlægges som bilag.
 Ændringerne kan opsummeres således:
Borgeren vælger en ledsager, der ansættes af  

 kommunen Det følger af bekendtgørelsens § 2, stk. 1, der udmønter  

 lovforslagets § 31, stk. 2 og § 78, stk. 3, at personer med en  

 ledsageordning selv kan vælge en ledsager.
 Der henvises til punkt 1 ovenfor om indholdet af ordningen.
Kontantydelsen Bekendtgørelsen § 2, stk. 2, vedrører lovforslagets  

 § 78, stk. 4, der giver ret til at få ledsageydelsen kontant.
Brugeren  

 skal, dog jf. bekendtgørelsens § 2, stk. 3, være i stand til at  

 administrere  

 ordningen.
 Der henvises til punkt 2 ovenfor om denne ordning.
Ansættelse af nærtstående Bekendtgørelsens, § 2, stk. 4  

,  

  

 udmønter lovforslagets § 31, stk. 3 og § 78, stk. 4,  

 om, at der normalt ikke kan ske ansættelse af personer med en meget nær  

 tilknytning til den, der er berettiget til ledsagelse.
Baggrunden er, at ledsageordningens formål har været at give  

 brugeren mulighed for at deltage i selvvalgte aktiviteter uden altid at  

 skulle  

 være afhængig af hjælp fra familie eller venner.
Ledsageordningen omfatter  

 således som hidtil ledsagelse, der ligger ud over den ledsagelse, som en  

 ægtefælle, samlever, andet familiemedlem eller ven normalt yder som en del af  

 ægteskabet eller familierelationen eller venskabsforholdet.
Der vil således  

 normalt ikke kunne ske ansættelse af en ægtefælle eller andre med en meget  

 nær  

 tilknytning til borgeren.
Opsparing Bekendtgørelsens § 6,  

 stk. 1, fastsætter, at også kontantydelsen kan opspares i 6 måneder på  

 samme måde som ledsagelse, der ydes som en naturalydelse.
Eget valg af ledsager er frivilligt Bekendtgørelsens § 7  

 fastsætter, at kommunen fortsat er forpligtet til at give ledsagelse som en  

 naturalydelse, hvis brugeren ønsker det.
Det er dermed helt frivilligt for  

 brugeren, om han ønsker at gøre brug af muligheden for selv at vælge  

 ledsager.
Introduktion Kommunalbestyrelsen skal jf. bekendtgørelsens § 10, stk. 1,  

 sørge for at kommunen giver ledsagere, der er udpeget af brugeren, jf.  

 bekendtgørelsens § 2, stk. 1, introduktion til arbejdet som ledsager.  

 Introduktionen svarer til den, som gives til de andre ledsagere i kommunens  

 ledsagekorps.
 Kommunalbestyrelsen kan, jf. bekendtgørelsens § 10, stk. 2,  

 beslutte, at kommunen tilbyder at foretage en instruktion af ledsagere, der  

 ansættes af brugere, der modtager ledsagelse som et kontant tilskud, jf.  

 § 2, stk. 2.
Beregningen af den kontante ydelse Bekendtgørelsens § 11  

 fastsætter hvordan kontantydelsen beregnes, samt at de lokale  

 skattemyndigheder skal orienteres.
Socialministeriet, den 21. december  

 2004 Frode Svendsen Bilag 1 Fremsat den 17. november 2004 af socialministeren  

 (Eva Kjer Hansen) Forslag til Lov om ændring  

 af lov om social service og ligningsloven (Frit valg af ledsager m.v.) § 1 I lov om social service, jf. lovbekendtgørelse nr. 708  

 af 29. juni 2004, foretages følgende ændringer:
 1.  


  

 § 30  

  

 affattes således:
»§ 30.  

  

 Bestemmelserne i § 71 og § 73 a, stk. 2, om hhv. personlig hjælp og  

 pleje og vedligeholdelsestræning m.v. finder tilsvarende anvendelse  

 vedrørende  

 børn, når der er behov herfor.« 2.  

  

 I  

  

 § 31  

  

 indsættes efter stk. 1 som nye  

 stykker:
»Stk. 2.  

  

 En person, som  

 er berettiget til ledsagelse, jf. stk. 1, har ret til selv at udpege en  

 person  

 til at udføre opgaven.
Kommunen skal godkende og ansætte den udpegede person.
Stk. 3.  

  

 Der kan normalt  

 ikke ske ansættelse af personer med en meget nær tilknytning til den, der er  

 berettiget til ledsagelse efter stk. 1.« Stk. 2-4 bliver herefter stk. 4-6.
 3.  

  

 I  

  

 § 78  

  

 indsættes efter stk. 2 som nye  

 stykker:
»Stk. 3.  

  

 En person, som  

 er berettiget til ledsagelse, jf. stk. 1 eller stk. 2, har ret til selv at  

 udpege en person til at udføre opgaven.
Kommunen skal godkende og ansætte den  

 udpegede person.
 Stk. 4.  

  

 Der kan normalt  

 ikke ske ansættelse af personer med en meget nær tilknytning til den, der er  

 berettiget til ledsagelse efter stk. 1 eller stk. 2.
Stk. 5.  

  

 Kommunalbestyrelsen kan beslutte at tilbyde personer, som er berettiget til  

 ledsagelse, jf. stk. 1 eller stk. 2, at få ydelsen udbetalt som et kontant  

 tilskud til ledsager, som de pågældende selv antager.
Det er frivilligt for  

 den  

 berettigede at benytte tilbuddet.« Stk. 3-6 bliver herefter stk. 6-9.
 4.  

  

 I  

  

 § 136, stk. 9,  

  

 ændres »§ 31, stk. 3,  

 og § 78, stk. 4,« til: »§ 31, stk. 5, og § 78, stk. 7,«.
§ 2 I lov om påligningen af indkomstskat til staten  

 (ligningsloven), jf. lovbekendtgørelse nr. 995 af 7. oktober 2004, foretages  

 følgende ændringer:
 1.  


  

 § 7, nr. 8,  

  

 affattes således:
»8)  

 	  

 Invaliditetsbeløb,  

 invaliditetsydelse, førtidsbeløb, personlige tillæg og helbredstillæg,  

 bistands- og plejetillæg samt tillæg efter § 62, der udbetales i henhold  

 til lov om højeste, mellemste, forhøjet almindelig og almindelig  

 førtidspension  

 m.v. og personlige tillæg, helbredstillæg, invaliditetstillæg samt tillæg  

 efter  

 § 72 c, der udbetales i henhold til lov om social pension.« 2.  

  

 I  

  

 § 7, nr. 9  

  

 , ændres »§ 31, stk.  

 3, § 78, stk. 4« til: »§ 31, stk. 5, § 78, stk. 7«.
§ 3 Stk. 1.  

  

 Loven  

 træder i kraft den 1. januar 2005.
 Stk. 2.  

  

 § 2, nr. 1,  

 har virkning fra den 23. december 2003.
Bilag 2 Bekendtgørelse om  

 betingelser for ledsageordningen efter serviceloven I medfør af § 31, stk. 6, og § 78, stk. 9, i lov  

 om social service, jf. lovbekendtgørelse nr. 708 af 29. juni 2004, som ændret  

 ved § 1 i lov nr. 1447 af 22. december 2004, fastsættes:
 § 1.  

  

 Kommunen eller amtskommunen yder ledsagelse til personer mellem 16 og 67 år,  

 som på grund af betydelig og varigt nedsat fysisk eller psykisk funktionsevne  

 ikke kan færdes alene uden for hjemmet.
 Stk. 2.  

  

 Personer, der er  

 visiteret til 15 timers ledsagelse om måneden ved det fyldte 67. år, bevarer  

 denne ret efter det fyldte 67. år.
 Stk. 3.  

  

 Ledsageordningen  

 omfatter ikke personer med nedsat funktionsevne som følge af sindslidelse  

 eller  

 af sociale årsager.
§ 2.  

  

 En person, der er berettiget til ledsagelse, jf.  

 § 1, stk. 1 eller stk. 2, har ret til selv at udpege en person til at  

 udføre opgaven.
Kommunen skal godkende og ansætte den udpegede person.
Stk.  

 2.  

  

 Kommunalbestyrelsen kan beslutte at tilbyde personer mellem 18 og 67 år,  

 der opfylder betingelserne i § 1, stk. 1, at få ydelsen udbetalt som et  

 kontant tilskud til ledsager, som de pågældende selv antager.
Dette gælder  

 også  

 for personer, der bevarer retten til ledsagelse efter det fyldte 67. år.
Det  

 er  

 frivilligt for den berettigede at benytte tilbuddet.
Stk.  

 3.  

  

 Udbetaling af et kontant tilskud til ledsagelse, jf. stk. 2,  

 forudsætter, at brugeren selv er i stand til at administrere  

 ledsageordningen,  

 herunder at ansætte ledsagerne og være ansvarlig for tilrettelæggelse af  

 ordningen.
Brugeren kan dog aftale med kommunen, at kommunen efter anvisning  

 fra brugeren og med accept fra ledsageren udbetaler løn direkte til  

 ledsageren  

 og forestår skattetræk m.v.
 Stk.  

 4.  

  

 Der kan normalt ikke ske ansættelse af personer med en meget tæt  

 tilknytning til den, der er berettiget til ledsagelse efter § 1, stk. 1  

 eller 2.
§ 3.  

  

 Personer  

 mellem 18 og 67 år, der opfylder betingelserne i § 1, har ret til  

 ledsagelse uanset boform.
Dette gælder også for personer, der bevarer retten  

 til ledsagelse efter det fyldte 67. år.
 Stk. 2.  

  

 Unge mellem 16  

 og 18 år har ikke ret til ledsagelse, hvis de har et døgnophold efter  

 servicelovens § 40, stk. 2, nr. 4, 5 og 11.
 § 4.  

  

 Ledsageordningen  

 indeholder ikke socialpædagogisk bistand, men udelukkende ledsagelse til  

 aktiviteter, som brugeren selv bestemmer indholdet i, og ordningen er således  

 begrænset til personer, der kan efterspørge individuel ledsagelse uden  

 socialpædagogisk indhold.
 § 5.  

  

 Personer,  

 der opfylder betingelserne for at få ledsagelse, har ret til 15 timers  

 ledsagelse pr. måned til formål, som brugeren selv vælger.
Stk. 2.  

  

 Hvis en person  

 mellem 18 og 67 år i forvejen modtager ledsagelse i en form, der svarer til  

 ledsagelse efter § 78, fx som en integreret del af servicetilbud i eget  

 hjem eller i et amtskommunalt botilbud, fradrages denne i de 15 timers  

 ledsagelse pr. måned.
Dette gælder også for personer, der bevarer retten til  

 ledsagelse efter det fyldte 67. år.
§ 6.  

  

 Modtageren  

 kan efter aftale med kommunen eller amtskommunen opspare timer inden for en  

 periode på 6 måneder.
Der kan dermed være op til 90 timer til rådighed inden  

 for en enkelt måned.
 Stk. 2.  

  

 Modtageren kan  

 efter aftale med kommunen eller amtskommunen opspare den kontante ydelse, jf.  

 § 2, stk. 1, inden for en periode på 6 måneder.
 Stk. 3.  

  

 Ledsageordningen  

 og en eventuel aftale om opsparing, jf. stk. 1 og 2, må tilrettelægges, så  

 brugernes ønsker i videst muligt omfang kan imødekommes, men samtidig  

 således,  

 at ordningen bliver mulig at administrere for kommunen eller amtskommunen.
 Stk. 4.  

  

 Forbrug af  

 ledsagetimer svarer til den tid, der medgår til den enkelte ledsageopgave.  

 Ledsagerens befordringstid mellem de enkelte opgaver medregnes ikke.
Stk. 5.  

  

 Ved ledsagelse  

 på rejser udover lokalområdet beregnes hjemrejse og/eller nødvendige  

 ventetider  

 eller eventuel overnatning for ledsager som forbrug af ledsagetimer.
De  

 beregnede ledsagetimer kan dog ikke overstige det tilsvarende antal fulde  

 løntimer.
 § 7.  

  

 Kommunalbestyrelsen  

 er forpligtet til at yde ledsagelse som en naturalydelse, medmindre brugeren  

 selv ønsker at udpege en ledsager, jf. § 2, stk. 1, eller ønsker et  

 kontant beløb, jf. § 2, stk. 2.
§ 8.  

  

 Modtagerens  

 udgifter til ledsagerens befordring og andre aktiviteter med tilknytning til  

 ledsageordningen kan dækkes med et beløb på op til 650 kr. årligt.
Beløbet  

 ydes  

 af kommunen efter anmodning fra modtageren.
Stk. 2.  

  

 Beløbet  

 udbetales som et samlet beløb én gang årligt.
Udbetalingen sker på baggrund  

 af  

 de sandsynliggjorte udgifter, jf. den opgørelsesmetode der skal anvendes ved  

 beregning af kommunens dækning af nødvendige merudgifter efter servicelovens  

 § 84.
 § 9.  

  

 Brugeren  

 afholder sine egne og ledsagerens udgifter til befordring m.v. samt  

 ledsagerens  

 udgifter, hvis brugeren ønsker dennes tilstedeværelse under aktiviteter, der  

 skal betales for, fx biograf- eller restaurationsbesøg.
Stk. 2.  

  

 Kommunen eller  

 amtskommunen afholder ledsagerens udgifter til befordring mellem de enkelte  

 ledsageopgaver i lokalområdet og kan i forbindelse med den enkelte  

 ledsageopgave efter en konkret vurdering yde udgifter til ledsagerens  

 lokalbefordring.
Hvis ledsagerens tilstedeværelse i det konkrete tilfælde  

 skønnes nødvendig under aktiviteter, der skal betales for, kan  

 kommunen/amtskommunen  

 afholde udgiften hertil.
 Stk. 3.  

  

 Det beløb, der  

 er nævnt i § 7, stk. 1, skal ikke være forbrugt, før der ydes hjælp  

 efter  

 stk. 2.
 § 10.  

  

 Kommunalbestyrelsen skal sørge for, at kommunen giver ledsagere, der er  

 udpeget  

 af brugeren, jf. § 2, stk. 1, en introduktion til arbejdet som ledsager.  

 Introduktionen svarer til den, som gives til ledsagere, der i øvrigt er ansat  

 i  

 kommunens ledsagekorps.
 Stk. 2.  

  

 Kommunalbestyrelsen kan beslutte, at kommunen tilbyder at foretage en  

 instruktion, jf. stk. 1, af ledsagere, der ansættes af brugere, der modtager  

 ledsagelse som et kontant tilskud, jf. § 2, stk. 2.
§ 11.  

  

 Den kontante ydelse, som kommunen skal udbetale til ledsagelse, jf. § 2,  

 stk. 2, kan maximalt svare til de faktiske omkostninger, som kommunen har ved  

 at udføre en tilsvarende opgave.
Kommunen skal ved beregningen af beløbet  

 medtage alle omkostninger til opgaven, jf. opgørelsesmetoden for kontant  

 tilskud af hjemmehjælp efter servicelovens § 76 stk. 2. Det medfører, at  

 der ud over løn for op til 15 timers ledsagelse om måneden skal medtages  

 omkostninger til administration i forbindelse med udførelsen m.v.
Beløbet  

 udbetales hvert kvartal.
 Stk. 2.  

  

 Kommunen skal orientere de kommunale  

 skattemyndigheder om de ledsageordninger, der etableres med kontant tilskud,  

 jf. § 2, stk. 2.
 § 12.  

  

 Bekendtgørelsen  

 træder i kraft den 1. januar 2005.
 Stk. 2.  

  

 § 1, stk.  

 2, har virkning for personer, der efter den 1. januar 1998 ved det fyldte 67.  

 år er eller var visiteret til 15 timers ledsageordning om måneden.
 Stk. 3.  

  

 Bekendtgørelse  

 nr. 227 af 31. marts 2004 om betingelser for ledsageordning efter  

 serviceloven  

 ophæves.
