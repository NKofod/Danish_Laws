 Afgørelser fra nævnsformanden om, hvorvidt en henvendelse er omfattet  

 af nævnet kompetence, kan indbringes for Ankestyrelsen.
 Socialministeriet har bedt Ankestyrelsen om at oplyse følgende:
 Om formandens afgørelse af nævnets kompetence efter forretningsordenen for  

 de sociale ankenævn og revaliderings- og pensionsnævnene.
Der er hos nogle nævn opstået tvivl om fortolkningen af § 4, 1. pkt. i den  

 forretningsorden, der med virkning fra 1. januar 1992 afløste de to  

 forretningsordener for henholdsvis amtsankenævnene og revaliderings- og  

 pensionsnævnene.
Efter denne bestemmelse afgør formanden ved modtagelsen af  

 en hen-vendelse, om henvendelsen er omfattet af nævnets kompetence.
 Tvivlen drejer sig om, hvorvidt en afgørelse truffet efter den nævnte  

 bestemmelse kan indbringes for Ankestyrelsen og dermed, om der skal gives  

 ankevejledning.
 Efter drøftelse mellem Socialministeriet og Ankestyrelsen er der enighed  

 om, at retstilstanden er den, at formandens afgørelse om, hvorvidt en  

 henvendelse ligger inden for nævnets kompetence, træffes på nævnets vegne.
 Afgørelsen kan således indbringes for Ankestyrelsen i overensstemmelse med  

 de ankebestemmelser, der gælder for nævnenes afgørelser - og afgørelsen skal  

 derfor forsynes med klagevejledning.
 Da afgørelsen om kompetencespørgsmålet træffes på nævnets vegne,  

 sidestilles afgørelsen med andre afgørelser, formanden træffer uden  

 forelæggelse i et møde, jf. forretningsordenens § 6. Fremgangsmåden i denne  

 paragraf finder derfor tilsvarende anvendelse.
 Socialministeriet vil ved først givne lejlighed præcisere bestemmelserne i  

 forretningsordenen i overensstemmelse med ovenstående.
