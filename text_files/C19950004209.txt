 Med henvisning til lovbekendtgørelse nr. 179 af 21. marts 1995 om en aktiv  

 arbejdsmarkedspolitik, og Arbejdsmarkedsstyrelsens bekendtgørelse nr. 168 af  

 15. marts 1995 om en aktiv arbejdsmarkedsindsats, fastsættes nedenstående  

 retningslinier for den budgetmæssige behandling af jobtræningsforløb i  

 staten.
 Om udgifterne i forbindelse med loven gælder, at nogle udgifter  

 forhåndsfordeles ved indbudgettering på finansloven på underkonto 81, som  

 alene kan anvendes til disse udgifter, jf. §§ 1-3. Andre udgifter optages  

 først på forslag til lov om tillægsbevilling (TB) på øvrige konti  

 (»ordinær drift«), jf. §§ 4-8.
Statskvoten for jobtræningsforløb fordeles til de regionale  

 Arbejdsmarkedsråd, således at den enkelte AF-region får tildelt et vist antal  

 pladser til jobtræning.
Der vil altså ikke blive udmeldt kvoter til de  

 enkelte statsinstitutioner, men ministerområderne har fortsat en forpligtelse  

 til at stille jobtræningspladser til rådighed for AF.
Den enkelte  

 statsinstitution skal aftale besættelsen af stillingerne med det relevante  

 AF-kontor.
Iøvrigt henvises til Arbejdsministeriets brev af 24. februar 1995.
Forhåndsfordelt på finansloven (underkonto 81) (særlig delperiode 2  

 kvote) § 1.  For institutioner, der på finansloven  

 indbudgetterer udgifter til ansættelse af ledige i delperiode 2, i almindelig  

 jobtræning eller individuel jobtræning skal udgifterne konteres som lønudgift  

 (standardkonto 11. Lønninger) på underkonto 81 »Jobtræningsforløb (uden  

 refusion)».
Stk. 2.  For tilskudsinstitutioner gælder tillige, at  

 udgifterne til ledige under delperiode 2 konteres på underkonto 81.  

 »Jobtræningsforløb (uden refusion)», dog med anvendelse af  

 standardkonto 54. Tilskud til anden virksomhed.
I de tilfælde, hvor  

 institutionens virksomhed er delt i løn og øvrig drift, placeres udgifterne  

 indenfor lønsumsrammen.
§ 2.  Der kan uden særskilt anmærkningshjemmel på  

 finansloven ske overførsel af underkonto 81-beløb inden for samme  

 ministerområde.
Finansministeriet kan i forbindelse hermed godkende, at der  

 oprettes nye underkonti på TB.
Stk. 2.  Der kan fra en hovedkontos udgifter til ordinær  

 drift overføres lønsumsmidler (standardkonto 11. Lønninger) til underkonto 81  

 under samme hovedkonto.
Derimod kan der ikke overføres beløb fra underkonto  

 81 til ordinær drift.
 Stk. 3.  I det omfang der efter stk. 2 sker overførsel  

 af lønmidler fra ordinær virksomhed til underkonti 81, skal overførslen altid  

 optages på TB.
 Stk. 4.  Såfremt der efter bestemmelserne i stk. 1 sker  

 overførsel af midler til eller fra en statsvirksomhed eller en nettostyret  

 virksomhed, skal virksomhedens nettotal korrigeres med samme beløb, således  

 at overførslen ikke får indflydelse på nettotallet.
 § 3.  Da hensigten med den særlige ordning er hurtigt  

 at fremme en positiv beskæftigelsesvirkning, er der ikke mulighed for at  

 foretage opsparing af lønsumsmidler, der ved udgangen af finansåret måtte  

 henstå som uforbrugt på underkonto 81.
 Stk. 2.  Såfremt en statsvirksomhed eller en nettostyret  

 virksomhed ved finansårets udgang har uforbrugte midler på underkonto 81,  

 skal virksomhedens nettotal korrigeres svarende til mindreforbruget.
Indenfor ordinær statskvote § 4.  Lønudgifter og løntilskud vedrørende ledige i  

 almindelig jobtræning og individuel jobtræning under statslig kvote kan  

 optages på TB.
Samtidig kan der for hver jobtræningsperson optages et  

 overheadtillæg, der indtil videre er fastsat til 750 kr. pr. måned.
Stk. 2.  Lønudgifter konteres på standardkonto 19.  

 Diverse driftsudgifter under ordinær drift og løntilskud på standardkonto 29.  

 Diverse driftsindtægter.
Overheadtillægget konteres på de relevante  

 udgiftsstandardkonti.
 Stk. 3.  Tilskudsinstitutioner konterer på TB både  

 lønudgiften, overhead og løntilskud på standardkonto 54., sammen med  

 institutionens tilskud iøvrigt.
 Stk. 4.  Udgifter og indtægter kategoriseres i  

 TB-oversigten under »Jobtræningsforløb, statslig kvote« (kategori  

 8), med følgende autoriserede transaktionstekster: »Statslig kvote x,x  

 årsværk« for lønudgifter og løntilskud og »Overhead statslig  

 kvote« for overheadtillægget.
Udenfor statskvote § 5.  En statsinstitution kan overtage ansættelse af  

 en ledig i almindelig jobtræning eller individuel jobtræning fra en  

 (amts)kommunal kvote.
Statsinstitutionen får refunderet hele lønudgiften fra  

 (amts)kommunen.
 Stk. 2.  Lønudgifter og den (amts)kommunale refusion  

 optages på TB.
Stk. 3.  Lønudgifter konteres på standardkonto 19.  

 Diverse driftsudgifter under ordinær drift.
Refusion af lønudgifter konteres  

 på standardkonto 29. Diverse driftsindtægter.
§ 6.  Statsinstitutioner kan udover statskvoten, efter  

 aftale med de regionale AF-kontorer, ansætte ledige i almindelig jobtræning  

 eller individuel jobtræning.
Statsinstitutionen får refunderet hele  

 lønudgiften fra AF.
 Stk. 2.  Lønudgifter og refusion af lønudgifter optages  

 på TB.
Stk. 3.  Lønudgifter konteres på standardkonto 19.  

 Diverse driftsudgifter under ordinær drift.
Refusion af lønudgifter konteres  

 på standardkonto 29. Diverse driftsindtægter.
 § 7.  Statsinstitioner kan udover statskvoten, efter  

 aftale med en kommune, ansætte kontanthjælpsmodtagere i almindelig jobtræning  

 og individuel jobtræning og modtage løntilskud fra kommunen.
Stk. 2.  Den del af lønudgiften, der modsvares af  

 løntilskuddet, optages på TB.
Løntilskuddet optages ligeledes på TB.
Den  

 resterende lønudgift skal afholdes indenfor de givne bevillinger.
 Stk. 3.  Lønudgifter og løntilskud konteres på  

 standardkonto 11. Lønninger under ordinær drift.
Stk. 4.  Årsværksforbruget afholdes indenfor de givne  

 årsværksbevillinger.
Det til den modtagne refusion svarende bevillingstimetal  

 registreres som et negativt forbrug i det løbende regnskab over  

 årsværksforbruget.
 § 8.  Udgifter og indtægter, der efter §§ 5-7 kan  

 optages på TB, kategoriseres i TB-oversigten under »Øvrige  

 jobtræningsforløb« (kategori 9), med følgende autoriserede  

 transaktionstekst: »Ledige udover statskvote x,x årsværk«.
 Stk. 2.  Tilskudsinstitutioner skal ikke optage  

 jobtræningsforløb efter §§ 5-7 på TB, men afholde lønudgift og modtage  

 tilskud i deres egne regnskaber.
Overgangsordning § 9.  Personer ansat under den hidtidige ordning om  

 særligt tilrettelagt jobtræning indgår bevillingsmæssigt som ledige i  

 individuel jobtræning.
Ikrafttrædelse § 10.  Cirkulæret træder i kraft den 1. april 1995.  

 Samtidig ophæves Finansministeriets cirkulære nr. 3 af 6. januar 1994 om  

 budgetmæssig behandling af udgifter til jobtræningsforløb i staten.
 Stk. 2.  For kontanthjælpsmodtagere og personer i  

 selvfunden jobtræning finder reglerne i § 7, stk. 4, vedrørende  

 årsværksforbrug og refusion, dog også anvendelse i perioden 1. januar 1995  

 til 31. marts 1995.
