Skriftlig fremsættelse (1. november  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om indgåelse af  

 tillægsaftale mellem den danske regering og det grønlandske  

 landsstyre.
(Lovforslag nr.
L 70).
Regeringen er blevet enig med det  

 grønlandske landstyre om et tillæg til den  

 dansk-grønlandske dobbeltbeskatningsaftale.
Tillægsaftalen  

 gør det muligt at overføre pensionsordninger tegnet i danske  

 pensions- og livsforsikringsselskaber til tilsvarende grønlandske  

 selskaber uden beskatning i Danmark, når ordningerne er oprettet af  

 grønlandske arbejdsgivere for medarbejdere, der er  

 hjemmehørende i Grønland.
Der har ikke hidtil eksisteret  

 pensionsforsikringsselskaber i Grønland.
Det har derfor efter  

 grønlandsk skattelovgivning været en betingelse for  

 opnåelse af fradrag for pensionsindbetalinger, at pensionsordningerne  

 er oprettet i et pensionsforsikringsselskab i Danmark.
Der er imidlertid nu  

 oprettet pensionsforsikringsselskab i Grønland, og der er  

 således nu grundlag for, at den grønlandske pensionsopsparing,  

 der henstår i danske pensionskasser, vil kunne føres tilbage til  

 Grønland til gavn for den grønlandske økonomi.
 Idet jeg i øvrigt henviser til bemærkningerne  

 til lovforslaget, skal jeg hermed anbefale forslaget til velvillig behandling  

 i Tinget.
