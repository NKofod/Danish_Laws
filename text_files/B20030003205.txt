Bekendtgørelse om vejvisning på  

 motorveje I medfør af § 95, stk. 4, i færdselsloven, jf.  

 lovbekendtgørelse nr. 712 af 2. august 2001, og § 6, stk. 1,  

 i lov om offentlige veje, jf. lovbekendtgørelse nr. 671 af 19. august  

 1999, fastsættes:
Kapitel 1 Vejvisningsmål, vejvisningstavlers udseende  

 m.v.
 § 1. For så vidt angår betegnelserne  

 for færdselstavler, vejvisningstavler, kant- og  

 baggrundsafmærkning m.m., afmærkning på kørebanen  

 m.m. og signalanlæg i denne bekendtgørelse henvises til  

 bekendtgørelse om vejafmærkning.
 Stk. 2. For så vidt angår betegnelserne for  

 materialetype i denne bekendtgørelse henvises til  

 bekendtgørelse om afmærkning af vejarbejder m.v., bilag 2,  

 Vejtavlers lystekniske egenskaber.
 § 2. Anvendelse af vejvisningsmål,  

 frakørselsnumre og navne skal godkendes af Vejdirektoratet.
 Stk. 2. Vejvisningstavler må ikke indeholde mere end 4  

 vejvisningsmål.
 § 3. Vejvisningstavlers udformning skal godkendes  

 af Vejdirektoratet.
 § 4. Tekst på tavlerne skal udføres  

 med dansk vejtavleskrift, jf. § 6, stk. 3, 4 og 5, i  

 bekendtgørelse om vejvisning på almindelige veje.
 Stk. 2. På motorveje med tilladt hastighed højere  

 end 90 km/t skal skrifthøjden minimum være 285 mm, jf. dog  

 § 30, stk. 2, og § 33.
 Stk. 3. Der anvendes i øvrigt følgende  

 skriftstørrelse (versalhøjde) 340 mm, 405 mm eller 480 mm.
 § 5. Der må kun anvendes tavler med  

 retroreflekterende overflader, der er testet som anført i  

 bekendtgørelse om afmærkning af vejarbejder m.v., bilag 2.
 § 6. Vejtavlematerialet skal være kraftig  

 retroreflekterende på hele tavlefladen (materialetype 4) og eventuelle  

 sorte symboler skal være diffust reflekterende (materialetype 2), jf.  

 bekendtgørelse om vejafmærkning m.v., bilag 2.
 Stk. 2. Tavlerne kan dog udføres som indefra belyste  

 tavler.
 § 7. Frakørselsnumrene udføres med  

 røde tal på hvid bund.
 § 8. Højden fra kørebanekant til  

 underkant på jordtavler skal være mindst 2,2 m.
 § 9. I forbindelse med motorvejskryds og  

 rutefrakørsler skal vejvisningstavler ophænges over  

 kørebanen (portaltavler).
 Stk. 2. Under portaltavlerne skal der være et  

 område på mindst 4,5 m, som er frit for faste genstande  

 (fritrumsprofilet).
 § 10. Følgende færdselstavler  

 må ikke anvendes på vejvisningstavler:
A -	Advarselstavler B -	Vigepligtstavler C -	Forbudstavler: C 11 Højresving forbudt til C 22,2  

 Motorcykel forbudt, C 24,1 Traktor og motorredskab forbudt til  

C 26,2 Fodgængere forbudt og C 51 Overhaling forbudt til  

C 62 Parkering forbudt D -	Påbudstavler E -	Oplysningstavler bortset fra E 42 Motorvej, E 22,1  

 Anbefalet rute for lastbiler og E 22,2 Anbefalet rute for  

 køretøjer med farligt gods.
 Stk. 2. Såfremt der på en vejstrækning er  

 begrænsninger vedrørende vægt eller dimension, og  

 trafikanten ikke kan undgå disse, hvis vejvisningstavlernes anvisning  

 følges, kan forbudstavle - C 31 Totalvægt til C 43  

 Vognlængde anvendes på vejvisningstavlerne I 11  

 Frakørselsvejviser 0-m tavle til I 18 1000 m  

 frakørselstavle for forbindelsesanlæg til anden motorvej  

samt vognbane- og orienteringstavlerne J 11 anviste vognbaner til  

J 13 Diagramorienteringstavle.
 Stk. 3. På vejvisningstavler ved terminaler og  

 grænseovergange kan følgende forbudstavler anvendes: C 23,1  

 Lastbil forbudt, C 23,2 Bus forbudt, C 23,3 Kørsel med farligt gods  

 forbudt og C 92 Passage uden stop forbudt samt oplysningstavlerne E 22,1  

 Anbefalet rute for lastbiler og E 22,2 Anbefalet rute for  

 køretøjer med farligt gods.
Kapitel 2 Tavletyper Frakørselstavler § 11. En 0-m tavle skal som jordtavle placeres i  

 det vejtværsnit, hvor frakørselsbanen begynder eller så  

 kort som muligt før dette punkt.
 § 12. En 0-m tavle skal som portaltavle  

 ophænges over frakørselsbanen i det tværsnit, hvor  

 frakørselsbanen er etableret i fuld bredde.
 Stk. 2. Er frakørslen 2-sporet, skal portaltavlen  

 placeres i det tværsnit, hvor det første spor er etableret i  

 fuld bredde.
Frakørselstavler for frakørsler til det  

 almindelige vejnet § 13. Der må ikke angives afstande til  

 geografiske mål eller servicemål uden for motorvejene.
 § 14. Der må på 500-m tavlen kun  

 angives mål, som også er angivet på 0-m tavlen.
 § 15. Ved rutefrakørsler må der  

 på 1000-m frakørselstavlen, opsat som portaltavle, ikke angives  

 vejvisning til andre mål uden for motorvejen end fjernmål for  

 ruten, som forlader motorvejen.
 Stk. 2. Ved øvrige frakørsler må der ikke  

 angives andre mål end frakørselsnavnet.
Frakørselstavler for forbindelsesanlæg til  

 anden motorvej § 16. Frakørselstavlerne for  

 forbindelsesanlæg skal altid være suppleret med en tavle J 11  

 Anviste vognbaner ophængt til venstre for  

 frakørselstavlen.
Anviste vognbaner § 17. J-11 tavler for de to motorvejsgrene  

 må ikke være forskudt i forhold til hinanden i vejens  

 længderetning.
Forvarsling af vognbaneforløb § 18. J 12-tavlen skal udføres  

 således, at den nederste del af pilene, der illustrerer  

 køresporene, begynder lodret.
Diagramorienteringstavle for motorveje § 19. J 13-tavlen skal udføres  

 således, at den nederste del af pilene, der illustrerer  

 køresporene, begynder lodret.
Afstandstavler § 20. For angivelse af vejvisningsmål  

 på afstandstavlen gælder følgende:
 1)	Har motorvejen flere rutenumre og flere fjernmål, skal alle  

 rutenumre og fjernmål angives.
 2)	Der kan for en rute angives to efter hinanden følgende  

 fjernmål.
 3)	Der kan angives flere fjernmål for en rute, der forlader  

 motorvejen.
 4)	Såfremt det er trafikalt begrundet, kan der angives  

 nærmeste større nærmål beliggende i umiddelbar  

 nærhed af motorvejen.
 5)	Intet mål, der er angivet på afstandstavle, må  

 forsvinde fra efterfølgende afstandstavler, før målet er  

 nået.
 6)	Der angives ikke næste frakørsel på  

 afstandstavler.
Servicevejvisning § 21. Der må kun vejvises til de  

 serviceanlæg, (f.eks. overnatningsmål, restauranter,  

 tankanlæg, parkerings- og rastepladser) der er beliggende på  

 motorvejens sideanlæg.
§ 22. På tavlerne I.
Vejvisning og  

 stedsangivelse, J.
Vognbane- og orienteringstavler og K.
Bekræftelses-  

 og afstandstavler må kun anvendes følgende M.
Servicetavler, der  

 betegner terminaler og døgnåbne skadestuer: M 11 Færge,  

 M 12 Lufthavn, M 13 Jernbanestation, M 14 Busterminal og M 21  

 Førstehjælp.
 Stk. 2. Der må kun vejvises til døgnåbne  

 skadestuer, som kan yde nødhjælp.
§ 23. Symbolerne i M.
Servicetavler skal  

 orienteres i vejvisningsretningen.
 Stk. 2. Ved ligeudvejvisning skal symbolerne M 11  

 Færge, M 13 Jernbanestation og M 14 Busterminal  

 venstrestilles.
Vejvisning til rastepladser § 24. Tavlerne må kun opsættes som  

 jordtavler.
Vejvisning til turistinformation § 25. Servicetavle M 61,1 Information skal  

 anvendes til at angive, at der på rastepladsen findes informationstavle  

 for land eller by.
 Stk. 2. Servicetavle M 61,2 Indendørs  

 information må kun anvendes efter samråd med  

 Turistorganisationernes Autorisations Udvalg.
Vejvisning til overnatningssteder § 26. Tavle M 31 Campingplads for telte  

 må kun anvendes i forbindelse med campingpladser, som er godkendt i  

 henhold til bestemmelser fastsat af miljøministeren, samt 1)	mindst 100 stadepladser, og 2)	opfylder de normale åbningstider for campingpladser i  

 sæsonen 1. april til 31. oktober.
§ 27. Tavle M 41 Vandrerhjem må kun  

 anvendes i forbindelse med vandrerhjem, der er medlem af den internationale  

 vandrerhjemsorganisation IYHF, samt 1)	mindst 20 værelser eller 60 senge, 2)	servering af morgenmad, 3)	opfylder de almindelige åbningstider for vandrerhjem, og 4)	mindst 20 parkeringspladser.
§ 28. Tavle M 42 Hotel må kun  

 anvendes i forbindelse med hotel, motel eller kro, der opfylder  

 bestemmelserne i lov om restaurations- og hotelvirksomhed m.v., samt  

 har 1)	døgnåbent, 2)	mindst 20 værelser, 3)	servering af morgenmad, og 4)	mindst 20 parkeringspladser.
 § 29. Der må ved rampekryds alene vejvises  

 til overnatningsmål, der ligger nærmere end 1,5 km fra  

 motorvejen.
 Stk. 2. Der må kun vejvises ved et rampekryds, hvis der  

 tillige er en tilkørsel til motorvejen for trafik i den oprindelige  

 færdselsretning.
Stedtavler § 30. På H 45 stedtavle må kun  

 angives navnet på den lokalitet, som tavlen skal oplyse om.
 Stk. 2. Versalhøjden må ikke overstige 170  

 mm.
 § 31. Stedtavler skal placeres i motorvejens  

 højre side umiddelbart før den lokalitet, tavlen skal informere  

 om.
Amtsgrænsetavler § 32. På H 47 amtsgrænsetavler  

 anføres navnet på det amt, ved hvis grænse tavlen er  

 placeret.
Herudover vises amtsvåbnet, jf. bekendtgørelse om  

 vejafmærkning.
 § 33. Versalhøjden må ikke overstige  

 170 mm.
 § 34. H 47 Amtsgrænsetavler må  

 kun placeres i højre side ved den pågældende  

 amtsgrænse.
Kapitel 3 Ikrafttræden § 35. Bekendtgørelsen træder i kraft den 1.  

 februar 2003. Samtidig ophæves cirkulære af 14. september 1989 om  

 vejregler for vejvisning på motorveje.
