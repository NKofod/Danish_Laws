Ændrede adgangsforhold til autohandel medførte dels omvej for kunder  

 til og fra ejendommen, dels omvej mellem ejendommens for- og bagareal.
Kun  

 givet erstatning for sidstnævnte omvej.
Erstatningen fastsat til 15.000 kr.,  

 da genen kunne afhjælpes med beskedne midler.
 Sag: Århus Amtskommunes ekspropriation i medfør af lov om offentlige  

 veje § 43, til ombygning af hovedlandevej 416, Randers - Viborg, km. 3,6 -  

 5,3, regulering og cykelstier, motorvejen - Klørup, for så vidt angår  

 ejendommen matr. nr. 23 c og 23 i, Over Hornbæk by, Hornbæk, (tilhørende Knud  

 Erik Jensen, Randers Autohandel, Viborgvej 164, 8900 Randers).
 Tirsdag den 20. maj 1997, kl. 15.00 samledes den af Trafikministeriet i  

 henhold til lov om offentlige veje (lovbekendtgørelse nr. 532 af 20. juni  

 1994) nedsatte overtaksationskommission for Århus og en del af Ringkøbing Amt  

 ved ejendommen matr.nr. 23 c og 23 i, Over Hornbæk by, Hornbæk.
Til stede var formanden, cand.jur.
Leif larsen, København, kommissionens  

 faste medlemmer, stadsingeniør Jørgen Marstrand, og vurderingsformand E.
Holm  

 Nielsen, samt de særligt udpegede medlemmer gårdejer Kresten Møller og  

 pensionist Ole Laursen og kommissionens sekretær, fuldmægtig Susanne  

 Koed-Holmer, København.
 Protokollen førtes af sekretæren.
 Som bistand for kommissionen mødte landinspektør Niels Jensen, Randers.
For amtskommunen mødte afdelingsleder Hans Faarup og landinspektør Villy  

 K.
Fink.
 Ejeren af ejendommen, Knud Erik Jensen gav møde sammen med advokat Niels  

 Simonsen, Randers.
 Der fremlagdes udskrift af forhandlingsprotokol for taksationskommissionen  

 for Århus Amtsrådskreds I (nord), dateret 12. december 1996 med bilag, i  

 sagen nr. 4/96 og den rettidigt modtagne anke af 13. januar 1997 samt brev af  

 2. maj 1997 fra amtskommunen.
Overtaksationskommissionen besigtigede ejendommen.
Landinspektør Niels  

 Jensen og afdelingsleder Hans Faarup gennemgik projektet suppleret af  

 landinspektør Villy K.
Fink, Ved såvel besigtigelse som ved den efterfølgende forhandling på restaurant  

 Tronborg fremførtes følgende:
 Advokat Niels Simonsen nedlagde påstand som for taksationskommissionen,  

 jf. sin påstand af 17. september 1996 pkt. 3 og 4, i alt kr. 550.740,00.
Til støtte for sin påstand henholdt han sig bl.a. til det for  

 taksationskommissionen fremførte, idet han i relation til vejlovens § 69 om  

 adgangsforhold i forbindelse med ombygning af offentlig vej, særligt lagde  

 vægt på at de driftsmæssige forhold var ændret væsentligt.
Han henviste til  

 Folketingets forhandlinger 1974 - 75, side 3540, spalte A samt kommenteret  

 Miljøret side 221. Af retspraksis henviste han til KFE 1988.72.
Advokat Niels Simonsen lagde vægt på, at der i gennemsnit pr. dag skal  

 flyttes 9 vogne.
Som følge af de ændrede adgangsforhold til ejendommen  

 betyder dette 200 arbejdstimer pr. år, kapitaliseret til 400.000 kr. i alt.
 Hertil kommer at udvidelsen af vejarealet og de ændrede overkørselsforhold  

 indskrænker parkerings- og manøvremulighederne på forpladsen.
 Subsidiært nedlagde advokaten påstand om en samlet erstatning på i alt kr.  

 250.000, som modsvarer udgiften til etablering af ny intern vej, nedrivning  

 af del af en bygning og fast belægning på en del af ejendommens bagareal.
 Amtet nedlagde påstand om, at den samlede erstatning fastsættes til i alt  

 38.000 kr.
 Efter amtet opfattelse er der etableret fornøden vejadgang til ejendommen  

 efter vejlovens § 69.
 Herudover henholdt amtet sig til det i sin redegørelse af 2. maj 1997  

 fremførte.
Herefter fratrådte parterne.
Overtaksationskommissionen drøftede sagen og  

 afsagde sålydende Kommissionen finder, at begrænsningen af parkeringsmulighederne foran  

 ejendommens bygninger er en følge af, at det ændrede vejanlæg i højere grad  

 end tidligere følger det matrikulkære skel mellem hovedlandevejen og  

 ejendommen.
Dette gælder såvel på den strækning, som nu er afgrænset med en  

 plantestensmur, som på den strækning, hvor der stadig er adgangsmuligheder  

 fra ejendommen til hovedlandevejen.
Den tidligere overkørsel langs hele  

 ejendommens facade er nu erstattet af to overkørsler af en bredde, der  

 tillader indkørsel af selv store vogntog til og fra ejendommen.
Dette  

 indebærer, at der efter kommissionens opfattelse fortsat er fornøden adgang  

 til ejendommen i vejlovens forstand.
Kommissionen lægger til grund, at ejendommen havde vejret til den private,  

 nu delvis nedlagte fællesvej langs ejendommen.
Nedlæggelsen medfører, at  

 kundekørsel til og fra ejendommens bagareal får en omvej til virksomheden.  

 Dette forhold kan ikke begrunde nogen erstatning, jf. vejlovens § 69, stk. 2.  

 Imidlertid vil virksomhedens egen interne kørsel mellem forplads og bagareal  

 også få en tilsvarende omvej.
Muligheden for at benytte den private fællesvej  

 mellem forplads og bagaral enten som hidtil via offentligt vejareal eller -  

 efter fjernelse af et mindre plankeværk - via eget areal er ikke længere til  

 stede efter det stedfundne indgreb.
Vejen har været af vigtighed for  

 ejendommen, og nedlæggelse af den indebærer en driftsmæssig ulempe for  

 virksomheden.
Da der efter kommissionens opfattelse imidlertid er tale om en  

 gene, der - vurderet efter forholdene på stedet - vil kunne afhjælpes med  

 relativt beskedne foranstaltninger inde på selve ejendommen, fastsætter  

 kommissionen skønsmæssigt en erstatning på 15.000 kr. herfor.
 Den ejeren af ejendommen matr nr. 23 c og 23 i, Over Hornbæk by, Knud Erik  

 Jensen, tilkommende erstatning fastsættes herefter således:
 Erstatningen forrentes som anført i taksationskommissionens kendelse.
 Der tillægges et samlet beløb af 12.500 kr. for advokatbistand for begge  

 kommissioner.
