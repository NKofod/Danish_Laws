 Cirkulæreskrivelse om bloksættevognstog.
(Til politiet og bilinspektørerne.) Efter forhandling med ministeriet for offentlige arbejder,  

 vejdirektoratet, fastsætter justitsministeriet herved i medfør af  

 færdselslovens § 51, stk. 2, følgende vedrørende vogntog, bestående af  

 motorvogn med tilkoblet blokvogn, udformet som sættevogn (bloksættevogn):
1. Det trækkende køretøj er registreringspligtigt og er - med de nedenfor  

 anførte undtagelser - undergivet de for motorvogne gældende regler.
Dette  

 gælder, selv om motorvognen fast er tilkoblet bloksættevognen.
Vogntoget kan  

 således ikke tillades godkendt og anvendt som »selvkørende  

 blokvogn«.
2. Motorvogn, der registreres til kørsel med  

 bloksættevogn, kan registreres med større akseltryk/totalvægt end tilladt  

 efter færdselsloven.
Akseltryk eller totalvægt må ikke overstige, hvad der er  

 anført i køretøjets typegodkendelse eller godkendelseserklæring.
Der kan  

 udstedes særlig godkendelseserklæring med henblik på køretøjets registrering  

 som trækkraft for bloksættevogn.
 3. Såfremt motorvognens akseltryk/totalvægt ikke  

 overstiger bestemmelserne i færdselsloven (for så vidt angår totalvægt  

 suppleret med meddelelse nr. 1110 fra Statens biltilsyn), kan motorvognen  

 tillige registreres til kørsel med registreret sættevogn efter de almindelige  

 regler om godkendelse af samme trækkende køretøj til kørsel med flere  

 tilkoblede køretøjer.
 4. Såfremt motorvognens akseltryk/totalvægt overstiger  

 bestemmelserne i færdselsloven (suppleret med meddelelse nr. 1110), må  

 motorvognen - bortset fra de i punkt 5 nævnte tilfælde - alene anvendes til  

 kørsel med bloksættevogn.
 5. Såfremt motorvognens akseltryk ikke overstiger 10  

 tons for enkeltaksel eller 16 tons for dobbeltaksel, kan motorvognen dog -  

 foruden til kørsel med bloksættevogn - registreres til kørsel med registreret  

 sættevogn i følgende omfang:
Enten: 1. Med nedsat akseltryk/totalvægt til indenlandsk kørsel: Kan kun  

 tillades i tilfælde, hvor motorvognen ifølge typegodkendelsen kan godkendes  

 både med belastningstal svarende til eksportvognscirkulæret og med  

 belastningstal svarende til indenrigskørsel, og det af typegodkendelsen  

 udtrykkeligt fremgår, at ændringer ikke er nødvendige.
Når motorvognen  

 anvendes til kørsel med registreret sættevogn, må akseltryk og totalvægt ikke  

 overstige det efter færdselsloven tilladte.
Eller: 2. Til kørsel efter reglerne i eksportvognscirkulæret med  

 sættevogn, registreret efter dette cirkulære.
I dette tilfælde kan  

 motorvognen ikke tillige registreres til kørsel med registreret sættevogn til  

 indenrigskørsel.
6. Efter udstyrsbekendtgørelsens § 34, stk. 2 (som  

 ændret ved justitsministeriets bekendtgørelse af 5. maj 1970) skal det  

 trækkende køretøj og blokvognen være således indrettet, at mindst 20% af  

 vogntogets faktiske totalvægt falder på drivhjulene.
For at opnå dette vil  

 det undertiden være nødvendigt at anvende 3-akslede lastmotorvogne med træk  

 på alle 3 aksler.
7. Bloksættevognen er - med de nedenfor anførte undtagelser - undergivet  

 de for blokvogne gældende bestemmelser, herunder justitsministeriets  

 bekendtgørelse nr. 257 af 27. juni 1966 om kørsel med blokvogn.
Der skal  

 indhentes sædvanlig blokvognstilladelse fra politiet til kørsel med  

 bloksættevognen.
8. Ved anvendelse af blokvognsbekendtgørelsens § 2,  

 stk. 3, om blokvognens største hastighed betragtes summen af sættevognens  

 akseltryk som blokvognens tilladte totalvægt.
Den størst tilladelige  

 hastighed i belæsset stand kan således sættes til 45 km/t, såfremt  

 bloksættevognens samlede akseltryk ikke overstiger 30 tons, og de øvrige i §  

 2, stk. 3, nævnte betingelser er opfyldt.
 9. Såfremt der mellem motorvognen og bloksættevognen  

 er indskudt en særlig aksel - en såkaldt »dollyaksel« - betragtes  

 denne som en del af bloksættevognen.
 10. Bloksættevogne kan kun godkendes til anvendelse i  

 forbindelse med een eller flere bestemte motorvogne.
11. De foran anførte bestemmelser gælder også for  

 vogntog, der allerede er taget i brug.
Blokvognstilladelser, hvorefter et  

 vogntog bestående af en ikke-registreret motorvogn med tilkoblet  

 bloksættevogn er tilladt anvendt som »selvkørende blokvogn«, kan  

 derfor ikke forlænges, men motorvognen må registreres efter  

 blokvognstilladelsens udløb.
P.M.V.
E.B.
 Lemming.
