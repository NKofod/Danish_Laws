 Herved bekendtgøres lov om forbrugsbegrænsende  

 foranstaltninger, jf. lovbekendtgørelse nr. 645 af 2. august 1993 med de  

 ændringer, der følger af § 11 i lov nr. 376 af 18. maj 1994.
Omsætningsafgift af forskellige varer Det afgiftspligtige vareområde § 1.  Der svares en omsætningsafgift til statskassen  

 af:
 1. Grammofonplader.
2-3. (Ophævet) § 2.  (Ophævet) § 3.  (Ophævet) § 4.  (* 1) Skatteministeren kan efter samråd med det  

 efter § 79 i merværdiafgiftsloven nedsatte nævn fritage varer af typer, der  

 må antages udelukkende at blive anvendt til erhvervsmæssigt formål, for  

 afgift.
Skatteministeren kan endvidere efter samråd med nævnet fritage varer  

 for afgift, såfremt varernes anvendelse til teknisk brug eller praktiske  

 administrative hensyn i ganske særlig grad taler derfor.
Den afgiftspligtige omsætning og afgiftens størrelse § 5.  (* 1) Afgift svares af den, der i  

 erhvervsmæssigt øjemed fremstiller afgiftspligtige varer eller driver  

 mellemhandel med sådanne varer.
Tilsvarende gælder for den, der er anmeldt  

 til registrering efter merværdiafgiftslovens § 47, stk. 2.
 Stk. 2.  Afgift svares endvidere af den, der indfører  

 afgiftspligtige varer fra steder uden for EF eller fra visse områder, der  

 ikke er omfattet af de pågældende EF-landes afgiftsområde, for så vidt den  

 pågældende ikke omfattes af bestemmelsen i stk. 1.
Stk. 3.  I andre tilfælde svares afgiften i forbindelse  

 med varemodtagelsen her i landet, såfremt den pågældende ikke er omfattet af  

 bestemmelsen i stk. 1. Erhvervsdrivende varemodtagere skal, inden varerne  

 afsendes fra udlandet, anmelde sig hos de statslige told- og  

 skattemyndigheder.
Anmeldelsen er gældende for 5 år.
Bestemmelserne i lovens  

 §§ 19 og 20 finder tilsvarende anvendelse.
 Stk. 4.  Ved auktionssalg svares afgift, såfremt varen  

 hidrører fra en i henhold til stk. 1 registreret virksomhed og ikke godtgøres  

 at være afsat til en sådan virksomhed.
§ 6.  (Ophævet) § 7.  Enhver virksomhed, der fremstiller eller driver  

 mellemhandel med afgiftspligtige varer, skal være registreret hos de  

 statslige told- og skattemyndigheder, der som bevis herfor udsteder et  

 legitimationskort; dette skal tilbageleveres ved virksomhedens ophør som  

 registreret virksomhed.
 Stk. 2.  Såfremt en virksomheds afgiftspligtige  

 omsætning - bortset fra udlevering til eget detailudsalg - efter  

 Skatteministeriets skøn må antages at blive mindre end 10.000 kr. årlig eller  

 mindre end 1/3 af omsætningen af afgiftspligtige varer i virksomhedens  

 detailudsalg, kan ministeriet, når beskatning kan ske ved udleveringen fra  

 leverandørerne, træffe bestemmelse om, at virksomheden ikke kan registreres  

 eller kun kan indkøbe afgiftspligtige varer i afgiftsberigtiget stand.
 Stk. 3.  I andre tilfælde, hvor registrerede  

 virksomheder har eget detailudsalg, kan Skatteministeriet på nærmere  

 fastsatte vilkår tillade, at afgiftspligtige varer, der af virksomheden  

 erhverves til detailudsalget, indkøbes i afgiftsberigtiget stand.
§ 8.  Den afgiftspligtige omsætning er den  

 afgiftspligtige værdi af de udleverede afgiftspligtige varer med fradrag af  

 værdien af varer, der er overført til anden registreret virksomhed eller  

 leveret til udlandet under iagttagelse af nærmere af Skatteministeriet  

 fastsatte regler.
De udleverede varer medregnes i omsætningen, uanset om  

 varerne er endeligt solgt eller leveres i konsignation eller på anden måde.  

 Til omsætningen henregnes også varer, der forbruges eller benyttes af den  

 afgiftspligtige eller udleveres uden modydelse.
 Stk. 2.  Overførsel af afgiftspligtige varer fra en i  

 henhold til § 5, stk. 1, registreret virksomhed til eget detailudsalg  

 betragtes som en afgiftspligtig omsætning.
 Stk. 3.  En registreret virksomhed er kun berettiget til  

 afgiftsfrit at modtage afgiftspligtige varer, som er bestemt til videresalg  

 eller af virksomheden anvendes til fremstilling af afgiftspligtige varer  

 under sådanne vilkår, at fremstillingen af de pågældende varer skal anmeldes  

 i henhold til § 5.
§ 9.  De registrerede virksomheder hæfter for afgiften  

 af de varer, der er modtaget fra udlandet, fremstillet af virksomheden eller  

 tilført denne fra anden virksomhed, medmindre afgiftspligten overføres til en  

 anden registreret virksomhed.
Såfremt den tilstedeværende beholdning af  

 afgiftspligtige varer er mindre end beholdningen ifølge regnskabet, tilsvares  

 afgiften af det manglende kvantum.
Skatteministeriet kan dog tillade, at  

 varer, der på grund af beskadigelse eller lignende er blevet uanvendelige, på  

 nærmere fastsatte betingelser fraskrives i lagerbeholdningen; endvidere  

 frafaldes krav om betaling af afgift for varer, der på en efter  

 Skatteministeriets skøn betryggende måde godtgøres at være gået tabt for  

 virksomheden ved indbrud eller brand.
§ 10.  (* 1) Den afgiftspligtige værdi er det  

 vederlag, som modtageren skal yde for varerne indbefattet afgift efter denne  

 lov, hvorimod afgift efter lov om almindelig omsætningsafgift ikke medregnes.  

 Kasserabatter og andre rabatter, der er betinget af vilkår, som ikke er  

 opfyldt ved leveringen, skal medregnes i den afgiftspligtige værdi.
Til den  

 afgiftspligtige værdi medregnes endvidere i alle tilfælde agentprovision  

 o.lign.
I tilfælde, hvor der ikke finder modydelse sted, er den  

 afgiftspligtige værdi virksomhedens almindelige pris ved udleveringen af  

 sådanne varer mod vederlag.
Kan en sådan pris ikke konstateres, fastsættes  

 den afgiftspligtige værdi af det efter § 79 i merværdiafgiftsloven nedsatte  

 nævn på grundlag af virksomhedens indkøbspris med tillæg af de omkostninger  

 og den avance, der i almindelighed skønnes at indgå i den afgiftspligtige  

 værdi for sådanne varer.
 Stk. 2.  (* 1) Såfremt der ved afgiftsberigtigelsen af  

 en vare mangler sådanne dele, der er nødvendige ved brugen af varen, eller  

 hvortil varen er indrettet, kan det efter § 79 i mervædiafgiftsloven nedsatte  

 nævn bestemme, at den afgiftspligtige værdi skal forhøjes med et beløb  

 svarende til værdien af de manglende dele.
§ 11.  Såfremt en registreret virksomhed udleverer  

 varer direkte til forbruger eller til eget detailudsalg, og virksomheden ikke  

 sælger den pågældende vare på anden måde i et sådant omfang, at der efter  

 Skatteministeriets skøn foreligger en virkelig engrospris, er den  

 afgiftspligtige værdi de pågældende varers detailpris med et fradrag på 20  

 pct.
Til detailprisen medregnes afgift efter denne lov, hvorimod afgift efter  

 lov om almindelig omsætningsafgift ikke medregnes.
I tilfælde, hvor der i  

 øvrigt måtte bestå et interessefællesskab mellem en registreret virksomhed og  

 et detailudsalg, således at den ene virksomhed er interesseret i det  

 økonomiske udbytte af den anden virksomhed, kan Skatteministeriet kræve, at  

 varer, der af den registrerede virksomhed udleveres til det pågældende  

 detailudsalg, afgiftsberigtiges på samme måde som ved udleveringen til eget  

 detailudsalg.
 Stk. 2.  På begæring af Skatteministeriet er de  

 pågældende virksomheder pligtige at give ministeriet de fornødne oplysninger  

 til bedømmelse af, hvorvidt der foreligger et interessefællesskab af den i  

 stk. 1 omhandlede art.
§ 12.  (* 1) Der er afgiftsfrihed for varer, der  

 indføres eller modtages fra udlandet, i samme omfang og under tilsvarende  

 betingelser som fastsat for afgiftsfrihed efter merværdiafgiftslovens § 36,  

 stk. 1, nr. 1-3. Der indrømmes endvidere afgiftsfrihed for  

 uddannelsesmæssigt, videnskabeligt eller kulturelt materiale i samme omfang  

 som fastsat for toldfrihed efter De europæiske Fællesskabers bestemmelser  

 herom.
Dette gælder også ved modtagelse af varer, der efter De europæiske  

 Fællesskabers bestemmelser herom er i fri omsætning i Fællesskabernes  

 medlemslande.
 Stk. 2.  (* 1) Der svares ikke afgift af varer, der  

 leveres til de i toldlovens § 4 omhandlede diplomatiske repræsentationer,  

 internationale institutioner m.v. samt de hertil knyttede personer.
 § 13.  Afgiften udgør:
Stk. 2.  (* 1) Hvor afgift svares i forbindelse med  

 modtagelsen eller indførslen, jf. § 15, stk. 3 og 7, udgør afgiften for de i  

 § 1, nr. 1, nævnte varer 15 pct. af en i overensstemmelse med reglerne om  

 toldværdien for værditoldpligtige varer fastsat værdi tillagt eventuel told  

 og 20 pct. af det herved udkomne beløb.
For beregningen af den nævnte værdi  

 gælder de i merværdiafgiftslovens § 32, stk. 1, 2. pkt., fastsatte  

 bestemmelser.
 Stk. 3.  Hvor afgift svares af auktionssalg, jf. § 15,  

 stk. 9, udgør afgiften for de i § 1, nr. 1, nævnte varer 15 pct. af  

 auktionskøbesummen indbefattet omkostninger, hvorimod afgift efter  

 merværdiafgiftsloven ikke medregnes.
§ 14.  (Ophævet) § 15.  De registrerede virksomheder er pligtige efter  

 udløbet af hver afgiftsperiode på en måned og senest den 15. i den påfølgende  

 måned til de statslige told- og skattemyndigheder at afgive en af  

 virksomhedens ansvarlige ledelse underskrevet angivelse af den i månedens løb  

 stedfundne afgiftspligtige omsætning samt afgiftsbeløbet.
Stk. 2.  Afgiften af den afgiftspligtige omsætning for  

 en måned skal indbetales senest den 15. i den følgende måned.
Udgør afgiften  

 under 50 kr., kan indbetaling af beløbet undlades.
Stk. 3.  De i § 5, stk. 3, nævnte erhvervsdrivende  

 varemodtagere skal efter udløbet af hver måned og senest den 15. i den  

 følgende måned til de statslige told- og skattemyndigheder afgive en  

 angivelse af den i månedens løb stedfundne afgiftspligtige omsætning samt  

 afgiftsbeløbet.
Andre varemodtagere skal angive ved modtagelsen.
Angivelsen  

 skal være underskrevet af varemodtageren.
Stk. 4.  De i stk. 3 nævnte varemodtagere skal indbetale  

 afgiften til de statslige told- og skattemyndigheder senest samtidig med  

 indsendelse af den i stk. 3 nævnte angivelse.
Udgør afgiften under 50 kr.,  

 kan erhvervsdrivende undlade at indbetale beløbet.
 Stk. 5.  Betales afgift ikke rettidigt, skal der betales  

 1,3 pct. i månedlig rente for hver påbegyndt måned fra den 1. i den måned, i  

 hvilken beløbet skal betales af virksomheden, dog mindst 50 kr.
Stk. 6.  Hvis en virksomhed ikke betaler forfaldne  

 afgifter rettidigt, kan Skatteministeriet pålægge virksomheden for fremtiden  

 at afgive den i stk. 1 omhandlede angivelse for kortere perioder end en måned  

 ad gangen samt pålægge virksomheden en kortere betalingsfrist end den i stk.  

 2 foreskrevne.
Skatteministeriet kan i samme tilfælde pålægge en virksomhed  

 at stille sikkerhed for afgiftens betaling til forfaldstid.
Stk. 7.  (* 1) I de i § 5, stk. 2, omhandlede tilfælde  

 svares afgift i forbindelse med indførslen.
Afgiften afregnes efter reglerne  

 i toldlovens kapitel 4, jf. dog stk. 8.
 Stk. 8.  (* 1) For varer, der indføres af en virksomhed  

 registreret efter § 29 i toldloven, finder reglerne om erhvervsdrivende  

 varemodtagere tilsvarende anvendelse.
 Stk. 9.  Afgiften af auktionssalg, jf. § 5, stk. 3, skal  

 berigtiges inden 1 måned efter auktionens afholdelse.
 Stk. 10.  Der skal betales et gebyr på 65 kr. for  

 erindringsskrivelser vedrørende betaling af afgift.
 § 16.  Ved enhver udlevering af afgiftspligtige varer  

 fra de registrerede virksomheder skal der udstedes en faktura med angivelse  

 af varens art, mængde og afgiftspligtige værdi.
Stk. 2.  De registrerede virksomheder skal føre det af  

 Skatteministeriet påbudte regnskab over modtagne og udleverede  

 afgiftspligtige varer.
Pligten for en virksomhed til at føre særligt regnskab  

 bortfalder, såfremt virksomhedens almindelige regnskab af de statslige told-  

 og skattemyndigheder anses for fyldestgørende som grundlag for  

 afgiftsberigtigelsen.
Stk. 3.  De afgiftspligtige varer skal i de registrerede  

 virksomheder oplagres særskilt.
Der skal mindst een gang årligt foretages en  

 fuldstændig opgørelse af lageret af afgiftspligtige varer.
 Stk. 4.  Registrerede virksomheder med eget detailudsalg  

 er pligtige at mærke beholdningen af varer i detailudsalget med detailpris.
 Stk. 5.  De registrerede virksomheder skal i øvrigt  

 iagttage de kontrolforskrifter, som fastsættes af Skatteministeriet.
 § 17.  Det er forbudt detailudsalg at modtage  

 afgiftspligtige varer til afsætning i virksomheden, uden at der medfølger en  

 af leverandøren udfærdiget faktura med oplysning om leverandørens navn og  

 adresse og varernes afgiftspligtige værdi.
 Stk. 2.  Detailudsalgene skal opbevare fakturaer over  

 modtagne afgiftspligtige varer, indtil afsætningen har fundet sted, dog  

 mindst i 2 år.
§ 18.  Ved returnering af afgiftsberigtigede varer til  

 den registrerede virksomhed, der har leveret varen, kan der ydes godtgørelse  

 af den erlagte afgift, såfremt leverandøren godtgør den pågældende  

 salgssummen for varen indbefattet afgiften, og returneringen finder sted  

 inden 1 år.
Afgiftsgodtgørelse kan kun ske med et beløb svarende til afgiften  

 beregnet efter den på returneringstidspunktet gældende afgiftssats.  

 Afgiftsbeløb på under 50 kr. udbetales ikke.
 Stk. 2.  Skatteministeren kan fastsætte regler om  

 godtgørelse af afgift for varer, der sendes til udlandet.
 Kontrolbestemmelser m.v.
§ 19.  De statslige told- og skattemyndigheder har ret  

 til at foretage eftersyn i de i henhold til nærværende lov registrerede  

 virksomheder og af disses regnskaber m.v.
Virksomhederne og myndighederne  

 skal på begæring meddele enhver oplysning til brug for kontrollen med  

 afgifterne.
 Stk. 2.  Leverandører af materialer eller dele til  

 fremstilling af de i henhold til nærværende lov afgiftspligtige varer er  

 efter begæring af de statslige told- og skattemyndigheder pligtige at meddele  

 dem oplysninger om leverancer til de i henhold til nærværende lov  

 registrerede virksomheder.
 Stk. 3.  Detailhandlere og andre, der forhandler  

 afgiftspligtige varer, er pligtige efter begæring af de statslige told- og  

 skattemyndigheder at meddele dem oplysninger vedrørende deres indkøb af  

 sådanne varer.
 Stk. 4.  De statslige told- og skattemyndigheder er  

 berettiget til at foretage eftersyn af varer under transport, når disse varer  

 erhvervmæssigt sælges fra udlandet eller erhvervsmæssigt transporteres til  

 andre end registrerede virksomheder.
 Stk. 5.  De statslige told- og skattemyndigheder er  

 berettiget til at foretage eftersyn af varebeholdninger og regnskaber m.v.  

 hos de i stk. 3 og 4 omhandlede virksomheder.
§ 20.  I tilfælde, hvor en virksomhed ikke fører de  

 påbudte regnskaber eller ikke fører dem på behørig måde, eller hvor den  

 angivne afgiftspligtige omsætning efter de statslige told- og  

 skattemyndigheders skøn ikke er overensstemmende med de faktiske forhold, kan  

 de statslige told- og skattemyndigheder foretage en skønsmæssig ansættelse af  

 den afgiftspligtige omsætning.
I tilfælde, hvor ansættelse af den  

 afgiftspligtige omsætning skal ske for et tidsrum, i hvilket forskellige  

 afgiftssatser har været gældende, foretages særskilt ansættelse af den  

 afgiftspligtige omsætning i de enkelte afgiftssatsers gyldighedsperiode inden  

 for det pågældende tidsrum.
Stk. 2.  Det skyldige afgiftsbeløb forfalder til  

 betaling 14 dage efter påkrav.
Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
 Stk. 3.  1) Virksomheden kan indbringe ansættelsen for  

 det efter § 79 i merværdiafgiftsloven nedsatte nævn.
 Stk. 4.  Der skal betales et gebyr på 65 kr. for  

 erindringsskrivelser vedrørende betaling af afgift.
 § 21.  1) Det efter § 79 i merværdiafgiftsloven  

 nedsatte nævn har den endelige administrative afgørelse af:
 Stk. 2.  1) Reglerne i merværdiafgiftslovens § 79, stk.  

 5, hvorefter spørgsmål af principiel karakter kan indbringes direkte for  

 nævnet, finder tilsvarende anvendelse på de i stk. 1, nr. 1 og 2, omhandlede  

 spørgsmål.
Stk. 3.  1) Anmodning om indbringelse for nævnet af de  

 statslige told- og skattemyndigheders afgørelse af de i stk. 1, nr. 1 og 2,  

 nævnte spørgsmål skal være fremsat over for nævnet senest 3 måneder efter, at  

 der er truffet afgørelse.
Anmodning om indbringelse for nævnet af de i stk.  

 1, nr. 3, nævnte skønsmæssige ansættelser skal være fremsat over for nævnet  

 senest 4 uger efter, at der er truffet afgørelse.
Nævnet kan dog se bort fra  

 en overskridende af fristerne, hvis særlige forhold taler herfor.
 § 21 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen ikke kan indbringes for højere  

 administrativ myndighed, jf. dog § 21.
§ 21 b.  1) Reglerne om eftergivelse og henstand i  

 merværdiafgiftslovens § 83 finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgiften.
 § 21 c.  1) Skatteministeren kan fastsætte nærmere  

 regler om henstand med betaling af afgift i forbindelse med klager over de  

 statslige told- og skattemyndigheders afgørelser.
 Stk. 2.  1) Reglerne i merværdiafgiftslovens § 80, stk.  

 2-5, om indbringelse af klager m.v. finder tilsvarende anvendelse på klager  

 m.v. over afgørelser efter denne lov.
 § 22.  Såfremt skyldig afgift ikke betales senest 14  

 dage efter indbetalingsfristens udløb, bortfalder retten til at drive den  

 registrerede virksomhed, indtil det skyldige beløb er betalt.
 § 23.  Når indehaveren af en i henhold til nærværende  

 lov registreret virksomhed dør, eller hans bo tages under konkursbehandling,  

 skal skifteretten uopholdelig give de statslige told- og skattemyndigheder  

 meddelelse herom.
 Stk. 2.  For erlæggelse af afgift i henhold til  

 bestemmelserne i denne lov hæfter såvel virksomhedens ejer som dens bestyrer,  

 forpagter o.lign. samt de i § 5, stk. 3, nævnte varemodtagere og den, der er  

 i besiddelse af varen.
 § 24.  Skatteministeriet kan tilbagekalde en i henhold  

 til denne lov meddelt afgiftsfritagelse, såfremt den pågældende overtræder de  

 til afgiftsfritagelsen knyttede betingelser.
 § 25.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel i indtil 2 år.
 Stk. 4.  1) For overtrædelser, der begås af selskaber,  

 foreninger, selvejende institutioner, fonde eller lignende, kan der pålægges  

 den juridiske person som sådan bødeansvar.
 § 25 a.  Skønnes en overtrædelse ikke at ville medføre  

 højere straf end bøde, kan skatteministeren eller den, ministeren bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2.  (* 1) Med hensyn til den i stk. 1 nævnte  

 tilkendegivelse finder bestemmelsen i retsplejelovens § 930, jf. § 926,  

 tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
 Stk. 4.  (* 1) Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.
 § 26.  Det påhviler politiet at underrette de  

 statslige told- og skattemyndigheder om de til dets kundskab kommende  

 overtrædelser eller omgåelser af denne lov samt på begæring derom at yde  

 bistand til opklaring heraf.
§ 27.  (Ophævet) §§ 28-30. (Udeladt) § 31.  (Ophævet) § 32.  Skatteministeriet bemyndiges til at fastsætte  

 de fornødne regler til gennemførelse af beskatningen efter nærværende afsnit  

 og herunder foreskrive, at der i de registrerede virksomheder skal foretages  

 en fuldstændig opgørelse af lageret af afgiftspligtige varer ved lovens  

 ikrafttræden.
Endvidere kan Skatteministeriet fastsætte de fornødne  

 overgangsbestemmelser.
 § 33.  Skatteministeren bemyndiges til at afholde de  

 med lovens gennemførelse forbundne udgifter.
Avancebestemmelser §§ 34-38. (Ophævet) Om sparebeviser m.v.
§§ 39-49. (Udeladt) § 50.  (Udeladt) § 51.  Denne lov, der ikke gælder for Færøerne og  

 Grønland, kan stadfæstes straks efter vedtagelsen, jf. grundlovens § 42, stk.  

 7. Loven træder i kraft den 15. marts 1955.
Skatteministeriet, den 30. juni 1994 Ole Stavad / Jan Lyager Olsen (* 1) Lov nr. 376 af 18. maj 1994 (hovedsaglig ændringer som følge af ny  

 momslov og toldlov) trådte i kraft den 20. maj 1994 og har virkning fra den  

 1. juli 1994.
