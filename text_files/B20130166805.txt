Bekendtgørelse om ændring af bekendtgørelse om godskørsel § 1 I bekendtgørelse nr. 724 af 27. juni 2012 om godskørsel, som ændret ved bekendtgørelse nr. 377 af 12. april 2013 og bekendtgørelse nr. 891 af 2. juli 2013, foretages følgende ændringer:
 1. I § 2 indsættes som stk. 4:
»Stk. 4. Straffelovens §§ 152-152 e finder tilsvarende anvendelse på høringsparternes videregivelse af fortrolige oplysninger.« 2. I § 21, stk. 1, ændres »§ 2, stk. 2 og 3,« til: »§ 2, stk. 2,«.
 3. I § 21 indsættes som stk. 3:
»Stk. 3. Der kan ved udmåling af straffen for overtrædelse af denne bekendtgørelse lægges vægt på, hvilke økonomiske gevinster der er opnået eller forsøgt opnået ved den pågældende overtrædelse samt karakteren af den begåede overtrædelse.« § 2 Bekendtgørelsen træder i kraft den 1. januar 2014.
