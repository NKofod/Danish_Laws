Nyt fra Ankestyrelsen   magtanvendelse -  

 ægtefæller har ikke selvstændig klageadgang   af  

 fuldmægtig Niels-Henrik Dam Ankestyrelsen har for nogen tid siden afgjort to sager om  

 klageadgang efter servicelovens § 109j.
 I begge sager havde det sociale nævn i henhold til  

 servicelovens § 109f givet afslag på at godkende anvendelse af  

 beskyttelsesmidler efter servicelovens § 109d.
I begge sager havde amtskommunen klaget over  

 afgørelserne.
Ankestyrelsen fandt, at amtskommunen efter de  

 dagældende regler ikke havde klageadgang over det sociale nævns  

 afgørelser efter § 109f, og Ankestyrelsen afviste derfor at  

 behandle sagerne. (Ved lov nr. 207 af 27. marts 2000, er der med virkning fra  

 1. april 2000 indsat et nyt stykke 2 i servicelovens § 109j, hvorefter  

 kommunen og amtskommunen tillægges klageadgang) I den ene af sagerne - der drejede sig om en ældre  

 dement mand, der havde ophold i en amtskommunal socialpsykiatrisk boform -  

 havde hans ægtefælle støttet amtskommunens klage, og bl.a.  

 anført at anvendelsen af den påtænkte fastspænding  

 var mere skånsom overfor manden, end nu, hvor flere personer skulle  

 fastholde ham.
Ankestyrelsen fik derfor også lejlighed til at tage  

 stilling til om Ankestyrelsen kunne behandle sagen på baggrund af  

 klagen fra ægtefællen, eller sagt på en anden måde,  

 om ægtefællen havde en selvstændig klageadgang i en  

 situation som den foreliggende, hvor nævnet havde givet afslag på  

 godkendelse af magtanvendelse efter servicelovens § 109d.
Ankestyrelsen  

 fandt at ægtefællen ikke havde en sådan klageadgang.
Begrundelsen for afgørelsen var, at det ud fra  

 ordlyden af bestemmelsen (109j, stk. 2) alene er tale om at  

 ægtefællen og andre pårørende m.v. kan klage over  

 det sociale nævns godkendelse i de tilfælde, hvor den person, som  

 en foranstaltning bliver iværk-sat overfor, ikke selv er i stand til at  

 klage.
Bestemmelsen måtte således anses som et led i den  

 styrkelse af retssikkerheden, der generelt er sket med reglerne i  

 service-lovens kapitel 21, og specielt ved reglerne i § 109f og  

 109j.
 Da §§ 109f og j handler om foranstaltninger, det  

 iværksættes mod den persones vilje, følger det heraf, at  

 den personen selv ikke ville klage over at en foranstaltning ikke bliver  

 iværksat, hvorfor ægtefællen med videre heller ikke kan  

 klage over dette.
Denne afgørelse betyder, at ægtefællen,  

 og de øvrige personer der er nævnt i servicelovens § 109j,  

 stk. 2, ikke har nogen selvstændig kompetence til at klage.
De kan kun  

 klage i det tilfælde, hvor den person en foranstaltning bliver  

 iværksat overfor, ikke selv er i stand til at klage.
 Der kan kun klages over det, som personen selv kan antages  

 at ville have klaget over, altså at der bliver iværksat en  

 foranstaltning mod personens vilje.
