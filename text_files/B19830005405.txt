 I medfør af § 55 i sømandslov nr. 420 af 13. juni 1973 fastsættes:
§ 1.  Kosten i danske skibe skal være sammensat på en  

 sådan måde, at det nødvendige indhold af såvel protein, fedt, kulhydrat som  

 vitaminer, mineraler og salte tilgodeses.
Kosten skal tilbydes i et sådant  

 omfang, at alle ombordværende kan blive mætte.
Stk. 2.  Kosten skal være velsmagende, varieret mest  

 muligt og fremtræde indbydende.
Der skal i så vid udstrækning som muligt  

 anvendes friske råvarer.
Dybfrosset kød, fisk, grøntsager, frugt og brød skal  

 i denne sammenhæng betragtes som friske råvarer.
 Stk. 3.  Kosten skal tilberedes og serveres under  

 forsvarlige, hygiejniske forhold.
 Stk. 4.  Kosten skal fordeles på 3 hovedmåltider og et  

 eller flere mellemmåltider.
 Stk. 5.  Kostens sammensætning skal afpasses efter de  

 klimatiske forhold.
 Stk. 6.  Kosten skal afpasses de ansatte søfolks  

 religiøse overbevisning.
 § 2.  Skibsføreren skal sørge for, at et eksemplar af  

 denne bekendtgørelse og den af direktoratet for søfarende udsendte vejledning  

 om kostsammensætning til brug i handelsflådens skibe findes om bord og er  

 tilgængelig for mandskabet.
 § 3.  Denne bekendtgørelse træder i kraft den 1. maj  

 1983.
 Stk. 2.  Reglement nr. 142 af 11. maj 1936 angående  

 forplejningen i danske skibe og bekendtgørelse nr. 608 af 29. november 1973  

 ophæves.
Industriministeriet, den 7. februar 1983 Ib Stetter /Torben Ginnerup Vejledning om kostsammensætning til brug i handelsflådens skibe udarbejdet  

 af statens levnedsmiddelinstitut Den opstillede dagskost svarer til en energitilførsel på ca. 12 MJ  

 (2800-3000 kcal) og har følgende energifordeling: De nordiske  

 næringsstofanbefalinger (NNA) af energigivende næringsstoffer for voksne og  

 børn over 3 år angiver at:
Protein ca. 17 pct. - Protein bør udgøre 10-15 pct. af energien Fedt ca. 33 pct. - Fedt bør udgøre højst 35 pct. af energien Kulhydrat ca. 50 pct. - Kulhydrat bør udgøre 50-60 pct. af energien -  

 Højst 10 energiprocent af kulhydraterne bør stamme fra raffineret eller  

 industrielt fremstillet sukker og andre sukkerarter.
 Hvis de vejledende portionsstørrelser og variationen (antal gange pr. 4  

 uger) følges, vil kosten være dækkende med hensyn til protein, vitaminer,  

 mineraler og salte.
 Vejledningen indeholder:
Morgenmåltid Middagsmåltid Aftenmåltid/-frokost Mellemmåltid/ -er Dagskostens vejledende portionsstørrelser skal ikke  

 opfattes som minimums- eller maksimumsmængder for den kost, som skal tilbydes  

 i handelsflådens skibe.
 De vejledende portionsstørrelser samt den variation (antal gange pr. 4  

 uger), hvormed de enkelte levnedsmidler indgår i kosten, er fastsat for at  

 kunne beregne kostens næringsindhold.
Morgenmåltidet Morgenmåltidet sammensættes af morgenretter, brød m.v., kaffe, te.
Mellemmåltid Mellemmåltid/-er består af Kaffe og te og enten franskbrød eller grovbrød eller lignende, smør, ost, marmelade, eller kage.
Middag Middagsmåltidet sammensættes af hovedret m/ tilbehør og for- og efterret m/ tilbehør.
Hovedretten skal dagligt sammensættes af kød eller fisk og kartofler, ris eller makaroni og grønsager samt eventuelt sovs.
 Drik: vand.
