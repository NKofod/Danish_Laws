 Unødig påvirkning fra stoffer og materialer fra slibeproces skal  

 undgås, hvorfor der skal etableres mekanisk udsugning, der så vidt muligt  

 fjerner slibestøvet ved udviklingsstedet.
 »har i skrivelse af 27. august 1993 klaget over Direktoratet for  

 Arbejdstilsynets afgørelse af 27. juli 1993 vedrørende påbud om udsugning af  

 slibestøv.
Klagens indhold Det anføres blandt andet til støtte for klagen, at virksomheden har  

 reorganiseret arbejdet for at reducere støvbelastningen, og at de pågældende  

 arbejdere er forsynet med friskluftsmasker.
 Endvidere er der lavet punktudsugning af slibestøv med luftrensning af den  

 recirkulerede luft.
Sagsforløb Arbejdsministeriet har sendt klagen til udtalelse i direktoratet.
Det  

 fremgår af udtalelsen, og af sagen i øvrigt, at Kreds Århus amt ved et besøg  

 den 18. maj 1993 på virksomheden har konstateret, at der blev arbejdet med  

 vinkelslibere uden brug af udsugning.
 Kredsen har på denne baggrund afgivet påbud om, at der skal træffes  

 foranstaltninger, der sikrer, at de ansatte ikke udsættes for en unødig  

 støvbelastning som følge af slibningen.
 Ved besøget blev det endvidere konstateret, at der blev anvendt  

 filtrerende åndedrætsværn.
Kredsen har oplyst, at der er ansatte i virksomheden, som fremstiller helt  

 fra bunden.
Virksomheden består af en stor hal, hvor alle arbejdsprocesser  

 bliver udført.
I hallen findes et ventilationsanlæg.
Arbejde med vinkelslibere udgør en stor del af arbejdet.
Der er  

 situationer, hvor vinkelsliberen anvendes op til 3-4 timer dagligt pr. mand.  

 Der bliver ved arbejdet udviklet en meget stor støvmængde, der som følge af  

 hastigheden på vinkelsliberen spredes ud i lokalet til de øvrige ansatte.
Ved  

 kredsens besøg var der en synlig støvudvikling, der tydeligt spredte sig ud i  

 hallen.
Direktoratet fastholdt med hjemmel i § 16 i Arbejdsministeriets  

 bekendtgørelse nr. 1182 af 18. december 1992 om arbejdets udførelse kredsens  

 påbud, hvorefter unødig påvirkning fra slibeprocessen skal undgås.
Det vil  

 sige, at der skal etableres en effektiv mekanisk udsugning, der så vidt  

 muligt fjerner slibestøvet ved udviklingsstedet.
Direktoratet har i sin afgørelse vurderet, at udsættelse for slibestøv,  

 herunder indåndning af slibestøv er sundhedsskadeligt.
Indåndning af støvet  

 kan blandt andet medføre bronkitis, astma og åndenød.
Ved udsættelse for slibestøv er udgangspunktet, at unødig påvirkning  

 herfra skal undgås.
Det betyder, at påvirkningen skal nedbringes så meget,  

 som det er rimeligt under hensyn til den tekniske udvikling.
 Direktoratet er enig med kredsen i, at slibningen udsætter såvel den, der  

 er beskæftiget med processen, som andre, der opholder sig i nærheden, for en  

 unødig påvirkning af slibestøv.
I direktoratets udtalelse af 5. oktober 1993 bemærkes det, at direktoratet  

 ikke accepterer personlige værnemidler som en permanent foranstaltning.
Dette  

 fremgår af direktoratets afgørelse, hvor det er præciseret, at det er indtil,  

 der er etableret en effektiv udsugning på slibeprocesserne, at der skal  

 anvendes egnet åndedrætsværn.
 For så vidt angår recirkulation henviser direktoratet til § 35 i  

 Arbejdsministeriets bekendtgørelse nr. 1163 af 16. december 1992 om faste  

 arbejdssteders indretning, hvoraf fremgår, at recirkulation af  

 sundhedsskadeligt støv ikke er tilladt, hvorfor den udsugede luft skal  

 afkastes til det fri.
 Direktoratet har i sin udtalelse indstillet, at afgørelsen af 27. juli  

 1993 fastholdes, således at unødig påvirkning fra stoffer og materialer fra  

 slibeprocessen undgås.
Arbejdsmiljørådets indstilling Klagen har i henhold til arbejdsmiljøloven § 66, stk. 1, nr. 4 været  

 forelagt Arbejdsmiljørådet, der tiltræder direktoratets indstilling.
Arbejdsministeriets afgørelse Arbejdsministeriet skal i den anledning meddele, at man, med hjemmel i §  

 16 i arbejdsministeriets bekendtgørelse nr. 1182 af 18. december 1992 om  

 arbejdets udførelse og § 35 i arbejdsministeriets bekendtgørelse nr. 1163 af  

 16. december 1992 om faste arbejdssteders indretning, tiltræder direktoratets  

 afgørelse, således at unødig påvirkning fra stoffer og materialer fra  

 slibeprocessen skal undgås, hvorfor der skal etableres en mekanisk udsugning,  

 der så vidt muligt fjerner slibestøvet ved udviklingsstedet.
 Arbejdsministeriets afgørelse skal efterkommes senest den 1. maj 1994, og  

 tilbagemelding skal foretages til Arbejdstilsynet kreds Århus amt senest den  

 8. maj 1994.
Arbejdsministeriets begrundelse Der er i afgørelsen lagt vægt på, at udsættelse for slibestøv, herunder  

 indånding af slibestøv er sundhedsskadeligt, og kan medføre bronkitis, astma  

 og åndenød.
 Arbejdsministeriet finder ikke, at en omorganisering af arbejdet er  

 tilstrækkeligt til at sikre de ansatte mod en unødig påvirkning af slibestøv.
P.
M.
V.
E.
B.
