Indskud på ophørspension Spørgsmål  

 1 I forbindelse med et påtænkt salg af  

 udlejningsejendommen X og ophør af forretningen Y i samme forbindelse - vil  

 forespørge om de opnåede avancer på ejendommen kan anvendes til beregning af  

 indskud på pensionsordning i henhold til pensionsbeskatningslovens §  

 15 A.
Svar Ja, den del af avancen opgjort efter  

 ejendomsavancebeskatningsloven, der vedrører den erhvervsmæssige del af  

 ejendommen, kan indskydes på en ordning omfattet af pensionsbeskatningslovens  

 §  

 15 A.
Spørgsmål  

 2 Såfremt ovenstående ikke kan anerkendes, vil den  

 erhvervsmæssige andel der vedr. forretningen 182/473 m2 eller 38,5 % af den  

 opståede ejendomsavance kunne indgå i beregningen til pensionsindskud i  

 henhold  

 til pensionsbeskatningslovens §  

 15 A  

 ? Svar Bortfalder Beskrivelse  

 af de faktiske forhold Y blev startet som enkeltmandsfirma den 1. juli  

 1981.  

  

 A's enkeltmandsfirma Y er registreret under branchen "forhandlere af  

 musikinstrumenter".  

  

 A anvender virksomhedsordningen.
 Forretningen Y drives fra lokaler i ejendommen  

 X.  

  

 Ejendommen blev købt af A den 11. december 1982.  

  

 Samlet bygningsareal udgør  

 608 m2  

 heraf boligareal  

 326 m2.  

  

 Udlejet bygningsareal udgør ca.  

 100 m2  

 og resterende  

 182 m2  

 bruges af Y.  

  

 Udlejet boligareal udgør ca.  

 191 m2  

 og egen bolig udgør  

 135 m2.  

  

 Ejendomsvurderingen pr. 31. december 2004 udgør 2.150.000 heraf ejerbolig  

 630.000.  

  

 Ejerboligværdien vedrører kun den lejlighed A bebor.
 Ejerboligværdien er holdt uden for  

 virksomhedsordningen.
Det samlede areal, der vedrører Y samt egen  

 bolig, udgør  

 317 m2  

 svarende til 52,14 pct. af det samlede bygningsareal.
Y  

 bruger  

 182  

 m2  

 svarende til 38,48  

 pct. af det samlede bygningsareal, når egen bolig ikke tælles med.
 Omsætningen i Y i 2004 udgør kr. 828.193.  

  

 Lejeindtægter fra ejendommen udgør i indkomståret 2004 kr. 131.511.  

  

 De samlede indtægter er kr. 959.704, hvoraf 13,70 pct. stammer fra  

 lejeindtægter.  

  

 Der er aktiver i Y for kr. 632.378 i indkomståret 2004.  

  

 Ejendommen er i indkomståret 2004 opgjort til kr. 1.622.722. Værdi af egen  

 bolig  

 er ikke medregnet.  

  

 38,48 pct. af kr. 1.622.722 er lig med kr. 624.423.  

  

 Den del af ejendommen, som Y benytter og aktiverne i Y har en samlet værdi på  

 kr. 1.256.801.  

  

 Udlejet areal udgør 61,52 pct. svarende til kr. 998.299 af ejendommens værdi.  

  

 De samlede aktiver er kr. 2.255.100, hvoraf 55,73 pct. vedrører Y.
 Omsætning i Y i 2003 udgør kr. 875.222.  

  

 Lejeindtægter fra ejendommen udgør i indkomståret 2003 kr. 124.265.  

  

 De samlede indtægter er kr. 999.487, hvoraf 12,43 pct. stammer fra  

 lejeindtægter.  

  

 Der er aktiver i Y for kr. 549.611 i indkomståret 2003.  

  

 Ejendommen er i indkomståret 2003 opgjort til kr. 1.624.468.  

  

 38,48 pct. af kr. 1.624.468 er kr. 625.095.  

  

 Den del af ejendommen, som Y benytter og aktiverne i Y har en samlet værdi på  

 kr. 1.174.706.  

  

 Udlejet areal udgør 61,52 pct. svarende til kr. 999.372.  

  

 De samlede aktiver er kr. 2.174.078, hvoraf 54,03 pct. vedrører Y.
 Omsætning i Y i 2002 udgør kr. 761.615.  

  

 Lejeindtægter fra ejendommen udgør i indkomståret 2002 kr. 114.838.  

  

 De samlede indtægter er kr. 876.453, hvoraf 13,10 pct. stammer fra  

 lejeindtægter.  

  

 Der er aktiver i Y for kr. 618.227 i indkomståret 2002.  

  

 Ejendommen er i indkomståret 2002 opgjort til kr. 1.604.217.  

  

 38,48 pct. af kr. 1.604.217 er kr. 617.302.  

  

 Den del af ejendommen, som Y benytter og aktiverne i Y har en samlet værdi på  

 kr. 1.235.529.  

  

 Udlejet areal udgør 61,52 pct. svarende til kr. 986.914.  

  

 De samlede aktiver er kr. 2.222.443, hvoraf 55,59 pct. vedrører Y.
 Der beregnes ikke intern husleje mellem  

 forretning og ejendom.  

  

 Der afskrives ikke på grund og bygninger i de driftsøkonomiske årsrapporter,  

 men skattemæssigt er der afskrevet på ejendommen.
 Grunde og bygningen måles til kostpris i  

 årsrapporten for ejendommen.
 Spørgers repræsentant har oplyst, at hvis svaret  

 bliver, at A kan indskyde det hele, så vil A ophøre med at drive virksomhed.
Spørgers  

 opfattelse ifølge anmodning Spørgers repræsentant er af den opfattelse, at  

 ejendommen har så stor en betydning for forretningens drift, at afståelse af  

 ejendom og ophør af forretning skal ses under et, således at den opståede  

 ejendomsavance efter fradrag af ejerboligens andel kan indgå i beregningen af  

 pensionsindskud i henhold til pensionsbeskatningslovens §  

 15 A  

 sammen med øvrige avancer ved ophør af forretningen.
SKATs  

 indstilling og begrundelse Pensionsbeskatningslovens §  

 15 A  

 blev indført ved lov nr. 1282 af 20. december 2000.  

 Loven har virkning for hel og delvis afståelse af erhvervsmæssig virksomhed,  

 der finder sted i indkomståret 2001 eller senere indkomstår.
Formålet med indførelsen af §  

 15 A  

 er at forbedre mulighederne for, at de berørte personer  

 kan anvende den skattepligtige fortjeneste fra afståelsen af virksomheden til  

 at skaffe sig en efter forholdene mere passende pensionsopsparing.
Personerne  

 er karakteriseret ved, at de igennem en længere erhvervsaktiv periode har  

 haft  

 erhvervsvirksomheden som økonomisk centrum for deres livsinteresser.
De  

 pågældende har typisk prioriteret investeringer i virksomheden højere end  

 pensionsopsparing i traditionel forstand, og hvis der i det hele taget er  

 foretaget  

 sådan pensionsopsparing, er denne ofte beskeden sammenlignet med de  

 oparbejdede  

 værdier i virksomheden og med personernes hidtidige indtægtsforhold.
Der vil ikke være sammenhæng imellem en  

 pensionsopsparing efter pensionsbeskatningslovens §  

 15 A  

 og personens øvrige pensionsopsparing.
En tidligere  

 selvstændigt erhvervsdrivende kan således gøre brug af ordningen og i samme  

 indkomstår foretage anden fradragsberettiget pensionsopsparing i samme omfang  

 som i øvrige år.
Det er en betingelse for at oprette en  

 pensionsordning efter pensionsbeskatningslovens §  

 15 A, stk. 2, at personen har drevet selvstændig virksomhed.  

 Virksomheden skal være drevet i en periode på mindst 10 år inden for de  

 seneste  

 15 år forud for det indkomstår, hvor ordningen oprettes.
Der stilles ikke  

 krav  

 om, at det skal have drejet sig om samme virksomhed i hele 10-årsperioden.
 Begrebet "selvstændig erhvervsmæssig  

 virksomhed" skal forstås på samme måde som det tilsvarende udtryk i  

 bl.a.  

 investeringsfondsloven og virksomhedsskatteloven.
 Der skal være tale om en reel  

 erhvervsvirksomhed, dvs. at virksomheden ikke må have været en såkaldt  

 pengetank.
 Reglen om, hvorvidt en persons erhvervsmæssige  

 virksomhed har været en såkaldt pengetank, dvs. en virksomhed, som i  

 overvejende grad udøver aktiviteter som passiv pengeanbringelse i form af  

 ejerskab af kontanter, værdipapirer eller lignende og/eller udlejning af fast  

 ejendom, er blevet objektiveret, jf. pensionsbeskatningslovens §  

 15 A, stk. 4.
 Reglen indebærer, at kravet om overvejende grad  

 vil være opfyldt, hvis mindst 50 pct. af indtægterne opgjort som  

 gennemsnittet  

 af de seneste 3 regnskabsår eller 50 pct. af de samlede aktiver enten opgjort  

 på overdragelsestidspunktet eller opgjort som gennemsnit af de seneste 3  

 regnskabsår vedrører passiv pengeanbringelse eller udlejning af fast ejendom.
Ved "indtægterne" forstås den  

 regnskabsmæssige nettoomsætning tillagt summen af øvrige regnskabsførte  

 indtægter.
Udgangspunktet er, at der ved opgørelsen af indtægter ikke tages  

 hensyn til udgifter, hverken driftsudgifter eller renteudgifter.
Meningen er,  

 at begrebet "indtægter" ikke alene omfatter omsætningen, men også  

 øvrige regnskabsførte indtægter.
Meningen er endvidere, at omsætningen skal  

 opgøres netto og ikke brutto, idet moms og andre skatter og afgifter, der er  

 direkte forbundet med omsætningen, ikke skal indgå.
 Bestemmelsen skal forstås således, at stammer 50  

 pct. af indtægterne fra, eller udgøres 50 pct. af de samlede aktiver af  

 passiv  

 pengeanbringelse og udlejning af fast ejendom set under ét, er kravet om  

 overvejende grad opfyldt.
 Skatteministeren har i spørgsmål og svar til  

 lovforslaget i Skatteudvalgets forslagsdel L 33 - bilag 20, medtaget som  

 bilag  

 til betænkningen til lovforslaget, udtalt at:
 "Finansielle aktiver, der ikke indgår i en  

 personligt drevet virksomhed, og som ikke omfattes af  

 virksomhedsoverdragelsen,  

 vil skulle holdes uden for opgørelserne i henhold til stk. 3 og 4. Hvorvidt  

 aktiverne indgår i virksomheden eller ej vil i sidste ende komme an på en  

 konkret bedømmelse".
 I Ligningsrådets afgørelse offentliggjort på  

 SKATs hjemmeside som  


  

 SKM2002.325.LR  


  

 skulle et stuehus, der havde været lejet ud, ikke indgå i beregningen efter  

 pensionsbeskatningslovens §  

 15 A, stk. 3 og 4, da stuehuset ikke havde indgået i virksomhedsordningen.  

 Det fremgår samtidig af afgørelsen, at da stuehuset ikke indgik i  

 virksomhedsordningen, men ejedes af A privat, kunne den del af avancen, der  

 hidrørte fra salget af stuehuset, ikke anvendes som indskud på  

 ophørspensionen,  

 da afståelsen af stuehuset ikke var "afståelse af erhvervsmæssig  

 virksomhed eller en andel af denne", jf. pensionsbeskatningslovens §  

 15 A, stk. 1, 1. pkt.
Den selvstændigt erhvervsdrivende kan i alt  

 højst indbetale 2.249.800 kr. i 2005-niveau.
Beløbet reguleres efter  

 personskattelovens  

 § 20 og er angivet i 1987-niveau til 1.372.650 kr.
Det samlede  

 indbetalingsbeløb må dog ikke overstige den skattepligtige fortjeneste,  

 ejeren  

 har opnået ved afståelsen af virksomheden eller andel af denne.
Ad  

 spørgsmål 1 A har drevet erhvervsmæssig virksomhed i over 10  

 år af de seneste 15 år.
Den erhvervsmæssige virksomhed har været drevet som  

 henholdsvis aktiv virksomhed (Y) og som passiv virksomhed gennem udlejning af  

 bolig og erhvervslokaler.
Som beskrevet under de faktiske forhold vedrører  

 mindre end 50 pct. af den samlede omsætning den passive virksomhed ligesom  

 mindre end 50 pct. af de samlede aktiver vedrører den passive virksomhed.
A  

 opfylder derfor de erhvervsmæssige betingelser for at indskyde på en  

 ophørspension efter pensionsbeskatningslovens §  

 15 A.
Ligningsrådet har i SKM202.325.LR udtalt, at  

 avancen fra salg af ejendomme, der ikke har været en andel af den  

 erhvervsmæssige virksomhed, ikke kan indskydes på en ophørspension efter  

 pensionsbeskatningslovens  

 §  

 15 A.
Det indebærer, at hvad enten avancen på ejerboligen er  

 skattefri eller skattepligtig efter ejendomsavancebeskatningsloven, vil den  

 del  

 af fortjenesten, der kan henføres hertil ikke kunne indskyde spå en  

 ophørspension.
Der vil således kun kunne indskydes den del af ejendomsavancen  

 der efter ejendomsavancebeskatningslovens regler kan henføres til den  

 erhvervsmæssige  

 del.
 Det er en forudsætning for svaret, at A efter  

 salget af ejendommen helt eller delvist ophører med den indtil salget drevne  

 virksomhed.
Skatterådets  

 afgørelse og begrundelse Skatterådet tiltrådte indstillingen.
Svaret er  

 bindende for skattemyndighederne i følgende periode 5 år fra afgørelsens dato.
