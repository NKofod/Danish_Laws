Betænkning afgivet af Arbejdsmarkedsudvalget den 19. januar  

 2007 Betænkning over Forslag  

 til lov om ændring af lov om aktiv socialpolitik (Kontanthjælpssatsen til unge under 25 år med visse  

 alvorlige psykiske lidelser) [af beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 29. november 2006 og var til 1.  

 behandling den 14. december 2006. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 31. oktober 2006 dette udkast  

 til udvalget, jf. alm. del  bilag 43. Den 29. november 2006 sendte  

 beskæftigelsesministeren  

 de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2 skriftlige  

 henvendelser fra Borderlineforeningen.
 Beskæftigelsesministeren har over for udvalget kommenteret de  

 skriftlige henvendelser.
Deputationer Endvidere har Borderlineforeningen mundtligt over for udvalget  

 redegjort for dens holdning til lovforslaget.
Spørgsmål Udvalget har stillet 4 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med det  

 stillede ændringsforslag.
 Udvalget med undtagelse af Enhedslistens medlem er enigt om, at  

 udvidelsen af målgruppen for lovforslaget til også at omfatte unge under 25  

 år,  

 der er diagnosticeret som havende en emotionelt ustabil personlighedsstruktur  

 af borderlinetype, vil blive finansieret af satspuljen fra 2008 og frem.  

 Finansieringen for 2007 vil blive fundet ved omprioritering af allerede  

 eksisterende satspuljemidler.
 Enhedslistens medlem af udvalget stemmer for lovforslaget, der  

 er et lille løft til nogle af de mennesker i dette land, der har det  

 allersværest,  

 nemlig visse former for psykisk syge unge under 25 år, der er på nedsat  

 kontanthjælp på grund af deres alder, men som ikke er i stand til at arbejde  

 eller tage en uddannelse.
 Enhedslisten stemmer også for det stillede ændringsforslag, som  

 inddrager en anden mindre gruppe af psykisk syge unge, nemlig unge med  

 emotionelt ustabil personlighedsforstyrrelse af borderlinekarakter.
Baggrunden for lovforslaget er folketingsbeslutning nr.
B 116  

 fra Folketingsåret 2005-06, som blev vedtaget mod regeringens stemmer.
For at  

 sikre dette flertal krævede Dansk Folkeparti en meget snæver definition,  

 således at forslaget kun skulle omfatte unge med psykiske lidelser inden for  

 det skizofrene spektrum.
Hermed påregnes det, at lovforslaget kun kommer til  

 at  

 omfatte ca. 375 personer.
Med ændringsforslaget kommer lovforslaget til at  

 omfatte ca. 230 flere, og det er da et fremskridt.
 Samtidig sættes der en tyk streg under det absurde i et forslag,  

 hvor der sker en tydelig forskelsbehandling inden for gruppen af psykisk syge  

 unge, der alle har brug for ro og økonomisk sikkerhed i en længere periode,  

 hvis de skal have en chance for at komme ind på arbejdsmarkedet.
Det er grænsende til hykleri, når Dansk Folkeparti nu støtter,  

 at lige præcis gruppen af psykisk syge med borderline tages med i  

 lovforslaget.  

 Den direkte årsag er, at disse unge har været så heldige, at bestyrelsen for  

 deres forening var i deputation i udvalget den 17. januar.
Det skal  

 Borderlineforeningen  

 have ros for.
Men det afspejler hykleriet hos Dansk Folkeparti og  

 regeringspartierne,  

 når man nu tager endnu en særskilt gruppe af psykisk syge med, udelukkende  

 fordi de var i deputation i udvalget.
Andre grupper, som måske ikke engang er  

 bekendt med muligheden for at komme i deputation, er stadig holdt udenfor.
Regeringen og Dansk Folkeparti må ligeledes påtage sig ansvaret  

 for den uanstændige diskrimination, der ligger i, at lovforslaget ikke  

 omfatter  

 psykisk syge unge på starthjælp  en gruppe, der stort set kun omfatter  

 unge  

 med udenlandsk baggrund.
Det er en umenneskelig holdning, men en klar  

 forlængelse af folketingsflertallets udlændingepolitik, kun at ville hjælpe  

 psykisk syge unge med dansk baggrund.
 Enhedslisten konstaterer med stor beklagelse, at der ikke er  

 politisk vilje til at hjælpe alle psykisk syge unge på overførselsindkomst,  

 således at de ikke ud over deres lidelse påføres en økonomisk udstødelse, der  

 gør det vanskeligt at sikre dem den tid og den ro, der er nødvendig for, at  

 de  

 kan hjælpes tilbage til en normal tilværelse.
 Endelig vil Enhedslisten pege på den asociale finansiering via  

 satspuljemidlerne.
 Partierne bag satspuljen, alle partier bortset fra Enhedslisten,  

 har ansvaret for, at det er arbejdsløse, pensionister og andre på  

 overførselsindkomster, som er tvangsindlagt til at stå for finansieringen.  

 Det  

 er altså nogle af de absolut økonomisk dårligst stillede, der skal betale  

 gildet.
Det har Enhedslisten hverken lod eller del i.
Det ville være  

 langt mere socialt at finansiere lovforslaget solidarisk over skatterne eller  

 målrettet ved at tage fra de rige.
 Enhedslisten støtter selvfølgeligt lovforslaget på grund af de  

 omtalte forbedringer, men befolkningen skal vide, at satspuljepartierne  

 pynter  

 sig med lånte fjer, når de tager med den ene hånd for at give med den anden.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 beskæftigelsesministeren,  

  

 tiltrådt af  

  

 udvalget:
Til § 1 1)  

  

 I den under  

  

 nr. 1  

  

 foreslåede  

 affattelse af  

  

 §  

 25, stk. 2,  

 nr. 2,  

  

 ændres »og uspecificeret ikke organisk  

 betinget psykose« til: », uspecificeret ikke organisk betinget psykose og  

 emotionelt ustabil personlighedsstruktur af borderlinetype«.
[Udvidelse af diagnoser] Bemærkninger Til nr. 1 Det foreslås, at det fremsatte lovforslag udvides med personer  

 under 25 år, der har en psykisk lidelse, der er diagnosticeret som emotionelt  

 ustabil personlighedsstruktur af borderlinetype.
Der er tale om sygdomme, der  

 er klassificeret som F 60.31 i diagnosesystemet ICD-10.
Charlotte Antonsen (V)   

 Ulrik Kragh (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Lars Barfoed (KF)   

 Tom Behnke (KF)   

 Thomas Adelskov (S)   

 Kirsten Brosbøl (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 91 Bilagsnr.
Titel 1 Høringssvar og høringsnotat, fra beskæftigelsesministeren 2 Henvendelse af 30/12-06 fra Borderlineforeningen 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 Henvendelse af 07/1-07 fra Borderlineforeningen Oversigt over spørgsmål og svar vedrørende L 91 Spm.nr.
