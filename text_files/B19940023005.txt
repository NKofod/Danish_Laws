 I medfør af § 5 i lov nr. 1065 af 23. december 1992 om radio- og  

 fjernsynsvirksomhed fastsættes:
Gyldighedsområde § 1.  Bekendtgørelsen indeholder bestemmelser om Tele  

 Danmark A/S' etablering af transmissionskapacitet i det offentlige telenet  

 til fremføring af udenlandske lyd- og billedprogrammer, herunder programmer  

 fra satellitter, til viderefordeling i fællesantenneanlæg og andre  

 kabelanlæg, det såkaldte hybridnet.
Bekendtgørelsen omfatter også  

 fremføringen af danske lyd- og billedprogrammer i hybridnettet med henblik på  

 viderefordeling i fællesantenneanlæg.
Kjøbenhavns Telefon Aktieselskab, Jydsk  

 Telefon A/S, Fyns Telefon A/S og Tele Sønderjylland A/S betegnes i det  

 følgende de regionale televirksomheder.
 Stk. 2.  Bekendtgørelsen omfatter ligeledes de  

 overordnede regler for beregning af betaling for fællesantenneanlægs  

 tilslutning til og forsyning fra hybridnettet og om indseende med reglernes  

 overholdelse.
 Hybridnettets struktur m.v.
 § 2.  Hybridnettet etableres i overensstemmelse med  

 resultaterne af den undersøgelse af behovet for justering af grundlaget for  

 hybridnettet, som er offentliggjort i Generaldirektoratet for P&T's notat  

 herom af 13. februar 1987.
 § 3.  Televirksomhedernes del af det samlede hybridnet  

 er inddelt i tre lag (I, II og III).
Stk. 2.  Lag I, som anlægges og drives af TELECOM A/S,  

 omfatter dels et fjernnet til fremføring af nabolandsprogrammer dels et antal  

 jordstationer for nedtagning af tv-programmer fra satellitter.
I lag I  

 fremføres programmerne til et antal termineringspunkter.
Stk. 3.  Lag II, som anlægges og drives af de regionale  

 televirksomheder, består af det mellemcentrale net.
I lag II fremføres  

 programmer fra termineringspunkterne til de regionale televirksomheders  

 centraler.
Lag II etableres som et kabelnet med lysledere.
Stk. 4.  Lag III omfatter de lokale fordelingsnet (FN1  

 og FN2). FN1-nettet fremfører programmer fra en eller flere centraler i en  

 kommune til et antal hovedfordelingspunkter (HF-punkter). I mindst eet  

 HF-punkt i de kommuner, hvor der sker programforsyning, afleveres  

 programmerne i en teknisk kvalitet, der mindst svarer til de systemtekniske  

 krav, der stilles til H1-hovedstationer, jf.
Telestyrelsens Tekniske  

 Bestemmelser for Fællesantenneanlæg, hvis de i hybridnettet modtagne signaler  

 betinger dette.
FN1-nettet, der etableres og drives af de regionale  

 televirksomheder, etableres som et kabelnet med lysledere.
 Stk. 5.  Danske lyd- og billedprogrammer og programmer  

 fra satellitter kan indføres i televirksomhedernes del af hybridnettet på de  

 steder i nettet, hvor det er optimalt.
Stk. 6.  Den videre programfremføring fra HF-punkterne  

 til de enkelte fællesantenneanlæg sker i forbindelsesnet FN2. Hvor FN2-nettet  

 kun anvendes til radio/tv-formål, kan etablering og drift ske på samme vilkår  

 som for fællesantenneanlæg.
FN2-nettet etableres i overensstemmelse med  

 Tekniske Bestemmelser for Fællesantenneanlæg, jf.
Ministeriet for  

 Kommunikation og Turismes bekendtgørelse om fællesantenneanlæg m.v.
 Stk. 7.  De regionale televirksomheders planlægning af  

 de lokale fordelingsnet, jf. stk. 4 og 6, sker efter forhandling med de  

 pågældende kommuner.
 § 4.  Etableringen af televirksomhedernes net, sker  

 med henblik på programforsyning af fællesantenneanlæg i bymæssige områder med  

 mindst 250 hustande i de kommuner, der er omfattet af de regionale  

 televirksomheders planlægning, jf. stk. 3.
 Stk. 2.  Den faktiske udbygning af lag II og III, jf. §  

 3, stk. 3-4, forudsættes styret af efterspørgslen, således at der først  

 etableres programforsyning i HF-punkterne, når der er økonomisk grundlag  

 herfor.
Stk. 3.  De regionale televirksomheder fastlægger et  

 geografisk område omfattende de kommuner, hvori programforsyning fra  

 hybridnettet finder sted.
De regionale televirksomheder planlægger endvidere  

 i hvilke kommuner, yderligere programforsyning fra hybridnettet kan  

 påbegyndes indenfor et nærmere fastsat tidsrum.
Denne planlægning revideres  

 løbende i takt med, at det økonomiske grundlag for etablering er til stede.
 Stk. 4.  Fællesantenneanlæg, som er beliggende i  

 kommuner, der endnu ikke er omfattet af planlægningen i stk. 3, kan som en  

 midlertidig foranstaltning programforsynes fra det offentlige telenet.  

 Taksten for tilslutning fastsættes i hvert enkelt tilfælde.
 Stk. 5.  De regionale televirksomheder indsender  

 oplysninger til Telestyrelsen om, hvilket geografisk område, der er omfattet  

 af planlægningen senest 3 måneder før, der planlægges programforsyning af en  

 kommune.
 § 5.  Som led i udbygningen af hybridnettet kan der  

 som overgangsløsninger etableres radiokædeforbindelser på delstrækninger i  

 lag II, jf. § 3, stk. 3 og i visse tilfælde helt frem til større  

 fællesantenneanlæg, det vil også sige i lag III, jf. § 3, stk. 4 og 6.
 Stk. 2.  Anvendelsen af sådanne midlertidige  

 radiokædeforbindelser finder alene sted som led i hybridnettets udbygning og  

 indebærer således en fremskyndet tilslutning til televirksomhedernes net i  

 forhold til den i § 4, stk. 1 angivne kabelbaserede tilslutning.
De overordnede principper for  

 takstberegning § 6.  Etablering og drift af televirksomhedernes net,  

 forudsættes betalt fuldt ud af brugerne af fremføringsnettet  

 (fællesantenneanlæggene).
 Stk. 2.  Grundlaget for fastsættelsen af betaling for  

 fællesantenneanlægs tilslutning til hybridnettet er den kapacitetsetablering,  

 der finder sted i henhold til § 3 med henblik på programforsyning i de i § 4,  

 stk. 3 nævnte kommuner.
 § 7.  Betalingen for fællesantenneanlæggenes  

 tilslutning til televirksomhedernes net, herunder for drift og  

 vedligeholdelse, opkræves af de regionale televirksomheder.
Stk. 2.  Betalingen sker i form af en løbende  

 abonnementsafgift, eventuelt kombineret med en oprettelsesafgift.
Betalingen  

 skal dække såvel fremføringen af programmer fra lag I og II i  

 televirksomhedens net som fremføringen gennem det lokale forbindelsesnet FN1.
Stk. 3.  For danske programmer og nabolandsprogrammer  

 kan programmernes pris variere mellem kommunerne, men som udgangspunkt er  

 prisen pr. abonnent den samme ab HF-punkt inden for den enkelte kommune.
For  

 øvrige programmer kan prisen pr. abonnent fastsættes i hvert enkelt tilfælde.
 Stk. 4.  Der kan ydes forskellige former for rabat på de  

 i medfør af § 3 fastlagte priser (f.eks. mængderabatter,  

 introduktionsrabatter og rabatter på udenlandske programmer, som  

 antenneforeningerne selv kan modtage).
 Stk. 5.  De priser, der er fastlagt i medfør af stk. 3  

 og 4, omfatter således ikke udgifter til programfremføring i fordelingsnet  

 FN2, hvor etablering og drift sker på samme konkurrencevilkår som for de, der  

 gælder for fællesantenneanlæg.
 Stk. 6.  Den regionale televirksomhed kan inden for sit  

 område foretage en takstudligning ud over den i stk. 3 fastlagte, hvis det  

 økonomiske grundlag er til stede.
 § 8.  Principperne for de regionale televirksomheders  

 takstfastsættelse, jf. § 7, skal godkendes af Ministeriet for Kommunikation  

 og Turisme.
Aftale om programforsyning § 9.  Aftale om programforsyning fra hybridnettet  

 indgås mellem den regionale televirksomhed og ejeren af det enkelte  

 fællesantenneanlæg.
Aftalen skal indeholde en angivelse af leverede lyd- og  

 billedprogrammer og betalingen for fremføringen herfor.
Aftalen skal tillige  

 indeholde bestemmelser om vilkårene for ændringer i programforsyningen,  

 herunder opsigelsesvarsler.
Stk. 2.  Hvis fællesantenneanlægget ejes af den  

 regionale televirksomhed indgås aftalen, jf. stk. 1, med de pågældende  

 abonnenter.
Hvis abonnenterne har sluttet sig sammen i en antenneforening, et  

 antennelav eller lignende sammenslutning, indgås aftalen med  

 sammenslutningen.
Klager § 10.  Eventuelle klager over takstfastsættelsen eller  

 vilkårene i øvrigt for programforsyningen, jf. §§ 7 og 8, indsendes til  

 Ministeriet for Kommunikation og Turisme.
Ikrafttrædelsesbestemmelser § 11.  Bekendtgørelsen træder i kraft den 15. april  

 1994.
 Stk. 2.  Bekendtgørelsen nr. 678 af 23. oktober 1987  

 ophæves.
