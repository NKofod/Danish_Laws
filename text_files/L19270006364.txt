Under 15. Januar 1926 er der mellem den danske og den norske Regering afsluttet følgende Overenskomst angaaende fredelig Afgørelse af Tvistigheder:
OVERENSTKOMST mellem Danmark og Norge angaaende fredelig Afgørelse af  

 Tvistigheder.
 Hans Majestæt Kongen af Danmark og Island og Hans Majestæt Norges Konge,  

 som er besjælet af Ønsket om at fremme Bestræbelserne for Afgørelse ad  

 fredelig Ve j af mellemfolkelige Tvistigheder, er i dette Øjemed kommet  

 overens om, i Tilslutning til den Konvention om Oprettelse af et staaende  

 Undersøgelses- og Forligsnævn, som blev indgået mellem Danmark og Norge den  

 27. Juni 1924, at afslutte en Overenskomst angaaende fredelig Afgørelse af  

 Tvistigheder, og har til deres befuldmægtigede til at afslutte en saadan  

 Overenskomst udnævnt:
 Hans Majestæt Kongen af Danmark og Island:
Hans Majestæts Udenrigsminister Carl Poul Oscar Greve Molkte, og Hans Majestæt Norges Konge:
Hans Majestæts overordentlige Gesandt og befuldmægtigede Minister i  

 København, Emil Huitfeldt, som med behørig Bemyndigelse er kommet overens om følgende bestemmelser:
 Artikel 1.
Retstvistigheder, som maatte opstaa mellem Danmark og Norge, og som kan  

 henføres til nogen af de i Artikel 36, 2. Stk. i Statuten for den faste  

 Domstol for mellemfolkelig Retspleje nævnte Arter, skal saafremt de ikke har  

 kunnet løses ad diplomatisk Vej, henvises til Afgørelse af den nævnte Domstol  

 overensstemmende med Bestemmelserne i den omhandlede Status.
Tvistigheder,  

 med Hensyn til hvilke der mellem de to Lande gælder særlige Aftaler om Doms-  

 eller Voldgiftsbehandling, skal behandles efter Bestemmelserne i disse  

 Aftaler.
 Meningsforskelligheder vedrørende Fortolkningen af denne Overenskomst skal  

 afgøres af den faste Domstol for mellemfolkelig Retspleje.
 Artikel 2.
 De kontraherende Parter forpligter sig til at henvise til  

 Voldgiftsbehandling overensstemmende med nedenstaaende Bestemmelser alle  

 andre end de i Artikel 1 nævnte Tvistigheder, dog først efter at de er blevet  

 gjort til Genstand for den Undersøgelses- og Forligsbehandling, som omhandles  

 i Konventionen af 27. Juni 1924 angaaende Oprettelse af et staaende  

 Undersøgelses- og Forligsnævn, uden derigennem at have fundet deres Løsning.
 Parterne er enige om, at de Tvistigheder, som omhandles i nærværende  

 Artikel, skal afgøres efter Grundsætningerne for Ret og Billighed.
 Artikel 3.
 Forsaavidt Parterne ikke træffer anden Overenskomst, skal Voldgiftsretten  

 til Behandling af Tvistigheder ifølge Artikel 2 i nærværende Overenskomst  

 nedsættes i Overensstemmelse med Bestemmelserne i Afsnit IV, Kapitel II, i  

 Haagerkonventionen af 18. Oktober 1907 til Afgørelse ad fredelig Vej af  

 mellemfolkelige Tvistigheder.
 Artikel 4.
 I det omfang, Parterne ikke træffer anden Bestemmelse angaaende Behandling  

 Behandling ved Voldgift, skal Bestemmelserne i Afsnit IV, Kapitel III i  

 Haagerkonventionen af 18. Oktober 1907 til Afgørelse ad fredelig Vej af  

 mellemfolkelige Tvistigheder komme til Anvendelse.
 Saafremt saadan Voldgiftsaftale som omhandlet i den nævnte  

 Haagerkonvention ikke undertegnes inden 6 Maaneder efter, at den ene Part  

 overfor den anden har fremsat Begæring om Tvistighedens Henvisning til  

 Voldgift, skal Voldgiftsaftalen paa Begæring af en af Parterne fastsættes paa  

 den Maade, der er foreskrevet i Artiklerne 53 og 54 i den nævnte  

 Haagerkonvention.
 I de tilfælde, hvor nærværende Overenskomst henviser til Bestemmelserne i  

 Haagerkonventionen, skal disse Bestemmelser anvendes mellem Parterne ogsaa i  

 Tilfælde af, at begge Parter eller en af dem har fratraadt den sidstnævnte  

 Konvention.
 Artikel 5.
 Voldgiftsretten skal paa Begæring af en af Parterne angive de foreløbige  

 For anstaltninger, som bør træffes for at beskytte denne Parts Retsstilling,  

 Forsaavidt disse Foranstaltninger kan træffes ad administrativ Vej.
 Artikel 6.
 Voldgiftskendelsen skal, naar der findes Anledning dertil, indeholde en  

 Tilkendegivelse af, hvorledes den skal fuldbyrdes, særlig med Hensyn til de  

 Tidsfrister, som skal iagttages.
 Artikel 7.
Hvad angaar Spørgsmaal, som i Medfør af Lovgivningen i det Land, mod  

 hvilket Krav fremsættes, skal afgøres af en Domstol, hvorved i denne  

 Forbindelse ogsaa forstaas Forvaltningsdomstol, kan vedkommende Part ikke  

 forlange, at den i Artikel 1 eller 2 omhandlede Fremgangsmaade kommer til  

 Anvendelse, forinden endelig Afgørelse er truffet gennem Sagens Behandling  

 ved Domstolen.
I dette Tilfælde skal Tvistighedens Henvisning til Dom eller  

 Voldgift i Henhold til nævnte Artikel 1 eller 2 ske senest et Aar efter  

 saadan Afgørelse.
 Artikel 8.
 Dersom det i en Dom eller Voldgiftskendelse erklæres, at en Beslutning  

 eller en Foranstaltning af en Domstol eller anden Myndighed i den ene Stat  

 helt eller delvis er i Strid med Folkeretten, og kan ifølge denne Stats  

 Forfatning Følgende af saadan Beslutning eller Foranstaltning ikke helt eller  

 delvis ophæves, er Parterne enige om, at der ved Dommen eller  

 Voldgiftskendelsen kan tilkendes den forurettede Part passende Godtgørelse  

 paa anden Maade.
 Artikel 9.
 De kontraherende Parter forpligter sig til under den stedfindende Doms-  

 eller Voldgiftsbehandling i størst muligt Omfang at undgaa enhver  

 Foranstaltning, som kan modvirke Dommens eller Voldgiftskendelsens  

 Fuldbyrdelse.
 Parterne skal efterkomme den ved Dommen eller Voldgiftskendelsen trufne  

 Afgørelse paa Tro og Love.
 Artikel 10.
 Tvistigheder, som maatte opstaa mellem Parterne angaaende Fortolkningen  

 eller Gennemførelsen af Dommen eller Voldgiftskendelsen, skal i Mangel af  

 anden Bestemmelse afgøres af den Ret, som har afsagt Dommen eller  

 Voldgiftskendelsen.
 Artikel 11.
Denne Overenskomst skal ratificeres.
Ratifikationerne skal udveksles i  

 Oslo.
 Artikel 12.
Denne Overenskomst træder i Kraft paa den Dag Ratifikationerne udveksles,  

 og afløser i Forholdet mellem Danmark og Norge, ved sin Ikrafttræden  

 Voldgiftskonventionen af 8. Oktober 1908. Den gælder for en Tid af 20 Aar fra  

 dens Ikrafttræden.
Saafremt den ikke bliver opsagt senest to Aar før udgangen  

 af nævnte Tidsrum, skal den gælde for yderligere 20 Aar, og skal fremtidig  

 anses forlænget for Tidsrum af 20 Aar, såfremt den ikke bliver opsagt mindst  

 2 Aar før Udgangen af den nærmest forudgaaende Tyveaarsperiode.
 Tvistigheder, som ved Udløbet af Overenskomstens Gyldighedstid er Genstand  

 for Doms- eller Voldgiftsbehandling efter denne Overenskomst, skal  

 færdigbehandles i Overensstemmelse med dens Bestemmelser.
 Til Bekræftelse heraf har de befuldmægtigede undertegnet denne  

 Overenskomst og forsynet den med deres Segl.
 Udfærdiget i to Eksemplarer i København,  

 den 15. Januar 1926.
C.
Moltke.
 (L S).
-UNDERTEGNELSESPROTOKOL.- I forbindelse med Undertegnelsen i Dag af en Overenskomst mellem Danmark  

 og Norge om fredelig Bilæggelse af Tvistigheder er undertegnede behørigt  

 befuldmægtigede kommet overens om, at Konventionen af 27. Juni 1924 angaaende  

 Oprettelse af et fast Undersøgelses- og Forligsnævn, uanset Bestemmelserne i  

 sidstnævnte Konventions Artikel 18, skal have Gyldighed, saa længe den i Dag  

 undertegnede Overenskomst angaaende fredelig Bilæggelse af Tvistigheder  

 forbliver i Kraft.
 Man er endvidere enig om, at den ovennævnte i Dag undertegnede  

 Overenskomst ogsaa skal anvendes i det Tilfælde, at en opstaaet Tvistighed  

 har sin Grund i Kendsgerninger, som er opstaaet før Overenskomstens  

 Afslutning.
 Til Bekræftelse heraf har de befuldmægtigede undertegnet denne Protokol og  

 forsynet den med deres Segl.
 Udfærdiget i to Eksemplarer i København,  

 den 15. Januar 1926.
C.
Moltke.
(L.S.) Det bemærkes, at Ratifikationerne til Overenskomsten under 9. M. er blevet  

 udvekslet i Oslo, samt at Overenskomsten i Overensstemmelse med Art. 18 i  

 Pagten for Folkenes Forbund under 14. s.
M. er blevet registreret ved  

 Folkeforbundssekretariatet under Nr. 1418.
 Hvilket herved bringes til almindelig Kundskab.
 Udenrigsministeriet, den 25. Marts 1927.
 1. Moltesen.
