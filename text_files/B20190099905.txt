 Bekendtgørelse om ændring af bekendtgørelse om tilskud til friskoler og private grundskoler m.v.
§ 1 I bekendtgørelse nr. 1833 af 18. december 2015 om tilskud til friskoler og private grundskoler m.v., foretages følgende ændringer:
 1. Indledningen affattes således:
»I medfør af § 3, stk. 1, § 5, stk. 9, § 5 c, stk. 2, § 8, stk. 3, § 10, stk. 1, § 11, stk. 2 og 3, § 11 a, stk. 2, § 14, stk. 2, § 15, stk. 1 og 3, § 18, stk. 4, § 20, § 24, stk. 1, § 26, stk. 3, og § 37, stk. 5, i lov om friskoler og private grundskoler m.v., jf. lovbekendtgørelse nr. 816 af 14. august 2019, fastsættes efter bemyndigelse:« 2. Efter § 1, stk. 1, indsættes:
»Stk. 2. Stk. 1 finder tilsvarende anvendelse ved oprettelse af afdelinger, jf. § 5 b, stk. 2, i lovbekendtgørelse nr. 816 af 14. august 2019 om friskoler og private grundskoler m.v.« Stk. 2 bliver herefter stk. 3.
 3. Efter § 29 indsættes:
»Varetagelse af administrative opgaver, jf. lovens § 5 c § 29 a.
Varetagelse af administrative opgaver efter lovens § 5 c, stk. 1, må ikke indeholde myndighedsudøvelse eller indebære risiko for skolens uafhængighed, og må ikke have sådan et omfang, at det ændrer på skolens formål, jf. lovens § 1.
Stk. 2. Den skriftlige aftale, jf. lovens § 5 c, stk. 1, skal som minimum indeholde bestemmelse om, hvilke opgaver der skal varetages samt omfanget heraf, betaling for opgavevaretagelsen, konsekvenser ved manglende opfyldelse af aftalen og adgang til at opsige aftalen.« § 2 Bekendtgørelsen træder i kraft den 1. oktober 2019.
