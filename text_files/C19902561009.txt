§ 1.  Cirkulæret gælder for alle ansatte, der  

 beskæftiger sig med indhentning og behandling af tilbud, herunder egentlige indkøb, udviklingsarbejder, forsøg og nykonstruktioner.
 § 2.  Ved indhentning og behandling af tilbud skal  

 udbud efter gældende regler generelt rettes til et passende stort antal  

 mulige leverandører.
 § 3.  Eksisterer der ikke en passende stor  

 leverandørkreds, eller skønnes det undtagelsesvis hensigtsmæssigt at begrænse  

 antallet af leverandører, skal indhentning og behandling af tilbud fra  

 nuværende eller tidligere ansatte under ministeriets område forelægges for og  

 godkendes af direktøren for den pågældende styrelse, chefen for  

 Forsvarsstaben, chefen for den pågældende materielkommando eller chefen for  

 den pågældende operative kommando.
 Stk. 2.  For øvrige myndigheder, der direkte er  

 underlagt Forsvarskommandoen, forelægges sagen for og godkendes af denne.
 Stk. 3.  For øvrige myndigheder, der direkte er  

 underlagt Forsvarsministeriet, forelægges sagen for og godkendes af dette.
 § 4.  Nuværende eller tidligere ansatte, der ønsker at  

 afgive tilbud til myndigheder under ministeriets område, skal i  

 udbudsmaterialet orienteres om, at deres relevante nuværende og eventuelt  

 tidligere ansættelsesforhold skal tilkendegives i tilbudsmaterialet.
 § 5.  Ovenstående regler gælder ligeledes, hvor den  

 mulige eller aktuelle tilbudsgiver er et selskab, en forening eller en  

 virksomhed m.v., der helt eller delvist ejes eller ledes af nuværende eller  

 tidligere ansatte under ministeriets område.
 P.M.V.
 E.B.
