INDHOLD CIRKULÆRE Generelle bemærkninger Bemærkninger til de enkelte bestemmelser OVEREENSKOMST GENERELLE BEMÆRKNINGER Finansministeriet og PROSA/STAT har den 26. januar 1993 indgået  

 medfølgende overenskomst for edb-medarbejdere i staten.
 Overenskomsten har virkning fra 1. april 1991 og afløser overenskomst af  

 30. maj 1990 (APD.nr. 73/90), som hermed ophæves.
Bemærkninger til overenskomstens enkelte bestemmelser Til § 1 Opmærksomheden henledes på, at dækningsområdet er ændret, og at der med  

 tilbagevirkende kraft fra 1. april 1991 sker overførsel af  

 Plantedirektoratet, Socialministeriet og Statens vetr.
Serumlaboratorium til  

 overens-komsten med PROSA/STAT, medens Danmarks Miljøundersøgelser og Kort-  

 og Matrikelstyrelsen overflyttes til organisationsaftalen med HK/  

 STAT-SAMDATA.
 Til medarbejdere, som er ansat ifølge den med HK/STAT indgåede over-  

 enskomst, men som nu omfattes af nærværende overenskomst, fremsendes nyt  

 ansættelsesbrev i overensstemmelse med bilag 3.
Til § 2 Medarbejdere, som beskæftiges ved arbejde, der ikke fordrer uddannelse som  

 edb-assistent eller tilsvarende eller højere edb-uddannelse, omfattes ikke af  

 overenskomsten.
 Eksempler herpå er tasteoperatører eller medarbejdere, som varetager  

 opgaver, der består i betjening af magnetbåndstationer, hulkortlæsere og  

 hurtigskrivere eller foretager adskillelse af output, registrering og  

 ekspedition af magnetbånd og mikrofilmudstyr.
 Endvidere er varetagelse af brugerservice, fx i forbindelse med  

 elektronisk tekstbehandlng eller medarbejdere, der virker som  

 medieoperatører, heller ikke omfattet af overenskomsten.
Til § 3 Såfremt der er tale om andre former for edb-uddannelse end de i stk. 1 og  

 2 nævnte, forventes spørgsmålet om eventuel godkendelse forelagt for  

 Finansministeriet.
 Stk. 2. Allerede ansatte medarbejdere vil i ganske særlige tilfælde kunne  

 overføres til aflønning som edb-medarbejdere uden gennemgang af god-kendt  

 edb-uddannelse under forudsætning af mindst 2 års forudgående  

 fuldtidsoplæring ved edb-arbejde i vedkommende styrelse.
 Den lønmæssige indplacering vil kunne ske på nærmeste højere løntrin i  

 forhold til hidtidig aflønning og således, at næste alderstillæg opnås, når  

 den efter indplaceringen erhvervede edb-anciennitet berettiger dertil.
Til § 4 Efter aftale med PROSA/STAT skal det henstilles, at personer med  

 ud-dannelse som edb-assistent, men uden efterfølgende beskæftigelse, ved  

 spørgsmål om ansættelse ligestilles med medlemmer af en statsanerkendt  

 arbejdsløshedskasse.
 Stk 2. Ved stillingsopslag kan avertering ske gennem fagblade,  

 dagspressen eller på anden måde, som findes formålstjenlig.
Til § 8 Den i stk. 1 og 2 nævnte indplacering/oprykning kan foretages af  

 vedkommende ministerium uden forelæggelse for Finansministeriet i tilfælde,  

 hvor en edb-medarbejder permanent varetager arbejde som systemprogrammør  

 og/eller systemplanlægger i den overvejende del af arbejdstiden og i øvrigt  

 har den fornødne edb-anciennitet.
Kopi af brevet sendes til PROSA/ STAT.
Til § 9 Fra 1. april 1992 oprettes en pensionsordning.
Nærmere meddelelse om  

 ordningens art og indhold vil blive udsendt senere.
Til § 10 For så vidt angår pauser, der medregnes i arbejdstiden, præciseres, at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, at der ikke sker ændring i gældende regler om pausernes omfang.
Til § 13 Ansættelsesmyndigheden kan give en medarbejder hel eller delvis  

 tjenestefrihed uden lønafkortning til pasning af et sygt barn, når 1. det er barnets første sygedag, 2. hensynet til barnets forhold gør det nødvendigt, 3. forholdene på tjenestestedet tillader det, 4. barnet er under 18 år og 5. barnet er hjemmeværende.
 Sygelisten suppleres med oplysning om fravær på grund af barns første  

 sygedag.
 Ordningen kan for den enkelte inddrages ved misbrug.
Stk. 2. Under tjenestefriheden oppebærer medarbejderen indtægt svarende  

 til den indtægt, som den pågældende ville have oppebåret i sygdomstilfælde.
I  

 denne fraværssituation indgår dog ikke de særlige ydelser, som er omhandlet i  

 Finansministeriets vejledninger om udbetaling af visse særlige ydelser under  

 sygdom, jf. cir.skr. af 25. maj 1977 og 2. maj 1978.
 Stk. 3. Edb-medarbejdere er omfattet af de for tjenestemænd fastsatte  

 regler om lønberegning og lønfradrag, jf. for tiden cir. af 24. maj 1985  

 (LP.nr. 29/85).
Til § 18 Der gøres opmærksom på, at edb-medarbejdere, som er fyldt 70 år, er  

 und-taget fra overenskomsten, jf. § 1, stk. 2, og at de derfor bør opsiges  

 såle-des, at fratræden kan finde sted med udgangen af den måned, hvori de  

 fylder 70 år.
Til § 19 Om medregning af delvist sygefravær henvises til Finansministeriets cir.  

 af 28. sept. 1990 (APD nr. 119/90).
 Det tilføjes, at eventuelle tvivlsspørgsmål forventes forelagt  

 Finansministeriet.
Finansministeriet Administrations- og Personaledepartementet Den 15. februar 1993 P.M.V.
 E.B.
Niels Erik Bisgaard OVERENSKOMST FOR EDB-MEDARBEJDERE (PROSA) I STATENS TJENESTE OVERENSKOMSTENS OMRÅDE § 1.  Personligt Overenskomsten omfatter måneds- og timelønnede edb-medarbejdere, ansat i  

 institutioner som nævnt i bilag 1.
Stk. 2. Overenskomsten omfatter ikke Stk. 3. Når der mellem parterne er enighed derom, kan overenskomsten  

 tillige finde anvendelse på andre medarbejdere i staten, der varetager  

 arbejde af den i § 2 nævnte karakter.
§ 2.  Arbejdsmæssigt Overenskomsten omfatter edb-medarbejdere, som er beskæftiget med opga- ver  

 som beskrevet i bilag 2 af operatør- eller programmeringsmæssig art eller med  

 opgaver, der består i planlægning og udvikling af nye edb-systemer.
§ 3.  Uddannelsesmæssigt For at blive lønnet efter overenskomsten skal edb-medarbejderen have  

 gennemgået en af Undervisningsministeriet godkendt uddannelse som  

 edb-assistent.
 Stk. 2. Endvidere kan edb-medarbejdere med en til uddannelsen som  

 edb-assistent svarende uddannelse aflønnes efter overenskomsten.
 Som en dertil svarende uddannelse godkendes bl.a.
 - mindst 1 års studium ved universiteternes datalogistudium og eksamen i  

 datalogi 0 eller det dertil svarende niveau, når ansættelsen sker til  

 varetagelse af edb-arbejde, som ikke fordrer edb-assistentuddannelsens  

 merkantile fag.
 - afsluttet 1. års datalogistudium på handelshøjskolernes  

 erhvervsøkonomi/datalogistudium.
 - afsluttet 2. semester på handelshøjskolernes uddannelse til datamatiker.
 Stk. 3. Medarbejdere uden en godkendt edb-uddannelse vil  

undtagelsesvis  kunne ansættes, såfremt de har erhvervet en  

 tilstrækkelig edb-erfaring gennem forudgående beskæftigelse ved edb-arbejde,  

 jf. § 6, stk. 4.
 Det vil normalt være en forudsætning, at der under ansættelsen finder  

 uddannelse sted i edb i overensstemmelse med overenskomstens forudsætning.
§ 4.  Antagelse Ved annoncering skal overenskomstens dato og overskrift fremgå.
 Stk. 2. Der antages fortrinsvis medarbejdere, som er medlemmer af en  

 statsanerkendt arbejdsløshedskasse.
Stk. 3. Ved ansættelsen udleveres til edb-medarbejderen det  

 ansættelsesbrev, der er optaget som bilag 3. Endvidere udleveres et eksemplar  

 af overenskomsten.
En genpart af ansættelsesbrevet og følgeskrivelsen hertil  

 med oplysning om medarbejderens ugentlige arbejdstid og løn sendes til  

 PROSA/STAT.
 Stk. 4. Ved ansættelse på deltid med mindre end 15 arbejdstimer  

 (løntimer) pr. uge træffes forud aftale mellem overenskomstens parter.
Månedslønnede edb-medarbejdere § 5.  Lønmæssige vilkår Medarbejdere - uden godkendt uddannelse, - der ikke er fyldt 20 år, - som ikke har den fordrede anciennitet aflønnes med 95 pct. af skalatrin 16 ekskl. dyrtidstillæg.
 Stk. 2. Medarbejdere med godkendt uddannelse og/eller anciennitet, som er  

 fyldt 20 år, aflønnes efter følgende for statstjenestemænd i stedtillægssats  

 VI gældende skalatrin:
 Stk. 3. Lønancienniteten kan tidligst regnes fra udgangen af den måned,  

 hvori uddannelsen er fuldført, og den lønmæssige placering kan maksimalt ske  

 på 10. anc.år.
 Stk. 4. Lønnen udbetales månedsvis bagud.
§ 6.  Anciennitetsopgørelse ved ansættelsen Ved beregning af anciennitet medtages forudgående beskæftigelse efter endt  

 uddannelse ved arbejde, der er omfattet af denne overenskomst således:
 Beskæftigelse efter 1. april 1987 i 15 timer pr. uge og derover medregnes  

 som fuld anciennitet.
 Stk. 2. Endvidere medregnes tvungen militærtjeneste,  

 civilforsvarstjeneste eller civilarbejde.
 Stk. 3. Ved ansættelse af medarbejdere med uddannelse som nævnt foran  

 under § 3, stk. 2, medregnes efterfølgende relevant studietid som  

 anciennitetsgivende med 1 år for hvert fulde studieår, i hvilket  

 medarbejderen har bestået de fordrede eksaminer.
 Under samme forudsætning medregnes datanomuddannelse på dagskole med  

 indtil 1 år.
 Såfremt der har været anciennitetsgivende beskæftigelse samtidig med de  

 nævnte uddannelser, kan den samlede anciennitet højst andrage 7,4 timer pr.  

 dag.
 Stk. 4. For medarbejdere uden godkendt uddannelse, jf. § 3, stk. 3,  

 foretages et fradrag i anciennitetsopgørelsen på 2 år forud for  

 indplaceringen.
§ 7.  Optjening af lønanciennitet under ansættelsen Optjening af fuld lønanciennitet under ansættelsen forudsætter  

 halvtidsbeskæftigelse eller derover.
Arbejdstid under halvdelen af fuld  

 arbejdstid indgår som halv lønanciennitet.
 Fra 1. april 1987 indgår beskæftigelse i 15 timer pr. uge og derover som  

 fuld lønanciennitet.
 Stk. 2. En edb-medarbejder, som er omfattet af denne overenskomst og som  

 overgår direkte til ansættelse i en anden institution under denne  

 overenskomst, bevarer den opnåede lønanciennitet.
 Såfremt medarbejderen i sin hidtidige stilling havde opnået adgang til  

 oprykning til 11. og flg. anc.år, vil spørgsmålet om bevarelse af  

 lønancienniteten være at forelægge for Finansministeriet.
§ 8.  Indplacering på/oprykning til højere løntrin Såfremt arbejdet stiller ganske særlige krav i kvalifikationsmæssig,  

 administrativ eller anden henseende, kan edb-medarbejdere indplaceres på 11.  

 og flg. anc.år efter forudgående godkendelse fra Finansministeriet.
Stk. 2. Under samme forudsætninger kan oprykning til 11. og flg. anc.år  

 ske af medarbejdere, Oprykning finder sted til 10. anc.år, idet 11., 12. og 13. anc.år opnås  

 efter 1 år på det lavere løntrin, Efter 1 år på 11. anc.år opnås 12. og 13. anc.år efter 1 år på det lavere  

 løntrin.
 Stk. 3. Kvalifikationstillæg bortfalder helt eller delvis ved oprykning  

 ud over 10. anc.år.
§ 9.  Pension Der indbetales med virkning fra 1. april 1992 pensionsbidrag i  

 overensstemmelse med den pensionsordning, der aftales mellem  

 Finansministeriet og PROSA/STAT.
§ 10.  Arbejdstid De i § 5 omhandlede lønninger er beregnet for fuld arbejdstid, der er 37  

 timer/uge inklusive spisepause af indtil 1/2 times varighed pr. arbejdsdag.
 Stk. 2. Hvor det er muligt, tilrettelægges arbejdstiden efter lokal  

 forhandling på ugens 5 første hverdage.
 Stk. 3. Nedsat arbejdstid kan bevilges, når tjenesten tillader det, og i  

 så fald reduceres lønnen og eventuelt kvalifikationstillæg tilsvarende.  

 Såfremt et andragende om nedsat arbejdstid afslås, skal afslaget efter  

 anmodning begrundes skriftligt.
§ 11.  Overarbejde/rådighedstjeneste Overarbejde bør så vidt muligt undgås.
Stk. 2. Overarbejde skal så vidt muligt varsles 24 timer før.
Er dette  

 ikke muligt, bør der tages hensyn til individuelle ønsker om fritagelse for  

 overarbejde.
 Stk. 3. For beordret og kontrollabelt arbejde på tjenestestedet, der  

 udføres, efter at den for en fuldtidsbeskæftiget fastsatte dagarbejdsnorm er  

 opfyldt, ydes timebetaling med 1/1924 af årslønnen ifølge § 5 med tillæg af  

 50 pct. for de første 3 overtimer og 100 pct. for følgende overtimer samt for  

 over-arbejde på søn- og helligdage.
 Stk. 4. Overarbejde skal dog så vidt muligt godtgøres med fritid af samme  

 varighed som det præsterede overarbejde med tillæg i fritid svarende til de i  

 stk. 3 nævnte pct-satser.
 Såfremt fritiden ikke er holdt inden udgangen af påfølgende kalendermåned,  

 kan medarbejderen vælge betaling efter stk. 3.
 Stk. 5. Tilkaldes en edb-medarbejder til overarbejde efter at være gået  

 hjem ved normal arbejdstids ophør ydes 1 times ekstra overtidsbetaling.
Stk. 6. Når personalet i en del af arbejdstiden må opholde sig på  

 tjenestestedet for at være til rådighed, medregnes kun 3/4 af rådighedstiden  

 som tjeneste.
Tilsvarende tjeneste i hjemmet medregnes med 1/3 af tiden.  

 Efter forhandling mellem Finansministeriet og PROSA/STAT kan bestemmelsen  

 fraviges, når dette efter rådighedstjenestens karakter må anses for rimeligt.
§ 12.  Forskudt arbejde/frihedsoptjening For arbejde i tiden mellem kl. 17.00-06.00 ydes godtgørelse efter de for  

 tjenestemænd gældende regler og satser.
 Stk. 2. For arbejde på lørdage efter kl. 14.00 samt på søn- og  

 helligdage, hvor dette ikke er overarbejde, ydes tillæg efter de for  

 tjenestemænd gældende regler og satser.
 Stk. 3. De under stk. 1-2 nævnte tillæg kan ikke ydes samtidig med  

 betaling for overarbejde.
 Stk. 4. For hver fulde 37 timers tjeneste, der efter ordre eller ifølge  

 en godkendt tjenestefordeling er udført i tiden kl. 17.00 til 06.00, ydes der  

 2 timers frihed.
 I beregningen indgår tillige tjeneste, der udføres i tiden kl. 14.00 til  

 17.00 som led i en forud tilrettelagt tjeneste, hvoraf mindst halvdelen  

 ligger efter kl. 17.00.
 Opsparing og afvikling af sådan frihed følger de for tjenestemænd gældende  

 regler.
§ 13.  Fridage/tjenestefrihed Der tilkommer de efter overenskomsten ansatte edb-medarbejdere fridage  

 efter de for tjenestemænd gældende regler.
 Tjeneste på mistede fridage behandles som overtid i henhold til § 11.
 Stk. 2. Edb-medarbejdere har ret til frihed uden løn til de formål og af  

 den varighed, der er nævnt i Finansministeriets bek. nr. 518 af 3. juli 1991  

 om ret for tjenestemænd til tjenestefrihed uden løn til nærmere afgrænsede  

 formål.
Stk. 3. Tjenestefrihed uden løn kan gives i en på forhånd fastlagt  

 periode af mindst 1 måneds varighed.
Der optjenes ikke ret til ferie med løn  

 eller feriegodtgørelse.
 Det er ansættelsesmyndighedens ansvar, at der ved tjenestefrihedens ophør  

 er en stilling ledig.
 Såfremt et andragende om tjenestefrihed afslås, skal afslaget efter  

 anmodning begrundes skriftligt.
Måneds- og timelønnede edb-medarbejdere § 14.  Ferieregler Til timelønnede ydes ved afholdelse af ferie feriegodtgørelse efter  

 ferielovens regler.
 Stk. 2. Til månedslønnede ydes ferie med løn efter ferielovens  

 regler med de afvigelser, der fremgår af følgende bestemmelser:
Beregningsgrundlaget er den ansattes skattepligtige indkomst for  

 tjenstligt arbejde i optjeningsåret med tillæg af og fradrag af Pensionsbidrag, der ikke er skattepligtig indkomst, indgår ikke i  

 beregningsgrundlaget.
 Den særlige feriegodtgørelse udgør 1 1/2 pct. af dette beregningsgrundlag.
 Stk. 3. I tilfælde hvor en ansat afholder ferie, hvortil der ikke er  

 optjent ret, jfr. ferielovens § 6, stk. 1, foretages lønfradrag med 1/1924 af  

 årsløn-nen for hver time, medarbejderne skulle have udført tjeneste den  

 pågældende dag.
§ 15.  Sygdom under ferie Sygedage, der falder i en edb-medarbejders ferie, medfører i almindelighed  

 ikke suspension af ferien og ydelse af erstatningsferie, medmindre  

 medarbejderen er arbejdsudygtig på tidspunktet for feriens begyndelse, i  

 hvilket tilfælde ferien suspenderes, således at den først gives, efter at den  

 pågældende har genoptaget tjenesten.
 Stk. 2. Endvidere kan suspension og ydelse af erstatningsferie finde sted  

 under en edb-medarbejders sygdom, når særlige omstændigheder taler der-for.  

 Det bør herved tages i betragtning, om sygdommen er af længere varighed, om  

 den er af alvorligere karakter, om den hindrer medarbejderen i at benytte  

 tjenestefriheden på rimelig måde som ferie, og om den skyldes tjenstlig  

 tilskadekomst.
§ 16.  Feriepenge ved afgang Ved beregning af feriegodtgørelse ses der bort fra løn, der er udbetalt  

 under ferie, idet der fradrages et beløb pr. times ferie svarende til 1/1924  

 af årslønnen samt ydet særlig feriegodtgørelse (1 1/2 pct.).
 Stk. 2. Ved umiddelbar overgang fra en statsinstitution til en anden  

 behøver afregning med almindelig feriegodtgørelse ikke at finde sted.
 Stk. 3. Edb-medarbejdere, der har fået udbetalt den i § 14, stk. 2, punkt  

 3), anførte særlige feriegodtgørelse, men som ikke ved fratræden har afholdt  

 hele den de pågældende tilkommende ferie, fradrages en til den manglende  

 ferie svarende brøkdel af den særlige feriegodtgørelse.
 § 17.  Regler for opsigelse, sygdom, barsel mv.
 Ansatte efter denne overenskomst, som i gennemsnit har mindst 15 timers  

 beskæftigelse pr. uge, er omfattet af funktionærloven med de afvigelser, som  

 fremgår af de følgende bestemmelser.
§ 18.  Opsigelse Hvis en edb-medarbejder er afskediget, og afskedigelsen efter foreningens  

 opfattelse er sket af usaglige grunde, kan sagen optages til forhandling og  

 afgørelse mellem Finansministeriet og foreningen.
§ 19.  Sygdom Sygdomsforfald skal dokumenteres ved en af edb-medarbejderen underskrevet  

 erklæring eller på forlangende ved lægeattest.
Ved sygdom af mere end 2 ugers  

 varighed kan det forlanges, at medarbejderne fra en læge fremskaffer nærmere  

 oplysning om sygdommens varighed.
§ 20.  Graviditet, barsel og adoption Måneds- og timelønnede medarbejdere følger reglerne i den som bilag 4  

 optagne aftale om fravær fra tjenesten i forbindelse med graviditet, barsel  

 og adoption.
§ 21.  Udgiftsdækkende ydelser Der tilkommer på tjenesterejser og ved udstationering edb-medarbejderne  

 befordringsgodtgørelse samt time- og dagpenge efter de for tjenestemænd  

 gældende regler og satser.
§ 22.  Uddannelseskurser Edb-medarbejdernes deltagelse i kursusvirksomhed sker efter de for statens  

 ansatte gældende retningslinier, jf.
Lønnings- og Pensionsministeriets  

 cirk.skr. nr. 113 af 23. juni 1971 om deltagelse i uddannelseskurser for det  

 i staten og folkekirken ansatte personale.
§ 23.  Diskretionspligt Edb-medarbejderne skal iagttage tavshed med hensyn til de forhold, som de  

 i medfør af deres stilling bliver bekendt med, og hvis hemmeligholdelse  

 ifølge sagens natur er påkrævet eller bliver dem foreskrevet af deres  

 foresatte.
 Tavshedspligten ophører ikke med udtrædelse af statens tjeneste.
 Stk. 2. Den ansættende myndighed må kun registrere sådanne personlige  

 oplysninger om den enkelte edb-medarbejder, som er nødvendige i relation til  

 ansættelsesforholdet.
 Oplysningerne skal så vidt muligt indhentes hos medarbejderen.
 Stk. 3. Videregivelse til statistisk bearbejdelse af oplysninger om  

 edb-medarbejdernes løn skal, når der er tale om ikke-offentlig tilgængelige  

 statistikker, meddeles PROSA/STAT.
Timelønnede edb-medarbejdere § 24.  Anvendelse af timeløn Edb-medarbejdere, der antages til midlertidigt arbejde eller med en  

 arbejdstid af under 15 timer/uge, aflønnes med timeløn, der beregnes som  

 1/1924 af den til den pågældendes anciennitet svarende årsløn ifølge § 5.
 Med hensyn til opnåelse af alderstillæg henvises til § 7.
 § 25.  Betaling for søgnehelligdage m.fl.
 For søgnehelligdage ydes betaling med et beløb svarende til sædvanlig  

 timeløn for det antal timer, edb-medarbejderen ellers skulle have været  

 beskæftiget.
 Stk. 2. Hvis kontoret på andre særlige dage holdes lukket, således at de  

 timelønnede afskæres fra løn som på en almindelig arbejdsdag, ydes beta-ling  

 med et beløb, som svarer til den løn, der ellers ville være oppebåret.
§ 26.  Overarbejde og forskudt arbejdstid Med hensyn til betaling for overarbejde og for forskudt arbejde henvises  

 til §§ 11 og 12.
§ 27.  Overenskomstens varighed Denne overenskomst gælder fra 1. april 1991 og kan af enhver af parterne  

 opsiges med 3 måneders varsel til en 31. marts, dog tidligst til den 31.  

 marts 1993.
 Stk. 2. Enhver regulering - bortset fra alderstillæg - af aflønning  

 stilles i bero fra den 31. marts, da en eventuel opsigelse får virkning, og  

 indtil en ny overenskomst indgås.
København, den 26. januar 1993 PROSA/STAT Finansministeriet P.M.V.
Niels Bertelsen E.B.
Niels Paludan Bilag 1 Overenskomstens geografiske område Fiskeriministeriet Socialministeriet Økonomiministeriet Kulturministeriet med undtagelse af Danmarks Biblioteksskole i København og Ålborg Undervisningsministeriet med undtagelse af erhvervsskolerne Danmarks geologiske Undersøgelse Dansk Institut for Klinisk Epidemiologi Energistyrelsen Farvandsdirektoratet Forskningscenter Risø Indenrigsministeriets departement Plantedirektoratet Rådet for Trafiksikkerhedsforskning Statens veterinære Serumlaboratorium Vejdirektoratet Bilag 2 Funktionsbeskrivelse for edb-medarbejdere, der er omfattet af  

 overenskomst mellem Finansministeriet og PROSA/STAT.
Bilag 3 ANSÆTTELSESBREV Undertegnede er fra..........................19....... at regne ansat ved i stillingen som og med lønanciennitet fra................................19......
i henhold til overenskomst af.....................19...... mellem Finansministeriet og PROSA/STAT.
 Funktionæren forpligter sig ved sin underskrift på dette ansættelsesbrev  

 til uden yderligere varsel at være omfattet af anden overens-komst fra  

 tidspunktet for den førstkommende overenskomstfornyelse, såfremt  

 ansættelsesstedet omflyttes til en anden organisations over-enskomstområde  

 efter reglerne i aftale af 20. okt. 1983, stk. 2, punkt 1-4.
 Om ansættelsesforholdet indgås i øvrigt følgende aftale:
 Genpart af nærværende ansættelsesbrev og af nævnte overenskomst er ved  

 ansættelsen udleveret til undertegnede funktionær.
 ..............................., den.................... 19....  

 ...............................................................
Bilag 4 A F T A L E af 5. juli 1991 om de for tjenestemænd m.fl. gældende regler om fravær fra  

 arbejdet på grund af graviditet, barsel og adoption.
Kapitel 1. Aftalens område § 1. Aftalen gælder for tjenestemænd og tjenestemandslignende  

 ansatte.
Aftalen gælder endvidere for ansatte omfattet af overenskomster  

 indgået på den ene side af eller efter bemyndigelse fra Finansministeriet og  

 på den anden side af organisationer, der er tilsluttet de underskrivende  

 centralorganisationer.
Stk. 2. Ansatte, der ikke har ret til løn under sygdom, omfattes af  

 aftalen efter sammenlagt 1 års beskæftigelse inden for det pågæl-dende  

 ministerområde.
Ved opgørelsen medregnes samtlige ansættel- sesperioder af  

 mindst 1 uges varighed og uden hensyn til beskæftigelsesgraden, men således  

 at der kun sker medregning af ansættelsesperioder, der ligger inden for de  

 sidste 2 år før det seneste ansættelsesforholds påbegyndelse.
 Stk. 3. I karensperioden er de pågældende omfattet af reglerne i lov om  

 ligebehandling af mænd og kvinder med hensyn til beskæftigelse og  

 barselsorlov samt lov om dagpenge ved sygdom eller fødsel.
Kapitel 2. Underretningspligt § 2. En ansat, der er gravid, skal give tjenestestedet meddelelse  

 herom senest 3 måneder før den forventede fødsel.
Samtidig skal hun oplyse,  

 hvornår hun regner med at påbegynde sin barselsorlov.
Stk. 2. En ansat, der ønsker at benytte sin ret til adoptionsorlov, skal  

 give tjenestestedet meddelelse om tidspunktet for barnets forventede  

 modtagelse.
Meddelelsen skal så vidt muligt gives med 3 måneders varsel.
 Stk. 3. Herudover gælder reglerne i lov om ligebehandling af mænd og  

 kvinder med hensyn til beskæftigelse og barselsorlov mv. om  

 underretningspligt i forbindelse med orlovsperioders placering og fordeling.
Kapitel 3. Fraværsret § 3. En ansat har ret til fravær fra arbejdet på grund af  

 graviditet, fødsel og adoption efter reglerne i lov om ligebehandling af mænd  

 og kvinder med hensyn til beskæftigelse og barselsorlov mv.
En gravid ansat  

 har dog altid ret til fravær fra arbejdet fra det tidspunkt, hvor der skønnes  

 at være 8 uger til fødslen.
 Stk. 2. Tidspunktet for forventet fødsel skal på forlangende  

 dokumenteres, fx ved kort fra graviditetsundersøgelsen.
Kapitel 4. Løn § 4. En ansat, der i henhold til lov nr. 852 af 20. december 1989  

 om dagpenge ved sygdom eller fødsel, som ændret ved lov nr. 366 af 6. juni  

 1991, har ret til dagpenge i forbindelse med graviditet, barsel og adoption,  

 har i samme periode(r) ret til løn.
En gravid an-sat har dog altid ret til  

 løn under fravær fra det tidspunkt, hvor der skønnes at være 8 uger til  

 fødslen.
 § 5. Ved løn forstås i denne aftale for ansatte, der har ret til  

 fuld løn under sygdom, en løn svarende til den, som den pågældende vil-le  

 have været berettiget til under sygefravær.
Stk. 2. For andre ansatte forstås ved løn gennemsnittet af de seneste 4  

 ugers lønindtægt bestående af timeløn, akkordløn, bonus og  

 kvalifikationstillæg.
I beregningsgrundlaget indgår endvidere fast  

 påregnelige arbejdstidsbestemte tillæg.
Den nævnte 4-ugers periode kan for  

 den enkelte personalegruppe fraviges efter lokalt fastsatte bestemmelser.
 § 6. Retten til løn i perioden før fødslen er betinget af, at den  

 ansatte ikke i dette tidsrum har anden lønnet beskæftigelse, som den  

 pågældende ikke hidtil har haft.
 Stk. 2. Retten til løn ophører endvidere, hvis den ansatte i  

 fraværsperioden efter fødslen ved beskæftigelse, undervisning eller på anden  

 måde foranlediger, at retten til barselsdagpenge i henhold til dagpengeloven  

 bortfalder.
Kapitel 5. Andre bestemmelser § 7. Fravær som følge af uarbejdsdygtighed på grund af graviditet  

 og fødsel uden for de tidsrum, hvor den ansatte har ret til fravær i henhold  

 til § 3, betragtes som sygdomsforfald.
 § 8. En ansat har pligt til på forlangende af fremskaffe eller  

 be-kræfte oplysninger, der er nødvendige ved bedømmelse af arbejdsgiverens  

 krav over for de sociale myndigheder om udbetaling af dag-pengerefusion.
 § 9. Aftalen har virkning for fraværsperioder eller dele heraf,  

 der ligger efter 31. marts 1991. For barsels- og adoptionsorlov, der er  

 forlænget i henhold til dagpengelovens § 15, stk. 2 (barnets  

 hospitalsindlæggelse), gælder aftalens bestemmelser om ret til fuld løn under  

 hele fraværet, såfremt den samlede orlov afsluttes efter 1. april 1991.
 Stk. 2. Aftalen kan opsiges skriftligt med 3 måneders varsel, dog  

 tidligst til 1. april 1993.
 Stk. 3. Aftale af 5. september 1989 om fravær fra arbejdet på grund af  

 graviditet, barsel og adoption (som ændret ved cirkulære af 8. juni 1990)  

 ophæves pr. 1. april 1991.
Bilag 5 A F T A L E mellem Finansministeriet og Landsforeningen PROSA om regler for  

 tillidsrepræsentanter Stk. 1. Hvor der i en institution eller i en særskilt beliggende afdeling  

 heraf er ansat mindst 5 medlemmer af Landsforeningen PROSA, har disse ret til  

 at vælge en tillidsrepræsentant.
 I institutioner med under 5 medarbejdere vælges ingen tillidsrepræsentant,  

 medmindre parterne er enige herom.
 Stk. 2. Tillidsrepræsentanten, som - hvor særlige forhold taler derfor -  

 kan være deltidsbeskæftiget, vælges blandt institutionens organiserede  

 medarbejdere.
Valget er ikke gyldigt, før det er godkendt af landsforeningen og meddelt  

 ansættelsesmyndigheden.
Denne meddelelse skal ske hurtigst muligt og senest 3  

 uger efter valget.
Eventuel indsigelse fra institutionens side mod det  

 foretagne valg skal være landsforeningen i hænde senest 3 uger efter  

 modtagelsen af meddelelsen om valget.
 Stk. 3. For tillidsrepræsentanten kan vælges en stedfortræder, som  

 godkendes og anmeldes på samme måde som tillidsrepræsentanten, jf. stk. 2.  

 Under tillidsrepræsentantens fravær fungerer stedfortræderen i dennes sted og  

 nyder i valgperioden samme rettigheder som tillidsrepræsentanten.
 Stk. 4. Tillidsrepræsentanten skal have adgang til at varetage sit hverv  

 i anliggender, der angår institutionen og de af den pågældende repræsenterede  

 kolleger.
Efter aftale med institutionen gives der tillidsrepræsentanten frihed til  

 i passende omfang at deltage i faglige kurser, jf.
Lønnings- og  

 Pensionsministeriets cirkulæreskrivelse af 23. juni 1971.
 Stk. 5. Tillidsrepræsentanten har pligt til i samarbejde med  

 institutionen at gøre sit bedste for at jævne ethvert opstået stridsspørgsmål  

 og vedligeholde et roligt og godt samarbejde på arbejdsstedet.
 Stk. 6. Tillidsrepræsentanten og dennes stedfortræder kan ikke  

 afskediges, uden at sagen har været forhandlet mellem Finansministeriet og  

 landsforeningen.
 Stk. 7. Hvis de organiserede medarbejdere i en institution slutter sig  

 sammen i en klub, skal tillidsrepræsentanten være bestyrelsesmedlem i  

 klubben.
 I arbejdstiden kan klubben afholde møder om faglige spørgsmål, der  

 vedrører institutionen, såfremt der forud er truffet aftale herom med  

 institutionens ledelse.
 På et dertil anvist for medarbejderne tilgængeligt sted er det klubben  

 tilladt at opslå foreningsbekendtgørelser til medlemmerne.
