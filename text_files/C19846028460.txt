A.
HELIKOPTERBEFLYVNING AF SKIBE:
 1. Skibe, der undtagelsesvis modtager eller afgiver  

 materiel eller personer med helikopter, skal sikre, at operationerne  

 gennemføres som anbefalet af The International Chamber of Shipping  

 »Guide to helicopter/ship operationsd«.
 2. Andre bestemmelser, der eventuelt er fastsat af  

 anden myndighed, i hvis myndighedsområde operationerne gennemføres, skal  

 opfyldes.
3. Det i pkt. 1 og 2 nævnte er ikke gældende for  

 redningsoperationer.
Disse operationer skal søges gennemført efter  

 helikopterbesætningens anvisning og med mindst mulig risiko for personer,  

 helikopter og skib.
B.
HELIKOPTERDÆK PÅ ANLÆG, DER ANVENDES I FORBINDELSE MED UDFORSKNING  

 ELLER UDNYTTELSE AF KONTINENTALSOKLEN.
 Luftfartsdirektoratet har fastsat nærmere bestemmelser for helikopterdæk  

 på anlæg, der anvendes i forbindelse med udforskning eller udnyttelse af  

 kontinentalsoklen.
 Bestemmelserne, der er gældende for helikopterdæk på platforme, skibe  

 m.m., omfatter bl.a. regler for dækkenes udformning, drift og  

 sikkerhedsforanstaltninger m.m.
 Bestemmelserne, der trådte i kraft pr. 1 februar 1979, kan fås ved  

 henvendelse til:
Luftfartsdirektoratet, Luftfartsinformationstjenesten, Codanhus, Gl.
Kongevej 60, 10. sal, 1850 København V.
C.
HELIKOPTERDÆK PÅ ANDRE SKIBE.
 1. GYLDIGHEDSOMRÅDE.
 1.1 De i dette afsnit indeholdte bestemmelser gælder for skibe med start  

 og landingsplads for helikopter, samt skibe, der regelmæssigt modtager eller  

 afgiver materiel eller personer med helikopter.
 Bestemmelserne er gældende for skibe, der får helikopterdæk etableret den  

 1. januar 1985 eller senere.
 2. DEFINITIONER.
 2.1 Helikopterdæk: Start- og landingsplads for helikoptere på skibe.
 Rotordiameter: Diameter på hovedrotoren på den største helikopter.
 Hangar: Helt eller delvis lukket rum, der anvendes som ly for helikopter.
3. TEKNISK GODKENDELSE OG BESIGTIGELSE AF  

 HELIKOPTERDÆK 3.1 TEKNISK GODKENDELSE 3.1.1 Placering af helikopterdæk og evt. hangar skal godkendes af  

 direktoratet.
De særlige begrænsninger og vilkår, der skal gælde for dets  

 anvendelse, meddeles af direktoratet.
 3.2 Følgende materiale skal indsendes til direktoratet:
 3.2.1 Beskrivelse og tegninger af hangar med udstyr som omtalt under pkt.  

 9.
3.3 BESIGTIGELSE 3.3.1 Forinden helikopterdækket tages i brug, skal syn af dæk og  

 udrustning afholdes af skibstilsynet.
4. PLACERING 4.1 IND- OG UDFLYVNINGSSEKTOR Helikopterdækket skal have en hindringsfri ind- og udflyvningssektor på  

 mindst 210 grader.
Sektoren skal indeholde en lodret cylinder med diameter  

 svarende til 1 rotordiameter og med centrum på vinklens halveringslinie.  

 Cylindrens skæringscirkel med helikopterdækket må ikke indeholde punkter uden  

 for den bæredygtige del af helikopterdækket. (se tegning, bilag 1).
4.2 HINDRINGER I IND- OG UDFLYVNINGSSEKTOREN I ind- og udflyvningssektoren må der på eller i umiddelbar nærhed af  

 helikopterdækket ikke være hindringer, der rager op over helikopterdækkets  

 niveau.
 Undtagelse kan gøres for enkeltstående hindringer af driftsmæssig  

 betydning, som ikke rager mere end 30 c. op over helikopterdækkets niveau.
 Den frie ind- og udflyvningssektors udstrækning i horisontal og vertikal  

 retning uden for skibets begrænsning bestemmes efter anvisning fra det  

 luftfartsforetagende, der opererer helikopterne.
4.3 HINDRINGER UDEN FOR IND- OG UDFLYVNINGSSEKTOREN Uden for ind- og udflyvningssektoren må der ikke være hindringer, der  

 gennembryder et plan med hældningen 1 (højde) : 2 (afstand) inden for en  

 afstand på 1/3 rotordiameter fra mindste tilladte helikopterdæk, jfr. pkt.  

 5.1.
 Der kan tillades et gelænder eller lignende til en højde af 1 m over  

 helikopterdækket til sikring af færdslen ved opgange eller lignende i denne  

 sektor.
 Anm.: Helikopterdækket bør være således placeret, at der tages hensyn til  

 turbulens- og temperaturforhold forårsaget af skibets struktur og udstyr.
5. HELIKOPTERDÆKKET 5.1 STØRRELSE Helikopterdækkets bredde/diameter skal være mindst 1 1/3 gange  

 rotordiameteren.
5.2 BÆREEVNE 5.2.1 Dækket skal være dimensioneret således, at et hvilket som helst  

 punkt på dækket kan påføres en enkeltlast lig med 75 pct. af totalvægten af  

 den tungeste helikopter.
Enkeltlasten regnes jævnt fordelt over et område på  

 0,093 kvadratmeter / 1 ft i anden.
5.3 OVERFLADENS BESKAFFENHED 5.3.1 Hældningen af helikopterdækkets overflade må ikke overstige 2 pct.  

 Dækkets overflade skal være af en sådan beskaffenhed, at det er skridsikkert  

 i våd tilstand.
Dækket skal være forsynet med et sikkert fastgjort stramt net  

 på 15 gange 15 m af sisal-/hampreb.
Rebets diameter skal være 15-20 mm og  

 maskestørrelsen i nettet 200-250 mm.
Anvendelse af rammeværk af træ kræver  

 særlig godkendelse.
5.3.2 Imprægnering/brandsikring Der skal foreligge bekræftelse på, at trædæk er behandlet med  

 brandhæmmende imprægnering, og at maling o.lign. er brandhæmmende.
5.4 SIKKERHEDSNET Til opfangning af personer skal helikopterdækket være omgivet af et  

 sikkerhedsnet af mindst 1,5 m bredde, der kan optage faldarbejdet ved, at en  

 vægt på 200 kg falder ud i det.
Inderkanten af nettet skal være fastgjort  

 under helikopterdækkets niveau, og yderkanten må ikke være over dette niveau.  

 Nettets hældning opad/udad skal være mindst 30 grader.
5.5 ADGANGSVEJE til helikopterdækket skal der være mindst 2 bekvemme, tydeligt afmærkede  

 adgangsveje, der er anbragt så fjernt fra hinanden som praktisk muligt, og  

 som har en fri passage på mindst 60 cm.
5.6 FORTØJNING Helikopterdækket skal være forsynet med anordninger til fortøjning af en  

 helikopter.
5.7 AFLØBSRENDE Helikopterdækket skal være tæt og forsynet med arrangementer for afløb,  

 herunder en rende i hele sin omkreds til opsamling og bortledning af  

 eventuelt spildt brændstof således, at dette hindres i at falde ned på eller  

 spredes over dele af det skib, hvorpå helikopterdækket forefindes.
 Nævnte arangementer skal kunne modstå brændende brændstof.
5.8 SIKRINGSKANT I hele dækkets omkreds skal der etableres en 5 cm høj kant for at hindre  

 personer eller materiel i at glide ud.
Kanten skal udføres således, at der er  

 afløb til den i pkt. 5.7 omtalte afløbsrende.
6. AFMÆRKNING 6.1 FARVE Helikopterdækkets start- og landingsareal skal være gråt eller grønt og  

 dets begrænsning skal markeres med en hvid linie, 30 cm bred.
6.2 AFMÆRKNING AF IKKE-BÆREDYGTIGE OMRÅDER I TILSLUTNING TIL  

 HELIKOPTERDÆKKET Området i plan med helikopterdækket, hvor landing ikke må foregå, skal  

 være tydeligt afmærket med rødt.
6.3 HJÆLPEAFMÆRKNING Afmærkning, der skal støtte piloten ved landing, skal udføres efter aftale  

 med luftfartsforetagendet, der forestår beflyvningen.
6.4 LYSAFMÆRKNING Såfremt helikopterdækket ønskes godkendt til natflyvning, skal det  

 forsynes med et permanent lysanlæg.
6.4.1 Kantbelysning Helikopterdækket skal forsynes med kantbelysning i hele sin omkreds.  

 Kantbelysningen skal bestå af rundstrålende lamper med en indbyrdes afstand  

 på ikke over 3 m.
Lysene kan være skiftevis blå og gule, blå og hvide, eller  

 alene gule eller hvide.
Lysstyrken skal være 25-50 cd.
6.4.2 Fladebelysning Helikopterdækket skal kunne fladebelyses på en sådan måde, at piloterne  

 ikke blændes.
6.5 AFMÆRKNING AF HINDRINGER Hindringer, som findes nærmere helikopterdækket end en rotordiameter og  

 /eller udgør en fare for beflyvningen, skal bemales med gule og sorte striber  

 samt om nødvendigt forsynes med røde hindringslys med en lysstyrke på mindst  

 10 cd.
7. UDSTYR 7.1 BRANDSLUKNINGSUDSTYR 7.1.1 På helikopterdækket eller i umiddelbar nærhed af dette skal der  

 forefindes mindst følgende brandslukningsudstyr:
45 kg pulverildslukker 2 gange 12 kg pulverindslukker til metalbrande 10 kg CO2-ildslukker 1 mellemskumanlæg, der i mindst 5 minutter er i stand til at levere mindst  

 6,2 l skum i minuttet pr. m2 landingsareal.
 7.1.2 På helikopterdækket skal der forefindes to brandstudse med slanger  

 og kombinerede strålerør af godkendt type.
 7.1.3 CO2-ildslukkerens mundstykke skal forsynes med forlænger, der kan må  

 motoren på den anvendte helikopter.
7.1.4 Brandslukningsudstyret skal, når der ikke er operationer på  

 helikopterdækket, være abragt i skabe, og der skal etableres et  

 inspektionssystem der sikrer, at eftersyn finder sted.
Udstyret skal være  

 forsynet med forskriftsmæssigt dateret og signeret kontrolkort, der  

 dokumenterer eftersyn.
De anvendte pulver, og skumaggregater skal kunne  

 indsættes overalt på helikopterdækket.
7.2 REDNINGSUDSTYR 7.2.1 Værktøj Følgende minimumsudstyr skal forefindes på eller ved helikopterdækket:
2 stk.
Crasch-økser 2 stk. crash-knive 1 stk. koben 1 stk. boltsaks 1 stk. bidetang 1 stk. nedstryger med reserveklinger 1 stk. hammer 1 stk. mejsel 1 stk. pladesaks 2 stk. sikkerhedslamper.
Værktøjet skal opbevares let tilgængeligt i aflåst, rødmalet skab eller  

 kasse med vindue af glas eller plastic, der kan knuses.
Skab eller kasse skal  

 være mærket »redningsudstyr« og »Emergency Equipment«.
7.2.2. Bådshage En metalbådshage med tre meter langt skaft skal forefindes ved  

 helikopterdækket.
7.2.3 Redningsbåd Ved start og landing skal en motorredningsbåd være klar til øjeblikkelig  

 brug.
7.3 BEKLÆDNING FOR BRAND- OG REDNINGSMANDSKAB Der skal ved helikopterdækket forefindes et skab eller en kasse  

 indeholdende personligt udstyr for to mand, bestående af typegodkendte  

 beskyttelsesdragter med handsker, støvler og hjelme med visir.
Skab eller  

 kasse skal være rødmalet og mærket: »Branddragt« og  

 »Protective clothing«.
7.4 SKILTE Der skal opsættes skilte med følgende tekst på dansk og engelsk, og krav  

 kan stilles om samme tekst på andre sprog:
7.5 VEDLIGEHOLDELSE OG TILSYN Det krævede redningsudstyr skal holdes i forskriftsmæssig stand og altid  

 være klar til brug.
Eftersyn af udstyret skal foretages forskriftsmæssigt.
7.6 TANKNING AF HELIKOPTERE Der skal forefindes brændstof og tankningsudstyr således, at helikoptere  

 kan tankes.
Regler for tankning og udstyr, som angivet i  

 Luftfartsdirektoratets BL 3-6 »Tankning af luftfartøjer«, skal  

 følges.
Brændstof skal opbevares i særligt godkendte tanke.
7.7 STOPKLODSER OG FORTØJNINGSUDSTYR Tilgængelig for helikopteroperatøren skal der på anlægget forefindes  

 stopklodser eller lignende til brug, når helikopteren parkeres i kort tid.  

 Desuden skal der forefindes reb eller kæder til fortøjning af helikoptere til  

 de i pkt. 5.6 omtalte fortøjningsanordninger.
7.8 ALARMERINGSANLÆG Der skal etableres et alarmeringsanlæg, der skal kunne aktiveres fra  

 helikopterdækket.
7.9 NØDSTRØMSANLÆG Det i pkt. 6.4, 6.5 og 7.1 nævnte udstyr skal kunne forsynes fra et  

 automatisk nødstrømsanlæg med omkobling inden for 10 sekunder.
 7.10 Det i pkt. 6.4, 6.5 og 7.1 omtalte udstyr skal betjenes eller  

 overvåges et sted, hvorfra der enten er fuldt overblik over helikopterdækket  

 eller direkte telefon- eller radioforbindelse til personalet på eller ved  

 helikopterdækket, jfr. pkt. 8.3.
8. ORGANISATION 8.1 ANSVARSHAVENDE Skibets fører skal fra skibets besætning udpege en person, der under  

 førerens tilsyn er ansvarshavende for helikopterdækket og dets drift.
 8.1.1 Under helikopteroperationer skal der på anlægget være en person, der  

 kan kommunikere på dansk og engelsk.
8.2 ANSVARSOMRÅDE Den ansvarshavende er ansvarlig for:
At nærværende bestemmelser overholdes, at der er udarbejdet instrukser indeholdende forholdsregler ved  

 nødsituationer og havarier, at der er udarbejdet instrukser for tilsyn med helikopterdækkets anlæg og  

 udstyr, herunder bestemmelser for friholdelse af dækket for personer og løse  

 genstande under start og landing, at de foreskrevne eftersyn af udstyr m.v. foretages og kan dokumenteres, at personer, der er beskæftiget med helikkopteroperationer, har den  

 fornødne uddannelse og kendskab til gældende instrukser m.v., at give meddelelse til eventuelle helikopteroperatører om opståede forhold  

 der medfører, at helikopterdækket med tilhørende anlæg ikke længere  

 tilfredsstiller de fastsatte vilkår.
Såfremt sådanne forhold skønnes at kunne  

 medføre fare ved anvendelse af helikopterdækket, skal flyvevirksomheden  

 straks indstilles.
8.3 PERSONALE Der skal ved alle starter og landinger være mindst to mand til stede ved  

 helikopterdækket, klar til betjening af brand- og redningsudstyret.
9. HANGAR 9.1 ADGANGSVEJE Til hangaren skal der være mindst 2 bekvemme, tydeligt afmærkede  

 adgangsveje, der er anbragt så fjernt fra hinanden som praktisk muligt og som  

 har en fri passage på mindst 60 cm.
 9.2 Der skal forefindes et effektivt anlæg for mekanisk ventilation af  

 hangaren, og dette anlæg skal være helt adskilt fra andre ventilationsanlæg  

 og skal have tilstrækkelig kapacitet til at udskifte luften mindst 10 gange i  

 timen.
 Dette anlæg skal altid være i virksomhed, når der er helikopter i  

 hangaren.
9.3 BRANDSLUKNING 9.3.1 I hangaren skal et automatisk brandalarm- og brandvisningsanlæg af  

 godkendt type være installeret.
 Anbringelsen af detektorer og kontroltavler skal være godkendt af  

 direktoratet.
9.3.2 Hangaren skal være udrustet med et godkendt, fast anbragt  

 mellemskumanlæg med en kapacitet som det i pkt. 7.1.1 nævnte anlæg.
Anlægget  

 skal være således installeret, at den i hangaren værende helikopter ved start  

 af anlægget automatisk vil blive dækket af skum.
 Såfremt øjeblikkelig omskiftning kan finde sted, kan beholdningen af  

 skumvæske til helikopterdæk være den samme som til det faste anlæg i hangar.
 9.3.3 De i pkt. 7 nævnte udrustningsgenstande skal være anbragt i eller i  

 umiddelbar nærhed af hangaren.
 9.3.4 I eller ved hangaren skal der forefindes et antal brandstudse med  

 slanger og kombinerede strålerør af godkendt type, der er anbragt således, at  

 mindst to vandstråler hver fra en enkelt slangelængde, som ikke udgår fra  

 samme brandstuds, kan nå et hvilket som helst sted i hangaren.
 9.3.5 Et skilt med følgende tekst på dansk og engelsk skal opsættes i  

 hangaren:
»Tobaksrygning og brug af åben ild er forbudt« 9.4 ELEKTRISKE ANLÆG 9.4.1 I hangaren må generatorer, omformere og ensrettere samt  

 hovedstrømtavler ikke opstilles.
Motorer og transformere skal være i  

 fuldstændig lukket udførelse eller være anbragt i tætsluttende  

 beskyttelseskasser, udført af eller foret med flammesikkert materiale.
9.4.2 Sikringer, afbrydere, stikkontakter og andre installationsdele, der  

 kan give anledning til gnistdannelse, skal være omgivet med tætsluttende  

 beskyttelseskasser af flammesikkert materiale.
Stikkontakter skal være  

 forsynet med en afbryder, der er således sammenlåset med stikproppen, at  

 denne kun kan indsættes og udtages, når afbryderen er åben.
 9.4.3 Belysningslegemer skal være anbragt i tætslutende armaturer.
 9.4.4 Elektriske brugsgenstande, ved hvilke der kan forekomme  

 gnistdannelse, skal enten være af lukket konstruktion eller være anbragt i  

 tætsluttende beskyttelseskasser af flammesikkert materiale.
10. DISPENSATION Direktoratet kan i særlige tilfælde tillade afvigelser fra nærværende  

 bestemmelser.
