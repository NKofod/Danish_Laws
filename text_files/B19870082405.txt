 I henhold til § 24, stk. 2, i lov nr. 397 af 10. juni 1987 om  

 sundhedsvæsenets centralstyrelse, fastsættes følgende som gældende for  

 ydelser til indlandet:
§ 1.  Undersøgelser m.m. foretages kun for læger,  

 sygehuse og lignende, udlevering af præparater tillige til apoteker.
Ydelser,  

 for hvilke der kræves betaling, finder sted for rekvirenternes regning,  

 medmindre der af instituttet er truffet aftale om en særlig betalingsordning,  

 f.eks. med den offentlige sygesikrings forhandlingsudvalg.
Stk. 2.  I den udstrækning instituttet er i stand til at  

 fremstille og levere de pågældende præparater eller udføre de pågældende  

 undersøgelser m.m., sker dette til de priser, som er anført i bilaget til  

 nærværende bekendtgørelse.
Indkøbes præparater fra udlandet, udleveres de,  

 for så vidt lager haves, til priser, som fastsættes af instituttet i de  

 enkelte tilfælde.
 Stk. 3.  For præparater og undersøgelser m.m., som efter  

 bilaget er gratis, eller som ikke er optaget i bilaget, er instituttet  

 berettiget til, når forholdene særlig taler derfor, at fastsætte midlertidige  

 priser.
 Stk. 4.  Instituttet er endvidere berettiget til i  

 nødvendigt omfang at udlevere præparater og udføre undersøgelser for nedsat  

 betaling eller gratis:
1. i forbindelse med samfundsmæssige foranstaltninger, 2. til epidemibekæmpelse, 3. når den pågældende læge erklærer, at patienten ikke  

 er i stand til at betale, at anden betalingsmulighed ikke foreligger, og at  

 præparatet eller undersøgelsen er nødvendig af hensyn til diagnose,  

 forebyggelse eller behandling af sygdomme, 4. når udgifterne ved levering af større mængder  

 præparater eller udførelse af en serie undersøgelser kan dækkes af en lavere  

 pris end den fastsatte, eller 5. i særlige tilfælde, hvor der foreligger opgaver af  

 forsøgsmæssig natur.
 § 2.  Bekendtgørelsen træder i kraft den 1. januar  

 1988.
 Stk. 2.  Bekendtgørelse nr. 490 af 10. juli 1987 om  

 præparater og undersøgelser m.m. ved Statens Seruminstitut, ophæves.
~Sundhedsministeriet, den 14. december  

 1987§ AGNETE LAUSTSEN /Jørgen Bartels Petersen Netto priser excl. moms (* 1) Ved dyrkning uden fund af bakterier eller kun fund af normalflora  

 beregnes betalingen efter første artsnr./pris.
 Ved dyrkning med identifikation af bakterier og resistensbestemmelser  

 beregnes betalingen efter sidste artsnr./pris.
(* 2) Udføres kun i regionalafdelingen p Rigshospitalet (tlf: 01 38 66 33  

 lokal 7736) (* 3) Indkøbes fra udlandet og leveres, for så vidt lager haves, til  

 priser, som fastsættes af instituttet i enkelte tilfælde.
 (* 4) Til priserne for præparater anført i afsnittene fra  

 infektionsepidemiologi og fremefter og til priser for næringssubstrater  

 lægges merværdiafgift.
 (* 5) Leverandør til Dansk Sundhedstjeneste i Sydslesvig af vaccine til  

 brug ved profylaktisk vaccination af børn i danske skoler og børnehaver i  

 Sydslesvig er gratis.
