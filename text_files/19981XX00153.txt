Skriftlig fremsættelse (3. december  

 1998) Forskningsministeren Herved tillader jeg mig for Folketinget at  

 fremsætte:
 Forslag til lov om Statstidende.
(Lovforslag nr.
L 131).
 Lovforslaget giver mulighed for,  

 at Statstidende, som på nuværende tidspunkt udkommer i trykt  

 form, overgår til at udkomme i eletronisk form.
 Med forslaget til en ny lov om Statstidende vil der blive  

 skabt et tidssvarende retligt grundlag for Statstidende og gennem anvendelsen  

 af moderne informationsteknologi vil brugerne, virksomhederne, myndighederne  

 og andre blive sikre en bedre adgang til officielle meddelelser.
 Det er hensigten, at Forskningsministeriet opretter en  

 database, som indeholder de meddelelser af forskellig art, der  

 offentliggøres via Statstidende, og at disse oplysninger fremover  

 bliver offentliggjort i et elektronisk Statstidende og indtil videre i et  

 trykt Statstidende.
Sigtet er, at det elektroniske Statstidende under respekt  

 af de generelle persondata beskyttelsesregler skal være gratis  

 tilgængeligt via Internettet.
De, der indrykker meddelelser i  

 Statstidende, får ligeledes mulighed for at indrykke via  

 Internettet.
 Udgivelsen af det trykte Statstidende vil imidlertid blive  

 fortsat så længe, der er et marked herfor.
Det elektroniske Statstidende vil forenkle prioritets- og  

 informationssøgning, idet det bliver muligt via etablering af en  

 såkaldt »søgeagent« at fortælle systemet, hvilke typer af  

 oplysninger man ønsker, hvordan og hvornår.
Derefter  

 sørger søgeagenten i samarbejde med det elektroniske  

 Statstidende for, at brugeren får de relevante informationer leveret.  

 Såfremt de udvalgte meddelelser læses via Internettet eller  

 modtages som e-post, vil forudbestillingerne være gratis.
