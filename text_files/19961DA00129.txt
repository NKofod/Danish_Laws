Nr BTB 129 Betænkning over Forslag til folketingsbeslutning om implementering af EU's  

 Emballagedirektiv nr. 94/62/EF og omlægning af afgifterne af visse  

 detailsalgspakninger   

 Nr B 129 1996-97, 1. samling Afgivet af Miljø- og Planlægningsudvalget Afgivet: 19970521 Udvalget har behandlet beslutningsforslaget i et møde og har herunder stillet spørgsmål til miljø- og energiministeren og skatteministeren, som de to ministre har besvaret skriftligt.
 Endvidere har udvalget modtaget en mundtlig henvendelse fra Dansk Handel  

 og Service.
 Herefter indstiller et flertal (Venstres, Det Konservative  

 Folkepartis, Fremskridtspartiets og Centrum-Demokraternes medlemmer af  

 udvalget) beslutningsforslaget til vedtagelse uændret.
 Et mindretal inden for flertallet (Centrum-Demokraternes medlem af  

 udvalget) finder ikke, at der belæg for at afvente vurderingen af muligheden  

 for at indføre en administrativbar emballageafgift, som regeringen fremlægger  

 i forbindelse med offentliggørelsen af ISAG-affaldsstatistikken 1997, jf. den  

 af Folketinget den 12. december 1996 vedtagne dagsorden D 40.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 beslutningsforslaget til forkastelse.
Martin Glerup (S) Helen Beim (S) Lis Greibe (S) Inger Bierbaum (S) Peter  

 Christensen (S) Steen Gade (SF) fmd.
Elsebeth Gerner Nielsen (RV) Bent  

 Hindrup Andersen (EL) Sonja Albrink (CD) Hans Christian Schmidt (V) Hanne  

 Severinsen (V) Peter Hansen-Nord (V) Jens Vibjerg (V) Niels Jørgen Langkilde  

 (KF) Gitte Seeberg (KF) Eva Møller (KF) Aage Brusgaard (FP) nfmd.
Dansk  

 Folkeparti havde ikke medlemmer i udvalget.
