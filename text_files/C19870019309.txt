(Til stiftsøvrighederne) Efter indstilling fra ministeriets udvalg af 14. januar 1971 vedrørende  

 kirkefunktionærers lønforhold fastsættes følgende:
 Grunduddannelsens formål og indhold.
§ 1. Grunduddannelsens formål er at give de ansatte på kirkegårdene en grundlæggende viden om folkekirkelige forhold, der er af betydning for varetagelse af deres stillinger.
 § 2. Grunduddannelsen omfatter kursusundervisning i følgende emner:
1. Kirkebygningen og dens inventar 2. Kirken, kirkegården og omgivelserne 3. Folkekirkens styrelse og økonomi 4. Retsregler på kirkegårdsområdet 5. Regnskabs-, kartoteks og protokolføring 6. Etik Stk. 2. Undervisningen har en varighed af indtil 40 timer.
 Obligatorisk deltagerkreds.
 § 3. Alle, der førstegangsansættes i en graverstilling eller en  

 kirkegårdslederstilling, hvortil der er knyttet forpligtelse til at varetage  

 kirketjenerfunktioner, skal gennemgå grunduddannelsen inden for de 2 første  

 ansættelsesår.
 Stk. 2. Kirkeministeriet kan dispensere fra bestemmelsen i stk. 1, hvor  

 der foreligger særlige grunde herfor.
Stk. 3. Kursusudgifterne for de personer, der er nævnt i stk.1, afholdes  

 af fællesfonden.
Rejseudgifter o.l. afholdes af kirkekassen efter de regler,  

 der gælder for tjenesterejser.
Der ydes tjenestefrihed til kursusdeltagelsen.
 Frivillig deltagerkreds.
 § 4. Alle, der er ansat i en stilling som graver, kirkegårdsleder,  

 kirkegårdsassistent, gartner, gartneriarbejder eller gravermedhjælp, har  

 adgang til grunduddannelsen, hvis det anbefales af ansættelsesmyndigheden.
Stk. 2. Kirkeministeriet fastsætter betalingen for deltagelse i  

 grunduddannelsen for de personer, der er nævnt i stk. 1. Udgiften afholdes af  

 kirkekassen, der også afholder eventuelle rejseudgifter efter de regler, der  

 gælder for tjenesterejser.
Der ydes tjenestefrihed til kursusdeltagelsen.
 Stk. 3. Kirkeministeriet kan tillade adgang til grunduddannelsen for  

 andre end de personer, der er nævnt i stk. 1.
 Kursusudvalg.
 § 5. Kirkeministeriet nedsætter et kursusudvalg, der skal rådgive og  

 afgive indstilling til ministeriet i alle spørgsmål vedrørende  

 grunduddannelsen.
 Stk. 2. Kursusudvalget består af: et medlem udpeget af  

 Landsbygraverforeningen for Danmark, et medlem udpeget af Foreningen af  

 Danske Kirkegårdsledere, et medlem udpeget af Landsforeningen af  

 Menighedsrådsmedlemmer, et medlem udpeget af Danmarks Provsteforening, en  

 stiftskontorchef og en repræsentant for Kirkeministeriet (formand).
 Ikrafttrædelse.
 § 6. Cirkulæret træder i kraft den 1. januar 1988.
