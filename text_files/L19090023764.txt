 Under 22. Oktober 1909 er der i Udenrigsministeriet blevet undertegnet  

 følgende Deklaration:
 Hans Majestæt Kongen af Danmark og Hans Majestæt Kongen af Norge har  

 bemyndiget de undertegnede til at afslutte følgende Overenskomst:
 Er dansk eller norsk Fartøj blevet ramt af saadan Ulykke, som omhandles i  

 § 9 af den danske Lov af 12 April 1892 om Oprettelse af Søretter udenfor  

 København samt om Søforklaringer og Søforhør og i den norske Søfartslov af  

 20. Juli 1893 § 321, og skal Søforklaring angaaende Ulykken optages ved en  

 Domstol i det Land, hvor Fartøjet ikke hører hjemme, paaligger det samme  

 Domstol tillige at foretage saadan Undersøgelse, som ommeldes i de fornævnte  

 Lovbestemmelser, og skal Protokollen over Undersøgelsen ad diplomatisk Vej  

 tilstilles Regeringen i Skibets Hjemland.
 Denne Overenskomst skal straks træde i Kraft og forblive gældende indtil  

 Udløbet af et Aar, efter den er blevet opsagt af nogen af Parterne.
Til Bekræftelse heraf har de undertegnede underskrevet denne Deklaration  

 og forsynet den med deres Segl.
Udfærdiget i København i to Eksemplarer, den  

 22. Oktober 1909.
 Hans Majestæt Kongen af Danmarks Udenrigsminister.
C.
W.
Ahlefeldt-Laurvig.
(L.
S.).
 Hvilket herved bekendtgøres.
 Udenrigsministeriet, den 30. Oktober  

 1909.
 Erik Scavenius.
