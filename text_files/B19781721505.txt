 Efter bemyndigelse af ministeren for offentlige arbejder i henhold til §  

 59, stk. 4, i lov om luftfart, jf. lovbekendtgørelse nr. 381 af 10. juni  

 1969, som ændret ved lov nr. 222 af 18. maj 1977, fastsætter  

 luftfartsdirektoratet herved følgende regler for anmeldelse af private  

 flyvepladser.
1. Definitioner Flyveplads: Et bestemt område på land eller vand (indbefattende bygninger,  

 installationer og udstyr) beregnet til anvendelse helt eller delvist ved  

 landing, start og manøvrering af luftfartøjer.
 Offentlig flyveplads: En flyveplads, hvis benyttelse under ensartede  

 vilkår står åben for alle luftfartøjer.
 Privat flyveplads: En flyveplads, der ikke er offentlig.
2. Alment 2.1 De vilkår, som direktoratet eventuelt vil fastsætte i henhold til  

 denne BL, vil alene være vilkår, som direktoratet finder påkrævet af hensyn  

 til den øvrige luftfarts sikkerhed.
Anlæg og ibrugtagning af arealet som  

 flyveplads må ikke finde sted, forinden der foreligger de nødvendige  

 tilladelser i medfør af anden lovgivning, f.eks. miljøbeskyttelses-,  

 naturfrednings- og planlægningslovgivningen samt eventuelt tillige  

 landbrugslovgivningen.
Det påhviler anmelderen selv at indhente sådanne  

 tilladelser.
 2.1.1 Luftfartsdirektoratet underretter andre berørte statslige og  

 kommunale myndigheder om modtagne anmeldelser af private flyvepladser ved  

 fremsendelse af kopi af såvel anmeldelsesskrivelsen som af direktoratets  

 svarskrivelse.
3. Anmeldelsespligt 3.1 Den, der efter den 8. juni 1977, vil indrette og drive en privat  

 flyveplads, skal senest 3 måneder før anlægsarbejdet påbegyndes, indgive  

 anmeldelse til luftfartsdirektoratet.
Finder der ikke anlægsarbejde sted,  

 skal anmeldelsen indgives senest 3 måneder før flyvepladsen tages i brug.
3.1.1 Anmeldelse af private flyvepladser, der er anlagt og taget i brug  

 før den 8. juni 1977, kan dog finde sted.
Anmeldelsen har retsvirkning som  

 nedenfor angivet under 5.3.
 3.2 Der skal efter reglerne i 3.1 ske anmeldelse af følgende ændringer af  

 private flyvepladser:
 Dette gælder såvel flyvepladser, der er anlagt og taget i brug efter den  

 8. juni 1977, som private flyvepladser, der er anlagt og taget i brug før  

 denne dato.
 3.3 Arealer, som kun lejlighedsvis benyttes til start og landing med  

 luftfartøjer (f.eks. stubmarker, engarealer og lignende) skal ikke anmeldes.
 3.3.1 Opstilling af vindpose, græsslåning eller andre foranstaltninger,  

 der gennemføres på sådanne arealer for midlertidigt at højne sikkerheden en  

 enkelt eller enkelte dage for beflyvning af arealet, medfører ikke  

 anmeldelsespligt.
4. Anmeldelse 4.1 Anmeldelse af en privat flyveplads fremsendes til  

 luftfartsdirektoratet under anvendelse af blanket nr. 62.
 4.1.1 Anmeldelse skal vedlægges 2 af Geodætisk Instituts kort 1:25.000,  

 hvor flyvepladsens grænser og start- og landingsretninger er indtegnet.
5. Vilkår for flyvepladsens benyttelse 5.1 Luftfartsdirektoratet vurderer en anmeldelse af en privat flyveplads  

 på baggrund af 5.1.1 Luftfartsdirektoratets vurdering tager alene sigte på, om den  

 anmeldte, tilsigtede benyttelse af flyvepladsen kan ske under hensyntagen til  

 den øvrige luftfarts sikkerhed, jf. 5.1 b.
Vurderingen tager således ikke  

 sigte på, om selve benytelsen af flyvepladsen kan ske på en måde, der er  

 lovlig og sikekrhedsmæssigt forsvarlig.
 5.2 Vurderer luftfartsdirektoratet, at den forudsete benyttelse af en  

 anmeldt privat flyveplads vil have indflydelse på den øvrige luftfarts  

 sikkerhed, kan luftfartsdirektoratet forbyde flyvepladsens benyttelse eller  

 stille særlige vilkår for flyvepladsens indretning og brug.
 5.2.1 Eventuelt forbud mod eller vilkår for flyvepladsens benyttelse skal  

 være afsendt fra luftfartsdirektoratet til anmelderen senest 3 måneder efter  

 luftfartsdirektoratets modtagelse af anmeldelsen.
 5.3 Hvis en anmeldt flyveplads, hvadenten anmeldelsen er sket i henhold  

 til 3.1 eller 3.1.1, ikke er blevet forbudt, skal der tages hensyn til den  

 accepterede benyttelse af flyvepladsen, når en senere anmeldt flyveplads  

 eller senere anmeldte ændringer til en registreret flyveplads skal vurderes.
 5.3.1 Dette gælder også senere anmeldte private flyvepladser, der ønskes  

 benyttet til erhvervsmæssigt luftfart, samt nye offentlige flyvepladser.
 5.3.2 Luftfartsdirektoratets accept af en anmeldelse af en privat  

 flyveplads medfører ingen indskrænkning i adgangen til omlægninger af  

 luftrumsstrukturen.
5.3.3 Hvis en anmeldt flyveplads ikke udnyttes, eller flyvepladsen  

 udnyttes væsentligt anderledes end meddelt ved anmeldelsen, kan  

 luftfartsdirektoratet ved vurdering af det hensyn, der ved senere anmeldelse  

 af private flyvepladser skal tages til førstnævnte flyveplads, lægge den  

 faktiske udnyttelse til grund og meddele anmelderen de nye forudsætninger,  

 der herefter vil være at betragte som en del af anmeldelsen.
Såfremt  

 anmelderen ikke kan acceptere disse nye forudsætninger, skal han, inden 4  

 uger efter at disse forudsætninger er blevet ham meddelt af direktoratet,  

 protestere herimod og kan kræve, at direktoratet foretager en ny vurdering og  

 tager hensyn til en forventet udvikling i flyvepladsens anvendelse de næste 3  

 år, som han nærmere må begrunde.
6. Strafbestemmelser 6.1 Manglende overholdelse af anmeldelsespligten efter denne BL straffes  

 med bøde eller hæfte jf. lov om luftfart § 149, stk. 4.
 6.2 Overtrædelse af vilkår fastsat i medfør af denne BL straffes med bøder  

 eller hæfte, jf. lov om luftfart, § 149, stk. 11.
