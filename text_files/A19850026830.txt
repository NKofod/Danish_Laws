 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Kommunalbestyrelsen skal sørge for, at der med  

 passende mellemrum tilbydes unge, der bor i kommunen, vejledning om  

 uddannelses- og beskæftigelsesmuligheder i 2 år efter, at de ved  

 undervisningspligtens ophør eller senere er udskrevet af folekeskolen eller  

 lignende, dog mindst til de fylder 19 år.
Kommunalbestyrelsen skal dog ikke  

 sørge for vejledning, hvis de unge modtager sådan vejledning i forbindelse  

 med fortsat uddannelse.
Undervisningsministeren fastsætter nærmere regler om  

 vejledningen, herunder om samordningen med anden vejledning for unge.
 § 2.  Med henblik på at bekæmpe ungdomsarbejdsløsheden  

 kan kommuner og amtskommuner iværksætte eller yde tilskud til uddannelser,  

 kurser samt kontakt- og informationsordninger for unge.  

 Undervisningsministeren fastsætter nærmere regler herom og kan herunder  

 fravige følgende bestemmelser:
 § 3.  Loven træder i kraft den 1. januar 1986.
 Stk. 2.  Lov nr. 289 af 9. juni 1982 om  

 ungdomsvejledning om uddannelses- og beskæftigelsesmuligheder ophæves.
 § 4.  Loven gælder ikke for Færøerne og Grønland.
Givet på Amalienborg, den 6. juni 1985 Under Vor Kongelige Hånd og Segl MARGRETHE R.
