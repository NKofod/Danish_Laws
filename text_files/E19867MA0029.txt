 En forening rejste spørgsmål om, hvem der er den egentlige arrangør af  

 velgørende arrangementer, fx til fordel for idrætsarbejde, hvor der serveres  

 spise og drikkevarer.
 Ifølge § 22 i lov om restaurations- og hotelvirksomhed mv. skal en  

 lejlighedstilladelse til alkoholudskænkning fortrinsvis udstedes til en  

 restauratør, hvorefter det fulde ansvar for arrangementet efter loven  

 påhviler denne.
 Det var foreningens opfattelse, at et lignende ansvarsprincip er indeholdt  

 i bekendtgørelse om fritagelse for momspligt for velgørende arrangementer (nr  

 306 af 26 maj 1978), hvorfor arrangøren måtte være den samme i relation til  

 momsloven som til restaurationsloven.
 På denne baggrund mente foreningen, at der ikke kunne meddeles  

 momsfritagelse i de tilfælde, hvor en restauratør var arrangør eller  

 medarrangør af et velgørende arrangement.
 Over for foreningen præciserede ministeriet for skatter og afgifter  

 følgende:
1. Der kan kun meddeles momsfritagelse for velgørende arrangenenter, hvor  

 der finder udskænkning af alkohol sted, hvis lejlighedstilladelsen er udstedt  

 til en person, der ikke er restauratør.
Der skal svares moms af hele  

 omsætningen, hvis arrangementet afholdes i lokaler, der omfattes af et  

 næringsbrev/en alkoholbevilling, eller hvor lejlighedstilladelsen er udstedt  

 til en restauratør.
2. Entreindtægter fra baller mv. betragtes i relation til momsloven  

 uafhængigt af omsætningen fra serveringen.
Momsfritagelse for entreindtægter  

 vil kun kunne meddeles, hvis foreningen eller lignende både formelt og reelt  

 må anses som arrangør af det pågældende arrangement.
 Herudover skal følgende forudsætninger være opfyldt, for at en forening  

 vil kunne anses som arrangør:
 1. Annoncering om arrangementet skal ske i foreningens navn.
 2. Betaling for optræden, salleje mv. skal afholdes af foreningen og må  

 ikke være fastsat til at udgøre en procentandel af entreindtægterne.
 3. Salg af billetter mv. skal forestås af personer fra foreningen.
 Det er derfor en betingelse for momsfritagelse for velgørende  

 arrangementer med servering og udskænkning af alkohol, at det over for  

 toldvæsenet kan dokumenteres, at foreningen har lejlighedstilladelse til  

 udskænkning af alkohol.
