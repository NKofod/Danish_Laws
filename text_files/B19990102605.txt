Bekendtgørelse om ændring af  

 bekendtgørelse om administration af ældreboliger § 1 I Bygge- og Boligstyrelsens bekendtgørelse nr. 190 af 20. marts  

 1990 om administration af ældreboliger, som ændret ved  

 bekendtgørelse nr. 985 af 14. december 1993 og ved  

 bekendtgørelse nr. 968 af 18. november 1996, foretages følgende  

 ændringer:
 1. Indledningen affattes således:
» 2. Overalt i bekendtgørelsen ændres »Bygge- og Boligstyrelsen« til: »By- og Boligministeriet«  

 og »Bygge- og  

 Boligstyrelsens« til: »By- og Boligministeriets«.
 3. Overalt i bekendtgørelsen ændres »Hypotekbanken« til: »Finansstyrelsen «, »Hypotekbankens«  

 til: »Finansstyrelsens « og »Kongeriget Danmarks Hypotekbank og Finansforvaltning« til: » Finansstyrelsen«.
 4. Overalt i bekendtgørelsen ændres »et alment boligselskab« til: »en almen boligorganisation« og »almennyttige  

 boligselskaber« til: »almene boligorganisationer«.
 5. Overalt i bekendtgørelsen ændres »Boligselskabernes Landsbyggefond« til: » Landsbyggefonden«.
 6. I § 8, stk. 8, indsættes efter 1. pkt.  

 som nyt 2. pkt.:
 »Kommunalbestyrelsen eller amtsrådet kan i den  

 forbindelse kræve, at institutionens bestyrelse eller pensionskassen  

 udfylder et spørgeskema i tilknytning til budgettet svarende til det  

 af By- og Boligministeriet udarbejdede spørgeskema om  

 ældreboligers budgetforhold (jf. bilag 4).«.
 7. § 10 affattes således:
 »§ 10. Institutionens bestyrelse eller pensionskassen skal  

 hvert år udarbejde et årsregnskab, som skal opstilles i  

 overensstemmelse med den af By- og Boligministeriet udarbejdede kontoplan  

 (jf. bilag 1 og 2). Årsregnskabet skal give et retvisende billede  

 på baggrund af bestemmelserne i ældreboligloven, § 20,  

 stk. 2, i lov om almene boliger samt støttede private  

 andelsboliger m.v. samt denne bekendtgørelse af institutionens aktiver  

 og passiver, økonomiske stilling samt resultat.
Stk. 2. I tilknytning til årsregnskabet afgiver  

 institutionens bestyrelse eller pensionskassen en årsberetning, hvori  

 der nærmere redegøres for den økonomiske udvikling og  

 udlejningssituationen i regnskabsåret, samt for forhold som revisor  

 måtte have påtalt ved den løbende revision.
Herudover  

 redegøres for eventuelle særlige økonomiske problemer  

 vedrørende ældreboligerne og de foranstaltninger, der er eller  

 påtænkes iværksat til løsning af problemerne.
 Stk. 3. Samtidig med årsregnskabets aflæggelse  

 udfylder institutionens bestyrelse eller pensionskassen et spørgeskema  

 i tilknytning til regnskabet, svarende til det af By- og Boligministeriet  

 udarbejdede spørgeskema om ældreboligernes drifts- og  

 regnskabsforhold (jf. bilag 3).
Stk. 4. Institutionens bestyrelse eller pensionskassen skal  

 hvert år senest 6 måneder efter regnskabsårets udløb  

 indsende årsregnskabet i underskrevet stand tillige med bestyrelsens  

 eller pensionskassens beretning, spørgeskemaet og udskrift af  

 revisionsprotokollen til kommunalbestyrelsen.
Regnskabet skal være  

 forsynet med bestyrelsens eller pensionskassens underskrift og påtegnet  

 af institutionens revisor.«.
 8. I § 11, stk. 1, indsættes efter  

 »registreret revisor«: », af Kommunernes Revisionsafdeling,  

 Revisionsdirektoratet for Københavns Kommune eller andre kommunale  

 revisionsorganer« og 2. pkt. ophæves.
 9. I § 11, stk. 3, indsættes efter  

 »revisionsskik«: »og By- og Boligministeriets instruks om revision af  

 regnskaber for ældreboliger (selvejende institutioner), (jf. bilag  

 5).«.
 10. Efter kapitel 3 indsættes som kapitel 3A og  

 3B:
» Bestyrelsen m.v.
§ 11a.
Sammensætning af institutionens bestyrelse og  

 ændringer heri skal indberettes til kommunalbestyrelsen.
§ 11b.
Såfremt administration af ældreboligerne  

 varetages af en forretningsfører, skal denne under udøvelsen af  

 hvervet iagttage god forretningsførerskik.
§ 11c.
Institutionens bestyrelse eller pensionskassen skal  

 straks foretage indberetning til kommunalbestyrelsen, såfremt den  

 konstaterer uregelmæssigheder af væsentlig betydning for  

 institutionens eller ejendommens drift.
Det samme gælder, hvis  

 bestyrelsen konstaterer, at institutionen ikke kan opfylde sine  

 økonomiske forpligtelser, eller hvis der opstår  

 udlejningsvanskeligheder af mere permanent karakter.
 Stk. 2. Institutionens bestyrelse, pensionskassen,  

 forretningsføreren og revisor skal på forlangende give  

 kommunalbestyrelsen og By- og Boligministeriet enhver oplysning om  

 institutionens forhold til belysning af, om den ledes og drives i  

 overensstemmelse med bestemmelserne i lov om boliger for ældre og  

 personer med handicap, reglerne i medfør af denne  

 bekendtgørelse, reglerne i medfør af bekendtgørelse om  

 revision af regnskaber for ældreboliger, der tilhører en  

 selvejende institution eller en pensionskasse og institutionens  

 vedtægter.
Kapitel 3B Kapitalforvaltning § 11d. Ældreboligernes midler skal være anbragt  

 sikkert og således, at de i nødvendigt omfang og til enhver tid  

 med kort varsel kan gøres likvide til anvendelse efter deres  

 formål.
Kassebeholdningen skal være mindst mulig.
 Stk. 2. Midler vedrørende ældreboligerne, som  

 ikke ligger i kassebeholdningen, skal anbringes som indlån i danske  

 kroner i pengeinstitutter i en EU-medlemsstat eller i danske realkredit-  

 eller statsobligationer, herunder skatkammerbeviser eller i KommuneKredit  

 obligationer, noteret på en fondsbørs i en EU-medlemsstat.
Stk. 3. Samtlige ind- og udbetalinger vedrørende  

 ældreboligerne skal foregå direkte over en særskilt konto  

 oprettet i institutionens navn i et pengeinstitut.
Dette krav omfatter  

 såvel indtægter, udgifter, som indbetaling af beløb fra  

 salg eller udtrækning af obligationer.
§ 11e.
Likvide midler, der fremkommer i forbindelse med  

 udamortisering af prioritetslån eller andre lån, som har  

 været optaget til finansiering af anskaffelsessummen og som  

 udamortiseres efter 1. januar 1999, afsættes fra og med den 1. januar  

 2000 på en særlig henlæggelseskonto.
Anskaffelsessummen er  

 den oprindelige totale faktiske anskaffelsessum med tillæg af senere  

 udgifter til tilbygninger, moderniseringer eller forbedringer, som kunne have  

 været belånt på samme vilkår som nybyggeri efter  

 realkreditloven.
Stk. 2. Afsætning efter stk. 1 udgør et  

 beløb, der svarer til sidste helårlige normale ydelse med  

 fradrag af eventuel offentlig støtte før udamortisering af  

 lånet.
Afsætningsbeløbet reguleres ikke efter  

 udamortiseringen.
 Stk. 3. Hvis lejen overstiger den sædvanlige leje for  

 tilsvarende boliger, kan afsætningen med kommunalbestyrelsens  

 forudgående godkendelse helt eller delvis udelades.
 Stk. 4. Midler på institutionens henlæggelseskonto  

 anvendes til:
 1)	Dækning af tab ved ældreboligernes drift.
 2)	Sikring af ældreboligernes fortsatte virksomhed.
 3)	Modernisering og forbedring af ejendommen.
 4)	Tilskud til nedsættelse af beboerindskud i institutionens  

 boliger, hvis dette skønnes nødvendigt for at  

 imødegå udlejningsvanskeligheder.
 Stk. 5. Det påhviler institutionen eller pensionskassen  

 at indberette til Finansstyrelsen, når støttede lån  

 udamortiseres eller ekstraordinært afdrages.«.
§ 2 Bekendtgørelsen træder i kraft den 1. januar 2000, dog har  

 bestemmelsen i § 1, nr. 9, vedrørende forvaltningsrevision  

 først virkning fra og med det regnskabsår, der påbegyndes  

 efter den 30. juni 2000.
 Stk. 2. Samtidig ophæves Boligstyrelsens  

 bekendtgørelse nr. 694 af 18. november 1988 om revision af regnskaber  

 for ældreboliger, der tilhører en selvejende institution eller  

 en pensionskasse for så vidt angår regnskabsår, der  

 påbegyndes efter den 30. juni 2000.
By- og Boligministeriet, den 16. december  

 1999 P.M.V.E.B.Vibeke Køie /Inge Schouby Andersen Bilag 1 BY- OG BOLIGMINISTERIET, DEN 16. DECEMBER 1999 Kontoplan til resultatopgørelse for  

 ældreboliger Udgifter 1. 	Nettoprioritetsydelser.
 2. 	Renteudgifter i øvrigt.
 3. 	Leje af lokaler/grund.
 4. 	Ydelser vedrørende afviklede prioriteter m.v.  

 overføres til henlæggelseskontoen.
 Offentlige og andre faste udgifter.
 5. 	Ejendomsskatter m.v.
 6. 	Vand- og kloakafgifter.
 7. 	Renovation.
 8. 	Forsikringer m.v.
 Energiudgifter.
 10. 	Samlet beløb til el- og varmeudgifter til  

 fællesarealer.
 Administration m.v.
 15.	Administration.
 16. 	Revision.
 Vedligeholdelse og renholdelse.
 17. 	Ejendomsfunktionærer.
 18. 	Rengøring.
 19. 	Almindelig vedligeholdelse.
 20. 	Planlagt og periodisk vedligeholdelse.  

 Afholdte udgifter.  

 Heraf dækkes af henlæggelser.
 21. 	Fornyelser.  

 Afholdte udgifter.  

 Heraf dækkes af henlæggelser.
 Henlæggelser.
 25. 	Henlæggelser til planlagt og periodisk vedligeholdelse.
 26. 	Henlæggelser til fornyelser.
 27.	Afskrivninger.
 Diverse.
 28. 	Tab på huslejedebitorer.
 29. 	Tab på fraflyttede.
 30. 	Lejetab.
 31. 	Diverse udgifter.
 32. 	Beboerfaciliteter.
 33. 	Afvikling af opsamlet underskud.
Indtægter 40. 	Lejebetaling fra beboelseslejerne.
 41. 	Gebyrer m.v.
 42. 	Andre lejeindtægter.
 43. 	Renteindtægter.
 44. 	Vaskeri.
 45. 	Diverse indtægter.
 46. 	Eventuelle tilskud.
 47. 	Årets resultat.
a.
Overført til tabs- og vindingskonto.
b.
Yderligere henlæggelser til planlagt og periodisk  

 vedligeholdelse.
c.
Yderligere henlæggelser til fornyelser.
Balance Aktiver.
 50. 	Ejendommens oprindelige anskaffelsessum.
 51. 	Senere forbedringer.
 52. 	Regulering af prioritetsgæld.
 53. 	Obligationsbeholdning.
 54. 	Tilgodehavender.
 55. 	Beholdninger.
 Passiver.
 Henlæggelser.
 60. 	Planlagt og periodisk vedligeholdelse.
 61. 	Fornyelser.
 62. 	Kursregulering.
63. 	A.
Tabs- og vindingskonto (ordinære underskud).
 B. 	Tabs- og vindingskonto (ekstraordinære underskud).
 C. 	Henlæggelseskonto vedrørende afviklede  

 prioritetsydelser (beboerbetaling).
 Langfristet gæld.
 64. 	Prioritetsgæld vedrørende opførelsen.
A.
Realkreditlån.
B.
Andre lån.
 65. 	Lån til forbedringer.
A.
Realkreditlån.
B.
Andre lån.
66. 	A.
Ejendommens afskrivningskonto.
B.
Afvikling af underfinansiering.
 Kortfristet gæld.
 68.	Indskud.
 69.	Skyldige omkostninger.
 70.	Kortfristede lån.
Bilag 2 BY- OG BOLIGMINISTERIET, DEN 16. DECEMBER 1999 Fastsættelse af kontienes indhold Resultatopgørelse Udgifter Kapitaludgifter.
 Konto 1. Nettoprioritetsydelser.
 Omfatter afdrag, renter samt reservefonds- og  

 administrationsbidrag vedrørende lån ydet til  

 ældreboligens opførelse, eventuelle senere optagne  

 realkreditlån og andre langfristede lån.
Såfremt der ydes offentlig støtte, modregnes  

 denne i prioritetsydelserne.
Størrelsen og arten af den ydede  

 støtte skal oplyses i en note til regnskabet.
 Konto 2. Renteudgifter i øvrigt.
 På denne konto føres renteudgifter  

 vedrørende kortfristede lån (d.v.s. med en løbetid  

 på indtil 1 år). Eventuelle morarenter vedrørende  

 realkreditlån og lignende føres ligeledes på denne  

 konto.
Endvidere føres på denne konto realiserede  

 såvel som urealiserede kurstab vedrørende  

 obligationsbeholdningen.
Kurstab skal behørigt begrundes og  

 specificeres i en note.
 Konto 3. Leje af grund.
 Anvendes, hvis ældreboligen er beliggende på  

 lejet grund.
 Konto 4. Ydelser vedrørende afviklede prioriteter m.v.
 Ydelser vedrørende afviklede prioriteter  

 overføres til den særskilte henlæggelseskonto, jf. konto  

 63 c.
 Offentlige og andre faste udgifter.
 Konto 5. Ejendomsskatter m.v.
 På denne konto føres udgifterne til  

 ejendomsskatter m.v.
 Konto 6. Vand- og kloakafgifter.
På denne konto føres faste og variable  

 afgifter vedrørende levering og afledning af vand.
Udgiften til vand,  

 der fordeles efter forbrugsmålere, medtages ikke.
Udgiften hertil  

 oplyses i en note.
Renter og afdrag på gæld vedrørende  

 anlæg af kloak eller lignende føres på konto 1  

 (nettoprioritetsydelser).
 Konto 7. Renovation.
 På denne konto føres udgifterne til  

 renovation.
 Konto 8. Forsikringer m.v.
Ejendommen skal holdes forsikret i et  

 bygningsbrandforsikringsselskab, der har Finanstilsynets tilladelse til at  

 drive forsikringsvirksomhed.
Forsikringssummen skal i tilfælde af  

 totalskade kunne dække genopførelsesudgiften (fuld- og  

 nyværdiforsikring).
 Der bør normalt tegnes almindelig  

 grundejerforsikring.
 Herudover må det bero på konkrete forhold, i  

 hvilket omfang der bør tegnes forsikring.
 Udgifter til forsikringer vedrørende  

 ældreboligens ejendomsfunktionærer konteres sammen med  

 lønudgiften.
 Opkræves bidrag til brandvæsenet  

 særskilt, konteres udgiften på denne konto.
 Energiudgifter.
 Konto 10. Samlet beløb til el- og varmeudgifter til  

 fællesarealer.
 På denne konto føres udgiften til el og varme  

 til fællesarealerne.
Særskilt betaling for el og varme skal oplyses i en  

 note til regnskabet.
Tilsvarende gælder for antennebidraget.
 På denne konto føres udgifter til  

 målerpasning.
 Varmeudgifterne specificeres i en note til regnskabet.
 Administration m.v.
 Konto 15. Administration.
 Omfatter administrationshonorar eller løn til  

 forretningsfører, jf. nedenfor, og udgifter til kontorhold, porto,  

 papir, tryksager, regnskabsføring, opkrævning af leje, inkasso  

 og møder.
For eget administrativt personale, skal der i en note til  

 regnskabet redegøres for udgifter til løn, herunder det  

 gennemsnitlige antal beskæftigede i regnskabsåret og eventuel  

 fremmed assistance.
Endvidere oplyses størrelsen af afholdt løn  

 og pensionsbidrag til den administrative ledelse.
Løn omfatter  

 også særlige ordninger for telefon, repræsentation og  

 lignende.
 Konto 16. Revision.
På denne konto føres kun den rene udgift til  

 revision.
Hvis revisor udfører andre særlige administrative  

 opgaver for ældreboligerne, skal en hertil svarende del af revisors  

 honorar konteres på konto 15 (administration).
 Vedligeholdelse og renholdelse.
 Konto 17. Ejendomsfunktionærer.
 På denne konto føres udgifter til  

 aflønning af inspektør samt andre ansatte, der varetager  

 viceværtfunktioner, renholdelse af udenomsarealer og lignende.
 Udover selve lønudgiften posteres også  

 direkte lønafhængige udgifter, såsom ATP, AUD, AMB m.v.,  

 lovpligtig arbejdsskadeforsikring og feriepenge, herunder reservation af  

 feriepengeforpligtelse m.v. på denne konto.
 Løn til ejendomsfunktionærer, der foretager  

 egentlige vedligeholdelsesarbejder, skal konteres på konto 19  

 (almindelig vedligeholdelse). Der må om nødvendigt foretages  

 skønsmæssig fordeling.
 Konto 18. Rengøring.
 Omfatter udgifter (løn, lønafhængige  

 udgifter og rengøringsmidler) til rengøring af  

 fællesarealer.
 Konto 19. Almindelig vedligeholdelse.
 Ved almindelig vedligeholdelse forstås  

 løbende arbejder, der udføres akut eller efter behov.
 Kontoen omfatter foruden bygningsvedligeholdelse  

 også udgifter til vedligeholdelse af inventar, tekniske installationer  

 samt gård-, have- og vejanlæg.
 Udgifterne til almindelig vedligeholdelse kan ikke  

 dækkes af henlagte midler, men må afholdes som driftsudgifter  

 under hensyntagen til det i budgettet afsatte beløb.
Ved budgetlægningen afsættes et beløb,  

 som skal være realistisk set på baggrund af tidligere års  

 erfaringer.
For at sikre et rimeligt grundlag for den fornødne  

 budgetkontrol og erfaringsopsamling, bør der ved bogføringen  

 ske en opdeling af vedligeholdelsesudgifterne med en passende  

 specifikation.
 Konto 20. Planlagt og periodisk vedligeholdelse.
 På denne konto føres afholdte udgifter til  

 planlagt og periodisk vedligeholdelse, som dækkes af tidligere  

 års henlæggelser hertil, jf. konto 60.
Hvis der til et udført vedligeholdelsesarbejde ikke  

 er fuld dækning fra de henlagte midler, udgiftsføres den  

 manglende dækning i resultatopgørelsen for det  

 pågældende år, medmindre anden godkendt finansiering  

 tilvejebringes.
Forbrug af midler henlagt samme år kan ikke finde  

 sted.
 Selv om resultatopgørelse normalt ikke direkte  

 påvirkes af udgifter afholdt under denne konto, skal det som en del af  

 budgettet fremgå, i hvilket omfang der skal ske frigørelse af de  

 henlagte midler.
 I en note til regnskabet foretages en nærmere  

 specifikation af udgifterne.
 Konto 21. Fornyelser.
 På denne konto føres afholdte udgifter til  

 fornyelser, d.v.s. udskiftninger af allerede eksisterende bygningsdele m.v.,  

 som dækkes af tidligere års henlæggelser hertil, jf. konto  

 61.
Kontoen omfatter også udgifter til fornyelse af  

 inventar.
Udgifter, der ikke kan dækkes af henlagte midler,  

 udgiftsføres i det pågældende år.
Forbrug af midler  

 henlagt samme år kan ikke finde sted.
 Resultatopgørelsen påvirkes normalt ikke  

 direkte af udgifter afholdt under denne konto, da der som hovedregel  

 årligt foretages henlæggelser til fornyelser, jf. konto 61. Det  

 skal imidlertid fremgå af budgettet, hvorvidt og i hvilket omfang der  

 skal ske frigørelse af tidligere henlagte midler til fornyelser.
 Der skal foretages en nærmere specifikation af  

 udgifterne i en note til regnskabet.
 Henlæggelser.
 Konto 25. Henlæggelser til planlagt og periodisk  

 vedligeholdelse.
 Hensigten med henlæggelserne er, at der sikres  

 størst mulig udjævning af udgiften til større  

 vedligeholdelsesarbejder, således at disse kan gennemføres med  

 en jævn huslejeudvikling.
 De henlagte beløb overføres til balancen  

 under konto 60.
Kontoen påvirkes ikke af, at der i årets  

 løb afholdes udgifter til planlagt og periodisk vedligeholdelse.
Disse  

 beløb udgiftsføres under konto 20.
Til brug for budgetteringen udarbejdes som bilag til  

 budgettet en plan over de enkelte vedligeholdelsesarbejder med angivelse af  

 det forventede udførelsestidspunkt og anslåede udgifter.
For at  

 sikre den ønskede udjævning af udgifterne, skal der ved den  

 langsigtede budgetplanlægning regnes med en budgetperiode på 10  

 år.
Af vedligeholdelsesrapporten skal kunne aflæses,  

 hvor stort et beløb, der skal frigives fra de henlagte midler i de  

 enkelte år i budgetperioden.
De årlige henlæggelser skal  

 tilrettelægges således, at de løbende udgifter  

 udjævnes mest muligt.
De henlagte beløb, herunder reguleringen af disse  

 som følge af ændrede skøn, skal inflationssikres,  

 således at de bevarer deres købekraft.
Det kan ske ved en  

 forøgelse af henlæggelsesbeløbet med et beløb  

 svarende til inflationsudhulingen af de tidligere henlæggelser.
Ved den årlige budgetlægning tages  

 vedligeholdelsesrapporten op til revision.
Endvidere forskydes rapporten et  

 år, idet de vedligeholdelsesarbejder, der forventes at skulle  

 udføres i det år, der nu er kommet inden for budgetperiodens  

 tidshorisont, medtages i vedligeholdelsesrapporten.
 Konto 26. Henlæggelser til fornyelser.
 Der udarbejdes   ligesom for planlagt og periodisk  

 vedligeholdelse   en langsigtet plan over de nødvendige udgifter til  

 fornyelser.
 Ved udarbejdelsen af planen over fornyelser kan  

 følgende omtrentlige levetider anvendes som vejledning:
 1.	Centralvarmeanlæg:
a)	Kedler og varmtvandsbeholder	12 år b)	Oliebrændere/gasbrændere	10 år c)	Stoker	10 år d)	Fjernvarmeaftagerinstallationer	12 år e)	Varmereguleringsautomatik	7 år f )	Øvrige centralvarmeanlæg	25 år 2.	Kaminer, kakkelovne el- og  

 gasradiator	12 20 år 3.	Vaskerianlæg	10 år 4.	El- og gasvandvarmere	10 år 5.	Køle- og fryseskabe samt trinetter	10 år 6.	Gas- og elkomfurer	12 år 7.	Ventilationsanlæg:
a)	Automatik	7 år b)	Øvrige ventilationsanlæg	12 år 8.	Traktorer og andre større  

 redskaber	10 år 9.	Fællesantenneanlæg	10 år 10.	Elevatorer	25 år 11.	Inventar	8-10 år Konto 27. Afskrivninger.
I det omfang forbedringsarbejder, nyanskaffelser,  

 udbedring af byggeskader m.v. ikke finansieres ved hjælp af tilskud,  

 lån eller henlagte midler, er der tale om underfinansiering.
På  

 konto 27 anføres årets udgifter til afvikling heraf.
Der  

 henvises til konto 66 B.
 Diverse.
 Konto 28. Tab på huslejedebitorer.
 På denne konto føres i henholdsvis budget og  

 regnskab henlæggelser til imødegåelse af forventede og  

 konstaterede tab på huslejedebitorer.
 Konto 29. Tab på fraflyttede.
 På denne konto føres i henholdsvis budget og  

 regnskab henlæggelser til imødegåelse af forventede og  

 konstaterede tab på fraflyttede.
 Konto 30. Lejetab.
Udgør forskellen mellem lejeindtægten ved  

 fuld udlejning og den forventede/faktiske lejeindtægt.
Tab, som  

 følge af at lejen for en udlejet bolig ikke kan inddrives, konteres  

 på konto 28 (tab på debitorer).
 Konto 31. Diverse udgifter.
 Hvis udgifterne på denne konto udgør mere end  

 ½ pct. af de samlede udgifter, skal udgifterne specificeres i en note.
 Konto 32. Beboerfaciliteter.
 Omfatter udgifter til drift af fælleslokaler  

 m.v.
 Konto 33. Afvikling af opsamlet underskud.
 Et eventuelt opsamlet driftsunderskud skal budgetteres  

 afviklet over højst 3 år.
 Der skal derfor på budgettet optages et beløb  

 til afvikling af opsamlet underskud svarende til mindst 33 pct. af det  

 opsamlede underskud på det senest afsluttede regnskab.
 Kommunalbestyrelsen kan dog i særlige tilfælde  

 tillade, at et opsamlet underskud kan budgetteres afviklet over en  

 længere periode, såfremt dette skønnes at være  

 påkrævet for ældreboligernes videreførelse.  

 Afviklingsperioden kan ikke udstrækkes over længere end 5-10  

 år.
Indtægter Konto 40. Lejebetaling for beboelseslejerne.
 Lejen skal fastsættes således, at den sammen  

 med boligernes eller institutionens øvrige indtægter er  

 tilstrækkelig til at dække institutionens påregnelige  

 driftsudgifter, herunder passende henlæggelser til planlagt og  

 periodisk vedligeholdelse, henlæggelser til fornyelser samt  

 henlæggelser i henhold til bekendtgørelsens § 11e, udgifter  

 til foreskrevne bidrag og afvikling af evt. opsamlet driftsunderskud.
Som indtægt føres lejeindtægten ved  

 fuld udlejning.
Et eventuelt tab som følge af manglende udlejning  

 konteres som udgift på konto 30 (lejetab).
 Endvidere indtægtsføres på denne konto  

 forudbetalt leje i opsigelsesperioden, jf. konto 68 B.
 Da betaling for varme opkræves på grundlag af  

 særskilt varmeregnskab, skal det fastsatte acontobeløb (budget)  

 eller den faktiske (samlede) varmeudgift (regnskab) oplyses i en note.
 Hvis der opkræves særskilt betaling for vand,  

 skal vandudgifterne oplyses i en note.
 Særskilt betaling for el (individuel måling)  

 oplyses i en note.
 Konto 41. Gebyrer m.v.
På denne konto føres indtægter  

 vedrørende gebyr for påkrav ved for sen lejeindbetaling.
I det  

 omfang gebyr for påkrav helt eller delvis tilfalder en eventuel  

 forretningsfører, skal der tillige posteres en tilsvarende udgift  

 under konto 15.
 Konto 42. Andre lejeindtægter.
 På denne konto føres eventuel  

 lejeindtægt vedrørende funktionærbolig,  

 erhvervslejemål og lignende.
 Konto 43. Renteindtægter.
 Omfatter renteindtægter fra ældreboligernes  

 obligationsbeholdning indestående i pengeinstitutter, herunder  

 renteindtægter vedrørende henlagte midler.  

 Renteindtægterne skal specificeres i en note.
 Endvidere føres på denne konto realiserede  

 kursavancer på obligationer, jf. konto 53. For så vidt  

 angår urealiserede kursgevinster henvises til konto 62.
 Konto 44. Vaskeri.
 På denne konto føres indtægter fra  

 fællesvaskeri.
 Konto 45. Diverse indtægter.
På denne konto føres øvrige  

 indtægter.
Eventuelle indtægter skal specificeres i en note.
 Konto 46. Eventuelle tilskud.
 På denne konto føres eventuelle tilskud.
 Konto 47. Årets resultat.
 Der må hverken budgetteres med overskud eller  

 underskud.
 Uanset årets resultat skal henlæggelser til  

 planlagt periodisk vedligeholdelse (konto 25), henlæggelser til  

 fornyelser (konto 26) og beløb til afvikling af opsamlet underskud  

 (konto 33) optages med samme beløb i regnskabet som i budgettet.
Et eventuelt overskud anvendes først til  

 dækning af opsamlet underskud fra tidligere år.
Overskuddet skal  

 således først anvendes til udligning af en negativ konto  

 på tabs- og vindingskontoen (konto 47 a). Der kan overføres et  

 yderligere beløb til tabs- og vindingskontoen til udligning af  

 fremtidige underskud.
Saldoen på tabs- og vindingskontoen må dog  

 ikke derved komme til at overstige et beløb svarende til 2 pct. af  

 institutionens samlede årlige udgifter.
Denne grænse angiver det  

 maksimale beløb, der må henlægges til  

 imødegåelse af fremtidige driftsunderskud.
 Hvis der herefter er yderligere overskud, anvendes  

 beløbet til yderligere henlæggelser på kontiene 60 og  

 61.
 Overskuddet skal således fordeles på bestemte  

 konti og må kun anvendes til det eller de formål, hvortil  

 overskuddet er henlagt.
 Fordelingen af overskuddet skal fremgå tydeligt af  

 regnskabet.
 Et eventuelt underskud overføres til tabs- og  

 vindingskontoen (konto 63). Underskuddet skal normalt afvikles over  

 højst 3 år, jf. konto 33.
Balance Aktiver.
 Konto 50. Ejendommens oprindelige anskaffelsessum.
På denne konto føres ejendommens  

 bruttoanskaffelsessum (incl. eventuelt kurstab). Ejendomsværdien ved  

 den seneste vurdering eller årsregulering skal oplyses i en note til  

 regnskabet.
Der må ikke ske opskrivning af anskaffelsessummen til  

 ejendomsværdi.
 Konto 51. Senere forbedringer.
 På denne konto føres udgifter, der siden  

 opførelsen er anvendt til forbedring af ejendommen.
 Forbedringsarbejderne afskrives over en passende periode.  

 Afskrivningerne udgiftsføres på konto 27.
Hvis forbedringsarbejderne er finansieret med langfristede  

 lån, kan de betalte afdrag opfattes som afskrivning.
I så fald  

 udgiftsføres såvel renter som afdrag som prioritetsydelser  

 (konto 1).
 Konto 52. Regulering af prioritetsgæld.
 På passivsiden føres prioritetsgælden  

 med den aktuelle restgæld.
 Konto 53. Obligationsbeholdning.
 Obligationsbeholdningen skal opføres til  

 kursværdi.
 Reguleringen i forhold til anskaffelsesværdien  

 overføres til kursreguleringskontoen (konto 62).
 Der skal i en note til regnskabet gøres  

 nærmere rede for årets bevægelser i obligationsbeholdningen  

 (udtrækning, køb og salg). Endvidere skal anskaffelsessummen for  

 obligationsbeholdningen ved årets udgang oplyses.
 Konto 54. Tilgodehavender.
Resultatopgørelsen skal   uanset betalingstidspunkt  

   alene omfatte indtægter og udgifter for det år, som regnskabet  

 vedrører.
Forudbetalte udgifter skal derfor opføres som et  

 aktiv.
 For periodiske udgifter som f.eks. prioritetsydelser,  

 forsikringspræmier og offentlige afgifter kan periodisering dog  

 undlades, såfremt det sikres, at den udgift, der føres i  

 regnskabet, vedrører en 12 måneders periode.
 Tilgodehavendet skal specificeres i en note.
 Konto 55. Beholdninger.
 På denne konto føres bank-, sparekasse- og  

 girobeholdninger samt kontant beholdning.
 Passiver.
 Henlæggelser.
 Konto 60. Planlagt og periodisk vedligeholdelse.
 Henlagte midler må ikke anvendes til andre  

 formål end dem, hvortil de er henlagt.
 Såfremt kontoen opdeles i underkonti, kan der i  

 nødvendigt omfang overføres midler fra én underkonto til  

 en anden, hvis der er henlagt for meget til ét formål og  

 samtidig for lidt til et andet.
 Overførsel af midler fra konto 60 til konto 61  

 eller omvendt må derfor normalt ikke finde sted.
 Der er ikke krav om, at de henlagte midler skal  

 indsættes på særlige konti eller på anden måde  

 holdes adskilt fra ældreboligernes øvrige midler.
Der er ikke krav om, at forrentningen af de henlagte  

 midler tilskrives henlæggelseskontiene.
Renten kan således  

 indgå som indtægt i driftsregnskabet, jf. konto 43.
 Konto 61. Fornyelser.
 Der henvises til bemærkningerne til konto 60  

 (henlæggelser til planlagt og periodisk vedligeholdelse).
 Konto 62. Kursregulering.
 På denne konto føres urealiserede gevinster  

 ved opskrivning af obligationsbeholdningen.
 Senere forekomne kurstab kan dækkes af denne  

 konto.
 Kontoen må ikke have negativ saldo og skal på  

 balancetidspunktet tilsvare de beregnede urealiserede kursgevinster.
Konto 63 A.
Tabs- og vindingskonto (ordinære underskud).
 En eventuel negativ saldo skal normalt afvikles over 3  

 højst 10 år, jf. konto 33.
 En positiv saldo må ikke overstige et beløb  

 svarende til 2 pct. af ældreboligernes samlede årlige udgifter.  

 Overskud herudover skal overføres til en af henlæggelseskontiene  

 (kontiene 60 og 61).
Konto 63 B.
Tabs- og vindingskonto (ekstraordinære  

 underskud).
 Der henvises til bemærkningerne til konto 63 A.
Konto 63 C.
Henlæggelseskonto vedrørende afviklede  

 prioriteter.
 Likvide midler, der fremkommer i forbindelse med  

 udamortisering af prioritetslån eller andre lån, som har  

 været optaget til finansiering af anskaffelsessummen, og som  

 udamortiseres efter den 1. januar 1999, afsættes fra og med den 1.  

 januar 2000 på en særlig henlæggelseskonto.  

 Anskaffelsessummen er den oprindelige totale faktiske anskaffelsessum med  

 tillæg af senere udgifter til tilbygninger, moderniseringer eller  

 forbedringer, som kunne have været belånt på samme  

 vilkår som nybyggeri efter realkreditloven.
 Langfristet gæld.
 Konto 64. Prioritetsgæld vedrørende opførelsen.
På denne konto føres restgæld  

 vedrørende prioritetslån optaget i forbindelse med ejendommens  

 opførelse.
Lånene specificeres som anført i  

 kontoplanen.
 Konto 65. Lån til forbedringer.
 På denne konto føres restgæld  

 vedrørende lån optaget til finansiering af forbedringsarbejder.  

 Udgiften til forbedringsarbejderne optages som aktiv på konto 51.
Konto 66 A.
Ejendommens afskrivningskonto.
 På denne konto akkumuleres afdrag på  

 prioritetsgæld, jf. kontiene 64 og 65.
Konto 66 B.
Afvikling af underfinansiering.
 På denne konto akkumuleres afvikling af eventuel  

 underfinansiering (finansieringsunderskud) i forbindelse med  

 opførelsen og senere forbedringer.
 Kortfristet gæld.
 Konto 68. Indskud.
 På denne konto føres beboerindskud.
 Konto 69. Skyldige omkostninger.
Der redegøres i en note for væsentlige  

 poster.
Vedrørende periodisering henvises til konto 54  

 (tilgodehavender).
 Konto 70. Kortfristede lån.
 På denne konto føres kortfristede lån  

 (d.v.s. med en løbetid på indtil 1 år) optaget til  

 afhjælpning af midlertidige ekstraordinære  

 likviditetsproblemer.
 Langfristede bank- og sparekasselån, der er anvendt  

 til opførelsen eller forbedring af ejendommen, føres på  

 konto 64 (prioritetsgæld vedrørende opførelsen) eller  

 konto 65 (lån til forbedringer).
 På denne konto føres endvidere de trukne  

 beløb på en eventuel kassekredit, mens kassekredittens maksimum  

 specificeres i en note.
Bilag 3 BY- OG BOLIGMINISTERIET, DEN 16. DECEMBER 1999 Spørgeskema om ældreboligernes drifts- og  

 regnskabsforhold, jf. § 10, stk. 3.  

 Vedrørende årsregnskab, jf. § 10, stk. 1, for  

 regnskabsåret Institutionen eller pensionskassen Navn Adresse Telefon Ja Nej 1.	Overstiger det opsamlede ordinære underskud 2 pct. af de  

 samlede årlige udgifter? h h 2. 	Overstiger lejetabet 5 pct. af den maksimale  

 lejeindtægt? h h 3. 	Skønnes der at være risiko for  

 udlejningsvanskeligheder? h h 4. 	Er der restance i relation til terminsydelser? h h 5. 	Skønnes der at være henlagt utilstrækkelige  

 midler til vedligeholdelse og fornyelse? h h 6. 	Skønnes der at være tvivl om, hvorvidt der er  

 uomtvistelig god sikkerhed for ældreboligernes midler? h h 7. 	Er der risiko for tab på tilgodehavender, herunder  

 tilgodehavender på fraflyttede lejere, som overstiger det allerede  

 henlagte beløb til tab på debitorer? h h , den for bestyrelsen eller pensionskassen Forretningsfører Navn Adresse Telefon Ja Nej 8. 	Er der i forbindelse med revisionen konstateret overtrædelser  

 af retningslinierne for ind- og udbetalinger? h h 9. 	Er der i årets løb registreret tilgodehavender hos  

 forretningsfører? h h 10. 	Giver bedømmelsen af soliditeten og likviditeten anledning  

 til tvivl om, hvorvidt der er tilstrækkelig sikkerhed for opfyldelsen  

 af forpligtelserne? h h 11. 	Vil der indenfor de næste 5 år ske udamortisering af  

 lån, jf. bekendtgørelsens § 11e? h h Hvis revisor tillige er forretningsførers revisor besvares  

 også spørgsmål 12:
12.	Har revisor under revisionen af forretningsførers regnskaber  

 fået kendskab til forhold, som forringer den økonomiske  

 stilling? h h Besvares et eller flere af spørgsmålene med ja, skal  

 svaret/svarene begrundes nærmere i en note på bagsiden.
, den revisor Bilag 4 BY- OG BOLIGMINISTERIET, DEN 16. DECEMBER 1999 Spørgeskema om budgetforhold, jf. § 8,  

 stk. 1, for ældreboligerne.  

 Vedrørende driftsbudget for regnskabsåret Institutionen eller pensionskassen Navn Adresse Telefon Ja Nej 1. 	Er der balance mellem indtægter og udgifter? h h 2. Skønnes der at være budgetteret med tilstrækkelige  

 henlæggelser til planlagt og periodisk vedligeholdelse samt  

 fornyelse? h h 3.	Skønnes der at være budgetteret med  

 tilstrækkelige henlæggelser til imødegåelse af tab  

 på debitorer? h h , den for bestyrelsen eller pensionskassen Forretningsfører Navn Adresse Telefon Ja Nej 4. 	Skønnes der at være budgetteret med  

 tilstrækkelige midler til almindelig vedligeholdelse, herunder eventuel  

 istandsættelse i forbindelse med fraflytning? h h 5.	Skønnes der at være budgetteret med  

 tilstrækkelige midler til afvikling af opsamlet underskud i  

 overensstemmelse med gældende regler? h h 6. 	Er der foretaget årlig gennemgang af  

 vedligeholdelsestilstand? h h 7. 	Er der udarbejdet vedligeholdelsesrapport? h h , den forretningsfører Bilag 5 BY- OG BOLIGMINISTERIET, DEN 16. DECEMBER 1999 REVISIONSINSTRUKS (ADMINISTRATION AF  

 ÆLDREBOLIGER)  

 Instruks om revision af regnskaber for ældreboliger (selvejende  

 institutioner).
 § 1. Revisionen udføres af en statsautoriseret eller  

 registreret revisor, Kommunernes Revisionafdeling, Revisionsdirektoratet for  

 Københavns Kommue eller andre kommunale revisionsorganer.
 Stk. 2. I tilfælde af revisorskifte skal den  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 2. Revisionen foretages i overensstemmelse med god offentlig  

 revisionsskik, således som dette begreb er fastlagt i § 3 i lov om  

 revisionen af statens regnskaber m.m. (lovbekendtgørelse nr. 3 af 7.  

 januar 1997) og nærmere præciseret i stk. 2 og  

 §§ 3-7.
Stk. 2. Ved revisionen efterprøves, om regnskabet er  

 rigtigt, og om de dispositioner, der er omfattet af  

 regnskabsaflæggelsen, er i overensstemmelse med meddelte statslige og  

 kommunale bevillinger, love og andre forskrifter samt indgåede aftaler  

 og sædvanlig praksis.
Der foretages endvidere en vurdering af, hvorvidt  

 der er taget skyldige økonomiske hensyn ved forvaltningen af de midler  

 og ved driften af de institutioner, der er omfattet af regnskabet.
 § 3. Revisionens omfang afhænger af institutionens  

 administrative struktur og forretningsgange, herunder den interne kontrol og  

 andre forhold af betydning for regnskabsaflæggelsen.
§ 4. Der foretages sædvanligvis revision i årets  

 løb.
Som led i revisionen undersøger revisor de eksisterende  

 forretningsgange, herunder forretningsgangene vedrørende registrering  

 af tilskudsudløsende faktorer, med henblik på at påse, om  

 den interne kontrol er betryggende.
Ud over systemrevision udfører  

 revisor i nødvendigt omfang substansrevision.
Revisionen  

 udføres som udgangspunkt ved stikprøvevise  

 undersøgelser.
Uanmeldt kasse- og beholdningseftersyn indgår i  

 revisionen.
 Stk. 2. Ved den afsluttende revision påses det, at  

 regnskabet er opstillet i overensstemmelse med de regler, der er fastsat  

 herfor i Boligstyrelsens bekendtgørelse om administration af  

 ældreboliger, jf. bekendtgørelse nr. 190 af 20. marts 1990 med  

 senere ændringer, og at det ikke indeholder væsentlige fejl eller  

 mangler, og om de dispositioner, der er omfattet af  

 regnskabsaflæggelsen, er i overensstemmelse med love og andre  

 forskrifter samt indgåede aftaler og sædvanlig praksis.
 Stk. 3. Ved forvaltningsrevisionen undersøges det, om  

 der er taget skyldige økonomiske hensyn ved institutionens forvaltning  

 med hensyn til sparsommelighed, produktivitet og effektivitet.
§ 5. Institutionens bestyrelse skal give revisor de  

 oplysninger, som må anses af betydning for bedømmelsen af  

 institutionens regnskab samt for revisors vurdering af forvaltningen,  

 herunder mål og opnåede resultater.
Institutionen skal give  

 revisor adgang til at foretage de undersøgelser, denne finder  

 nødvendige, og skal sørge for, at revisor får de  

 oplysninger og den bistand, som revisor anser for nødvendig for  

 udførelsen af sit hverv.
§ 6. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning,  

 påhviler det revisor straks at give institutionen meddelelse derom,  

 samt påse at institutionen inden 3 uger giver kommunalbestyrelsen  

 meddelelse herom.
I modsat fald er det revisors pligt at orientere  

 kommunalbestyrelsen.
Revisors bemærkninger indsendes sammen med  

 meddelelsen.
 Stk. 2. Det samme gælder, hvis revisor under sin  

 revision eller på anden måde bliver opmærksom på, at  

 fortsættelse af driften er usikker af økonomiske eller andre  

 grunde.
§ 7. Det reviderede årsregnskab forsynes med en  

 revisionspåtegning, hvoraf skal fremgå, at regnskabet er  

 revideret i overensstemmelse med reglerne i denne instruks.
Forbehold skal  

 fremgå af påtegningen.
 Stk. 2. Revisor skal føre en revisionsprotokol.
 Stk. 3. I protokollen skal der indføres oplysninger  

 om:
1.	hvilke revisionsarbejder der er udført og resultatet heraf,  

 samt 2.	væsentlig usikkerhed, fejl eller mangler vedrørende  

 institutionens bogholderi, regnskabsvæsen eller interne  

 kontrol.
Revisor skal endvidere redegøre for den  

 udførte forvaltningsrevision.
Specielt oplyses om revisors  

 undersøgelse af samt vurdering og konklusioner vedrørende  

 sparsommelighed, produktivitet og effektivitet samt om dispositioner uden for  

 institutionens formål.
 Det skal i protokollatet til årsregnskabet  

 oplyses:
hvorvidt revisor opfylder lovgivningens habilitetsbestemmelser, hvorvidt revisor under revisionen har modtaget alle de oplysninger,  

 der er anmodet om, hvorvidt revisionen har givet anledning til bemærkninger, med  

 hensyn til, om den offentlige støtte er anvendt i overensstemmelse med  

 de givne vilkår, samt hvorvidt revisionen har givet anledning til bemærkninger med  

 hensyn til, om støttegrundlag er opgjort i overensstemmelse med  

 gældende regler.
 I revisionsprotokollen indføres endvidere  

 oplysninger om særlige rapporter eller erklæringer, afgivelse af  

 særlige beretninger, rådgivning og assistance.
 Stk. 4. Bestyrelsen skal nøje gennemgå  

 protokollen, der forelægges på ethvert bestyrelsesmøde.  

 Genpart af revisionsprotokollater indsendes af institutionens bestyrelse til  

 kommunalbestyrelsen sammen med det påtegnede årsregnskab.
