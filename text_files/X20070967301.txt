Renteswap anset for at have tilknytning til  

 erhvervsmæssig virksomhed Spørgsmål Kan tab på  

 swapaftale fratrækkes direkte i den skattepligtige indkomst, jf.  

 kursgevinstlovens § 32 stk. 1, sidste punktum? Svar Ja.
Beskrivelse af de faktiske forhold Ifølge  

 anmodningen om bindende svar påtænker spørgeren at købe en udlejningsejendom  

 til 8,1 mio.kr.
Købet finansieres blandt andet med et fastforrentet 4%  

 obligationslån på ca. 6,7 mio.kr. med afdragsfrihed.
Samtidigt indgås  

 en swapaftale med en bank.
Swapaftalen har en "hovedstol" på  

 ligeledes 6,7 mio.kr. og en løbetid på 5 år.
Ifølge  

 swapaftalen modtager spørgeren fra banken 2,85 pct. af hovedstolen i fast  

 rente  

 i danske kroner.
Til gengæld skal spørgeren til banken betale 0,99 pct. af  

 hovedstolen i variabel rente i schweizer franc.
 Swappen giver  

 således i udgangssituationen et overskud på 2,85 - 0,99 pct. af 6,7 mio.kr. =  

 ca.125.000 kr. årligt.
Swappen kan  

 imidlertid resultere i et negativt resultat, såfremt renten i Schweiz   

 eller kursen på schweizer franc stiger.
Hvis f.eks. renten i Schweiz stiger  

 til  

 3 pct., vil swappen ved uændret valutakurs give et tab på 2,85 - 3,00 pct. af  

 6,7 mio.kr. = ca. 10.000 kr.
 Spørgsmålet er  

 herefter, om dette tab kan fratrækkes direkte i indkomsten som følge af, at  

 kontrakten har tilknytning til erhvervsmæssig virksomhed, jf.  

 kursgevinstlovens  

 § 32 stk. 1 sidste punkt, eller om tabet kun kan anvendes til modregning i  

 tilsvarende gevinster, jf. kursgevinstlovens 32 stk. 2 og 3.
Spørgeren har  

 fremført, at swappen er med til at nedbringe finansieringsudgifterne på  

 ejendommen  

 og dermed gøre købet og den efterfølgende udlejning af ejendommen til en  

 bedre  

 forretning.
Såfremt renten i Schweiz stiger, vil fordelen imidlertid blive  

 formindsket eller helt forsvinde.
Spørgeren har fremført, at renten i Schweiz  

 og Danmark følger hinanden.
Ved stigende rente i Danmark vil kursen på de  

 fastforrentede 4% realkredit obligationer falde, hvilket giver mulighed for  

 at  

 omlægge lånet og nedbringe gælden i ejendommen.
Dette vil ligeledes medvirke  

 til  

 at gøre udlejningsvirksomheden til en bedre forretning.
Der byttes ikke  

 hovedstol ved swappens indgåelse, selv om man kan sige, at banken skylder  

 spørgeren  

 6,7 mio.kr., mod at spørgeren skylder banken f.eks. ca. 1.400.000 schweizer  

 franc á f.eks. kurs 4,83 = ca. 6,7 mio.kr.
Der byttes imidlertid hovedstol i  

 forbindelse med swappens udløb efter 5 år i den forstand, at spørgeren får  

 6,7  

 mio.kr. mod at give banken 1,4 mio. schweizer franc.
Er schweizer francen på  

 det tidspunkt steget til kurs 4,90, kræver det således en tilbagebetaling til  

 banken på 6.860.000 kr.
Dette vil give et tab på 160.000 kr.
Der sker ikke  

 direkte bytning af hovedstol ved udløbet, men differencen afregnes blot  

 mellem  

 banken og spørgeren.
X Kommune har i  

 et bindende ligningssvar af 19.5.2005 meddelt, at den påtænkte renteswap ikke  

 vil have tilknytning til spørgerens erhvervsmæssige virksomhed.
Det er lagt  

 til  

 grund, at spørgeren påtænkte at optage et fastforrentet realkreditlån i  

 danske  

 kroner til finansiering af ejendomskøbet.
Når lånet var afregnet, var der  

 derfor ingen uafdækket risiko, da spørgeren kendte tilbagebetalingsforløbet.
 Skatterådet har  

 imidlertid i en afgørelse af 20.6.2006 (  


  

 SKM2006.451.SR  


  

 )  

 statueret, at de i den sag omhandlede renteswaps måtte anses for at have  

 tilknytning til erhvervsmæssig virksomhed.
Spørgers eventuelle opfattelse ifølge anmodning Spørgeren har  

 tilkendegivet, at han anser det for givet, at swappen er en finansiel  

 kontrakt,  

 omfattet af kursgevinstlovens kapitel 6 (§§ 29-33). Spørgeren har i den  

 forbindelse henvist til den kommenterede kursgevinstlov af Jan Børjesson  

 m.fl.,  

 2. udgave side 411, med hensyn til definition af en swapaftale.
 Spørgeren har  

 fremført, at et tab - såfremt der ikke er tale om en finansiel kontrakt - vil  

 være fradragsberettiget i den skattepligtige indkomst, idet der i så fald  

 ville  

 være tale om to uafhængige lån, hvor renteindtægten er skattepligtig og  

 renteudgiften er fradragsberettiget, ligesom tab på gæld i fremmed valuta vil  

 være fradragsberettiget efter kursgevinstlovens § 23.
 Spørgeren har  

 oplyst, at X Kommune i et bindende ligningssvar af 19.5.2005 har meddelt, at  

 man ikke fandt at swapaftalen havde tilknytning til erhvervsmæssig  

 virksomhed.
 Spørgeren har  

 imidlertid fremført, at Skatterådets afgørelse af 20.6.2006 (  


  

 SKM2006.451.SR  


  

 )  

 stiller X Kommunes afgørelse i et andet lys, idet det i den sag blev  

 konkluderet, at en swapaftale, knyttet til lån i en udlejningsejendom, havde  

 tilknytning til den erhvervsmæssige virksomhed.
 Spørgeren har  

 tilkendegivet, at han herefter er i tvivl, og at spørgsmålet efter hans  

 opfattelse er af principiel karakter.
SKATs indstilling og begrundelse Vedr.  

 spørgsmålet om, hvorvidt de indgåede swapaftaler er omfattet af  

 kursgevinstlovens regler om finansielle kontrakter En swap er en  

 ubetinget gensidig forpligtelse mellem to parter om bytte af f.eks. rente på  

 to  

 (reelle eller fiktive) lån eller fordringer.
Det er de  

 enkelte elementer i en swapaftale, der beskattes, og ikke swapaftalen som  

 sådan, jf.
SKATs ligningsvejledning 2007-1 afsnit A.D.2.18.2.
En renteswap er  

 en aftale mellem to parter om at bytte betalingsstrømme i en given periode på  

 forud fastsatte vilkår.
Betalingerne er bestemt ud fra en hypotetisk  

 hovedstol,  

 samt faste eller variable rentesatser.
 Indgår der i en  

 swap elementer i form af terminskontrakter eller aftaler om købe- eller  

 salgsretter,  

 sker beskatningen efter kursgevinstlovens regler om finansielle kontrakter,  

 jf.  

 kursgevinstlovens § 29 stk. 1. Det må derfor ved en konkret vurdering af  

 aftalen afgøres, om reglerne for finansielle kontrakter skal anvendes i  

 forhold  

 til swapaftalen eller enkelte elementer i denne.
Det fremgår ikke  

 udtrykkeligt af ligningsvejledningen, om swapaftaler som de omhandlede er  

 omfattet  

 af kursgevinstlovens regler om finansielle kontrakter, jf. kursgevinstlovens  

 §  

 29 stk. 1, eller ej.
Landsskatteretten har derimod i kendelse af 22.11.1996  

 (TfS 1997.127) statueret, at den i den sag omhandlede renteswap måtte anses  

 som  

 terminskontrakter.
I den sag skulle der ikke ske udveksling af hovedstole, og  

 den løbende afregning skulle ske ved differenceafregning.
Landsskatteretten  

 har i en ikke-offentliggjort kendelse af 29.6.2001 statueret, at en  

 renteswapaftale  

 måtte anses for at være en terminskontrakt med to modsatrettede  

 terminsaftaler  

 om optagelse af lån, hvor det ene lån var med fast rente og det andet lån var  

 med variabel rente.
Renteswapaftalen blev indgået til dækning af  

 renterisikoen  

 i forbindelse med optagelsen af et 20-årigt kreditforeningslån i en  

 erhvervsmæssig udlejningsejendom.
Skatterådet har  

 i afgørelse af 20.6.2006 (  


  

 SKM2006.451.SR  


  

 )  

 fundet, at de i den sag omhandlede renteswaps var omfattet af  

 kursgevinstlovens  

 regler om finansielle kontrakter.
Den pågældende skatteyder, der drev  

 selvstændig virksomhed i byggebranchen, havde for at modvirke risikoen for en  

 rentestigning indgået en renteswap, der gik ud på, at skatteyderen modtog en  

 variabel rente og betalte en fast aftalt rente.
Den pågældende skatteyder  

 ønskede nu at indgå en modswap, hvorefter han skulle betale en variabel rente  

 og modtage en fast aftalt rente.
 Bemærkningerne  

 til det første lovforslag, der indeholdt regler om den skattemæssige  

 behandling  

 af finansielle kontrakter (L 6, fremsat den 27.12.1990 og gennemført som lov  

 nr. 394 af 6.6.1991), indeholder ingen fortolkningsbidrag vedrørende  

 beskatning  

 af renteswaps.
 I bemærkningerne  

 til lovforslaget om en ny kursgevinstlov (L 194, fremsat den 13.3.1997 og  

 gennemført  

 som lov nr. 439 af 10.6.1997) er det anført, at der som udgangspunkt ikke  

 sker  

 ændringer i hovedafgrænsningen af de kontrakter, der beskattes efter reglerne  

 i  

 kursgevinstloven.
I Optionsudvalgets  

 betænkning om beskatning af finansielle instrumenter (betænkning nr. 1139 af  

 juni 1988) er der i kapitel VII, afsnit 3, anført en afgrænsning af de  

 finansielle instrumenter, der skulle være omfattet af de nye regler, og de  

 kontrakter, der ikke skulle være omfattet af de nye regler.
Swapaftaler er  

 ikke  

 nævnt i opremsningerne.
På side 184 er det imidlertid anført, at reglerne  

 skal  

 anvendes på andre finansielle instrumenter, som er sammensat af de ovennævnte  

 terminskontrakter, og det fremgår udtrykkeligt, at dette vil være tilfældet  

 for  

 mange swap-aftaler.
Det fremgår dog, at det vil afhænge af en konkret  

 vurdering.
 I bogen  

 "Kursgevinstloven" fra juli 1992, skrevet af Kjeld Bergenfelt &  

 Søren Rasmussen, er det i afsnit 7.3.2. anført, at en swap ikke er noget  

 entydigt begreb, at en swap grundlæggende går ud på, at to parter  

 "bytter" forpligtelser til at betale for eksempel renter på lån, de  

 hver især har optaget, at en sådan swapaftale ikke er reguleret af de  

 vedtagne  

 regler, at det fortsat er uafklaret, hvilke skattemæssige konsekvenser  

 aftalen  

 har, men at andre aftaler, der også benævnes swaps, har et sådant indhold, at  

 de nye regler finder anvendelse.
I bogen  

 "Håndbog i finansielle instrumenter" fra 1991, skrevet af Kim  

 Füchsel, Preben Sunke, Jens Drejer og Hanne Søgaard Hansen, er det i afsnit  

 10  

 anført, at de i 1991 indførte regler i kursgevinstloven kun gælder for de  

 kontrakter, der er direkte nævnt i kursgevinstloven, d.v.s. terminskontrakter  

 og aftaler om købe- og salgsretter.
Kursgevinstlovens regler om finansielle  

 kontrakter gælder derimod ikke for andre former for finansielle kontrakter  

 som  

 f.eks. swaps.
Ifølge samme bogs afsnit 10.1 har skatteministeren oplyst, at  

 swaps som hovedregel falder udenfor kursgevinstlovens regler, idet der typisk  

 hverken er tale om en salgsret, en køberet eller en terminskontrakt.
Det  

 fremgår dog også, at swapbegrebet ikke er entydigt, og at skatteministeren på  

 den baggrund fandt det mest hensigtsmæssigt at lade en konkret vurdering  

 afgøre, om kursgevinstlovens regler for beskatning af finansielle kontrakter  

 skal anvendes på swappen som sådan, eller kun på enkelte af elementerne i  

 swappen.
I samme bog  

 afsnit 13.9.2 er det anført, at swaps som hovedregel falder udenfor  

 kursgevinstlovens  

 regler for beskatning af finansielle kontrakter.
Det skyldes, at en  

 swapaftale  

 typisk hverken er en salgsret, en køberet eller en terminskontrakt.
Det  

 fremgår  

 dog også, at selv med et nøje kendskab til en konkret aftale er den  

 skattemæssige behandling forbundet med betydelig usikkerhed.
Er swappen ikke  

 omfattet af reglerne i kursgevinstloven, kan der blive tale om beskatning  

 efter  

 statsskattelovens §§ 4-6, beskatning som renter efter statsskattelovens §§ 4  

 e  

 og  6 e, eller beskatning som løbende ydelser efter ligningslovens § 12  

 stk. 8 (nu ligningslovens § 12 B).
Ifølge bogen  

 "Kursgevinstloven", 2. udgave, skrevet af Jan Børjesson, Anders  

 Oreby  

 Hansen & Henrik Peytz, side 412 er det anført, at det ved en konkret  

 vurdering må afgøres, om og hvorledes reglerne for finansielle kontrakter  

 skal  

 anvendes i forhold til swapaftalen og/eller enkelte elementer i denne.  

 Afgørende ved denne vurdering er, i hvilket omfang der foreligger en køberet,  

 en salgsret eller en terminskontrakt i swapaftalen.
Det fremgår, at aftalerne  

 i  

 en række tilfælde er anset for finansielle kontrakter.
I samme bog side  

 420 er det anført, at en swapaftale som udgangspunkt er omfattet af  

 kursgevinstlovens  

 § 29, idet aftalen ofte består af delelementer, der hver for sig opfylder  

 betingelserne for at være en finansiel kontrakt.
Pengestrømmene under en  

 renteswap består alene af de løbende rentebetalinger, og der foretages typisk  

 nettoafregning, såfremt de faste og variable betalinger forfalder på samme  

 betalingsdage.
En renteswap kan aftales med en konstant hovedstol i hele  

 swappens løbetid, eller med en hovedstol, der afdrages/nedskrives.
 Efter en samlet  

 vurdering af samtlige foreliggende oplysninger skønnes de omhandlede  

 renteswaps  

 reelt at måtte anses som terminsaftaler, jf. ovennævnte  

 landsskatteretskendelser af 22.11.1996 og 29.6.2001 samt Skatterådets  

 afgørelse  

 af 20.6.2006. Renteswapaftalerne anses derfor for omfattet af  

 kursgevinstlovens  

 regler om finansielle kontrakter.
Vedr.  

 spørgsmålet om, hvorvidt de indgåede swapaftaler har tilknytning til  

 erhvervsmæssig virksomhed Ifølge SKATs  

 ligningsvejledning 2007-1 afsnit A.D.2.18.4 må det afgøres ud fra en konkret  

 vurdering, om der foreligger erhvervsmæssig tilknytning.
Det fremgår, at  

 eksempelvis en valutaterminskontrakt, der er indgået til afdækning af  

 kursrisikoen på erhvervsmæssige valutalån, anses for at have tilknytning til  

 erhvervsmæssig virksomhed, såfremt kontrakten afdækker en reel underliggende  

 risiko i forbindelse med en faktisk betalingsforpligtelse i relation til  

 lånet.
Ved Højesterets  

 dom af 27.8.1998 (TfS 1998.625 H) blev valutaterminsforretninger ikke anset  

 for  

 at have tilknytning til erhvervsmæssig virksomhed.
Den pågældende skatteyder  

 havde oprettet et enkeltmandsfirma inden for bogføring, regnskab og  

 skatterådgivning, og havde indenfor en ramme på 20 mio.kr. foretaget 62  

 valutaterminsforretninger.
Henset til valutaterminsforretningernes antal og  

 karakter fandtes det ikke godtgjort, at forretningerne havde haft tilknytning  

 til erhvervsmæssig virksomhed.
Ved  

 Landsskatterettens kendelse af 8.2.1999 (TfS 1999.353 LSR) og Vestre  

 Landsrets  

 dom af 23.6.2003 (  


  

 SKM2003.309.VLR  


  

 )  

 blev futures-kontrakter for (2 forskellige) svineproducenter anset for at  

 have  

 tilknytning til erhvervsmæssig virksomhed.
De omhandlede futures-kontrakter  

 var  

 indgået for at prissikre produktionen.
Landsskatteretten  

 har i den ovennævnte kendelse af 29.6.2001 anset renteswap-aftalen for at  

 have  

 tilknytning til erhvervsmæssig virksomhed.
Renteswapaftalen var indgået til  

 dækning af renterisikoen i forbindelse med optagelsen af et 20-årigt  

 kreditforeningslån i en erhvervsmæssig udlejningsejendom.
Ved  

 Ligningsrådets afgørelse af 19.3.2002 (  


  

 SKM2002.346.LR  


  

 )  

 blev den pågældende skatteyder anset for berettiget til direkte fradrag for  

 tab  

 på finansielle kontrakter.
Den pågældende skatteyder blev imidlertid anset  

 for  

 næringsdrivende med handel med finansielle kontrakter.
Ved Skatterådets  

 afgørelse af 20.6.2006 (  


  

 SKM2006.451.SR  


  

 )  

 blev en renteswap og en modswap anset for at have tilknytning til  

 erhvervsmæssig virksomhed.
Den oprindelige renteswap var indgået for at  

 modvirke en rentestigning på kreditforeningslån, der havde tilknytning til  

 skatteyderens erhvervsvirksomhed.
Den nye renteswap (modswappen) blev derfor  

 også  

 anset for at have tilknytning til erhvervsmæssig virksomhed.
Det lån, der i  

 nærværende sag skal finansiere udlejningsejendommen, har imidlertid fast  

 rente.  

 Renteswappen skal således hverken prissikre en produktion eller modvirke en  

 rentestigning på et lån.
Nærværende sag adskiller sig derved afgørende fra de  

 af ovennævnte afgørelser, hvor en renteswap blev anset for at have  

 tilknytning  

 til erhvervsmæssig virksomhed, herunder Skatterådets afgørelse af 20.6.2006.
 Renteswappen ses  

 heller ikke på anden måde at have tilknytning til spørgerens erhvervsmæssige  

 virksomhed.
 Renteswappen må  

 herefter anses som en selvstændig transaktion, der ikke kan anses for at have  

 tilknytning til erhvervsmæssig virksomhed.
Konklusion Det indstilles  

 derfor, at swapaftalerne anses for omfattet af kursgevinstlovens regler i §§  

 29-33 om finansielle kontrakter, men at swapaftalerne ikke anses for at have  

 tilknytning til erhvervsmæssig virksomhed.
 Tab på  

 swapaftalerne kan derfor ikke fradrages direkte i henhold til  

 kursgevinstlovens  

 § 32 stk. 1 sidste punktum, men kan alene anvendes til modregning i  

 tilsvarende  

 gevinster efter reglerne i kursgevinstlovens § 32 stk. 2 og  

 3.
 Det stillede  

 spørgsmål indstilles således besvaret med "Nej".
Spørgers bemærkninger til sagsfremstilling Ovenstående  

 sagsfremstilling er den 16. februar 2007 udsendt til spørgeren, der ikke har  

 fremført bemærkninger vedrørende spørgsmålet om, hvorvidt swapaftalen er  

 omfattet af kursgevinstlovens regler om finansielle kontrakter.
Spørgeren har  

 i  

 brev af 28. februar 2007 fremført følgende bemærkninger vedrørende  

 spørgsmålet  

 om, hvorvidt swapaftalen har tilknytning til erhvervsmæssig virksomhed:
 Spørgeren har  

 fremført, at han før offentliggørelsen af Skatterådets afgørelse i  


  

 SKM2006.451.SR  


  

 var kommet til samme konklusion som anført ovenfor, men at den nævnte  

 afgørelse  

 bringer ham i alvorlig tvivl.
Spørgeren har  

 fremført, at den skatteretlige doktrin vel kan koges ned til, at hvis swappen  

 anvendes til at afdække en risiko på gældssiden (vedrørende en erhvervsmæssig  

 virksomhed), så har swappen tilknytning til erhvervsmæssig virksomhed.
Det  

 gælder f.eks., hvis gælden i virksomheden er variabelt forrentet, og swappen  

 anvendes til at sikre fast forrentning.
 Anvendes swappen  

 i stedet til at ændre en fast forrentning på gældssiden til en variabel  

 forrentning,  

 så har swappen ikke tilknytning til den erhvervsmæssige  

 virksomhed.
Finansielle  

 kontrakter, der bringer en erhvervsdrivende fra en usikker havn til en fast  

 havn, har således erhvervsmæssig tilknytning.
Finansielle kontrakter, der  

 bringer en erhvervsdrivende fra en fast havn til en usikker havn, har derimod  

 nærmere spekulativ karakter og dermed ikke tilknytning til den  

 erhvervsmæssige  

 virksomhed.
Spørgeren har  

 imidlertid fremført, at Skatterådet i  


  

 SKM2006.451.SR  


  

 godkendte, at en swapaftale, der bragte en erhvervsdrivende fra en fast havn  

 til en usikker havn, blev anset for at have tilknytning til erhvervsmæssig  

 virksomhed, og at denne afgørelse synes at være et opgør med den  

 skatteretlige  

 doktrin på området.
I den sag havde skatteyderen som udgangspunkt en usikker  

 havn i form af variabelt forrentede obligationslån.
For at sikre sig mod  

 dette  

 havde skatteyderen indgået en swapaftale, der bragte ham i sikker havn (med  

 fast forrentning). Denne swapaftale fandtes helt i tråd med ovenstående at  

 have  

 tilknytning til den erhvervsmæssige virksomhed.
Det interessante  

 var imidlertid den efterfølgende modswap, der bragte den pågældende  

 skatteyder  

 tilbage fra fast havn til usikker havn.
Modswappen skulle således ikke  

 afdække  

 en risiko på gældssiden.
Skatterådet fandt, at når den første swapaftale  

 havde  

 tilknytning til erhvervsmæssig virksomhed, måtte modswappen også anses at  

 have  

 tilknytning til erhvervsmæssig virksomhed.
 Spørgeren har  

 fremført, at enten har Skatterådet med  


  

 SKM2006.451.SR  


  

 brudt med den skatteretlige doktrin på området, eller også har Skatterådet  

 slået fast, at swapaftaler skal vurderes i den sammenhæng, de samlet set  

 indgår  

 i ved vurderingen af, om der er tilknytning til den erhvervsmæssige  

 virksomhed.
 Spørgeren har  

 fremført, at hvis det første er tilfældet, må swapaftalen også i spørgerens  

 sag  

 anses at have tilknytning til den erhvervsmæssige virksomhed.
 Spørgeren har  

 videre fremført, at hvis det sidste er tilfældet, må det medføre, at  

 swapaftaler ikke skal vurderes enkeltvis, men i den sammenhæng, de indgår.  

 Det  

 vil medføre, at en isoleret vurdering af den enkelte swapaftale, herunder om  

 den skal modvirke en eventuel rentestigning, ikke er tilstrækkeligt, og at  

 det  

 afgørende er sammenhængen, som swappen indgår i.
Spørgeren har  

 fremført, at den af ham påtænkte swapaftale er en god forretningsmæssig  

 foranstaltning i den sammenhæng, som den indgår i.
Spørgeren har bemærket, at  

 swappen isoleret set ikke er interessant set fra et erhvervsmæssigt  

 perspektiv,  

 idet swappen isoleret set vil være en ren spekulationsforretning.
Det  

 interessante er imidlertid den sammenhæng, swappen indgår i.
Spørgeren har  

 fremført, at swappen vil sikre en forbedret likviditet i  

 udlejningsvirksomheden, idet swappen giver overskud.
Det sker ved, at  

 renteforpligtelsen på bagvedliggende fastforrentede obligationslån via  

 swappen  

 "ombyttes" til en lavere forrentning.
Umiddelbart er spørgeren  

 derved  

 gået fra en fast forrentet havn til en usikker variabelt forrentet havn, men  

 når man ser swappen i den samlede sammenhæng, er der ikke denne usikkerhed.
Spørgeren har  

 fremført, at likviditetsoverskuddet i tilfælde af en rentestigning vil   

 blive mindre og mindre og kan eventuelt ende med at resultere i et løbende  

 negativt resultat.
I givet fald vil kursen på de bagvedliggende obligationer  

 imidlertid falde, og tabet på swappen vil således blive opvejet af gevinst på  

 de bagvedliggende obligationslån.
 Spørgeren har  

 fremført, at når swappen ses i den samlede sammenhæng, kan den således ses  

 som  

 en vigtig faktor for, at udlejningsvirksomheden hænger sammen, sammenholdt  

 med  

 at den samlede risiko er minimal.
SKATs indstilling og begrundelse efter modtagelse af spørgers bemærkninger Det er korrekt,  

 at den i  


  

 SKM2006.451.SR  


  

 omhandlede modswap bragte den pågældende skatteyder fra en fast havn tilbage  

 til en usikker havn, og at Skatterådet alligevel anså swappen for at have  

 tilknytning  

 til den erhvervsmæssige virksomhed.
Den oprindelige swap bragte skatteyderen  

 fra en usikker havn til en fast havn.
Forholdet i den  

 pågældende sag var imidlertid, at modswappen skulle neutralisere den  

 oprindelige  

 swap, da det viste sig, at den oprindelige swap gav tab.
Mod-swappen havde  

 samme udløbsdato som den oprindelige swapaftale og var indgået på den  

 oprindelige swapaftales restgæld.
Modswappen blev derfor anset for at have  

 tilknytning til den oprindelige swap, og den oprindelige swap havde  

 tilknytning  

 til den erhvervsmæssige virksomhed.
Under disse  

 omstændigheder fandt Skatterådet, at også modswappen måtte anses for at have  

 tilknytning  

 til erhvervsmæssig virksomhed.
Dette ses ikke at være udtryk for, at  

 Skatterådet har brudt med en skatteretlig doktrin på området.
Den i nærværende  

 sag omhandlede swap bringer spørgeren fra en sikker havn til en usikker havn,  

 og der er ikke tale om, at swappen skal neutralisere en tidligere indgået  

 swap  

 mv.
Nærværende sag adskiller sig derved afgørende fra sagen i  


  

 SKM2006.451.SR  


.
 Efter de  

 foreliggende oplysninger ses swapaftalen heller ikke på anden måde at have en  

 tilstrækkelig forbindelse med udlejningsvirksomheden (eller erhvervsmæssig  

 virksomhed i øvrigt) til, at aftalen kan anses som en del af denne.
 Den i nærværende  

 sag omhandlede swap skønnes derfor stadig at måtte anses som en selvstændig  

 transaktion, der ikke kan anses for at have tilknytning til erhvervsmæssig  

 virksomhed.
 Tab på  

 swapaftalerne kan derfor ikke fradrages direkte i henhold til  

 kursgevinstlovens  

 § 32 stk. 1, sidste punktum, men kan alene anvendes til modregning i  

 tilsvarende  

 gevinster efter reglerne i kursgevinstlovens § 32 stk. 2 og 3.
 Det stillede  

 spørgsmål indstilles derfor stadig besvaret med "Nej".
Skatterådets afgørelse og begrundelse Skatterådet  

 bemærkede, at formålet med en swap som den omhandlede var at få en lavere  

 renteudgift, idet låneoptagelse normalt er billigere i Schweiz end i Danmark.  

 Swappen har derfor intet med valutaspekulation at gøre.
Det afgørende er, om  

 swappen hænger sammen med det oprindelige lån, og det gør den.
Det er derimod  

 ikke afgørende, om der reelt sker omlægning af lånet fra én valuta til en  

 anden.
Når det oprindelige lån er erhvervsmæssigt, er swappen også  

 erhvervsmæssig.
Skatterådet  

 bemærkede endvidere, at det ikke var et argument imod at anse swappen for at  

 have tilknytning til erhvervsmæssig virksomhed, at det oprindelige lån havde  

 fast rente.
Med swappen gøres den faste rente variabel.
Dermed bliver  

 risikoen  

 ved et lån med fast rente den samme som ved et lån med variabel rente.
 Skatterådet  

 bemærkede herudover, at swapaftalens hovedstol udgjorde samme beløb som det  

 oprindelige lån.
Skatterådet  

 vedtog, at swapaftalen måtte anses at have tilknytning til erhvervsmæssig  

 virksomhed,  

 idet det blev taget i betragtning, at swapaftalens hovedstol ikke oversteg  

 det  

 oprindelige (erhvervsmæssige) lån.
Tab på swapaftalen kan derfor fratrækkes  

 direkte i den skattepligtige indkomst, jf. kursgevinstlovens § 32 stk. 1,  

 sidste punktum.
 Det stillede  

 spørgsmål besvares således med "Ja".
Svaret er bindende for skattemyndighederne i følgende periode Svaret er  

 bindende for skattemyndighederne i 5 år, jf. skatteforvaltningslovens § 25  

 stk.  

 1.
