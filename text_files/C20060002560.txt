Vejledning om svangerskabsafbrydelse og fosterreduktion Denne vejledning knytter sig til bekendtgørelse nr. 1483  

 af 19. december 2005 om svangerskabsafbrydelse og fosterreduktion, cirkulære  

 nr. 23 af 3. april 2006 om behandling af sager om svangerskabsafbrydelse og  

 fosterreduktion samt sundhedsloven nr. 546 af 24. juni 2005.
1.  

 Tilladelig svangerskabsafbrydelse 1.1 Inden  

 udløbet af 12. svangerskabsuge Efter sundhedslovens § 92 har kvinder fri adgang til  

 svangerskabsafbrydelse, hvis indgrebet kan foretages inden udløbet af 12.  

 svangerskabsuge.
Samrådstilladelse er således ikke nødvendig i disse  

 tilfælde,  

 medmindre kvinden er omfattet af lovens § 98, stk. 2, eller  

 § 99, stk. 2-3, jf. herom under afsnit 2. Tilladelse til  

 svangerskabsafbrydelse.
12-ugersfristen beregnes i almindelighed fra sidste menstruations  

 første dag.
Det vil sige, at 12-ugersfristen normalt overskrides ca. 10 uger  

 efter den faktiske konception.
Graviditetens alder bliver ikke alene bestemt  

 på  

 grundlag af kvindens oplysning om sidste menstruation.
Men oplysningerne  

 herom  

 bliver sammenholdt med lægelige oplysninger baseret på en aktuel gynækologisk  

 undersøgelse foretaget af en speciallæge i gynækologi og obstetrik samt som  

 hovedregel en ultralydsundersøgelse.
Det er en af sygehusets speciallæger i  

 gynækologi og obstetrik, der afgør, om fristen er udløbet.
Skønnes det, at fristen er udløbet, skal lægen straks vejlede  

 kvinden om hendes mulighed for at søge samrådstilladelse til  

 svangerskabsafbrydelse og, hvis kvinden ønsker det, straks forelægge  

 ansøgningen  

 for vedkommende regionsråd.
Lægen kan således ikke blot vælge at afvise at  

 foretage indgrebet.
1.2 Efter  

 udløbet af 12. svangerskabsuge Efter sundhedslovens § 93 kan en kvinde få sit svangerskab  

 afbrudt uden samrådets tilladelse, selv om 12. svangerskabsuge er udløbet.  

 Det  

 er i tilfælde, hvor indgrebet er nødvendigt for at afværge fare for hendes  

 liv  

 eller for en alvorlig forringelse af hendes legemlige eller sjælelige  

 helbred,  

 og hvor denne fare udelukkende eller ganske overvejende er lægeligt begrundet  

 (medicinsk indikation).
2.  

 Tilladelse til svangerskabsafbrydelse 2.1 Inden  

 udløbet af 12. svangerskabsuge I visse tilfælde kræves samrådstilladelse, selv om 12.  

 svangerskabsuge ikke er udløbet.
Det drejer sig om tilfælde, hvor kvinden på  

 grund af sindssygdom, hæmmet psykisk udvikling, alvorligt svækket helbred  

 eller  

 af anden grund er ude af stand til at forstå betydningen af indgrebet, jf.  

 lovens § 98, stk. 2. Samrådet kan da efter anmodning fra en særligt  

 beskikket værge tillade svangerskabsafbrydelse, hvis det finder, at  

 omstændighederne taler for, at tilladelse gives.
For beskikkelsen af denne  

 værge finder bestemmelsen i værgemålslovens § 50 tilsvarende anvendelse.  

 Det kunne også være tilfælde, hvor kvinden er under 18 år og ikke har indgået  

 ægteskab, og samtykke fra forældremyndighedens indehaver ikke foreligger, jf.  

 lovens § 99, stk. 2-3.
2.2 Efter  

 udløbet af 12. svangerskabsuge Er 12. svangerskabsuge udløbet, kan samrådet give tilladelse til  

 svangerskabsafbrydelse, hvis betingelserne i sundhedslovens § 94 er  

 opfyldt.
 I lovens § 94, stk. 2, er det præciseret, at samrådet  

 skal lægge særlig vægt på, om det er berettiget at udsætte kvinden for den  

 forøgede helbredsmæssige risiko, som et indgreb efter udløbet af 12.  

 svangerskabsuge medfører.
Der kan som udgangspunkt ikke gives tilladelse til  

 svangerskabsafbrydelse, hvis fosteret antages at være levedygtigt, medmindre  

 at  

 betingelserne i lovens § 94, stk. 1, nr. 3, taler med afgørende  

 vægt  

 herfor.
Der kan herefter gives tilladelse til svangerskabsafbrydelse såfremt  

 der er fare for, at barnet på grund af arvelige anlæg eller beskadigelse  

 eller  

 sygdom i fostertilstanden vil få en alvorlig legemlig eller sjælelig lidelse.
Vurderingen af levedygtighed sker i forhold til det enkelte  

 foster.
Det afgørende vil være, om der er en realistisk udsigt til, at  

 fosteret  

 vil kunne overleve nogle uger, hvis det på tidspunktet for det påtænkte  

 indgreb  

 kommer til verden ved en naturlig fødsel.
3.  

 Tilladelig fosterreduktion 3.1 Inden  

 udløbet af 12. svangerskabsuge Efter sundhedslovens § 95, stk. 1, kan en kvinde, der er  

 gravid med flere fostre, uden særlig tilladelse få reduceret antallet af  

 fostre  

 inden udløbet af 12. svangerskabsuge.
Betingelserne herfor er, at indgrebet  

 væsentlig formindsker en risiko for, at kvinden spontant vil abortere alle  

 fostre, at et eller flere fostre som følge af for tidlig fødsel ikke vil være  

 levedygtige eller vil få en alvorlig legemlig eller sjælelig lidelse, at der  

 vil opstå fare for kvindens liv, eller at kvindens legemlige eller sjælelige  

 helbred  

 vil blive væsentligt forringet.
 Samrådstilladelse er således i disse tilfælde ikke nødvendig,  

 medmindre kvinden er omfattet af lovens § 98, stk. 2, eller  

 § 99, stk. 2 og 3. Vurderingen af, om disse risici er til stede,  

 foretages  

 af en speciallæge i gynækologi og obstetrik ansat på et sygehus.
Det fremgår af forarbejderne til § 95 om fosterreduktion som  

 fremsat d. 12. marts 2003 (lovforslag nr. 184 om ændring af lov om  

 svangerskabsafbrydelse), at et flerfoldssvangerskab indebærer en væsentlig  

 øget  

 risiko enten for spontan abort af alle fostre eller for, at fødslen finder  

 sted  

 så meget for tidligt, at fostrene enten ikke er levedygtige, eller at de får  

 meget alvorlige handicaps.
Et flerfoldssvangerskab indebærer endvidere en  

 øget  

 belastning af kvinden, som i nogle tilfælde kan medføre fare for hendes liv  

 eller alvorlig forringelse af hendes helbred.
Det blev således foreslået, at  

 fosterreduktion skal kunne finde sted, hvor det vil medføre en væsentlig  

 formindskelse af disse risici.
Formindskelse af disse risici vil ifølge  

 forarbejderne som udgangspunkt betyde, at der sker reduktion til to fostre.  

 Medmindre der foreligger særlige omstændigheder, vil der således ikke kunne  

 ske  

 reduktion til et foster.
Det må antages, at betingelserne vil være opfyldt i  

 alle tilfælde, hvor kvinden er gravid med tre eller flere fostre.
3.2 Efter  

 udløbet af 12. svangerskabsuge Efter sundhedslovens § 96 kan en kvinde få reduceret antallet  

 af fostre på medicinsk indikation uden tilladelse, selvom 12. svangerskabsuge  

 er udløbet, hvis indgrebet er nødvendigt for at afværge fare for hendes liv  

 eller for en alvorlig forringelse af hendes legemlige eller sjælelige helbred  

 og denne fare udelukkende eller ganske overvejende er lægeligt begrundet.
4.  

 Tilladelse til fosterreduktion Samrådet kan give tilladelse til fosterreduktion, hvis  

 betingelserne i sundhedslovens § 95, stk. 2-4, er opfyldt.
Det vil sige, at der kan gives tilladelse til fosterreduktion,  

 hvis indgrebet væsentligt formindsker en risiko for ·  


  

 spontan abort af alle fostre, ·  


  

 at et eller flere fostre som følge  

 af for tidlig fødsel vil få en alvorlig legemlig eller sjælelig lidelse eller  

 ikke vil være levedygtige, ·  


  

 alvorlig forringelse af kvindens  

 legemlige eller sjælelige helbred eller fare for hendes liv, og der  

 foreligger  

 særlige omstændigheder, jf. lovens § 95, stk. 2.
 Der kan også gives tilladelse, hvis der er risiko for, at fosteret  

 på grund af arvelige anlæg eller beskadigelse eller sygdom i fostertilstanden  

 vil få en alvorlig legemlig eller sjælelig lidelse, jf. lovens § 95,  

 stk. 3.
 Hvis fosteret må antages at være levedygtigt, kan tilladelse til  

 fosterreduktion kun gives, hvis de i lovens § 95, stk. 3, nævnte  

 omstændigheder med afgørende vægt taler for det.
5.  

 Samrådets afgørelser Samrådene ved regionsrådene træffer afgørelse af, hvorvidt  

 tilladelse til svangerskabsafbrydelse eller fosterreduktion skal gives.  

 Samrådets afgørelse kan indbringes for ankenævnet, jf. sundhedslovens  

 § 97, stk. 2, og § 6 i bekendtgørelse om  

 svangerskabsafbrydelse  

 og fosterreduktion.
Har samrådet efter lovens § 99, stk. 3, tilladt  

 svangerskabsafbrydelse eller fosterreduktion, selv om forældremyndighedens  

 indehaver har protesteret imod det, kan forældremyndighedens indehaver  

 indbringe  

 afgørelsen for ankenævnet.
Hvis samrådet efter lovens § 99, stk. 2  

 eller 3, træffer afgørelse om afslag på svangerskabsafbrydelse eller  

 fosterreduktion, kan afgørelsen ligeledes indbringes for ankenævnet af  

 kvinden.  

 Forældremyndighedens indehaver skal have mulighed for at indbringe afgørelsen  

 for ankenævnet inden indgrebet foretages, jf. § 9, stk. 3, i  

 cirkulære om behandling af sager om svangerskabsafbrydelse og  

 fosterreduktion.
6.  

 Fremgangsmåden ved anmodning om svangerskabsafbrydelse eller fosterreduktion En kvinde, der ønsker sit svangerskab afbrudt eller ønsker at få  

 foretaget fosterreduktion, kan henvende sig enten til en læge eller et  

 regionsråd.
Hvis kvinden ønsker det, kan hun rette henvendelse til en anden  

 læge end sin sædvanlige.
Efter § 1, stk. 2, i bekendtgørelse om  

 svangerskabsafbrydelse og fosterreduktion skal den, der fremsætter  

 anmodningen  

 om svangerskabsafbrydelse eller fosterreduktion, underskrive anmodningen.
Det  

 vil sige kvinden, jf. sundhedslovens § 98, stk. 1, eller en særligt  

 beskikket værge, jf. lovens § 98, stk. 2. Det samme gælder, når  

 forældremyndighedens indehaver afgiver samtykke efter lovens § 99,  

 stk. 1. Der er udarbejdet blanketter til brug for anmodning om  

 svangerskabsafbrydelse  

 og fosterreduktion og til brug for afgivelse af samtykke.
 Sker henvendelsen til et regionsråd følges reglerne i cirkulære om  

 behandling af sager om svangerskabsafbrydelse og fosterreduktion.
 Der skal ikke indhentes en erklæring fra den eventuelle fader,  

 uanset om denne er kvindens ægtefælle.
6.1  

 Anmodning fremsat over for den praktiserende læge Fremsættes anmodningen om svangerskabsafbrydelse eller  

 fosterreduktion over for en læge, skal denne under en personlig samtale med  

 kvinden søge oplyst grunden til ønsket om svangerskabsafbrydelse eller  

 fosterreduktion og give den vejledning, som er nævnt i sundhedslovens  

 § 100.
6.1.1  

 Vejledning inden indgrebet 6.1.1.1 Om  

 indgrebets beskaffenhed mv.
 Lægen skal efter lovens § 100, stk. 3, give kvinden  

 vejledning om indgrebets beskaffenhed og direkte følger samt om den risiko,  

 der  

 må antages at være forbundet med indgrebet.
 Selv om kvinden opfylder betingelserne for at få  

 svangerskabsafbrydelse eller fosterreduktion uden tilladelse fra samrådet,  

 bør  

 lægen under samtalen generelt tilstræbe, at hun ikke beslutter sig uden  

 nærmere  

 overvejelser.
Bortset fra tilfælde, hvor et ønske om svangerskabsafbrydelse  

 skyldes hensynet til moderens eller barnets helbred, bør kvinden derfor gøres  

 bekendt med, at lovgivningen rummer muligheder for støtte til gennemførelse  

 af  

 svangerskabet og støtte efter barnets fødsel.
Endvidere kan hun gøres bekendt  

 med muligheden for at bortadoptere barnet.
Lægen skal gøre hende bekendt med,  

 at hun af regionsrådet kan få nærmere oplysninger og anden bistand i  

 forbindelse med svangerskab og fødsel.
Lægen bør således opfordre kvinden til  

 at søge bistand i opholdskommunen, hvis lægen skønner, at personlige, sociale  

 eller økonomiske vanskeligheder er årsag til ønsket om  

 svangerskabsafbrydelse.
Lægen og kvinden skal ved deres underskrift bekræfte, at  

 vejledningen har fundet sted.
Dette gælder også, når vejledning skal gives  

 til  

 forældremyndighedens indehaver eller en særligt beskikket værge, jf. lovens  

 § 100, stk. 3 og 5, og § 3 i bekendtgørelse om  

 svangerskabsafbrydelse og fosterreduktion.
Er kvinden omfattet af lovens  

 § 98, stk. 2, skal hun dog ikke bekræfte, at vejledning har fundet  

 sted.
 Hvis kvinden ikke har bopæl i Danmark, bør lægen endvidere oplyse  

 hende om, at hun som udgangspunkt selv skal afholde udgiften til indgrebet,  

 jf.  

 nærmere nedenfor under afsnittet 6.4 Betaling.
6.1.1.2 Vejledning  

 om støttesamtaler Lægen skal i forbindelse med vejledning om indgrebets beskaffenhed  

 også vejlede om kvindens mulighed for at modtage støttesamtaler før og efter  

 indgrebet, jf. bekendtgørelse om svangerskabsafbrydelse og fosterreduktion  

 § 4, stk. 3, og lovens § 100, stk. 5.
 Vejledningen om støttesamtale skal gives både mundtligt og  

 skriftligt, jf. bekendtgørelsens § 4, stk. 2.
Det bør af den mundtlige vejledning om støttesamtaler fremgå, ·  


  

 formålet med en samtale før et  

 indgreb, ·  


  

 formålet med et tilbud om en  

 samtale efter et eventuelt indgreb, ·  


  

 hvor kvinden  

 kan  

 få støttesamtaler (en oversigt over tilbud fremgår af pjecen »Hvis du  

 overvejer  

 abort«), ·  


  

 at det er op til kvinden at opsøge  

 det rådgivningstilbud hun eventuelt ønsker at gøre brug af.
Den  

 skriftlige vejledning  

 om støttesamtaler  

 gives ved at udlevere pjecen »Hvis du overvejer  

 abort«.
Pjecen kan bestilles hos Komiteen for Sundhedsoplysning, Classensgade  

 71, 5. sal, 2100 København Ø.
Efter bekendtgørelsens § 4, stk. 3, skal kvinden og  

 lægen ved deres  

 underskrifter  

 bekræfte,  

 at vejledning om støttesamtaler er givet.
Dette sker på de særlige  

 blanketter,  

 som også anvendes til at bekræfte, at vejledning efter sundhedslovens  

 § 100, stk. 3, er sket.
Der henvises i øvrigt til afsnit 7. Særligt  

 om afholdelse af støttesamtaler.
 Endvidere skal kvinden efter lovens § 100, stk. 6, og  

 bekendtgørelsens § 5 tilbydes oplysning om muligheden for supplerende  

 oplysning og rådgivning fra relevante handicaporganisationer, hvor  

 anmodningen  

 om svangerskabsafbrydelse eller fosterreduktion er fremsat i henhold til  

 lovens  

 § 94, stk. 1, nr. 3, eller § 95, stk. 3.
 Oplysning om relevante centrale patient- eller  

 handicaporganisationer  

 er gjort  

 tilgængelige på Sundhedsstyrelsens hjemmeside: www.sst.dk.
I Sundhedsstyrelsens retningslinier for fosterdiagnostik er det  

 præciseret, at den gravide skal oplyses om muligheden for at tage kontakt til  

 en patient- eller handicaporganisation m.v. med henblik på  

 information/rådgivning  

 uden for det sundhedsfaglige regi.
Det fremgår af Sundhedsstyrelsens  

 retningslinier,  

 at en autoriseret sundhedsperson, som oplyser om muligheden og er behjælpelig  

 med at etablere en kontakt til en sådan patient- eller handicaporganisation  

 m.v., ikke i denne forbindelse kan pådrage sig ansvar for indholdet af den  

 information/rådgivning, som kvinden efterfølgende måtte modtage af  

 organisationerne.
6.1.2  

 Henvisning til foretagelse af indgrebet Ønsker kvinden fortsat svangerskabsafbrydelse eller fosterreduktion  

 efter at have modtaget vejledning, skal lægen henvise hende til et offentligt  

 hospital.
Kvinden bør endvidere oplyses om, at svangerskabsafbrydelse inden  

 udløbet af 12. svangerskabsuge også kan foretages på private hospitaler eller  

 klinikker.
Ved henvisningen til sygehuset bør det af den praktiserende læges  

 oplysninger fremgå, at kvinden opfylder betingelserne for  

 svangerskabsafbrydelse eller fosterreduktion uden tilladelse, samt at kravene  

 i  

 sundhedslovens § 98, stk. 1, § 99, stk. 1, og § 100,  

 stk. 2-3 og 5-6, jf. § 1, stk. 2, og § 5 i bekendtgørelse  

 om svangerskabsafbrydelse og fosterreduktion er opfyldt.
Det vil således som  

 udgangspunkt ikke være nødvendigt for sygehuset at indhente yderligere  

 oplysninger med risiko for derved at forsinke indgrebets foretagelse.
Det  

 skal  

 sikres, at anmodningen er fremsat af kvinden selv, og at forældremyndighedens  

 indehaver har samtykket i anmodningen, hvis kvinden er under 18 år og ikke  

 har  

 indgået ægteskab.
Endvidere skal det sikres, at kvinden har fået den  

 vejledning,  

 som loven kræver.
 Hvis lægen foretager elektronisk henvisning til sygehuset, skal  

 den underskrevne blanket opbevares af lægen efter principperne i reglerne om  

 lægers pligt til at føre ordnede optegnelser (journalføring).
6.1.3  

 Henvisning til forelæggelse for samrådet I tilfælde, hvor svangerskabsafbrydelse eller fosterreduktion  

 kræver tilladelse fra samrådet, skal lægen, hvis kvinden ønsker det, straks  

 forelægge anmodningen for vedkommende regionsråd sammen med en udtalelse om  

 sagen.
Det er af væsentlig betydning for regionsrådets behandling af  

 sagerne og den nødvendige hurtige gennemførelse heraf, at den praktiserende  

 læge omgående henviser kvinden til regionsrådet.
Lægen skal ved henvisningen  

 give så fyldige oplysninger som muligt såvel om de medicinske forhold som om  

 kvindens og hendes families sociale og økonomiske forhold og hendes  

 personlige  

 og familiemæssige vanskeligheder.
Lægen bør således så vidt muligt ved alle henvisninger oplyse ·  


  

 kvindens fulde navn, bopæl og  

 personnummer, ·  


  

 om anmodningen er fremsat af  

 kvinden selv, jf. lovens § 98, stk. 1, ·  


  

 om der er samtykke fra forældremyndighedens  

 indehaver, hvis kvinden er under 18 år og ikke har indgået ægteskab, jf.  

 lovens  

 § 99, stk. 1, ·  


  

 om kvinden er oplyst om, at hun  

 ved henvendelse til regionsrådet kan få vejledning  

  

 1)  

  

 om de foreliggende muligheder for støtte til gennemførelse af  

 svangerskabet og for støtte efter barnets fødsel,  

  

 2)  

  

 om indgrebets beskaffenhed og direkte følger,  

  

 3)  

  

 om den risiko, der må antages at  

 være forbundet med indgrebet, samt  

  

 4)  

  

 om  

 muligheden for støttesamtaler, jf. lovens § 100, stk. 2-3 og 5, ·  


  

 om kvinden er tilbudt oplysning om  

 muligheden for supplerende oplysning og rådgivning fra relevante  

 handicaporganisationer,  

 hvis anmodningen om svangerskabsafbrydelse eller fosterreduktion er fremsat i  

 henhold til lovens § 94, stk. 1, nr. 3, eller § 95,  

 stk. 3.
6.2  

 Offentlige og private sygehuse og klinikker I de tilfælde, hvor der ikke foreligger tilladelse efter  

 sundhedslovens § 94, § 95, stk.2 og 3, er den ansvarlige læge for  

 indgrebet forpligtet til under strafansvar efter lovens § 269 at påse,  

 at  

 betingelserne i lovens §§ 92-93, § 95, stk. 1, eller § 96  

 er opfyldt.
Lægen er endvidere under strafansvar forpligtet til at sikre sig,  

 at betingelserne i lovens §§ 98-99, § 100, stk. 3, og  

 § 101  

 er opfyldt.
 I de tilfælde, hvor kvinden fremsætter anmodningen om  

 svangerskabsafbrydelse eller fosterreduktion over for en sygehuslæge på et  

 offentligt eller privat hospital eller klinik og derfor ikke har modtaget  

 vejledning fra en praktiserende læge, skal den pågældende læge sørge for at  

 give kvinden den vejledning, som er nævnt i lovens § 100. Vejledningen  

 skal gives på samme måde som anført ovenfor i afsnittet 6.1  

 Anmodning fremsat over for den praktiserende  

 læge.
For så vidt angår den medicinske indikation, jf. lovens § 93  

 og § 96, vil lægen som udgangspunkt ved sin egen undersøgelse kunne  

 konstatere, om betingelserne for svangerskabsafbrydelse eller fosterreduktion  

 er opfyldt.
Det er dog ikke nødvendigt, at lægen selv har konstateret  

 tilstedeværelsen af fare for kvindens liv eller for en alvorlig forringelse  

 af  

 hendes legemlige eller sjælelige helbred.
Lægen kan lægge en erklæring fra en  

 anden læge, f.eks. en speciallæge i psykiatri, til grund.
Hvis der til  

 konstatering af, om betingelserne er opfyldt, kræves andre  

 specialundersøgelser, bør sådanne sædvanligvis foretages i direkte samarbejde  

 med andre afdelinger og kun undtagelsesvis gennem regionsrådet.
Hvis sygehusets læge finder, at en patient har behov for social og  

 juridisk hjælp i forbindelse med graviditeten, bør kvinden opfordres til at  

 søge denne hjælp i opholdskommunen.
I de tilfælde, hvor det vurderes, at  

 tilbudet om hjælp kan få indflydelse på kvindens beslutning om at lade  

 indgrebet gennemføre, bør henvendelsen til opholdskommunen foretages, før  

 indgrebet  

 gennemføres, medmindre der herved opstår risiko for overskridelse af  

 12-ugersfristen.
6.3  

 Betaling Kvinder med bopæl i Danmark får udgifterne i anledning af  

 svangerskabsafbrydelse eller fosterreduktion afholdt af bopælsregionen, jf.  

 sundhedsloven § 244.
 Såfremt kvinden vælger at få foretaget indgrebet på et privat  

 hospital eller klinik uden overenskomst med den offentlige sygesikring, skal  

 hun selv afholde udgifterne, medmindre den region, hvorunder patienten hører,  

 har besluttet at benytte pågældende privathospital eller klinik, som en del  

 af  

 amtets sygehustilbud.
Har kvinden bopæl i udlandet, skal hun som udgangspunkt selv  

 afholde udgiften til indgrebet, herunder udgifter til støttesamtaler og  

 tolkebistand, uanset om indgrebet bliver udført på et privat hospital eller  

 klinik eller på et offentligt hospital.
Endvidere må en kvinde, der ikke har  

 bopæl her i landet, selv fremskaffe de nødvendige dokumenter, ligesom  

 oversættelse af disse dokumenter må ske for kvindens regning.
7. Særligt  

 om afholdelse af støttesamtaler Efter lovens § 100, stk. 5, skal kvinden forud for og  

 efter indgrebet tilbydes en støttesamtale.
7.1  

 Støttesamtaler inden indgrebet Formålet med en  

 støttesamtale  

 forud for svangerskabsafbrydelse eller fosterreduktion er  

 at give  

 kvinden den nødvendige støtte til selv at træffe beslutningen om, hvorvidt  

 hun  

 ønsker indgrebet eller ej Den, der foretager støttesamtalen, skal i det omfang det er muligt  

 forsøge at klarlægge, hvorfor kvinden ønsker svangerskabsafbrydelse eller  

 fosterreduktion.
 Det skal undgås under støttesamtalen at påvirke kvinden til enten  

 at gennemføre eller afbryde svangerskabet eller at få foretaget  

 fosterreduktion, men i stedet skal det forsøges at give kvinden et så  

 fuldstændigt grundlag som muligt at træffe beslutningen på.
Konsekvenserne af at gennemføre eller at afbryde svangerskabet  

 eller at få foretaget fosterreduktion skal drøftes med kvinden.
Der skal i  

 den  

 forbindelse fokuseres på de psykiske og sociale aspekter af at gennemføre  

 eller  

 afbryde svangerskabet.
Samtalen skal tage udgangspunkt i kvindens aktuelle  

 livssituation, og hvordan svangerskabet påvirker denne.
 Det skal generelt tilstræbes, at støttesamtaler  

 før indgrebet  

 gennemføres så  

 hurtigt som muligt, således at eventuelle frister kan overholdes.
7.2  

 Støttesamtaler efter indgrebet Formålet med en støttesamtale  

 efter et indgreb  

 er at give kvinden støtte til at komme  

 igennem eventuelle psykiske gener som følge af indgrebet.
 Det skal overvejes, om spørgsmålet om prævention skal indgå i  

 samtalen.
 Ved svangerskabsafbrydelser efter 12. uge bør kvinden oplyses om  

 muligheden for, med tilskud fra den offentlige sygesikring i op til 12  

 konsultationer, at kunne blive henvist til akut psykologhjælp både før og  

 efter  

 indgrebet, jf. bekendtgørelse om tilskud efter sygesikringsloven til  

 psykologbehandling for særligt udsatte grupper § 1, nr. 8.
7.3  

 Gennemførelse af støttesamtaler Støttesamtaler kan gennemføres som en konsultation hos egen læge  

 eller som rådgivning inden eller uden for det etablerede sundhedssystem.
Kvindens egen læge  

 har  

 generelt gode forudsætninger for at tilbyde støttesamtaler før og efter en  

 svangerskabsafbrydelse, idet lægen ofte vil have viden om kvindens  

 familieforhold og sociale situation.
Endvidere vil lægen ofte allerede være i  

 kontakt med kvinden, og det vil derfor være muligt at gennemføre en eventuel  

 støttesamtale hurtigt.
 Hvor en kvinde har gennemgået fertilitetsbehandling, vil den  

 fertilitetsbehandlende læge have gode forudsætninger for at kunne tilbyde  

 støttesamtaler i tilfælde af, at kvinden overvejer fosterreduktion.
En støttesamtale  

 efter  

 indgrebet  

 kan eventuelt finde sted hos en sygeplejerske på  

 gynækologisk afdeling på sygehuset eller hos en jordemoder.
Samtalen vil  

 imidlertid ikke kunne gennemføres umiddelbart efter indgrebet på grund af  

 kvindens påvirkning af narkose.
 Efter en medicinsk svangerskabsafbrydelse indkaldes kvinden til en  

 kontrolundersøgelse på sygehuset, og en støttesamtale vil f.eks. kunne finde  

 sted ved samme lejlighed.
Det er kvindens eget valg, hvor hun eventuelt ønsker rådgivning,  

 og det er op til hende selv at opsøge de enkelte tilbud.
Der henvises i denne  

 forbindelse til pjecen »Hvis du overvejer abort«.
 Ved rådgivning  

 i  

 offentligt regi  

 må kvindens valg af støttesamtale ske under  

 hensyn til de gældende henvisningsregler, hvis rådgivningen skal finansieres  

 helt eller delvist af sygehusene/sygesikringen.
Der stilles ikke specifikke uddannelses- eller erfaringsmæssige  

 krav til den, der udfører støttesamtalen.
Dette gælder også rådgivning uden  

 for  

 det etablerede sundhedssystem.
Rådgivere kan på www.abortnet.dk finde  

 informationer  

 til professionelle om svangerskabsafbrydelse og fosterreduktion.
8.  

 Afsluttende bestemmelser Denne vejledning er gældende fra den 1. januar 2007. Vejledning  

 nr. 57 af 16. juni 2004 om svangerskabsafbrydelse og fosterreduktion  

 bortfalder  

 herefter.
