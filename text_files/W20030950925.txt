Landsskatteretskendelse af 12. december 2002 vedr.  

 Kursregulering af valutaterminsforretninger  selvangivet efter  

 lagerprincippet A A/S klager for indkomståret 2000 over, at de stedlige  

 skattemyndigheder ikke har godkendt nedsættelse af indkomsten med urealiseret  

 kursgevinst på valutaterminsforretninger, 2.108.845 kr., samt over at  

 nedsættelse af indkomsten med valutakursregulering af debitorer og likvide  

 konto, 463.300 kr., heller ikke er godkendt.
Det fremgår af sagen, at selskabet producerer og sælger  

 småkager.
Den altovervejende del af produktionen eksporteres.
Pr. 31.  

 december  

 2000 havde selskabet indgået en række valutaterminskontrakter til en samlet  

 værdi på 42.450.000 kr. omfattende et salg på $ 2.750.000, £ 1.200.000 og  

 3.598.000 JPY.
Selskabet har anmodet den kommunale skattemyndighed om  

 genoptagelse af skatteansættelsen for indkomståret 2000 med henblik på  

 nedsættelse med i alt 2.572.145 kr.
Beløbet vedrører urealiseret kursgevinst  

 på  

 valutaterminskontrakter.
Den kommunale skattemyndighed har genoptaget selskabets  

 skatteansættelse, men har ikke fundet grundlag for at nedsætte ansættelsen  

 med  

 de angivne 2.572.145 kr.
Som begrundelse har den kommunale skattemyndighed  

 bl.a. anført, at det ikke fremgår af Ligningsvejledningen, at bestemmelsen i  

 kursgevinstlovens § 30, stk. 1, nr. 7, finder anvendelse, hvis betingelserne  

 beskrevet i afsnit A.D.2.18.3.8 er opfyldt.
Det fremgår derimod, at der ved  

 vurderingen af, om aftaler er omfattet af bestemmelsen i § 30, eventuelt kan  

 tages udgangspunkt i betingelserne beskrevne i afsnit A.D.2.18.3.8. Sigtet  

 med  

 lovændringen har ikke været, at ændre beskatningstidspunktet for kurssikring  

 af  

 forventet omsætning.
Indgåelse af en valutakontrakt i forbindelse med aftaler om  

 levering af varer forudsætter åbenlyst, at der eksisterer en aftale om  

 levering  

 af varer.
Det fremgår således af lovens ordlyd, at bestemmelsen kun finder  

 anvendelse på valutakontrakter i tilknytning til allerede indgåede aftaler,  

 og  

 dette bekræftes af såvel Ligningsvejledningen som forarbejderne til loven,  

 L194  

 1996/97, hvor følgende udtales: Det foreslås, at  

 valutaterminskontrakter i  

 forbindelse med sædvanlige aftaler behandles som en integreret del af  

 kontrakten om levering af varer  Selskabets repræsentant har nedlagt påstand om, at selskabets  

 skatteansættelse skal nedsættes med 2.108.845 kr. vedrørende urealiseret  

 gevinst på valutaterminskontrakter, der er indgået som led i selskabets  

 valutakurssikring af sædvanlige aftaler om levering af varer, og med 463.300  

 kr. vedrørende valutakursregulering af debitorer og likvide valutakonti,  

 eller  

 med i alt 2.572.145 kr.
Til støtte for påstanden vedrørende valutaterminskontrakterne  

 har repræsentanten bl.a. anført, at de af selskabet indgåede  

 valutaterminskontrakter er omfattet af kursgevinstlovens § 30, stk. 1, nr. 7.  

 I  

 medfør af denne bestemmelse undtages terminskontrakter, der er indgået i  

 tilknytning til aftaler om fremtidig levering af varer og andre aktiver samt  

 tjenesteydelser til privat brug eller til brug i modtagerens virksomhed eller  

 som produkt af egen virksomhed, fra beskatning efter bestemmelsen i  

 kursgevinstlovens § 29. Valutakurssikring af sædvanlige aftaler er ligeledes  

 omfattet af undtagelsesbestemmelsen i lovens § 30, stk. 1, nr. 7, når de  

 generelle betingelser for at undtage kontrakter fra bestemmelsen i lovens §  

 29  

 er opfyldt.
Gevinst og tab på valutaterminskontrakterne opgøres herefter på  

 realisationstidspunktet som en del af indtægten ved omsætningen af  

 virksomhedens  

 produkter.
Vedrørende påstanden om nedsættelse af skatteansættelsen med  

 463.300 kr. har repræsentanten bl.a. anført, at værdien af fordringen skal  

 opgøres til statusdagens kurs, og ikke til terminskursen på den underliggende  

 terminskontrakt, som anført i selvangivelsen.
Dette følger af  

 kursgevinstlovens  

 § 25.
A A/S producerer og sælger småkager, og den altovervejende del  

 af produktionen eksporteres.
Selskabet har følgelig en betydelig omsætning i  

 udenlandsk valuta, og selskabet har derfor behov for at afdække  

 valutakursrisikoen for at afværge tab på de vareleverancer, der afvikles i  

 udenlandsk valuta.
Selskabet indgår valutaterminskontrakter til afdækning af  

 valutakursrisikoen vedrørende det forventede salg til udenlandske kunder.  

 Eksportindtægterne for indkomståret 2001 var budgetteret til 93 mio. kr., og  

 pr. 31. december 2000 havde selskabet derfor indgået en række  

 valutaterminskontrakter til en samlet værdi på 42.450.000 kr. omfattende et  

 salg på 2.750.000 USD, 1.200.000 GBP og 3.598.000 JPY.
Selskabet indgår  

 løbende  

 terminskontrakter af denne art, og omfanget af kontrakterne afstemmes løbende  

 med omsætningen af varer, således at selskabet kan afværge den aktuelle  

 valutakursrisiko, der er knyttet til omsætningen af varer.
Pr. 31. december  

 2000 udgjorde den urealiserede gevinst på indgåede valutaterminskontrakter  

 2.108.845 kr.
Kontrakterne udløber hen over året i takt med at selskabet  

 opnår  

 salgsindtægterne fra udlandet.
Herudover er der i årsregnskabet indregnet en urealiseret  

 gevinst på debitorer og likvider i udenlandsk valuta på 463.300 kr.
Dette  

 beror på, at værdien af debitorer m.v. i årsregnskabet er opgjort til  

 terminskursen i de underliggende terminskontrakter, og ikke til statusdagens  

 kurs.
Værdiansættelsen i årsregnskabet er ikke tilbageført i selvangivelsen,  

 og dermed er der foretaget beskatning af urealiserede gevinster på fordringer  

 med 463.300 kr. for meget i forhold til statusdagens kurs.
Ved ændringen af kursgevinstbeskatningsloven  L194 i  

 Folketingsåret 1996/97 - ændrede Folketinget den hidtil gældende bestemmelsen  

 i kursgevinstloven, således at adgangen til at anvende  

 realisationstidspunktet  

 som beskatningstidspunkt fremover også skulle gælde for bl.a.  

 terminskontrakter, herunder valutaterminskontrakter, der har tilknytning til  

 virksomhedens sædvanlige aftaler om fremtidig levering af varer.
Der var også  

 tidligere mulighed for at anvende realisationstidspunktet som  

 beskatningstidspunkt, men kun efter indhentet tilladelse fra Ligningsrådet.
Ifølge bemærkninger til lovforslaget undtages kontrakter,  

 herunder valutakurskontrakter vedrørende sædvanlige aftaler om levering af  

 varer, fra hovedreglen om beskatning af kontrakter.
Undtagelsen er generel,  

 og  

 afgrænsningen af kontrakter, der undtages, følger den praksis, der efter den  

 hidtidig gældende bestemmelse blev anvendt ved ligningsmyndighedernes  

 fritagelse for beskatning af urealiserede gevinster.
Under punkt 135 i  

 bemærkningerne anføres følgende om baggrunden for overgang til  

 realisationsprincippet for valutakontrakter, der har tilknytning til aftaler  

 om  

 levering af varer og andre aktiver samt tjenesteydelser til privat brug eller  

 til brug i modtagerens virksomhed eller som produkt af egen virksomhed:
Valutaterminskontrakter benyttes også i forbindelse med  

 indgåelse af aftaler om levering af varer og andre aktiver samt  

 tjenesteydelser.
Det sker især ved eksport og import.
Når valutaterminskontrakter skattemæssigt behandles som en  

 selvstændig kontrakt, beskattes gevinst og tab på valutaterminskontrakten  

 efter lagerprincippet.
I praksis er der givet tilladelse til at anvende  

 realisationsprincippet under følgende betingelser:
 1.Kontrakterne skal være begrundet i den primære drift.
 2. Der skal være tale om en valutakontrakt, der modsvarer køb  

 eller salg af varer eller tjenesteydelser, der importeres eller eksporteres.
 3.Ved kurssikring af salgsindtægter for eksporterede varer skal  

 kontrakten angå varer, der ikke er leveret/faktureret ved indkomstårets  

 udløb.  

 Ved kurssikring af købsprisen for importerede varer skal kontrakten angå  

 varer,  

 der ikke er leveret/faktureret ved indkomstårets udløb. (Kurstab på  

 fordringer  

 eller gæld opstået ved allerede faktureret/leveret eksport eller import kan  

 fratrækkes i den skattepligtige indkomst efter lager-princippet pr. ultimo).
 4.Der må ikke indgås modgående kontrakter.
 5.Fastholdelse af lagerprincippet skal være til væsentlig  

 økonomisk ulempe for virksomheden.
 6.Der må ikke konkret være mulighed for, at en dispensation  

 åbner op til skattearbitrage.
Det foreslås, at valutaterminskontrakter i forbindelse med  

 sædvanlige aftaler behandles som en integreret del af kontrakten om levering  

 af  

 varer og andre aktiver samt tjenesteydelser.
Det afbøder de økonomiske  

 ulemper, der dels skyldes lagerprincippet, dels de skattemæssige regler om  

 begrænsning af fradrag for tab, når valutaterminskontrakten behandles som en  

 selvstændig kontrakt i forhold til den kontrakt, som den vedrører.
Som for de  

 sædvanlige aftaler er det en betingelse, at valutaterminskontrakten ikke er  

 noteret på børs m.v., og som for de sædvanlige aftaler er skattepligtige, der  

 udøver næring ved køb og salg af finansielle kontrakter eller driver  

 næringsvirksomhed ved finansiering, ikke omfattet.
 Forslaget vil også give mulighed for, at virksomheder kan indgå  

 valutaterminskontrakter i forbindelse med igangværende arbejder til afdækning  

 af valutakursrisiko på indtægter og udgifter til produkt af egen virksomhed,  

 uden at der skal ske beskatning efter kursgevinstlovens regler om finansielle  

 kontrakter.
I de tilfælde, hvor valutaterminskontrakter afdækker en  

 valutakursrisiko på udgifter eller indtægter, som fradrages eller beskattes  

 efter reglerne for igangværende arbejder, vil gevinster og tab på  

 valutaterminskontrakten påvirke opgørelsen af udgiften/indtægten.
Udgiften  

 skal  

 således opgøres som det beløb, som skal betales for den valuta, som anvendes  

 til betalingen, og indtægten skal opgøres som det beløb, som opnås for den  

 valuta, som modtages.
Gevinst og tab på valutaterminskontrakten gøres dermed  

 til en del af udgiften eller indtægten. Ifølge den tidligere gældende bestemmelse om beskatning af  

 gevinst og tab på terminskontrakter af den art, der her er tale om, var der  

 mulighed for at ansøge om tilladelse til at overgå til  

 realisationsprincippet.  

 Som det fremgår af ovenstående citat fra forarbejderne til lovændringen i  

 1996/97, foretages afgrænsningen af kontrakter, herunder  

 valutaterminskontrakter, der efter den nye affattelse af loven skal anvende  

 realisationsprincippet, efter de samme kriterier, som i henhold til den  

 hidtidige  

 praksis blev lagt til grund for at meddele tilladelse til at overgå til  

 realisationsprincippet.
Rækkevidden af bestemmelsen i lovens § 30, stk. 1, nr. 7, er  

 ligeledes omtalt i ligningsvejledningen for 2000, under afsnit A.D.2.18.3.8,  

 Valutakontrakter  sædvanlige aftaler.
Her anføres:
Ved vurderingen af om aftaler anses omfattet af  

 undtagelsesbestemmelsen, kan der eventuelt tages udgangspunkt i de  

 betingelser, der var knyttet til tilladelser til anvendelse af  

 realisationsprincippet efter den tidligere gældende KGL § 8 E, stk. 2. Se  

 A.D.2. 18.7 Den praksis, der henvises til både i forarbejderne til loven og  

 i ligningsvejledningen, er fastlagt i en afgørelse fra Ligningsrådet og i  

 Told-  

 og Skattestyrelsens kommentar til afgørelsen, offentliggjort i TfS 1994.285  

 og  

 TfS 1994.286. Af sagen refereret i tidsskriftet fremgår, at selskabet havde  

 indgået en række terminskontrakter til afdækning af de risici, som selskabet  

 havde i forbindelse med eksport af egne varer til en række europæiske lande.  

 Kontrakterne blev udelukkende indgået til afdækning af den risiko, som  

 selskabet havde i forbindelse med tilgodehavender i fremmed valuta hos  

 udenlandske samhandelspartnere.
Beslutningsgrundlaget for indgåelse af  

 terminskontrakter var allerede indgåede kontrakter og forventede  

 salgsindtægter  

 i fremmed valuta til opfyldelse af selskabets salgsbudget.
Selskabets mellemværende opstod som led i løbende handel med de  

 udenlandske samhandelspartnere, og selskabet havde på grundlag af  

 salgsbudgettet indgået valutaterminskontrakter, som pr. statustidspunktet  

 modsvarede en urealiseret gevinst på 27 mio. kr.
Der var på daværende  

 tidspunkt  

 en betydelige valutauro i de lande, som selskabet havde samhandel med,  

 hvilket  

 naturligvis forøger behovet for at sikre fremtidige forventede salgsindtægter  

 i  

 fremmed valuta.
Forarbejderne og tilkendegivelserne i ligningsvejledningen  

 henviser således netop til en situation som den foreliggende.
A A/S indgår på  

 samme måde som selskabet i afgørelsen refereret i TfS 1994.285 om  

 valutaterminskontrakter  

 på grundlag af dels allerede indgåede aftaler, dels forventede salgsindtægter  

 i fremmed valuta til opfyldelse af selskabets salgsbudget.
Der er altså tale  

 om  

 afdækning af risici vedrørende ikke leverede eller ikke fakturerede varer.  

 Risikoafdækningen har således direkte tilknytning til selskabets afsætning af  

 varer på eksportmarkedet, og ved at anvende lagerprincippet vil der i  

 realiteten ske en fremrykning af beskatningen af mulige fremtidige indtægter  

 ved eksport af virksomhedens produkter, med afledt likviditetsbelastning til  

 dækning af skat af indtægter som endnu ikke er tjent, og som selskabet heller  

 ikke har sikkerhed for at tjene.
 Sigtet med bestemmelsen i lovens § 30 om at undtage en række  

 kontrakter fra bestemmelsen i lovens § 29 var netop at forhindre en sådan  

 fremrykning af beskatningen af ikke realiserede avancer, når kontrakterne  

 vedrører sædvanlige aftaler om levering af varer m.v., der er produceret i  

 egen virksomhed.
 A A/S opfylder de betingelser, der er anført i Told- og  

 Skattestyrelsens kommentar til Ligningsrådets afgørelse i TfS 1994.285.  

 Anvendelse af realisationsprincippet giver ikke selskabet mulighed for at  

 foretage såkaldt skattearbitrage, jf. punkt 6 i Styrelsens kommentar til  

 afgørelsen, og de øvrige vilkår i kommentaren er ligeledes opfyldt.
 -Kontrakterne er indgået som led i selskabets primære drift  

 vedrørende produktion og afsætning af småkager på eksportmarkedet.
 -Der er tale om valutaterminskontrakter, der har til formål at  

 sikre salgsindtægterne på fremtidige leverancer af selskabet egne produkter.
 -Selskabet har ikke indgået modgående kontrakter.
 -Selskabet påføres væsentlig økonomisk ulempe ved fremrykningen  

 af beskatningen efter et lagerprincip.
Såvel ordlyden af som formålet med bestemmelsen i lovens § 30,  

 stk. 1, nr. 7, fører derfor til det resultat, at A A/S skal anvende  

 realisationsprincippet ved opgørelsen af den skattepligtige fortjeneste og  

 tab  

 på valutaterminskontrakterne.
Der gælder således ikke en forudsætning om, at  

 valutaterminsforretningen skal vedrøre allerede indgåede aftaler, som  

 forvaltningen anfører i sagsfremstillingen.
Kravet er derimod, at  

 valutaterminskontrakten  

 har tilknytning til virksomhedens sædvanlige leverancer.
Er dette tilfældet,  

 er  

 valutaterminskontrakten undtaget fra lovens § 29. Forvaltningens forståelse  

 af  

 bestemmelsen indebærer, at lovændringen i 1996/97 bliver illusorisk.
I en  

 handels-  

 og produktionsvirksomhed indgås salgsaftalerne løbende.
Dette indebærer, at  

 selskabets valutakursrisiko bedømmes på grundlag af såvel indgåede aftaler  

 som  

 budgetteret salg på udenlandske markeder, og dermed vil kontrakterne eller  

 dele  

 heraf vedrøre afdækning af kursrisici vedrørende forventede indtægter i  

 fremmed  

 valuta, men vel at mærke opgjort på grundlag af budgetterede salgsindtægter  

 hidrørende fra faste samhandelspartnere.
Dette var også tilfældet i den sag,  

 der omtales i ligningsvejledningen, og her dispenserede Ligningsrådet,  

 således  

 at kontrakter, der var indgået på grundlag af budgetteret salg, blev fritaget  

 for beskatning efter lagerprincippet.
Da dispensationsbestemmelsen nu er  

 erstattet med lovens § 30, stk. 1, nr. 7, skal gevinst og tab opgøres efter  

 realisationsprincippet, uden forudgående tilladelse fra Ligningsrådet.
Forvaltningen anfører, at en del af de indgåede kontrakter må  

 anses at vedrøre konkrete tilgodehavender.
Hertil bemærkes, at disse  

 kontrakter  

 er modregnet i opgørelsen af urealiserede gevinster, og den urealiserede  

 gevinst på terminskontrakter udgør derfor 2.108.845 kr.
Herudover har  

 selskabet  

 i selvangivelsen opgjort værdien af tilgodehavender i udenlandsk valuta til  

 terminskursen, og ikke til statusdagens kurs.
Hermed har selskabet  

 indtægtsført  

 463.300 kr. for meget vedrørende gevinst på udenlandsk valuta.
Dette er  

 baggrunden for, at der ligeledes er søgt om nedsættelse med dette beløb.
Loven foreskriver, at lagerprincippet skal anvendes for  

 kontrakter omfattet af lovens § 29. For kontrakter, der er omfattet af  

 undtagelsesbestemmelsen i lovens § 30, stk. 1, gælder realisationsprincippet,  

 og der eksisterer ingen valgmulighed for kontrakter omfattet af lovens § 30,  

 stk. 1, nr. 7, og der er heller ingen dispensationsmulighed.
Bestemmelsen i  

 lovens § 25, stk. 2 om adgangen til at vælge lagerprincippet omfatter alene  

 fordringer og gæld, men ikke kontrakter omfattet af lovens § 30.
 Landsskatteretten skal  

 udtale:
 Efter kursgevinstlovens § 29, stk. 1, skal gevinst og tab på  

 terminskontrakter og aftaler om køberetter og salgsretter medregnes ved  

 opgørelsen af den skattepligtige indkomst.
 Efter kursgevinstlovens § 30, stk. 1, nr. 7, gælder  

 lagerprincippet ikke for sædvanlige aftaler om levering af varer og andre  

 aktiver, samt tjenesteydelser til privat brug eller til brug i modtagerens  

 virksomhed eller som produkt af egen virksomhed samt valutakontrakter indgået  

 i  

 forbindelse hermed, når kontrakterne ikke er noteret på børs.
 Under hensyn til bemærkningerne til L194 1996/97, herunder  

 henvisningerne til den tidligere dispensationsadgang, Ligningsvejledningen  

 2000  

 afsnit A.D.218.3.8, formålet med bestemmelsen, samt dennes praktisabilitet  

 finder retten, at valutakontrakter indgået i forbindelse med sædvanlige  

 aftaler  

 også kan relatere sig til forventet omsætning, således at indgåede  

 valutakontrakter, der også knytter sig til ikke indgåede aftaler om levering  

 af  

 fx varer, kan anses at være omfattet af bestemmelsen i kursgevinstlovens §  

 30,  

 stk. 1, nr. 7. Det må bl.a. herved i tilstrækkelig grad godtgøres, at  

 kontrakterne har den fornødne tilknytning til en realistisk forventet  

 omsætning..
 Efter de foreliggende oplysninger om selskabet og dets indgåelse  

 af valutakontrakter finder retten, at det i tilstrækkelig grad er godtgjort,  

 at  

 de omhandlede valutakontrakter, der er medtaget i selskabets skatteansættelse  

 efter lagerprincippet, har den fornødne tilknytning til selskabets aftaler om  

 levering af varer, og at kontrakterne er omfattet af kursgevinstlovens § 30,  

 stk. 1, nr. 7. Retten kan endvidere tiltræde, at debitorer m.v. opgøres til  

 statusdagens kurs, jf. kursgevinstlovens § 25. Retten finder herefter, at  

 selskabets skatteansættelse for indkomståret 2000 skal nedsættes med i alt  

 2.572.145 kr. vedrørende urealiserede gevinster på valutakontrakter.
