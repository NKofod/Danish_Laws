Skriftlig fremsættelse (25. marts 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
Forslag til lov om ændring af  

 vurderingsloven, ejendomsværdiskatteloven, ligningsloven og  

 personskatteloven (Mindre ejendomme i landzone m.v.) (Lovforslag nr.
L 210).
 Lovforslaget har for det første til formål at  

 lempe ejendomsværdiskatten for alle ejendomme helt eller delvist  

 beliggende i landzone med grundareal på over 5.000 m2..
Lovforslaget kommer efter den kritik, der har været  

 af vurderingen af mindre ejendomme med landbrugspligt, der vurderes som  

 parcelhuse.
Med de forelåede ændringer tages der især  

 højde for den kritik, der går på, at ejerne af disse  

 ejendomme bliver særlig hårdt ramt ved beregningen af  

 lejeværdien/ejendomsværdiskatten, da disse ejendom har en  

 uforholdsmæssig stor parcelhusgrund.
Ifølge lovforslaget skal vurderingsrådene  

 foretage en fordeling af ejendomsværdien mellem boligdelen og  

 restejendommen.
I boligdelen indgår værdien af de første  

 5.000  m2 af grundarealet.
Herefter skal der kun betales  

 ejendomsværdiskat af boligdelen.
 Desuden har lovforslaget til formål på en  

 tilsvarende måde at lempe ejendomsværdiskatten for parcelhuse,  

 der er samnoteret med vindmølleparceller.
Ifølge lovforslaget skal vurderingsrådene  

 foretage en fordeling af ejendomsværdien mellem boligdelen og  

 vindmølleparcellen.
Herefter skal der kun betales  

 ejendomsværdiskat af boligdelen.
 Forslaget betyder, at i fremtiden skal der kun betales  

 ejendomsværdiskat af boligdelen, og ikke af vindmølledelen.
Ejendomsskattereglerne for ejendomme i landzone og  

 ejendomme, der er samnoteret med vindmølleparceller, foreslås  

 ikke ændrede.
Ejendomsavancebeskatningsreglerne foreslås heller  

 ikke ændrede.
Det samlede provenutab af forslaget skønnes i alt  

 at udgøre ca. 40 mill. kr. år 2000 stigende til ca. 48 mill. kr.  

 Forslaget skønnes at medføre engangsudgifter i Told og Skat  

 på ca. 0,3 mill kr., der hovedsageligt vedrører tilretning af  

 edb-systemer.
Hertil kan der komme merudgifter til kommunerne.
 Loven har virkning fra og med indkomståret 2000. De  

 nye vurderingsregler træder dog i kraft den 1. januar 2000.
 Med disse bemærkninger skal jeg anbefale forslaget  

 til Folketingets velvillige behandling.
