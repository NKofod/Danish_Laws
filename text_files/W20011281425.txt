Landsskatteretskendelse A bank klager over Ligningsrådets  

 afgørelse af 24. oktober 2000 i henhold til skattestyrelsesloven,  

 lovbekendtgørelse  

 nr. 526 af 3. juli 1998, kap. 2 A, om bindende forhåndsbesked.
Ved denne  

 afgørelse er det fastslået, at bankens kunder ikke kan fratrække  

 optionspræmie  

 under henvisning til, at der er tale om et kursfradrag, der indregnes i  

 kontantrenten.
 Spørgsmålet til Ligningsrådet var som  

 følger:
1. Kan Ligningsrådet bekræfte, at  

 kunden opnår fradragsret for optionspræmien i kraft af, at der er tale om et  

 kursfradrag, der indregnes i kontantrenten ? 2. Kan Ligningsrådet bekræfte, at  

 maksimalrenteaftalen fortsat kan kvalificeres under kursgevinstlovens § 30,  

 stk. 1, nr. 3, når kunden afregner skyldig præmie, såfremt  

 maksimalrenteaftalen  

 ophæves fuldstændigt f.eks. i forbindelse med en ekstraordinær indfrielse af  

 rentetilpasningslånet ? 3. Kan Ligningsrådet bekræfte, at  

 maksimalrenteaftalen fortsat kan kvalificeres under Kursgevinstlovens § 30,  

 stk. 1, nr. 3, når der sker regulering af præmien i den situation, hvor  

 kunden  

 ønsker at indbetale ekstraordinært på rentetilpasningslånet ? 4. Kan Ligningsrådet bekræfte, at  

 maksimalrenteaftalen skatteretligt kan kvalificeres som en række optioner,  

 uanset, at disse overfor kunden præsenteres i eet aftaledokument, således at  

 der ikke ved en ophævelse/regulering i aftaleperiodens forløb skal ske  

 efterregulering af tidligere års afregnede præmier ? Ligningsrådet  

    

 har besvaret de stillede spørgsmålet således:
 1. Nej.
 2. Ja.
 3. Ja.
4. Ja. Det er alene spørgsmål 1, der er  

 påklaget til Landsskatteretten.
Det fremgår af sagens oplysninger, at  

 banken ønsker at udbyde et nyt produkt  maksimalrenteaftalen  som  

 skal sikre  

 bankens kunder med rentetilpasningslån, således at renterne på denne låntype  

 ikke overstiger en vis grænse ved de årlige refinansieringer.
Aftalen skal  

 kunne indgås i forbindelse med et eksisterende rentetilpasningslån og i  

 forbindelse med oprettelsen af et nyt rentetilpasningslån.
Det er hensigten, at kunden - på et  

 hvilket som helst tidspunkt i låneforløbet - køber en pakke af  

 optionskontrakter, der samlet indgås som én aftale med banken som aftalepart.  

 Aftalen består af optionskontrakterne og en afregningsklausul.
Antallet af  

 optionskontrakter bestemmes af det antal år, der ønskes rentesikret.  

 Renteaftalen  

 kan aftales til at gælde i op til 10 år, svarende til  

    

 rentetilpasninger.
Der vil som udgangspunkt  

 kunne indgås aftaler for 3, 5 og 10 år.
I renteaftalen henvises der til den  

 aktuelle kuponrente på tidspunktet for aftalens indgåelse (pt. 4%). Ud fra  

 den  

 effektive rente bestemmes en minimumkurs for denne kupon.
Lånet forventes  

 afregnet i denne kupon (4%), uanset udvikling i renteniveau og mindsterente.  

 Prisen for renteaftalen beregnes ud fra en almindelig model for  

 optionsprisfastsættelse (Black and Scholes) og betalingen af præmien spredes  

 over den periode, hvor kunden har tegnet renteaftalen.
Banken betragter  

 således  

 forløbet, som om de havde givet kunden kredit med betaling af præmien.
Aftalen giver kunden en garanti for en  

 minimumsafregningskurs ved de årlige ordinære afregninger af de 1-årige  

 rentetilpasningsobligationer.
Afregningen sker ved, at kunden accepterer et  

 fradrag i afregningskursen, uanset om optionen udnyttes eller ej.
Hvis den  

 aktuelle afregningskurs er højere end den aftalte mindstekurs, afregnes lånet  

 til markedskurs minus kursfradrag.
Hvis afregningskursen er mindre, afregnes  

 til den aftalte mindstekurs.
Ved afdrag  

    

 under 10 % af lånets oprindelige kontante  

 hovedstol har banken mulighed for at hæve aftalen.
Ved afdrag mellem 10 % og  

 50  

 % reguleres præmien, således at kunden afregner det samme beløb som  

 oprindeligt  

 forudsat, men nu med et højere kursfradrag, da den restgæld, der  

 rentetilpasses, er mindre.
 En ophævelse af renteaftalen fra bankens  

 side er også forudsat i de situationer, hvor kunden sælger sin bolig eller  

 ejendommen sælges ved tvangsauktion  ligesom dette også vil gælde, hvis  

 kunden  

 indfrier det bagvedliggende lån fuldstændigt.
Der kan foretages ekstraordinære afdrag  

 på det bagvedliggende rentetilpasningslån i hele aftalens gyldighedsperiode.  

 Ved et ekstraordinært afdrag på lånet skal kunden betale den forholdsmæssige  

 præmie i relation til det ekstraordinære afdrag.
Præmien tilbagediskonteres  

 og  

 betales kontant.
Der er fremlagt et udkast til  

 standardaftale om Aftale om maksimalrente.
Standardaftalen om  

 rente har  

 følgende ordlyd:
 Aftale om rente Aftale om kurssikring på  

 rentetilpasningslån ved refinansiering ..
 Lånets obligationsrestgæld er pr. 31/12  

 xxx på xxxxxxxx kr.
 Lånets kontantrestgæld er pr. 1/1 xxxx  

 på xxxxxxxxx kr.
Lånets kuponrente er x Aftalens formål Ved fremtidige refinansieringer af lånet  

 ønsker jeg, at der aftales en  

    

 minimums  

 afregningskurs på de obligationer, der sælges ved den årlige refinansiering.  

 Med aftalen sikrer jeg, at den effektive rente på obligationerne i aftalens  

 løbetid højst kan fastsættes til xx,xx %.
Minimums kurs Det aftales, at lånets bagvedliggende  

 obligationer ved den årlige refinansiering i aftalens løbetid efter fradrag  

 af  

 præmie afregnes til mindst kurs xx,xx.
Periode Aftalen gælder ved rentetilpasningerne  

 fra og med 30/12 xxx0 til og med 30/l2 xxx4 Betaling For renteaftalen betaler jeg ved hver  

 refinansiering i perioden en præmie, der beregnes som et fradrag på x,xx  

 kurspoint i afregningskursen ved salget af lånets bagved liggende  

 obligationer.
Ophævelse Aftalen er uopsigelig, men i følgende  

 tilfælde ophæves aftalen af banken:
 1. Ved indfrielse af lånet i sin helhed  

 i perioden.
 2. Ved salg af ejendommen i perioden.
 3. Ved ekstraordinær indbetaling på lånet  

 med et beløb, der er mindre end 10 % af lånets oprindelige kontante  

 hovedstol,  

 eller med et beløb, der sammen med tidligere ekstraordinære indbetalinger  

 udgør mere end 50 % af lånets oprindelige kontante hovedstol.
 4. Hvis ejendommen sælges ved  

 tvangsauktion.
 Hvis en eller flere af de nævnte  

 situationer opstår, forpligter jeg mig til at meddele det til banken.
Hvis aftalen ophæves i sin helhed,  

 betaler jeg den af banken beregnede tilbagediskonterede værdi af de  

 resterende  

 kursfradrag på ophævelsestidspunktet.
De resterende kursfradrag  

 tilbagediskonteres med markedsrenten på ophævelsestidspunktet.
 En eventuel gevinst ved ophævelsen af  

 aftalen udbetales ikke, og aftalen vil derfor ikke kunne bruges til at  

 spekulere i renteudviklingen.
Regulering Ved ekstraordinær indbetaling på lånet  

 med et beløb, der er mindst 10 % og højst 50 % af lånets oprindelige  

 hovedstol,  

 reguleres kursfradraget.
 Banken beregner et nyt kursfradrag for  

 den resterende aftaleperiode, således at banken holdes skadesløs.
 Eksempel:
 Oprindelig hovedstol 1.000.000 kr.,  

 restgæld 900.000 kr.
 Ekstraordinært afdrag 100.000 kr.
 Oprindeligt aftalt fradrag i  

 afregningskursen 0,40 kurspoint.
 Nyt fradrag i afregningskursen:
 900.000/(900.000 - 100.000) x 0,40  

 kurspoint = 0,45 kurspoint.
 Jeg forpligter mig til at meddele  

 banken, hvis jeg indbetaler ekstraordinært på lånet.
 For bankens beregning af nyt kursfradrag  

 betaler jeg et gebyr på xx kr.
Andre bestemmelser Aftalen kan ikke overdrages.
I øvrigt gælder bankens almindelige  

 forretningsbestemmelser. Ligningsrådet har for så vidt angår  

 spørgsmål 1 om fradragsretten for optionspræmien gjort gældende, at kunden  

 ikke  

 opnår fradragsret i kraft af, at der er tale om kursfradrag, der indregnes i  

 kontantrenten.
Ligningsrådet har til støtte herfor i det hele henvist til  

 Told-  

 og Skattestyrelsens bemærkninger til sagen.
Told- og Skattestyrelsen har anført, at  

 man betragter renteaftalen som en række optioner, og at præmien for aftalen  

 derfor skal kvalificeres og beskattes som en optionspræmie, uanset at den  

 pga.  

 opkrævningsformen får karakter af en rente for kunden.
Det rentetillæg, der  

 skal tillægges den rente, som lånet uden aftalen ville kunne refinansieres  

 til,  

 indgår således ikke i den fradragsberettigede rente.
En eventuel fradragsret  

 for optionspræmien må derfor afhænge af de almindelige regler for fradrag for  

 præmie på optioner omfattet af kursgevinstlovens § 30, stk. 1, nr. 3.
Styrelsen har herefter bemærket, at  

 selskabet har argumenteret for, at kurssikring ved en optionsaftale  

 skattemæssigt  

 må ligestilles med kurssikring via en almindelig terminsforretning.
Kurstab  

 ved  

 en sådan forretning vil påvirke kundens rente, som derved opnår fradragsret  

 via  

 det almindelige rentefradrag.
Selskabet mener derfor, at man for at opnå  

 ligestilling mellem de forskellige instrumenter bør kunne fradrage en  

 optionspræmie, der via omregning til kurstab medregnes i renten.
Det er styrelsens opfattelse, at de to  

 typer af kontrakter på afgørende punkter adskiller sig fra hinanden og derfor  

 ikke i alle henseender skal ligestilles.
Dette gælder ifølge styrelsen,  

 selvom  

 de to typer af kontrakter efter den ny kursgevinstlov begge kan anvendes som  

 kurssikringskontrakter, og selvom begge kontrakter falder ind under  

 undtagelserne fra kursgevinstlovens § 29 om beskatning som selvstændige  

 finansielle instrumenter.
Styrelsen har i denne forbindelse bemærket, at ved  

 en  

 terminsforretning kan begge parter have såvel gevinst som tab, at gevinst og  

 tab på kontakten udelukkende afhænger af renteudviklingen, at der ved en  

 optionsforretning  

 betales en præmie, der afspejler, at sælger ikke kan vinde på kontrakten, og  

 at  

 der ved beregning af præmien ved en optionsforretning indgår såvel et element  

 af rente som denne nu er, men også et element af sandsynlighed for det  

 forventede renteniveau  ligesom også forventninger til den fremtidige  

 kursudvikling på det underliggende aktiv spiller ind.
 Det er herefter styrelsens opfattelse,  

 at optionspræmien ikke opfylder kravene til det snævre rentebegreb, der  

 opereres med indenfor skatteretten, og derfor kan tab og gevinst på en  

 terminsforretning umiddelbart ikke indgå i den fradragsberettigede rente.  

 Styrelsen har i forlængelse heraf - ud fra en ligestillingsbetragtning   

 fundet  

 det naturligt at ligestille alle kurssikringsaftaler, der konstrueres med  

 optioner og hvor der derfor indgår en optionspræmie.
 Styrelsen har henvist til forarbejderne  

 til kursgevinstlovens § 30, stk. 1, nr. 3, hvor det anføres:
 Fritagelse for beskatning som  

 finansiel kontrakt betyder, at kurskontrakterne skal behandles efter  

 skattelovgivningens  

    

 almindelige regler,  

 dvs. sammen med det underliggende aktiv.
Gevinst og tab på en kurskontrakt  

 vil  

 dermed indgå i opgørelsen af gevinst og tab på det lån, der optages m.v.  

 Lånet  

 anses for optaget m.v. på ( ) udnyttelsestidspunktet (optioner) og den  

 aftalte  

 kontraktpris (ved optioner tillagt/fratrukket en eventuel betalt  

 optionspræmie)  

 anses for værdien ved lånets påtagelse henholdsvis indfrielsessummen  Styrelsen har herefter gjort gældende,  

 at personer med rentetilpasningslån i danske kroner som hovedregel ikke har  

 mulighed for fradrag for optionspræmien.
Der er henvist til, at personer kun  

 i  

 visse tilfælde skal medregne gevinst og tab på gæld til den skattepligtige  

 indkomst, jf. kursgevinstlovens § 12.
 For så vidt angår juridiske personer  

 samt personer med lån i fremmed valuta skal disse medregne gevinst og tab på  

 gæld til den skattepligtige indkomst, jf. kursgevinstlovens §§ 2, 6 og 16.  

 Optionspræmien indgår i denne forbindelse i gældende anskaffelsessum og  

 indgår  

 derfor i opgørelsen af gevinst eller tab på gælden, jf. kursgevinstlovens §  

 26,  

 stk. 4. Det er herefter styrelsens opfattelse, at juridiske personer og  

 personer med lån i fremmed valuta kan fradrage optionspræmien efterhånden som  

 lånet tilbagebetales, jf. kursgevinstlovens § 26, stk. 4, 2. punktum.
 Told- og Skattestyrelsen har over for  

 Landsskatteretten gennemgået sine synspunkter i overensstemmelse med  

 udtalelsen  

 af 8. oktober 2001. Særligt tre synspunkter blev gennemgået:
Den skattemæssige behandling af en § 30  

 situation vil pga. instrumenternes forskellige karakter falde forskelligt ud  

 alt efter hvilket instrument, der vælges.
Dette gælder for flere af  

 undtagelsesbestemmelsens anvendelsesområder.
 Skatteydere skal stilles ens, hvis de  

 vælger et optionsbaseret rentesikringsprodukt, hvad enten optionspræmien  

 betales up front eller spredes over rentetilpasningslånets  

 løbetid.
En optionspræmie opfylder ikke den  

 skatteretlige rentedefinition. Styrelsen har konkluderet, at  

 optionspræmien på renteaftalen skal medregnes i rentetilpasningslånets  

 anskaffelsessum og indgå i opgørelsen af gevinst og tab på lånet, efterhånden  

 som dette afdrages, jf. kursgevinstlovens § 26, stk. 4, 2. punkt, uanset om  

 optionerne udnyttes eller løber uudnyttet.
 Selskabets advokat har over for  

 Landsskatteretten nedlagt påstand om, at den rente en kunde betaler, når han  

 i  

 forbindelse med sit rentetilpasningslån indgår aftale om en maksimalrente,  

 fuldt ud er fradragsberettiget  således at svaret på spørgsmål 1 ændres  

 til:  

    

 JA.
 Advokaten har gjort gældende, at den  

 oprindelige låneform på boligmarkedet er obligationslån, hvor kunden  

 forrenter  

 det nominelle optagne obligationslån med den for obligationerne gældende  

 rente,  

 der er fradragsberettiget.
På et senere tidspunkt udbød  

 kreditinstitutterne lån som kontantlån.
Kunden forrenter og afdrager det  

 udbetalte kontantbeløb, hvilket på grund af afregningskursen for de solgte  

 underliggende obligationer medfører en højere rente end den nominelle rente  

 på  

 de solgte obligationer, idet kurstabet på de solgte obligationer indregnes i  

 rente.
Der er ifølge advokaten tale om en ekstra aftale som betales via en  

 højere rente, der er fradragsberettiget.
Advokaten har videre anført, at der ved  

 en hushandel ofte er et behov hos køberen om at kurssikre sit lån, således at  

 køberen får sikkerhed for afregningskursen for obligationerne og dermed  

 sikkerhed for provenuet ved obligationslån, henholdsvis sikkerhed for den  

 fremtidige rente og dermed ydelsen ved kontantlån.
Kurssikringen betales i  

 form  

 af et fradrag i afregningsprisen for obligationerne, hvilket for kontantlån  

 medfører en højere rente, der er fradragsberettiget.  Sikring af  

 køberen i  

 form af en kurssikringsaftale er senere blevet udvidet, således at  

 kurssikringsaftalen kan indgås allerede fra købers underskrift på  

 købsaftalen.  

 I denne udvidede kurssikringsaftale er der indlagt en annullationsmulighed i  

 den gamle kendte kurssikringsaftale.
Dette medfører oftest et lidt større  

 fradrag i afregningskursen end ved den almindelige kurssikringsaftale,  

 hvilket  

 for kontantlåns vedkommende medfører en højere rente.
Det er advokatens  

 opfattelse, at der er tale om en tillægsaftale om en højere rente, der er  

 fradragsberettiget.
 Der er herefter redegjort for  

 omstændighederne omkring rentetilpasningslån og advokaten har fremhævet, at  

 kunden i forbindelse med accept af lånetilbuddet kan indgå aftale om allerede  

 på dette tidspunkt af fastlægge renten frem til første refinansiering  

 (fastrenteaftale).  

 En sådan aftale svarer til kurssikring og betaling sker ved fradrag i  

 afregningskursen og giver sig udslag i en højere rente, der er fuldt  

 fradragsberettiget.
 Advokaten har gennemgået forholdene  

 omkring renteaftalen og konkluderet, at betaling for renteaftalen ligeledes  

 er  

 aftalt som et tillæg til renten, og at der således ligeledes er aftalt en  

 højere rente, der er fuldt fradragsberettiget.  Der er i denne  

 forbindelse  

 henvist til forarbejderne til kursgevinstloven.
Det fremgår ifølge advokaten af  

 forarbejderne til kursgevinstloven, at der intet usædvanligt er ved, at disse  

 kontrakter knyttet til realkreditlån har indflydelse på kursen og dermed på  

 renten, når der er tale om kontantlån.
Det fremgår videre af forarbejderne,  

 at  

 der er fuld fradragsret for hele renteudgiften, idet det anføres: Hvor  

 gevinst  

 og tab på kontrakten påvirker rentefastsættelsen vil beskatning ske gennem  

 rentefradraget. - På trods af forarbejdernes klare udtalelse om, at  

 fritagelsen netop udvides til også at omfatte optioner, og ikke kun  

 terminskontrakter, lægger Ligningsrådet afgørende vægt på, at aftalerne kan  

 karakteriseres som optioner i modsætning til terminskontrakter.
 Det er herefter konkluderet, at det  

 benægtende svar af spørgsmål 1 ikke er i overensstemmelse med  

 kursgevinstloven  

 og dens forarbejder, der udtrykkeligt fremhæver, at der er fuldt fradrag for  

 renteudgifterne.
 Landsskatterettens  

 bemærkninger:
Det omhandlede produkt Renteaftalen   

 skal sikre bankens kunder med rentetilpasningslån, således at renten ikke  

 overstiger en vis grænse ved de årlige refinansieringer.
Prisen for  

 Renteaftalen  

 beregnes ud fra en almindelig model for optionsfastsættelse (Black and  

 Scholes). Afregningen sker ved at kunden accepterer et fradrag på x,xx  

 kurspoint i afregningskursen ved salget af lånets bagved liggende  

 obligationer.
 Der er enighed om, at Renteaftalen kan  

 kvalificeres som en række selvstændige optioner vedrørende de aftalte  

 refinansieringer af det underliggende lån.
 Der er endvidere enighed om, at  

 Renteaftalen falder ind under undtagelsen i kursgevinstlovens § 30, stk. 1,  

 nr.  

 3, hvilket betyder, at kontrakten skal beskattes sammen med det underliggende  

 aktiv.
Spørgsmålet er, om der er fradragsret  

 for optionspræmien i og med, at den betales i form af kursfradrag ved den  

 årlige refinansiering af rentetilpasningslånet.
Da der er tale om kontantlån,  

 vil den lavere kurs  

    

 afspejle sig i en  

 højere kontantlånsrente og dermed blive fradragsberettiget på samme måde som  

 ved andre typer af kurskontrakter ved realkreditlån.
 Uanset at også optioner falder ind under  

 undtagelsen i § 30, stk. 1, nr. 3, og bemærkningerne om kurskontrakter i  

 lovforarbejderne, ses spørgsmålet om fradragsret for optionspræmien, når den  

 via kursfradrag omkvalificeres til rente, ikke omtalt i forbindelse med den  

 nye  

 kursgevinstlov.
Landsskatteretten finder imidlertid  

 ikke, uanset forskellen på optioner og almindelige terminsforretninger, at  

 der  

 konkret med hensyn til Renteaftalen er grundlag for at begrænse  

 fradragsretten  

 for renter, idet optionspræmien ligesom kurssikringen ved de andre nævnte  

 låneformer påvirker afregningskursen på de obligationer, der sælges ved  

 refinansieringen og dermed rentefastsættelsen.
Retten har herved henset til,  

 at  

 undtagelserne i kursgevinstlovens § 30 omfatter alle former for  

 kurskontrakter,  

 dvs. også kurskontrakter i form af optioner, i forbindelse med optagelse,  

 refinansiering, rentetilskrivning eller indfrielse af realkreditlån eller  

 realkreditlignende lån, at et kontantlån, der kurssikres, påvirkes direkte  

 gennem rentefastsættelsen, og at Renteaftalen kun omfatter obligationer, der  

 kan henføres til refinansieringslånet.
 Landsskatteretten finder herefter, at  

 den rente, kunden betaler, når der i forbindelse med et rentetilpasningslån  

 indgås en Renteaftale, er fuldt ud fradragsberettiget.
