 Medlemmet,  

 der arbejdede som automekaniker i en autohandel, havde siden 1. maj 1999  

 været  

 ansat 37 timer ugentlig hos arbejdsgiveren, som i brev af 14. juli 2005  

 opsagde medlemmet til fratræden den 31. marts  

 2005.
 Arbejdsgiverens  

 opsigelse var ifølge opsigelsesbrevet begrundet i omlægninger af driften med  

 deraf følgende forventet nedgang af kundereparationer.
 A-kassen  

 fandt, at arbejdsgiveren var forpligtet til at betale for 1. og 2.  

 ledighedsdag  

 efter arbejdsophøret.
 Arbejdsgiveren  

 var af den opfattelse, at der forelå egen skyld fra medlemmets side, hvorfor  

 han burde fritages for at betale g-dage.
Det  

 fremgik af sagens oplysninger, at arbejdsklimaet på arbejdspladsen frem mod  

 medlemmets fratrædelse var dårligt og kulminerede den 29. marts 2005, hvor  

 medlemmet over arbejdsgiveren gav udtryk for, at han ikke længere gad være på  

 arbejdspladsen, hvortil arbejdsgiveren havde svaret, at han heller ikke gad  

 se  

 ham længere.
Medlemmet var herefter gået hjem og var ikke mødt på arbejdet  

 den  

 30. og 31. marts 2005.
 Arbejdsgiveren  

 havde udbetalt løn til udgangen af marts måned og mente sig derfor ikke  

 forpligtet  

 til også at skulle betale for 2 g-dage, idet han var af den opfattelse, at  

 medlemmet var udeblevet fra sit arbejde 29.  31. marts 2005.  

 Arbejdsgiveren  

 fandt i øvrigt, at opsigelsen var begrundet i medlemmets egne forhold, idet  

 han  

 efter arbejdsgiverens oplysninger kom og gik, som han ville.
 Ankenævnet  

 fandt, at arbejdsgiveren var forpligtet til at betale dagpengegodtgørelse for  

 1. og 2. ledighedsdag efter arbejdsophøret, idet man ikke fandt det  

 godtgjort,  

 at afskedigelsen i det væsentligste skyldes medlemmet.
 Nævnet  

 lagde herved vægt på den skriftlige opsigelse, som var begrundet i  

 omlægninger  

 i driften.
 Nævnet  

 lagde videre vægt på, at arbejdsgiver ikke havde givet advarsler i  

 forbindelse  

 med arbejdets udførelse, og at arbejdsgiveren ikke havde reageret overfor  

 medlemmet, da han efter arbejdsgiverens oplysninger var udeblevet fra  

 arbejdet.
Arbejdsgiverforpligtelse  

 for 1. og 2. ledighedsdag ved opsigelse.
Spørgsmål om egen skyld Til A-kassen 22. august 2006 Arbejdsløshedskassen har ved brev af 10. august 2005  

 bedt Arbejdsmarkedets Ankenævn om at træffe afgørelse i sagen om, hvorvidt  

 arbejdsgiver  

 A er forpligtet til at betale  

 dagpengegodtgørelse for 1. og 2. ledighedsdag i forbindelse med  

 arbejdsophøret  

 for medlemmet M.
 Sagen blev behandlet på møde den 17. august 2006.
Nævnet traf følgende AFGØRELSE Ankenævnet finder, at A er forpligtet til at betale  

 dagpengegodtgørelse for 1. og 2. ledighedsdag i forbindelse med arbejdsophør  

 ved A.
BEGRUNDELSE Forpligtelsen til at betale dagpengegodtgørelse er  

 indtrådt ved afskedigelsen, da M inden for de sidste 4 uger forud herfor har  

 været beskæftiget hos arbejdsgiveren mindst svarende til fuld  

 overenskomstmæssig  

 arbejdstid i 2 uger.
 Ankenævnet finder, at der ikke foreligger  

 bortfaldsgrund i henhold til § 6, stk. 1, nr. 3 i bekendtgørelsen om  

 dagpengegodtgørelse for 1. og 2. ledighedsdag.
 Ankenævnet finder det således ikke godtgjort, at afskedigelsen  

 i det væsentligste skyldes M.
 Ankenævnet har herved lagt vægt på den skriftlige  

 opsigelse, som var begrundet i omlægninger i driften på værkstedet med deraf  

 følgende forventet nedgang i kundereparationer.
 Nævnet har videre lagt vægt på, at der ikke er oplyst  

 om advarsler i forbindelse med arbejdets udførelse og mødetidspunkter og  

 arbejdsgiver ikke har reageret overfor M, da han efter arbejdsgiverens  

 oplysning udeblev fra arbejdet den 29.  31. marts 2005.
 Endelig har nævnet lagt vægt på, at der efter de øvrige  

 foreliggende oplysninger i sagen ikke ses at foreligge andre bortfaldsgrunde  

 efter § 6, stk. 1 i bekendtgørelse.
 Det er oplyst, at a-kassen har udbetalt  

 dagpengegodtgørelse for 1. og 2. ledighedsdag til medlemmet.
 Afgørelsen er truffet med hjemmel i § 84 i  

 arbejdsløshedsforsikringsloven, jf. lovbekendtgørelse nr. 708 af 13. august  

 2003 om arbejdsløshedsforsikring m.v. og §§ 1, 6 og 11 i Direktoratet for  

 Arbejdsløshedsforsikringens  

 bekendtgørelse nr. 669 af 11. juli 2000 om dagpengegodtgørelse for 1. og 2.  

 ledighedsdag, som ændret ved Arbejdsdirektoratets bekendtgørelse nr. 491 af  

 12.  

 juni 2003.
 Dagpengegodtgørelsen for den 1. og 2. ledighedsdag  

 udgør i alt kr. 1.308,00, som skal indbetales af arbejdsgiver til  

 Arbejdsdirektoratet inden 4 uger efter modtagelsen af afgørelsen.
På ankenævnets vegne Sign De kan læse om afgørelsens faktiske og retlige grundlag  

 på de følgende sider.
 Kopi til:
Medlemmet Arbejdsgiver Arbejdsdirektoratet 1. Sagsforløb Det fremgår af sagen, at M fra den 1. maj 1999 var  

 ansat på fuld tid/37 timer om ugen som mekaniker hos arbejdsgiver A, der ved  

 brev den 3. januar 2005 opsagde M til fratræden den 31. marts 2005.  

 Opsigelsen  

 var begrundet med omlægninger i driften på værkstedet med deraf følgende  

 forventet  

 nedgang af kundereparationer.
 Efter  

 sin fratræden rettede M henvendelse til a-kassen om, at der ikke er udbetalt  

 dagpengegodtgørelse for 1. og 2. ledighedsdag ved arbejdsophøret den 31.  

 marts  

 2005.
 A-kassen har ved brev af 14. juli 2005 anmodet  

 arbejdsgiver om at udbetale g-dage til medlemmet.
 Arbejdsgiver har ikke imødekommet  

 a- kassens anmodning.
 Herefter har a-kassen ved brev af 10. august 2005  

 anmodet Arbejdsmarkedets Ankenævn om at træffe afgørelse om, hvorvidt A er  

 forpligtet til at betale dagpengegodtgørelse for 1. og 2. ledighedsdag til  

 medlemmet.
 Det fremgår af sagen, at a-kassen har lagt ud for den  

 manglende betaling af dagpengegodtgørelse for 1. og 2. ledighedsdag til  

 medlemmet.
 Sekretariatet har hørt arbejdsgiveren vedrørende klagen  

 samt bedt denne udfylde et spørgeskema.
 Arbejdsgiver har fremsendt udfyldt spørgeskema, hvoraf  

 fremgår, at M var ansat på fuld tid.
Det er arbejdsgivers opfattelse, at arbejdsophøret  

 væsentligst skyldes medlemmet.
Arbejdsgiver har henvist til, at medlemmet  

 flere  

 dage hver måned udeblev fra arbejdet og ofte kom dryssende kl.  

 8.30  9.00, de dage han kom på arbejde.
 Som begrundelse for ikke at betale g-dage har  

 arbejdsgiver under pkt. 13 i spørgeskemaet anført:
Tirsdag den 29. marts 2005 kom M kl. ca. 9.00 og  

 fortalte, at han ikke ønskede at arbejde her længere, hvorefter han forlod  

 min  

 virksomhed.
Han udeblev således uden grund fra arbejdet den 29.  30. og  

 31.  

 marts 2005.
Han har modtaget fuld løn til og med 31. marts 2005.  

 Han skylder mig således 3 arbejdsdage.
Jeg har derfor betalt for 3 g-dage og  

 ikke kun for 2, som loven foreskriver.
Benægter M ovennævnte, fremstiller jeg  

 gerne med vidner i form af bl.a. kunder, der ikke kunne få deres bil til rep.  

 i  

 den uge, da der ingen mekaniker fandtes på værkstedet.
De måtte derfor få  

 udskudt  

 tid til rep. ugen efter. Forelagt arbejdsgivers oplysninger, har M til a-kassen  

 i mail af 26. november 2005 oplyst:
Mandag formiddag ringede en kunde og skulle have sin  

 bil lavet.
Den skulle hentes nede i byen.
Jeg gik ind på As kontor (han  

 var  

 der for en gangs skyld) og spurgte, om han ville hente den, da det ikke var  

 mit  

 arbejde at hente og bringe biler.
DET SER JEG LIGE OM JEG GIDER.
Bilen blev  

 ikke hentet.
Tirsdag formiddag gik jeg ind på As kontor og sagde, at  

 jeg ikke  

 gad være der mere.
Han sagde ordret til mig.
JEG GIDER HELLER IKKE SE PÅ DIG.  

 Derfor gik jeg selvfølgelig hjem.
Det skal selvfølgelig siges jeg ikke kunne  

 lave noget, for når der blev bestilt varer, kom de pr. efterkrav og A var  

 ikke  

 på firmaet for at betale.
Så i den tid var der flere kunder der kørte  

 forgæves,  

 og det ville jeg ikke stå model til. Sekretariatet for Arbejdsmarkedets Ankenævn har  

 herefter anmodet om arbejdsgivers bemærkninger til medlemmets oplysninger.
 Arbejdsgiver skrev i brev af 16. januar 2006:
 Jeg vil gerne oplyse, at M er helt ude i hampen med  

 den ene løgnehistorie efter den anden.
 For det første var han ansat som automekaniker med hvad  

 deraf følger i faget, selvfølgelig også afhentning og udbringning af  

 kundebiler,  

 som han også var vant til, og i øvrigt altid uden kommentarer, da det jo gav  

 et  

 pusterum i arbejdet.
 Han var meget sikker i sine udtalelser og ved bedre  

 besked end de fleste fremgår det af udtalelserne i mailen fra ham til  

 a-kassen.  

 Men endnu engang er han fuld af løgnehistorie igen, gad vide om han selv tror  

 på dem.
Sidste arbejdsdag skulle som bekendt have været torsdag  

 den 31. marts 2005, men han mødte som omtalt i tidligere breve, ikke på  

 arbejde  

 den 29.  30. og 31. marts.
Mandag, hvor han påstår en kunde skulle have  

 ringet, har intet med de manglende arbejdsdage i denne uge at gøre, for han  

 var  

 der overhovedet ikke i denne uge, og den påståede mandag var i øvrigt 2.  

 påskedag, hvor han i forvejen havde fri for arbejde som de fleste indenfor  

 Metalforbundet har.
Til gengæld har jeg beviser på, at han ikke var på  

 arbejde i de pågældende dage 29.  30. og 31. marts, da han i ugen op  

 til påske  

 havde indskrevet kunder op til rep. af deres biler i ugen efter påske.
Da jeg  

 ikke kunne følge at reparere de indskrevne biler, måtte jeg sende kunderne  

 hjem  

 med oplysninger om, at den velkendte mekaniker ikke ønskede at passe sit  

 arbejde, og at de måtte få en ny tid i ugen efter.
Disse kunder har været på  

 værkstedet og set, at M ikke var på sin arbejdsplads, og vil gerne vidne om  

 rigtigheden af dette brev. Ønskes yderligere oplysninger står jeg gerne til  

 rådighed. Arbejdsgivers brev af 16. januar 2006 blev 30. januar  

 2006 sendt til a-kassen med henblik på eventuelle bemærkninger til  

 arbejdsgiverens oplysninger.
 A-kassen har i høringssvar af 13. februar 2006 ikke  

 fremsat bemærkninger til arbejdsgivers oplysninger i brev af 16. januar 2006.  

 A-kassen henviser til opsigelsesbrevet, ledighedserklæringen og lønsedler.
2. Regler Lovbekendtgørelse  

 nr. 708 af 13. august 2003 om arbejdsløshedsforsikring m.v.
Bidrag fra arbejdsgivere § 84.  

  

 Til et medlem betaler arbejdsgiveren ved afskedigelse, hjemsendelse, ophør af  

 opgave- og tidsbestemt akkord og lignende dagpengegodtgørelse for 1. og 2.  

 ledighedsdag.
Dagpengegodtgørelsen udgør pr. dag et beløb svarende til 7,4/37  

 af det højeste dagpengebeløb for en uge, jf. § 47, stk. 1, afrundet til  

 nærmeste hele kronebeløb.
Ved ledighed på 4 timer eller derunder betaler  

 arbejdsgiveren  

 en dagpengegodtgørelse svarende til halvdelen af det i 2. punktum omhandlede  

 beløb.
Ved ledighed på over 4 timer betaler arbejdsgiveren fuld  

 dagpengegodtgørelse.
 Stk. 2.  

  

 Arbejdsgiverens  

 forpligtelse indtræder kun, når medlemmet inden for de sidste 4 uger har  

 været  

 beskæftiget hos arbejdsgiveren svarende til fuld overenskomstmæssig  

 arbejdstid  

 i 2 uger.
Stk. 3.  

  

 Arbejdsgiverens  

 forpligtelse til at udbetale dagpengegodtgørelse bortfalder, 1  

 	  

 hvis det godtgøres,  

 at beskæftigelse påbegyndes den efterfølgende arbejdsdag, eller der modtages  

 sygedagpenge eller afholdes ferie i tilslutning til arbejdsophøret, 2)  

 	  

 hvis afskedigelsen  

 væsentligst kan tilregnes medlemmet, 3)  

 	  

 hvis arbejdsophøret  

 skyldes strejke eller lockout på virksomheden, eller hvis arbejdsophøret er  

 nødvendiggjort af strejke eller lockout på anden virksomhed, eller 4)  

 	  

 hvis medlemmet har  

 været i beskæftigelse, hvortil der ydes offentligt tilskud til lønnen i  

 henhold  

 til lov om en aktiv beskæftigelsesindsats.
 Stk. 4.  

  

 Arbejdsgiverens  

 forpligtelse til at udbetale dagpengegodtgørelse til samme person kan højst  

 indtræde 16 gange i løbet af et kalenderår.
Stk. 5.  

  

 Dagpengegodtgørelsen udbetales snarest muligt, dog senest ved virksomhedens  

 2.  

 lønudbetaling efter medlemmets arbejdsophør, hjemsendelse m.v., eller efter  

 medlemmets afgivelse af en erklæring på tro og love om kravet i stk. 3, nr.  

 1.  

 Arbejdsgiveren kan senest 14 dage efter medlemmets afskedigelse, hjemsendelse  

 m.v., anmode medlemmet om at afgive en erklæring efter 1. pkt.
Medlemmets ret  

 til dagpengegodtgørelse bortfalder, hvis erklæringen på tro og love ikke er  

 afgivet til arbejdsgiveren senest 14 dage efter arbejdsgiverens anmodning.
Stk. 6.  

  

 Hvis  

 dagpengegodtgørelsen ikke betales rettidigt, jf. stk. 5, har  

 arbejdsløshedskassen efter anmodning fra medlemmet pligt til at hjælpe med at  

 få beløbet udbetalt hos arbejdsgiveren, hvis kassen finder, at medlemmet  

 utvivlsomt  

 har krav på dagpengegodtgørelsen.
Arbejdsløshedskassen sender med henblik  

 herpå  

 en skriftlig begrundet anmodning til arbejdsgiveren om betaling af  

 dagpengegodtgørelse  

 inden 14 dage.
Udbetaler arbejdsgiveren ikke dagpengegodtgørelsen inden  

 udløbet  

 af den anførte frist, og finder kassen fortsat, at kravet er berettiget,  

 lægger  

 kassen godtgørelsen ud til medlemmet. § 86 finder tilsvarende anvendelse på  

 udlagt godtgørelse efter 3. pkt.
 Stk. 7.  

  

 Samtidig med  

 udbetaling efter stk. 6, 3. pkt., fremsender arbejdsløshedskassen sagen med  

 en  

 begrundet indstilling til Arbejdsmarkedets Ankenævn, der træffer afgørelse i  

 sagen, jf. stk. 8. Finder ankenævnet, at medlemmet er berettiget til  

 dagpengegodtgørelse, skal arbejdsgiveren indbetale godtgørelsen til  

 Arbejdsdirektoratet inden for en nærmere angivet frist, som fastsættes af  

 ankenævnet.
 Stk. 8.  

  

 Tvivlsspørgsmål  

 om ret til dagpengegodtgørelse kan indbringes for Arbejdsmarkedets Ankenævn.  

 Ankenævnets afgørelse kan ikke indbringes for anden administrativ myndighed.
Stk. 9.  

  

 Krav mod  

 arbejdsgiveren om betaling af dagpengegodtgørelse, jf. stk. 7, kan med tillæg  

 af omkostninger inddrives af Finansstyrelsen, hvis kravet ikke betales inden  

 for den fastsatte frist.
Finansstyrelsen kan inddrive det skyldige beløb ved  

 udpantning, når kravet er fastslået af Arbejdsmarkedets Ankenævn.
 Stk. 10.  

  

 Finansstyrelsen  

 kan indhente oplysninger hos skattemyndigheder og andre myndigheder om  

 arbejdsgiveren, som er nødvendige for at varetage inddrivelsen af det  

 skyldige  

 beløb efter stk. 7.
Stk. 11.  

  

 Direktøren for  

 Arbejdsdirektoratet fastsætter efter forhandling med Beskæftigelsesrådet  

 regler  

 om anvendelse af bestemmelserne i stk. 1-7 og kan herunder fastsætte regler  

 om,  

 at dagpengegodtgørelsen kan bortfalde i særlige tilfælde ud over de i stk. 3  

 nævnte.
Direktøren for Arbejdsdirektoratet fastsætter endvidere regler om  

 betaling af gebyr for Arbejdsmarkedets Ankenævns og Arbejdsdirektoratets  

 behandling af sager efter stk. 7 og 8.
 Lovbekendtgørelse  

 nr. 874 af 11. september 2005 om arbejdsløshedsforsikring m.v.
 § 84.  

  

      .
Stk. 9.  

  

 Krav mod  

 arbejdsgiveren om betaling af dagpengegodtgørelse, jfr.
Stk. 7, kan med  

 tillæg  

 af omkostninger inddrives af restanceinddrivelsesmyndigheden, hvis kravet  

 ikke  

 betales inden for den fastsatte frist.
Restanceinddrivelsesmyndigheden kan  

 inddrive det skyldige beløb ved udpantning, når kravet er fastslået af  

 Arbejdsmarkedets Ankenævn.
Stk. 10.  

  

 Direktøren for  

 Arbejdsdirektoratet fastsætter efter forhandling med Beskæftigelsesrådet  

 regler  

 om anvendelse af bestemmelserne i stk. 1-7 og kan herunder fastsætte regler  

 om,  

 at dagpengegodtgørelsen kan bortfalde i særlige tilfælde ud over de i stk. 3  

 nævnte.
Direktøren for Arbejdsdirektoratet fastsætter endvidere regler om  

 betaling af gebyr for Arbejdsmarkedets Ankenævns og Arbejdsdirektoratets  

 behandling af sager efter stk. 7 og 8.
Direktoratet for  

 Arbejdsløshedsforsikringens bekendtgørelse nr. 669 af 11. juli 2000 om  

 dagpengegodtgørelse for 1. og 2. ledighedsdag, som ændret ved  

 Arbejdsdirektoratets bekendtgørelse nr. 491 af 12. juni 2003 § 1.  

  

 En  

 arbejdsgiver skal betale et medlem af en a-kasse dagpengegodtgørelse for 1.  

 og  

 2. ledighedsdag, hvis medlemmet 1)  

 	  

 bliver ledigt som  

 følge af afskedigelse, hjemsendelse, ophør af opgave- og tidsbestemt akkord  

 og  

 lignende, 2)  

 	  

 har været ansat som  

 lønmodtager, og 3)  

 	  

 har indtjent en løn i  

 ansættelsen.
 Stk. 2.  

  

 Ved  

 "G-dage" forstås i denne bekendtgørelse 1. og 2. ledighedsdag. Én  

 "G-dag" er én ledighedsdag.
Stk. 3.  

  

 En arbejdsgiver  

 skal betale for G-dage, hvis medlemmet inden for de sidste 4 uger i alt har  

 været beskæftiget hos arbejdsgiveren i et omfang, der svarer til fuld  

 overenskomstmæssig arbejdstid i 2 uger.
Hvis et medlems arbejdstid ikke kan  

 anses som kontrollabel, beregnes arbejdstiden i ugen efter reglerne herom i  

 bekendtgørelse om supplerende dagpenge.
 Stk. 4.  

  

 Den periode, som  

 beskæftigelsen skal ligge i, jf. stk. 3, forlænges bagud, hvis der i perioden  

 er fravær f.eks. på grund af sygdom, ferie, overenskomstmæssige fridage,  

 søgnehelligdage, konflikt eller deltagelse i kursus som led i ansættelsen.
 Stk. 5.  

  

 En arbejdsgiver  

 skal højst betale for en G-dag 16 gange til det samme medlem i et kalenderår.  

 Heri medregnes betalinger for de gange, hvor arbejdsgiveren kun skal betale  

 for  

 en halv G-dag.
Stk. 6.  

  

 Betaling for en  

 G-dag er A-indkomst.
Der skal ikke beregnes feriegodtgørelse, trækkes  

 arbejdsmarkedsbidrag,  

 ATP eller beløb til Den Særlige Pensionsopsparing af betalingen for en G-dag.
§ 2.  

  

 Et  

 medlems G-dage er de 2 første ordinære arbejdsdage, efter at medlemmet er  

 fratrådt, hvis medlemmet har været i fuld beskæftigelse på dagen for  

 fratrædelsen.
Hvis medlemmet ikke har været i fuld beskæftigelse på denne dag  

 og ikke har haft fuld overenskomstmæssig arbejdstid i kalenderugen, er dagen  

 for fratrædelsen 1. ledighedsdag.
 Bortfaldsgrunde m.v.
§ 6.  

  

 En  

 arbejdsgiver skal ikke betale for G-dage til et medlem, når 1)  

 	  

 medlemmet inden  

 ansættelsens ophør afslår et skriftligt tilbud om fortsat beskæftigelse  

 svarende  

 til overenskomstmæssige løn- og ansættelsesvilkår hos samme arbejdsgiver, 2)  

 	  

 arbejdsgiveren er ude  

 af stand til at betale på grund af konkurs eller betalingsstandsning, 3)  

 	  

 afskedigelsen/arbejdsophøret  

 væsentligst skyldes medlemmet, 4)  

 	  

 arbejdsophøret  

 skyldes strejke eller lockout på virksomheden, eller hvis arbejdsophøret er  

 nødvendigt  

 på grund af strejke eller lockout på en anden virksomhed, 5)  

 	  

 arbejdsophøret  

 skyldes force majeure, 6)  

 	  

 medlemmet er i fuld  

 beskæftigelse hos en anden arbejdsgiver på G-dagene, 7)  

 	  

 medlemmet i  

 tilslutning til ansættelsens ophør får sygedagpenge eller holder ferie på  

 G-dagene, 8)  

 	  

 medlemmet er  

 tjenestemand og overgår til rådighedsløn, 9)  

 	  

 medlemmet har været  

 vikar i en orlovsstilling efter lov om børnepasningsorlov, hvis ansættelsen  

 har  

 varet mindst 3 måneder, eller 10)  

 	  

 medlemmet  

 har været i beskæftigelse med offentligt tilskud til lønnen efter lov om en  

 aktiv beskæftigelsesindsats.
Manglende betaling § 11.  

  

 Et  

 medlems a-kasse skal hjælpe medlemmet med at få en arbejdsgiver til at betale  

 for G-dage, hvis 1)  

 	  

 arbejdsgiveren ikke  

 betaler til tiden, jf. §§ 7 og 8, 2)  

 	  

 medlemmet beder  

 a-kassen om hjælp, og 3)  

 	  

 a-kassen finder, at  

 medlemmet uden tvivl har ret til betalingen.
Stk. 2.  

  

 A-kassen sender  

 herefter en begrundet anmodning til arbejdsgiveren om at betale til medlemmet  

 inden 14 dage efter modtagelsen af anmodningen.
Hvis arbejdsgiveren ikke  

 betaler til tiden, og a-kassen fortsat mener, at kravet er berettiget, lægger  

 a-kassen beløbet ud til medlemmet.
Stk. 3.  

  

 Samtidig med at  

 a-kassen lægger beløbet ud, sender a-kassen sagen med en begrundet  

 indstilling  

 til Arbejdsmarkedets Ankenævn, der træffer afgørelse i sagen.
Ankenævnets  

 afgørelse skal sendes til arbejdsgiveren, medlemmet, Arbejdsdirektoratet og  

 a-kassen.
 Stk. 4.  

  

 Hvis en  

 arbejdsgiver indbringer et tvivlsspørgsmål, jf. § 10, efter at a-kassen har  

 lagt et beløb ud, skal klagen behandles sammen med Arbejdsmarkedets Ankenævns  

 behandling af a-kassens indstilling.
Stk. 5.  

  

 Finder  

 Arbejdsmarkedets Ankenævn, at medlemmet har ret til betaling for G-dage, skal  

 arbejdsgiveren  

 betale beløbet til Arbejdsdirektoratet inden 4 uger efter modtagelsen af  

 afgørelsen.
Har direktoratet ikke fået beløbet til tiden, kan kravet sendes  

 til  

 Finansstyrelsen, der inddriver beløbet med tillæg af et gebyr til  

 direktoratet  

 og Finansstyrelsens omkostninger ved inddrivelsen.
