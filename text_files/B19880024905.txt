 I medfør af § 17 a, stk. 4, i lov om Arbejdsmarkedets Tillægspension, jf.  

 lovbekendtgørelse nr. 3 af 5. januar 1988, og efter forhandling med  

 skatteministeren og bestyrelsen for Arbejdsmarkedets Tillægspension  

 fastsættes:
Personkreds § 1.  Ret til kompensation for arbejdsgivernes bidrag  

 til Arbejdsmarkedets Tillægspension har arbejdsgivere, der er registreret  

 efter lov om arbejdsmarkedsbidrag, og som er omfattet af lov om  

 Arbejdsgivernes Elevrefusion.
Kompensationsbeløbets størrelse § 2.  Kompensationsbeløbet udgør 1.166,40 kr. om året  

 for hver gang arbejdsgiveren til Arbejdsmarkedets Tillægspension indbetaler  

 et beløb, der svarer til fuldt ATP-bidrag efter lovens § 15, stk. 1, 1. pkt.,  

 og stk. 2, 1. pkt.
Beregning af kompensation § 3.  Kompensationsbeløbet beregnes hvert kvartal af  

 Arbejdsmarkedets Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiveren i en  

 forudgående 3-måneders periode.
 Stk. 2.  Kompensationsbeløbet for et kvartal udgør 1/4  

 af det årlige beløb, jf. § 2, for hver gang Arbejdsmarkedets Tillægspension  

 har modtaget, hvad der svarer til fuldt ATP-bidrag i følgende perioder forud  

 for den i henhold til § 6, stk. 1, fastsatte forfaldsdag:
 Stk. 3.  Hvis ATP-bidraget er mindre end fuldt bidrag,  

 nedsættes kompensationsbeløbet forholdsmæssigt.
 § 4.  Der beregnes ikke kompensation på grundlag af  

 ATP-bidrag, der vedrører tiden før 1. januar 1988.
Modregning af visse lønmodtagerbidrag til Arbejdsmarkedsuddannelsesfonden § 5.  For de i § 1 nævnte arbejdsgivere kan  

 indbetaling af lønmodtagernes bidrag til Arbejdsmarkedsuddannelsesfonden, som  

 beregnet af Arbejdsmarkedets Tillægspension, ske ved modregning i det  

 beregnede kompensationsbeløb, jf. § 5, stk. 1, i lov om en  

 Arbejdsmarkedsuddannelsesfond.
Udbetaling § 6.  Kompensationsbeløbet forfalder til betaling den  

 1. i anden kalendermåned efter kvartalets udløb, jf. dog stk. 2.
Stk. 2.  For virksomheder omfattet af § 11 i lov om  

 arbejdsmarkedsbidrag vedrører kompensationsbeløbet 2 af de i § 3, stk. 2,  

 nævnte perioder.
Beløbene forfalder til betaling den 1. i den sjette  

 kalendermåned efter udløbet af perioden for opgørelse af  

 arbejdsmarkedsbidrag.
 § 7.  Kompensationsbeløbet, med eventuelt fradrag af  

 lønmodtagernes bidrag til Arbejdsmarkedsuddannelsesfonden, modregnes af  

 Toldvæsenet i forbindelse med opkrævningen af arbejdsmarkedsbidraget, jf. §§  

 10-11 i lov om arbejdsmarkedsbidrag.
 Stk. 2.  Kompensationsbeløb, der ikke kan modregnes i  

 arbejdsmarkedsbidraget, udbetales af Toldvæsenet efter reglerne i § 17 i lov  

 om arbejdsmarkedsbidrag.
Klageadgang § 8.  Afgørelser, der er truffet af Arbejdsmarkedets  

 Tillægspension om beregning af kompensation, kan inden for en frist af 4 uger  

 fra den dag, hvor afgørelsen er meddelt, indbringes for Ankenævnet for  

 Arbejdsmarkedets Tillægspension, jf. lovens § 28, stk. 1, litra d.
Ikrafttræden § 9.  Bekendtgørelsen træder i kraft den 1. maj 1988.
 Stk. 2.  Kompensationsbeløbet udbetales første gang med  

 forfaldsdag 1. maj 1988 på grundlag af bidrag til Arbejdsmarkedets  

 Tillægspension, der modtages i perioden 16. marts-25. april 1988, og anden  

 gang med forfaldsdag 1. august 1988 på grundlag af bidrag til  

 Arbejdsmarkedets Tillægspension, der modtages i perioden 26. april-22. juli  

 1988.
Stk. 3.  Til virksomheder omfattet af § 11 i lov om  

 arbejdsmarkedsbidrag udbetales kompensationsbeløbene første gang med  

 forfaldsdage den 1. i den sjette måned efter udløbet af perioden for  

 opgørelse af arbejdsmarkedsbidrag.
Beløbene beregnes på grundlag af  

 ATP-bidrag, der er modtaget af Arbejdsmarkedets Tillægspension i de i stk. 2  

 og § 3, stk. 2, nævnte perioder, der ligger forud for sidste rettidige  

 angivelsesdato efter nævnte lov.
