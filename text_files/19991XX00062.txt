Skriftlig fremsættelse (27. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om indgåelse af  

 dobbeltbeskatningsoverenskomst mellem Danmark og Italien.
(Lovforslag nr.
L 70).
Regeringen har den 5. maj 1999 undertegnet en ny  

 dobbeltbeskatningsoverenskomst med Italien.
For at regeringen endeligt kan  

 tiltræde denne overenskomst kræves, at Folketinget vedtager en  

 lov herom.
 Den nye dobbeltbeskatningsoverenskomst afløser en  

 nu forældet overenskomst fra 1980.
Overenskomsten indeholder regler for, hvornår  

 Danmark hhv.
Italien kan beskatte forskellige former for indkomst, som en  

 person, der er hjemmehørende i den ene stat (bopælsstaten),  

 modtager fra den anden stat (kildestaten), og om hvordan dobbeltbeskatning  

 undgås.
 Den nye overenskomst indeholder set med danske øjne  

 en række forbedringer i forhold til den gamle, og jeg vil gerne pege  

 på følgende:
Kildestatens mulighed for at beskatte rentebetalinger  

 nedsættes fra 15 pct. til 10 pct. af rentebeløbet.
Bl.a.  

 kreditsalgsrenter og eksportkreditrenter kan slet ikke beskattes i  

 kildestaten.
Danmark hverken kan eller vil udnytte denne  

 beskatningsret.
Fra dansk side går vi ikke ind for, at udenlandske  

 långivere skal betale skat til Danmark af de renter, de modtager af  

 lån, som er ydet til danske virksomheder.
Noget sådant ville blot  

 betyde, at den udenlandske långiver ville forlange en højere  

 rente.
Når Danmark ikke ønsker at udnytte  

 beskatningsretten, har vi en interesse i, at satsen bliver så lille som  

 muligt.
Danmark skal nemlig nedsætte sin skat for den danske  

 långiver, der har måttet betale en renteskat i Italien.
 På pensionsområdet sker der den  

 væsentlige ændring, at sociale pensioner og andre sociale ydelser  

 fremover kun vil kunne beskattes i den stat, hvorfra disse ydelser udbetales.  

 Tilsvarende vil private pensioner også kunne beskattes i kildestaten,  

 hvis modtageren har været hjemmehørende dér i mindst fem  

 år, og vedkommende er statsborger i kildestaten uden også at  

 være statsborger i bopælsstaten.
 Kildestatsbeskatning for pensioner er som bekendt en ting,  

 som man fra dansk side lægger stor vægt på ved forhandling  

 af dobbeltbeskatningsoverenskomster.
Kildestatsbeskatningen vil også gælde  

 pensionsbetalinger fra Danmark til personer, som allerede er bosat i Italien,  

 når betingelserne herfor i øvrigt er opfyldt.
Det italienske  

 skatteniveau er lavere end det danske, og overgang til dansk beskatning vil  

 medføre en øget beskatning for disse personer.
For at imødegå alt for store ændringer  

 i beskatningen for personer, som allerede er bosat i Italien,og som modtager  

 pensioner fra Danmark, foreslår regeringen, at der gives et  

 særligt fradrag på 50.000 kr. til disse personer.
Dette vil  

 medføre nogenlunde uændret beskatning af en  

 pensionsindtægt i størrelsesordenen 300.000 kr.
Tilsvarende  

 løsninger blev valgt, da Danmark i 1997 indgik nye do  

 bbeltbeskatningsoverenskomster med Storbritannien og Canada.
Endelig vil jeg gerne nævne, at den nye overenskomst  

 i modsætning til den gamle ikke indeholder de såkaldte Amatching credit@ -bestemmelser.
Hvis Italien undlader at  

 opkræve skatter eller i en periode nedsætter sin beskatning, skal  

 Danmark efter den gældende overenskomst give skattelempelse, som om de  

 italienske skatter havde været betalt i fuldt omfang.
Dette  

 gælder uden begrænsning og indebærer betydelige risici for  

 skattetænkning.
Danmark accepterer ikke længere Amatching credit@ -regler som de, der findes i den eksisterende  

 dansk-italienske dobbeltbeskatningsoverenskomst.
 Idet jeg i øvrigt henviser til bemærkningerne  

 til lovforslaget, skal jeg hermed anbefale forslaget til velvillig behandling  

 i Tinget.
