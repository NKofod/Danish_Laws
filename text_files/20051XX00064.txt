Skriftlig fremsættelse  

 (9. november 2005) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for  

 Folketinget at fremsætte:
 Forslag til lov om overtagelse af brugsretten til danske skibe.
(Lovforslag nr.
L 53).
Hensigten  

 med lovforslaget  

 er at opdatere og  

 modernisere den gældende lov om skibsfartsnævn fra 1952.  

 Lovforslaget er i overensstemmelse med regeringens mål om at bidrage  

 til den internationale sikkerhed og stabilitet, samt at øge evnen til  

 krisestyring, både civilt og militært.
Lovforslaget opfylder endvidere  

 forpligtelsen til planlægning for søtransport i krigs- og krisesituationer,  

 jf.  

 beredskabslovens § 24.
 Lovforslaget bemyndiger  

 staten til efter en regeringsbeslutning at overtage brugsretten til danske  

 skibe, hvor Danmark er i krig eller i krigslignende tilstand, herunder udsat  

 for omfattende terrorvirksomhed, eller en omfattende katastrofe rammer  

 Danmark.  

 Endvidere vil lovforslaget udvide den hidtidige ordning til også at omfatte  

 krig, krigslignende tilfælde og omfattende katastrofer i udlandet, når dette  

 er  

 nødvendigt af hensyn til Danmarks internationale forpligtelser.
 Skibsfartsnævnet videreføres  

 og vil efter lovforslaget have såvel en rådgivende som en udførende rolle i  

 forbindelse med udnyttelse af de overtagne skibe.  

 Såvel  

 staten som rederi-  

  

 erhvervet er som hidtil repræsenteret i nævnet.
Hjemmelen i den eksisterende  

 lov til at overtage brugsretten til skibe har aldrig været bragt i  

 anvendelse,  

 da staten har kunnet dække det nødvendige transportbehov på markedsvilkår ved  

 indgåelse af dispositionsaftaler med rederne.  

 Dette  

 forventes også fremover at være tilfældet.
Det skønnes dog fortsat nødvendigt  

 i  

 ovennævnte situationer at sikre en adgang til at overtage danske skibe, når  

 det  

 normale skibsfartsmarked ikke kan opfylde det pågældende søtransportbehov.  

 Overtagelsen af brugsretten sker mod erstatning  

 til den pågældende reder.
Erstatningen fastsættes med udgangspunkt i, hvad  

 den  

 pågældende reder kunne have fået ved udlejning til anden side  

 (markedsprisen),  

 og udgifterne hertil skal som hidtil afholdes af de  

  

 fragtindtægter, der indkommer fra de myndigheder m.v., som de overtagne skibe  

 skal sejle for.
 Jeg henviser i øvrigt til  

 lovforslaget og de bemærkninger, der ledsager det, og anbefaler forslaget til  

 Folketingets velvillige behandling.
