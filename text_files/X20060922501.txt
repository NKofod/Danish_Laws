Sundhedsforsikring  udlånte  

 tjenestemænd Spørgsmål Kan Skatterådet  

 bekræfte, at sundhedsforsikringen er skattefri for medarbejdere i A, B og C,  

 selvom ordningen ikke omfatter tjenestemænd, der er udlånt til fremmede  

 virksomheder? Svar Ja.
Beskrivelse af  

 de faktiske forhold A er en  

 selvstændig offentlig virksomhed.
Samtidig med stiftelsen af A som  

 selvstændig  

 offentlig virksomhed blev B etableret som et datterselskab ejet af A.
Af  

 danske  

 selskaber ejer A endvidere C.
A ledes af en  

 direktion, som er ansvarlig overfor en bestyrelse.
Direktionen og  

 direktørerne  

 for enhederne X og Y og den administrerende direktør for B udgør  

 koncernledelsen.
Som øverste  

 organ for samarbejdet i koncernen er der etableret et Hovedsamarbejdsudvalg,  

 som er fælles for hele A-koncernen.
HSU drøfter overordnede emner indenfor  

 forretning, ledelse, organisation, økonomi og personale samt øvrige emner af  

 tværgående art og interesse.
A's bestyrelse  

 har siden 2002, i forbindelse med godkendelse af årsregnskabet, afsat midler  

 til en såkaldt medarbejderpulje til afholdelse af sociale arrangementer,  

 mindre  

 anskaffelser til fællesområder, indkøb af fælles udstyr for at styrke den  

 lokale identitet mv.
Siden medarbejderpuljen blev startet har den været  

 fordelt  

 forholdsmæssigt blandt de medarbejdere i A, som havde været med til at skabe  

 A's resultater.
Dette betyder, at tjenestemænd, der er udlånt til  

 virksomheder  

 uden for A, ikke har fået del i medarbejderpuljen.
 Fra 2005  

 besluttede A's ledelse i samarbejde med Hovedsamarbejdsudvalget at anvende de  

 nævnte midler til en sundhedsforsikring.
I forsommeren  

 2005 gennemførte A derfor en EU udbudsrunde, hvor resultatet blev, at A  

 indgik  

 aftale med X Pension.
A vil herefter tilbyde sine medarbejdere i A, B og C en  

 skattefri sundhedsforsikring, som et nyt personalegode.
 A ønsker ikke at  

 lade ordningen omfatte udlånte tjenestemænd, da de ikke har haft del i  

 medarbejderpuljen,  

 som anvendes til ordningen, ligesom de ikke er omfattet af de personalegoder,  

 der gælder i A eller i øvrigt omfattes af lokale aftaler, der bliver indgået  

 efter  

 udlånet er sket.
 Såfremt udlånte  

 tjenestemænd vender tilbage til A, vil de blive omfattet af ordningen.
Udlånte  

 tjenestemænd Over en årrække  

 har A udskilt eller frasolgt forskellige enheder.
 I forbindelse  

 med udskillelsen fra A er de overenskomstansatte medarbejdere, der gjorde  

 tjeneste  

 indenfor de respektive områder, blevet virksomhedsoverdraget til den enkelte  

 nye virksomhed.
Denne mulighed  

 foreligger imidlertid ikke i forhold til medarbejdere, der er ansat som  

 tjenestemænd,  

 idet tjenestemænd i henhold til tjenestemandsloven ikke kan pålægges at gøre  

 tjeneste udenfor deres ansættelsesområde, i dette tilfælde A.
Som følge heraf  

 er der i stedet indgået frivillige og individuelle kontrakter mellem A og den  

 enkelte tjenestemand om, at tjenestemanden udlånes til den pågældende  

 virksomhed.
 Den udlånte  

 tjenestemand er således beskæftiget i det private selskab og er underlagt  

 denne  

 virksomheds instruktionsbeføjelse og daglige ledelsesret, men bevarer sin  

 tjenestemandsansættelse og det der følger heraf.
 A udbetaler i  

 henhold til gældende regler løn mv. til de udlånte tjenestemænd men får den  

 fulde bruttolønudgift refunderet af den virksomhed, som medarbejderne er  

 udlånt  

 til.
De rettigheder  

 og forpligtelser der gælder for tjenestemænd, og dermed også for de udlånte  

 tjenestemænd, er de regler der følger af tjenestemandsloven og af de aftaler  

 for tjenestemænd, der bliver indgået centralt mellem Personalestyrelsen og  

 Statsansattes Kartel.
Lovgivningsmæssigt er der tale om blandt andet regler  

 om  

 partshøring og rådighedsløn og på aftaleniveau foreligger der regler om  

 blandt  

 andet ferie, barsel, seniorordninger og lønpuljer.
 Af de puljer der  

 fastsættes centralt af Personalestyrelsen til lokalløn udmøntes en  

 forholdsmæssig del i de enkelte virksomheder, som medarbejderne er udlånt  

 til,  

 i overensstemmelse med virksomhedens ønsker og behov.
 De udlånte  

 tjenestemænd er ikke er omfattet af de lokale aftaler A indgår med de faglige  

 organisationer efter at udlånet er sket.
 Udlånte  

 tjenestemænd modtager ikke personalegoder fra A, såsom julegaver,  

 frugtordning  

 eller internetadgang, men bliver derimod omfattet af de ordninger, der gælder  

 i  

 de respektive virksomheder, som medarbejderne er udlånt til.
 Tilsvarende er  

 det den virksomhed, som medarbejderne er udlånt til, som er forpligtet til at  

 holde de udlånte tjenestemænd forsikret på lige vilkår med de øvrige ansatte.
Forespørgers eventuelle opfattelse iflg. anmodning og høringssvar Pr. 1. august  

 2005 er der 482 tjenestemænd i A, der er udlånt til fremmede virksomheder.
 A ønsker ikke at  

 ikke at lade ordningen omfatte udlånte tjenestemænd af hensyn til de aftaler,  

 der er indgået på området og den praksis, der er gældende.
Efter A's  

 vurdering kan de udlånte tjenestemænd ikke anses for at være medarbejdere i  

 A,  

 jf.
Ligningslovens § 30, stk. 3, da tjenestemændene ikke er tjenstgørende i  

 A.
 Det er  

 udelukkende begrænsningerne i tjenestemændenes ansættelsesvilkår, der har  

 medført, at de pågældende ikke varigt er overført til den nye virksomhed og  

 som  

 beskrevet betragtes de udlånte tjenestemænd ikke som en del af A's  

 medarbejdere  

 i relation til personalegoder, indgåede lokalaftaler mv.
Hvis de udlånte  

 tjenestemænd skulle blive omfattet af ordningen, ville det være i strid med  

 den  

 gældende praksis for administration af udlånsaftalerne.
Det ville endvidere  

 skabe en meget uholdbar situation, da de virksomheder, som medarbejderne er  

 udlånt til, ville komme under pres i forhold til de øvrige medarbejdere,  

 ligesom de udlånte tjenestemænd ville modtage personalegoder fra to  

 arbejdsgivere.
 Det er således  

 A's opfattelse, at sundhedsforsikringen er skattefri for de ansatte hos A, B  

 og  

 C, selvom de udlånte tjenestemænd ikke tilbydes ordningen.
SKATs  

 indstilling og begrundelse Ligningsloven §  

 30, stk. 1, omfatter udtømmende de tilfælde, hvor arbejdsgiveren skattefrit  

 kan  

 finansiere eller medfinansiere udgifter til sundhedsbehandlinger for den  

 ansatte, hvad enten dette sker ved, at arbejdsgiveren direkte betaler for  

 behandlingen, betaler gennem tegning af en forsikring eller yder et rentefrit  

 lån.
 Det følger af, ligningsloven § 30, stk. 3, at det er en betingelse for  

 skattefriheden efter stk. 1, at udgiften afholdes som led i arbejdsgiverens  

 generelle personalepolitik for alle virksomhedens medarbejdere, herunder at  

 en  

 forsikring tegnet af arbejdsgiveren tilbydes samtlige af virksomhedens  

 medarbejdere.  

 Tilbuddet kan dog begrænses efter generelle kriterier om anciennitet og antal  

 arbejdstimer.
Hospitals- ellers helbredsforsikringer tegnet af arbejdsgiveren er kun  

 skattefri for medarbejderen, hvis det fremgår af forsikringsbetingelserne, at  

 forsikringen kun dækker behandling, der sker efter lægehenvisning jf.  

 ligningsloven § 30, stk. 5 For behandling af psykiske lidelser hos en psykolog er skattefriheden for  

 forsikringspræmier betinget af, at det af forsikringsbetingelserne fremgår,  

 at  

 den pågældende psykolog skal have autorisation efter dansk ret, eller hvis  

 vedkommende er etableret i udlandet, at han har tilsvarende kvalifikationer.
Forsikringen kan tillige omfatte alkoholafvænning og/eller  

 kiropraktorbehandling.
Der skal i så fald foreligge en skriftlig erklæring  

 fra  

 henholdsvis en læge eller en kiropraktor om, at medarbejderen har behov for  

 behandlingen.
Ovennævnte betingelser er opfyldt jf. de fremsendte forsikringsbetingelser,  

 hvoraf det bl.a. fremgår, at forsikringen kun dækker behandling, der sker  

 efter  

 lægehenvisning jf. § 6, stk. 6, i forsikringsbetingelserne.
Det lægges derfor  

 til grund, at forsikringen opfylder de nævnte betingelser.
Det er SKAT's opfattelse, at A's udgift til forsikringen afholdes som led i  

 den generelle personalepolitik, for alle virksomhedens medarbejdere, og at  

 den  

 pågældende sundhedsforsikring, vil være skattefri for medarbejderne  

 uafhængigt  

 af, om de tjenestemænd der er udlånt til fremmede virksomheder ikke omfattes  

 af  

 ordningen.
SKAT har herved samlet lagt vægt på, Det er SKATs opfattelse, at det alene er begrænsninger i tjenestemændenes  

 ansættelsesvilkår, der har medført, at tjenestemændene ikke er blevet  

 virksomhedsoverdraget, som de overenskomstansatte medarbejdere er blevet.  

 Tjenestemændene er i praksis udskilt fra A, da de reelt ikke arbejder herfor,  

 og A kan derfor ikke anses for at være tjenestemændenes reelle arbejdsgiver.
SKAT tillægger det ikke betydning, at A betaler lønnen til de pågældende  

 tjenestemænd, da de pågældende virksomheder refunderer den fulde  

 bruttolønsudgift efterfølgende.
Lønudbetalingen er således alene en praktisk  

 foranstaltning.
 Det er herefter SKAT's opfattelse, at sundhedsforsikringen, ud fra en  

 samlet vurdering, vil være skattefri for medarbejderne i A, B, C, selvom  

 ordningen ikke omfatter tjenestemænd, der er udlånt til fremmede  

 virksomheder.
Skatterådets afgørelse og begrundelse Skatterådet  

  

 tiltræder SKATs  

 indstilling med den af SKAT anførte begrundelse.
Svaret er  

 bindende for skattemyndighederne i følgende periode Svaret er  

 bindende i 5 år fra afgørelsens dato.
