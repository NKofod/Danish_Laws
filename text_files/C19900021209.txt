I medfør af § 8, stk. 3 i lov nr. 394 af 13. juni 1990 om erhvervsfremme fastsættes følgende:
§ 1.  Eksportfremmerådet består af en formand og 12  

 medlemmer.
Rådet sammensættes således, at eksportøkonomisk sagkundskab  

 samfundsmæssig indsigt og praktisk kendskab til eksporthold inden for  

 forskellige virksomhedstyper og erhverv er repræsenteret.
 Stk. 2.  Rådets formand og 2 af medlemmerne udpeges af  

 industriministeren.
 8 medlemmer udpeges efter indtilling fra: Arbejderbevægelsens Erhvervsråd,  

 Det Danske Handelskammer, Håndværksrådet, Industrirådet, Landbrugsrådet,  

 Danmarks Fiskeindustri- og Eksportørforening, Arkitekt-Ingeniørrådet og  

 Entreprenørforeningen.
 Herudover er Udenrigsministeriet og Industriministeriet repræsenteret ved  

 et medlem hver.
 Stk. 3.  Industriministeren udpeger en næstformand  

 blandt Rådets medlemmer.
 Formand og næstformand udgør Rådets formandskab.
 Stk. 4.  For hvert af de medlemmer, der repræsenterer en  

 organisation udpeger Industriministeriet 1 suppleant efter indstilling fra  

 disse.
Stk. 5.  Formanden, medlemmerne og suppleanterne udpeges  

 for indtil 3 år ad gangen og kan udpeges i alt 2 gange.
Medlemmerne afgår på  

 skift.
 Stk. 6.  Ingen, som er fyldt 67 år, kan udnævnes eller  

 genudnævnes.
Stk. 7.  Bortset fra faste mødedage, som Rådet aftaler,  

 afholder Rådet møde så ofte, formanden finder anledning dertil, eller hvis 3  

 medlemmer til formanden fremsætter ønske herom med angivelse af mødets emne.  

 Møder indkaldes med et varsel på mindst 5 hverdage.
Møderne ledes af  

 formanden eller i dennes fravær af næstformanden.
 Stk. 8.  Hvis sager, der skal behandles af Rådet, ikke  

 er udsendt til medlemmerne senest 3 hverdage før det pågældende møde, kan  

 behandlingen kun finde sted, hvis samtlige i mødet deltagende medlemmer  

 samtykker heri.
 Stk. 9.  Rådet er beslutningsdygtigt, når mindst 7  

 medlemmer er til stede.
Beslutning træffes ved almindelig stemmeflerhed.
Hvert medlem har een  

 stemme.
I tilfælde, hvor stemmerne står lige, er formandens eller i dennes  

 fravær næstformandens stemme afgørende.
 Når forholdene taler derfor, kan formanden eller i dennes forfald  

 næstformanden bestemme, at sager behandles ved skriftlig procedure.
 Stk. 10.  Alle, der deltager i Rådets arbejde, er  

 underkastet forvaltningsloven, lov nr. 571 af 19. december 1985, herunder  

 bestemmelserne om tavshedspligt og inhabilitet.
 § 2.  Rådet har indenfor rammerne af § 2 i lov nr. 394  

 af 13. juni 1990 om erhvervsfremme til opgave at:
 Stk. 2.  Rådet kan overlade Bevillingsudvalget andre  

 bevillingsopgaver end dem, der i h.t. § 9, stk. 1, 1. pkt., i lov om  

 erhvervsfremme er henlagt til Bevillingsudvalget.
 Stk. 3.  Rådets afgørelser kan ikke indbringes for anden  

 administrativ myndighed, men Industriministeriets medlem af Rådet kan begære  

 en sag forelagt industriministeren til afgørelse, såfremt den skønnes at være  

 af principiel betydning.
§ 3.  For at sikre det faglige islæt i Rådets arbejde  

 kan Rådet efter konsultation med industriministeren nedsætte faglige udvalg  

 til løsning af konkrete opgaver af tidsbegrænset karakter.
Rådet kan ikke  

 uddelegere sin beslutningskompetence til udvalgene, og der må ikke være  

 personsammenfald mellem Rådet og udvalgene.
 § 4.  Industri- og Handelsstyrelsen er sekretariat for  

 Rådet.
 Stk. 2.  Sekretariatet deltager i Rådets møder.
Stk. 3.  Formanden kan, med mindre Rådets flertal  

 modsætter sig dette, indbyde andre end Rådets medlemmer til at deltage i et  

 rådsmøde eller en del af dette.
En sådan indbydelse skal meddeles i  

 forbindelse med udsendelse af dagsorden, og eventuel indsigelse skal gennem  

 sekretariatet meddeles formandskabet senest dagen før mødets afholdelse.
 Stk. 4.  Forberedelse af Rådets møder, herunder  

 fastlæggelse af dagsorden, varetages af sekretariatet efter aftale med  

 formandskabet.
Stk. 5.  Der udarbejdes et kort referat af Rådets møder  

 med angivelse af trufne beslutninger samt hovedpunkterne i drøftelserne.
I  

 tilfælde af afstemning angives resultatet heraf.
Referatet underskrives af  

 formanden.
 § 5.  Vederlag til rådsmedlemmer fastsættes af  

 Finansministeriet efter indstilling fra Industriministeriet.
 § 6.  Rådet afgiver årligt en beretning om sin  

 virksomhed i det foregående finansår.
 § 7.  Forretningsordenen træder i kraft den 15.  

 november 1990. Samtidig ophæves pr. 31. december 1990 Industriministeriets  

 cirkulære af 3. november 1988 om forretningsorden for Eksportfremmerådet.
