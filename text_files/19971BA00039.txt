Nr BSF 39 Forslag til folketingsbeslutning om sikring af gratisprincippet i  

 folkeskolen Fremsat af Bruno Jerup (EL) Frank Aaen (EL) den 28. oktober 1997 Folketinget opfordrer regeringen til - gennem en præcisering af  

 lovgivningen m.v. - at sikre gratisprincippet i den danske folkeskole, også  

 når det gælder skolerejser, lejrskoler og lignende.
Bemærkninger til forslaget Ombudsmanden har i en foreløbig redegørelse den 25. juli 1997 kritiseret  

 den manglende lovhjemmel for opkrævning af forældrebetaling for skolerejser,  

 lejrskoler og andre arrangementer.
På den baggrund er det nu bydende  

 nødvendigt, at Folketinget forholder sig til den ulovlige praksis, hvor  

 forældre landet over opkræves større eller mindre beløb til  

 undervisningsarrangementer i folkeskolens regi.
Ifølge oplysninger fra  

 »Skole og Samfund« opkræves der årligt mellem 90 og 150 mio. kr.  

 fra forældrene til lejrskoler, skolerejser m.v.
Der kan ikke herske tvivl om, at skolerejserne i folkeskolen er en del af  

 undervisningen.
Ikke blot foregår selve rejsen i skoletiden - også  

 forberedelse og efterbehandling indgår som en del af den almindelige  

 undervisning.
Arrangementerne fungerer generelt som en uddybning af emner i  

 et eller flere af folkeskolens undervisningsfag, og lærerne får løn for at  

 deltage i rejserne.
De børn, der ikke deltager i lejrskoler eller  

 skolerejser, vil normalt blive pålagt at følge anden undervisning på skolen  

 for at kompensere for den undervisning, som klassekammeraterne modtager uden  

 for skolen.
Ifølge grundlovens § 76 har alle børn i den undervisningspligtige alder  

 ret til fri undervisning i folkeskolen.
I lov om folkeskolen fastslås det i §  

 2, at kommunalbestyrelsen har ansvaret for, at alle børn i kommunen sikres  

 vederlagsfri undervisning i folkeskolen, og i § 49 hedder det: »Alle  

 udgifter til folkeskolens undervisning påhviler kommunerne, for så vidt der  

 ikke er udtrykkelig lovhjemmel for, at udgifterne helt eller delvis påhviler  

 staten, amtskommunen eller andre.« På den baggrund er der brug for en klar udmelding fra Folketingets og  

 regeringens side, som fastslår, at lejrskoler og lignende som en del af  

 folkeskolens undervisning betales af det offentlige.
Brugerbetalingen for  

 lejrskoler og skolerejser er ikke i overensstemmelse med princippet om en  

 gratis folkeskole, og opkrævningen af forældrebetaling er en glidebane, der  

 fører til en socialt betinget opdeling af eleverne og marginalisering af børn  

 og unge fra hjem, der ikke har mulighed for at betale for lejrskole eller  

 skolerejse.
Skriftlig fremsættelse Bruno Jerup (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om sikring af gratisprincippet i  

 folkeskolen.
(Beslutningsforslag nr.
B 39).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
