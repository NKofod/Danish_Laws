 Den 12. juni 1965 er der i Kairo afsluttet følgende overenskomst med  

 tilhørende anvendelsesprotokol og brevveksling mellem Danmark og Den forenede  

 arabiske Republik om erstatning for danske interesser:
OVERENSKOMST MELLEM KONGERIGET DANMARK OG DEN FORENEDE ARABISKE REPUBLIK  

 OM ERSTATNING FOR DANSKE INTERESSER Kongeriget Danmarks regering og Den forenede arabiske Republiks regering, der ønsker fuldstændigt og endeligt at regulere erstatningen for danske  

 interesser,der er berørt af de af nærværende overenskomst omfattede  

 nationaliseringsforanstaltninger og andre i Den forenede arabiske Republik  

 vedtagne foranstaltninger af restriktiv karakter, er enedes om følgende bestemmelser:
Artikel I Stk. 1.  Med henblik på nærværende overenskomst skal som  

 danske goder, rettigheder og interesser anses de goder, rettigheder og  

 interesser, der tilhører fysiske personer, som har dansk indfødsret, såvel  

 som juridiske personer med overvejende danske interesser og med hjemsted i  

 Danmark.
 Stk. 2.  Med henblik på nærværende overenskomst skal  

 fysiske personers danske indfødsret og juridiske personers danske karakter  

 have bestået fra datoen for den foranstaltning, der har berørt deres goder,  

 rettigheder og interesser, indtil datoen for afslutningen af nærværende  

 overenskomst.
Artikel II Den forenede arabiske Republiks regering betaler erstatninger for de  

 danske goder, rettigheder og interesser, der er blevet berørt af de i Den  

 forenede arabiske Republik trufne og nedenfor opregnede foranstaltninger:
Lov nr. 40, 285 og 288 af 1960; lov nr. 71 ændret ved lov nr. 120; love  

 nr. 110, 117, 118, 119 og 180 af 1961; love nr. 38, 51, 67, 72, 78, 148 og  

 157 af 1963; Artikel III I henhold til de skøn, der har været foretaget fra begge sider, udgør  

 værdien af de danske goder, rettigheder og interesser, der er berørt af de i  

 artikel II ovenfor nævnte foranstaltninger, og som er genstand for nærværende  

 overenskomst, tilnærmelsesvis 400.000 ægyptiske pund.
Berettigelsen af danske  

 statsborgeres krav skal afgøres på grundlag af nationaliserede værdipapirer  

 eller certifikater og/eller obligationer, der er udstedt i medfør af de i  

 artikel II nævnte love, eller, i mangel heraf, ved andre egnede bevismidler.  

 Der består følgelig enighed om, at det i nærværende artikel nævnte beløb ikke  

 er endeligt, og at det blive fastsat inden for rammen af nærværende  

 overenskomst på grundlag af de danske statsborgeres behørigt underbyggede  

 krav.
Artikel IV Stk. 1.  Efter anmodning af fysiske personer med dansk  

 indfødsret såvel som a f juridiske personer af dansk karakter indbetaler Den  

 forenede arabiske Republiks myndigheder erstatninger, der tilkommer disse  

 personer overensstemmende med de i artikel II ovenfor nævnte love, på en  

 ikke-rentebærende specialkonto med 65% med henblik på overførsel af  

 erstatningerne i Danmark.
Den nævnte konto vil blive åbnet i Ægyptens  

 Centralbank.
 Stk. 2.  De omhandlede anmodninger skal være fremsat  

 inden et år fra overenskomstens ikrafttræden at regne.
 Stk. 3.  Danske statsborgere bosiddende i Den forenede  

 arabiske Republik vil kunne drage fordel af de i nærværende overenskomst  

 forudsete bestemmelser om overførsel, såsnart de har andraget om status som  

 ikke-bosiddende; det pågældende andragende skal være fremsat senest et år  

 inden overenskomstens udløb.
 Stk. 4.  Efter indbetaling af samtlige en dansk  

 fordringshaver tilkommende erstatninger til den i stk. 1 omhandlede  

 specialkonto vil den danske regering på sine egne vegne og på  

 fordringshaverens vegne anse de krav, der har givet anledning til den  

 omhandlede indbetaling, for endeligt regulerede.
Indbetalingen vil således have frigørende virkning for Den forenede  

 arabiske Republiks regering med hensyn til den pågældende danske  

 fordringshaver for så vidt angår alle hans krav, der udspringer af  

 anvendelsen af de i nærværende overenskomsts artikel II opregnede love og  

 foranstaltninger eller er baseret på disse love og foranstaltninger.
Artikel  

 V Stk. 1.  Overforselen til Danmark af de beløb, der er  

 indbetalt til den i nærværende overenskomsts artikel IV forudsete specialkonto, gennemføres på følgende måde:
- en sum svarende til halvdelen af disse beløb vil kunne benyttes til  

 fuldstændig betaling af danske turisters udgifter og af udgifter til danske  

 tekniske og videnskabelige kontorer i Den forenede arabiske Republik, - en sum svarende til den anden halvdel af disse beløb vil kunne benyttes  

 til betaling af indtil 15% af værdien af visse varer, som har deres  

 oprindelse i Den forenede arabiske Republik (med undtagelse af bomuld, ris og  

 olie), og som er indført til forbrug i det danske marked.
Stk. 2.  Under nærværende overenskomsts  

 gyldighedsperiode vil en kvote på et lige stort beløb blive stillet til  

 rådighed for hvert aftaleår.
Denne kvote vil blive frigivet den første dag af  

 hver årsperiode.
Såfremt kvoten ikke måtte blive udnyttet fuldstændigt, vil  

 restbeløbet blive tillagt den følgende årlige kvote.
Artikel Vi Bevægelserne på specialkontoen skal være fritaget for alle  

 overførselsgebyrer og -afgifter.
Artikel VII Bestemmelserne i nærværende overenskomst skal være gennemført inden en  

 frist på otte år.
Artikel VIII For alle erstatninger, der skal indbetales til den i artikel IV nævnte  

 specialkonto, såvel som for det på denne konto indestående beløb, skal  

 værdien af det ægyptiske pund med henblik på denne overenskomst modsvare 2,30  

 US dollars (to dollars og tredive cents).
Artikel IX Der oprettes en blandet kommission til at overvåge gennemførelsen af  

 nærværende overenskomst og til i givet fald at træffe de nødvendige  

 forholdsregler for at sikre, at dens bestemmelser fungerer tilfredsstillende.  

 Kommissionen træder sammen på begæring af enhver af de to regeringer.
Artikel X Bestemmelserne i de erstatningsaftaler, som Den forenede arabiske Republik  

 måtte afslutte med tredjelande, finder anvendelse i stedet for bestemmelserne  

 i nærværende overenskomst, hvis de er gunstige.
Artikel XI Nærværende overenskomst træder i kraft på dagen for udveksling af  

 tilkendegivelser, der bekræfter, at de nødvendige forfatningsmæssige  

 fremgangsmåder er iagttaget på begge sider.
 Udfærdiget i to eksemplarer i Kairo den 12. juni 1965.
Jørgen Adamsen For Kongeriget Danmarks regering Zakaria M.
Tawfik For Den forenede arabiske Republiks regering ANVENDELSESPROTOKOL Vedrørende overenskomsten mellem Kongeriget Danmark og Den forenede  

 arabiske Republik angående erstatning for danske interesser Indgået i Kairo den 12. juni 1965 For at lette anvendelsen af overenskomsten mellem Kongeriget Danmark og  

 Den forenede arabiske Republik vedrørende erstatninger for danske interesser  

 (herefter benævnt overenskomsten) er Kongeriget Danmarks regering og Den  

 forenede arabiske Republiks regering enedes om følgende bestemmelser:
Artikel 1 Danmarks udenrigsministerium udsteder til fysiske og juridiske personer,  

 således som defineret i overenskomstens artikel I, der har til hensigt at  

 lade erstatninger i henhold til overenskomstens artikel II transferere, en  

 attest i overensstemmelse med det mønster(* 1), der er bilagt nærværende  

 protokol, til bevidnelse af, at betingelserne i overenskomstens artikel I er  

 opfyldt.
 Hvis oplysninger vedrørende danske goder, rettigheder og interesser, der  

 opført på denne attest, måtte blive bestridt af Den forenede arabiske  

 Republik og spørgsmålet ikke måtte kunne ordnes ad diplomatisk vej, skal det  

 forelægges for den i overenskomstens artikel IX forudsete blandede  

 kommission.
Artikel 2 For at sætte Ægyptens Centralbank i stand til at kreditere den i  

 overenskomstens artikel IV nævnte specialkonto med de beløb, der skyldes hver  

 enkelt dansk fordringshaver (fysiske eller juridiske personer) anvendes  

 følgende fremgangsmåde:
Artikel 3 Ægyptens Centralbank åbnes i Danmarks Nationalbanks navn den i  

 overenskomstens artikel IV forudsete specialkonto i ægyptiske pund.
Denne  

 konto krediteres med 65% af de erstatninger, der skyldes i overensstemmelse  

 med overenskomstens artikel II, så snart deres værdi er fastsat. Ægyptens  

 Centralbank underretter nævnte bank om betalingerne, efterhånden som disse  

 finder sted; dens advis,er (i to eksemplarer) ledsages af en afregning  

 (ligeledes i to eksemplarer) i overensstemmelse med vedlagte mønster, af de  

 goder, rettigheder og interesser, der er erstattet.
 Hvis et andragende fremsat i overensstemmelse med nærværende protokols  

 artikel 2 omfatter værdier, for hvilke erstatningsbeløbene endnu ikke kan  

 fastsættes på tidspunktet for andragendets fremsættelse, krediteres disse  

 erstatningsbeløb specialkontoen efterhånden som de fastsættes.
Artikel 4 Ægyptens Centralbank åbner i Danmarks Nationalbanks navn to  

 ikke-rentebærende underkonti, for hvilke bestemmelserne i overenskomstens  

 artikel VIII finder anvendelse: »underkonto T« (turisme samt  

 tekniske og videnskabelige kontorer) i ægyptiske pund og *underkonto M'  

 (varer) i danske kroner.
 Debet- og kreditposteringerne på underkonto M foretages til den af  

 Ægyptens Centralbank offentliggjorte kurs for danske kroner, baseret på det i  

 overenskomstens artikel VIII nævnte værdiforhold.
Artikel 5 For det første aftaleår, hvis begyndelse beregnes fra den første dag i den  

 måned, der følger efter overenskomstens ikrafttrædelsesdato, svarer kvoten  

 til en ottendedel af det i overenskomstens artikel III nævnte beløb,  

 reduceret til 65%: De til specialkontoen foretagne indbetalinger skal  

 fordeles fuldstændig og omgående i lige dele i ægyptiske pund til kredit for  

 underkonto T og i danske kroner til kredit for underkonto M, indtil  

 forannævnte kvote er opfyldt.
For hvert følgende aftaleår svarer den årlige kvote ligeledes til en  

 ottendedel af det i overenskomstens artikel III nævnte beløb, reduceret til  

 65%. I givet fald tillægges den ikke benyttede saldo af kvoten for det  

 forudgående aftaleår.
Kvotens beløb frigives den første dag i hvert aftaleår  

 og godskrives fra specialkontoen, inden for de til rådighed værende midler, i  

 lige dele underkonto T i ægyptiske pund og underkonto M i danske kroner.
Artikel 6 Det på underkonto T indestående beløb tjener til fuldstændig betaling af  

 danske turisters udgifter og af udgifter til danske tekniske og  

 videnskabelige kontorer i Den forenede arabiske Republik.
Det på underkonto M  

 indestående beløb tjener til betaling af 15% af import til Danmark af visse  

 varer med opringelse i Den forenede arabiske Republik, med undtagelse af  

 bomuld, ris og olie.
 Danmarks Nationalbank tilstiller Ægyptens Centralbank betalingsordrer, som  

 denne udfører til Debet for henholdsvis underkonto T eller underkonto M.
 Udfærdiget i to eksemplarer i Kairo den 12. juni 1965.
For Kongeriget Danmarks regering Jørgen Adamsen For Den forenede arabiske Republiks regering Zakaria M.
Tawfik FORMANDEN FOR DEN FORENEDE ARABISKE REPUBLIKS DELEGATION Kairo, den 12. juni 1965 Hr. formand, Jeg har den ære at anerkende modtagelsen af Deres brev af dags dato, der  

 lyder som følger.
 »Idet jeg henviser til den i dag undertegnede overenskomst mellem  

 Kongeriget Danmark og Den forenede arabiske Republik vedrørende erstatning  

 for danske interesser, og navnlig til denne overenskomsts artikel I, har jeg  

 den ære at meddele Dem følgende:
 Såfremt der mod enhver forventning opstår tvistigheder med hensyn til  

 fysiske personers legitimation, og de ikke kan afgøres ad diplomatisk vej,  

 skal sådanne tvistigheder forelægges den i overenskomstens artikel IX  

 forudsete blandede kommission.
For så vidt angår fysiske personers indfødsret er der enighed om, at  

 personer med dobbelt dansk og ægyptisk indfødsret er helt undtaget  

 overenskomstens anvendelse.
I tilfælde af sammenfald mellem dansk indfødsret  

 og en ikke-ægyptisk indfødsret vil man som danske i overenskomstens forstand  

 kun anse de personer, hos hvilke den danske indfødsret kan betegnes som  

 fremherskende eller effektiv.
I påkommende tilfælde er den danske delegation  

 indstillet på at anerkende den udenlandske indfødsret som fremherskende, når  

 en person har erhvervet udenlandsk indfødsret på sin egen udtrykkelige  

 anmodning.
Jeg ville være Dem taknemmelig for over for mig at ville bekræfte Deres  

 indforståelse med foranstående.« Jeg bekræfter over for Dem min indforståelse med foranstående.
 Modtag, hr. formand, forsikringen om min højagtelse.
FORMANDEN FOR DEN FORENEDE ARABISKE REPUBLIKS DELEGATION Zakaria M.
Tawfik Formanden for den danske delegation, Kairo.
Overenskomsten er trådt i kraft den 10. april 1966 ved udvekslingen af de i artikel XI nævnte tilkendegivelser.
 Udenrigsministeriet, den 11. juli 1966.
J.O.
Krag.
 (* 1) Ikke medtaget i bekendtgørelsen.
