Vedtaget af Folketinget ved 3. behandling den 2. juni 2006 Forslag til Lodslov  

 1) Kapitel 1 Lovens anvendelsesområde § 1.  

  

 Loven finder anvendelse på lodsning, der foretages 1)  

 	  

 på dansk  

 søterritorium eller 2)  

 	  

 uden for dansk  

 søterritorium, når enten lodsningen udøves på grundlag af et dansk  

 lodscertifikat  

 eller lodsvirksomheden drives fra dansk område.
 § 2.  

  

 Loven gælder ikke krigsskibe, troppetransportskibe og udenlandske statsskibe,  

 jf. dog § 5, stk. 2.
Kapitel 2 Definitioner § 3.  

  

 I  

 denne lov forstås ved:
 1)  

 	  

 Gennemsejlingslodsning:
 Lodsning, der ikke  

 er højsølodsning eller regionallodsning.
 2)  

 	  

 Højsøcertifikat:
 Et lodscertifikat  

 til højsølodsning udstedt af en myndighed, der ifølge anbefaling af FNs  

 internationale  

 søfartsorganisation (IMO) er kompetent hertil.
 3)  

 	  

 Højsølodsning:
 Lodsning uden for  

 et lands søterritorium.
 4)  

 	  

 Landbaseret lodsning:
 Lodsning foretaget  

 ved kommunikation fra land.
 5)  

 	  

 Lods:
 En person, der af Lodstilsynet  

 er certificeret til at lodse.
 6)  

 	  

 Lodscertifikat:
 Et af Lodstilsynet  

 udstedt bevis på, at indehaveren er legitimeret til at foretage nærmere  

 angivne  

 lodsninger.
 7)  

 	  

 Lodsfritagelsesbevis:
 Et bevis udstedt af  

 Lodstilsynet, der fritager et skib for lodspligt, hvis  

 lodsfritagelsesbevisets  

 indehaver fører skibet, og hvis lodsfritagelsesbeviset omfatter skibets type,  

 kondition og det farvand, som skibet sejler i.
 8)  

 	  

 Lodsning:
 Rådgivning af  

 skibets fører om navigering, sejlads og manøvrering, uanset om rådgivningen  

 gives om bord på skibet eller ved kommunikation fra andet skib eller fra  

 land.
 9)  

 	  

 Lodsningsområde:
 Det geografiske  

 område, som en lods ifølge sit lodscertifikat er legitimeret til at lodse i.
 10)  

 	  

 Privat lodseri:
 Ethvert lodseri,  

 der ikke er en del af det statslige lodsvæsen.
 11)  

 	  

 Regionallodsning:
 Lodsning af en  

 sejlads eller en del heraf, som påbegyndes eller afsluttes i dansk havn,  

 uanset  

 om der under sejladsen skiftes lods.
Kapitel 3 Anvendelse af lods § 4.  

  

 I  

 indre og ydre territorialfarvand er der lodspligt for skibe, der 1)  

 	  

 er lastede med olie  

 eller har urensede lasttanke, som ikke er sikrede med inaktiv luft, 2)  

 	  

 er lastede med  

 kemikalier, 3)  

 	  

 er lastede med  

 gasarter, 4)  

 	  

 har mere end 5.000 t  

 bunkersolie om bord eller 5)  

 	  

 er lastede med  

 højradioaktivt materiale.
 Stk. 2.  

  

 Lodstilsynet fastsætter i overensstemmelse med internationale definitioner,  

 hvad der forstås ved de i stk. 1 nævnte laster.
 Stk. 3.  

  

 Lodstilsynet fastsætter nærmere regler om fritagelse af visse skibe for  

 lodspligt.
 Stk. 4.  

  

 Lodstilsynet fastsætter nærmere regler om fritagelse for lodspligt i visse  

 farvande.
 § 5.  

  

 Når  

 hensyn til den offentlige sikkerhed, militære grunde, sejladssikkerheden,  

 overholdelse af orden, forebyggelse af fare, hensyn til miljøet eller andre  

 væsentlige offentlige interesser tilsiger det, kan Lodstilsynet bestemme, at  

 der er lodspligt.
 Stk. 2.  

  

 I særlige  

 tilfælde kan forsvarsministeren lade lodspligten omfatte også de i § 2  

 nævnte danske skibe.
 § 6.  

  

 Skibe, der i medfør af international ret har adgang til at sejle gennem  

 farvandet uden at benytte lods, er ikke omfattet af en eventuel pligt i  

 medfør  

 af §§ 4 og 5.
 § 7.  

  

 I  

 dansk farvand må lodser kun gå om bord eller fra borde, enten når skibene  

 ligger i havn, ved bådebro, på red el.lign., eller ved de af  

 forsvarsministeren  

 godkendte lodspåsætningssteder, medmindre særlige forhold gør sig gældende.
 § 8.  

  

 I  

 forbindelse med lodsning har lodsen pligt til uden beregning at medtage og  

 sidemandsoplære en lodsaspirant eller at medtage en anden lods til  

 vedligeholdelse af dennes kendskab til farvandet, uanset om lodsaspiranten  

 eller den anden lods måtte komme fra et konkurrerende lodseri.
 Stk. 2.  

  

 Lodsen har  

 endvidere pligt til at deltage i prøveaflæggelse for lodsaspiranter eller  

 andre  

 lodser, som lodsen har haft med på lodsning.
 Stk. 3.  

  

 Lodstilsynet kan fastsætte regler vedrørende stk. 1 og 2, herunder om  

 vilkår for medtagelse af anden lods eller lodsaspirant, varsel samt dækning  

 af  

 udgifter og tabt arbejdsfortjeneste i forbindelse med afholdelse af  

 egnethedsprøver.
 § 9.  

  

 Lodstilsynet fastsætter regler om informationsudveksling mellem skibets fører  

 og lodsen om relevante forhold samt bespisning og indkvartering af lodsen.
§ 10.  

  

 Forsvarsministeren kan pålægge havne, skibsmæglere og andre med tilknytning  

 til  

 skibsfartserhvervet at medvirke til øget anvendelse af lods.
Ministeren kan  

 herunder bestemme, at de pågældende skal orientere skibe om regler og  

 anbefalinger og skal fremsende indberetninger om skibenes anvendelse af lods.
Kapitel 4 Tilladelse til lodsning § 11.  

  

 Lodsning må kun foretages af personer, der er i besiddelse af et gyldigt  

 lodscertifikat, der er udstedt af Lodstilsynet.
 Stk. 2.  

  

 Lodsning må  

 kun foretages i det omfang, som lodscertifikatet dækker.
 Stk. 3.  

  

 Det er  

 forbudt at betegne sig som lods, medmindre man er i besiddelse af gyldigt  

 lodscertifikat.
§ 12.  

  

 Lodstilsynet meddeler efter ansøgning lodscertifikat, hvis ansøgeren 1)  

 	  

 er uddannet på et  

 niveau, så ansøgeren må føre skibe uanset disses størrelse, 2)  

 	  

 har flerårig erfaring  

 som skibsfører eller overstyrmand fra relevant sejlads, 3)  

 	  

 er helbredsmæssigt  

 egnet, 4)  

 	  

 har særlig indsigt og  

 erfaring i lodsningsområdet, 5)  

 	  

 har gennemført såvel  

 teoretisk uddannelse som sidemandsoplæring, 6)  

 	  

 har gennemført  

 uddannelse i lodsning ved særlige manøvrer, 7)  

 	  

 har bestået en  

 fastsat egnethedsprøve, 8)  

 	  

 er tilknyttet et  

 lodseri og 9)  

 	  

 er uden betydelig  

 forfalden gæld til det offentlige, hvorved forstås beløb i størrelsesordenen  

 50.000 kr. og derover.
 Stk. 2.  

  

 Lodstilsynet fastsætter nærmere regler om ovenstående krav og om eventuelle  

 supplerende, nødvendige krav.
Stk. 3.  

  

 I særlige  

 tilfælde kan Lodstilsynet dispensere fra den i stk. 1, nr. 1, nævnte  

 betingelse.
Der kan dog aldrig udstedes lodscertifikat til lodsning af skibe,  

 som lodsen ikke selv er uddannet til at føre.
 Stk. 4.  

  

 Indehaveren  

 af et højsøcertifikat udstedt af en udenlandsk myndighed kan få ombyttet  

 certifikatet  

 med et tilsvarende dansk certifikat.
 Stk. 5.  

  

 Indehaveren  

 af et lodscertifikat skal indlevere certifikatet til Lodstilsynet, når  

 indehaveren ikke længere opfylder betingelserne for at kunne få udstedt  

 certifikatet.
 § 13.  

  

 Det er forbudt andre end lodser tilknyttet det statslige lodsvæsen at  

 foretage  

 gennemsejlingslodsninger.
 Stk. 2.  

  

 Det er  

 forbudt at formidle andre personer til lodsning af skibe under gennemsejling  

 end de i stk. 1 nævnte lodser.
 Stk. 3.  

  

 Det er  

 forbudt at formidle andre personer til højsølodsninger end lodser, der er i  

 besiddelse af et højsølodscertifikat udstedt af en kyststat til det  

 pågældende  

 farvand i overensstemmelse med anbefalingerne fra FNs internationale  

 søfart  

 sorganisation  

 (IMO).
Kapitel 5 Lodsfritagelse § 14.  

  

 Navigatører, der har indgående kendskab til såvel farvandsområdet som skib  

 eller skibstype, kan af Lodstilsynet få udstedt et lodsfritagelsesbevis, som  

 giver adgang til at føre skib uden at benytte lods, selv om der er lodspligt.
 Stk. 2.  

  

 Lodsfritagelsesbeviset udstedes for en begrænset periode og kan kun fornys  

 efter Lodstilsynets nærmere bestemmelse.
 Stk. 3.  

  

 Lodstilsynet fastsætter nærmere regler for opnåelse af lodsfritagelsesbevis,  

 herunder om krav, dokumentation for erfaring og aflæggelse af prøve.
 Stk. 4.  

  

 Indehaveren  

 af et lodsfritagelsesbevis skal indlevere fritagelsesbeviset til  

 Lodstilsynet,  

 når indehaveren ikke længere opfylder betingelserne for at kunne få udstedt  

 beviset.
Kapitel 6 Landbaseret lodsning § 15.  

  

 Farvandsdirektøren fastsætter nærmere regler for forsøg med og eventuel  

 etablering af landbaseret lodsning.
Kapitel 7 Lodsers pligter ud over lodsning § 16.  

  

 Lodser skal informere skibe om forhold, som har betydning for  

 sejladssikkerhed,  

 miljø eller andre samfundsmæssige hensyn.
 Stk. 2.  

  

 Lodser skal  

 indberette til relevant myndighed observerede forhold, som har betydning for  

 sejladssikkerhed, miljø eller andre samfundsmæssige hensyn.
 Stk. 3.  

  

 Lodstilsynet fastsætter nærmere regler om lodsers pligter i henhold til  

 stk. 1 og 2.
Kapitel 8 Arbejdsmiljø under lodsning § 17.  

  

 Lodstilsynet kan fastsætte regler om skærpede arbejdsmiljø- og  

 hviletidsregler  

 m.v., som arbejdets særlige forhold tilsiger.
 Stk. 2.  

  

 Lodstilsynet kan fastsætte regler om, at selvstændige lodser skal følge de  

 for  

 ansatte lodser gældende regler om arbejdsmiljø m.v.
 Stk. 3.  

  

 Lodstilsynet fastsætter regler om kontrolforanstaltninger vedrørende  

 arbejdsmiljø, hviletid m.v.
Kapitel 9 Lodserier § 18.  

  

 Lodserierne skal være hjemmehørende i et EU/EØS-land.
 § 19.  

  

 Det statslige lodsvæsen er inden for et fastsat varsel forpligtet til at  

 stille  

 lods til rådighed for skibe, som måtte ønske det, eller som er omfattet af  

 lodspligt.
 Stk. 2.  

  

 Området,  

 hvori det statslige lodsvæsen er forpligtet til at stille lods til rådighed,  

 er  

 det danske søterritorium og den danske eksklusive økonomiske zone samt uden  

 for  

 disse i andre kyststaters eksklusive økonomiske zoner i Den Engelske Kanal,  

 Nordsøen, Skagerrak, Kattegat og Østersøen.
 Stk. 3.  

  

 Forsvarsministeren fastsætter de i stk. 1 nævnte varsler og nærmere  

 regler  

 om, hvordan lods bestilles.
 Stk. 4.  

  

 Forsvarsministeren kan fastsætte maksimale takster for enhver form for  

 lodsning  

 udøvet af det statslige lodsvæsen.
 Stk. 5.  

  

 Det  

 statslige lodsvæsen kan indgå samarbejdsaftaler med private om opfyldelse af  

 den i stk. 1 nævnte pligt.
 § 20.  

  

 Det statslige lodsvæsen videresender mod betaling bestillinger om lods, som  

 er  

 adresseret til private lodserier.
 Stk. 2.  

  

 Det  

 statslige lodsvæsen vil mod betaling kunne transportere private lodser til og  

 fra skibe.
Stk. 3.  

  

 Det er  

 frivilligt for det statslige lodsvæsen, om det vil levere den i stk. 2  

 nævnte ydelse.
Det er frivilligt for private lodserier, om de vil benytte de  

 i  

 stk. 1 og 2 nævnte ydelser.
 § 21.  

  

 For lodser i det statslige lodsvæsen skal løn- og ansættelsesvilkår følge de  

 af  

 finansministeren aftalte eller fastsatte bestemmelser, herunder vedrørende  

 pensionsforhold.
 § 22.  

  

 Lodser i det statslige lodsvæsen må ikke samtidig arbejde som lods i et  

 privat  

 lodseri.
Kapitel 10 Økonomi § 23.  

  

 Lodserierne  

 skal uanset organisationsform føre regnskab over deres virksomhed og de  

 enkelte  

 lodsninger.
Stk. 2.  

  

 Regnskaberne skal revideres af en statsautoriseret revisor eller en  

 registreret  

 revisor.
For det statslige lodsvæsen foretages revisionen dog af  

 Rigsrevisionen.
 Stk. 3.  

  

 Lodstilsynet fastsætter krav til regnskabernes indhold og om regnskabernes  

 indsendelse til Lodstilsynet.
Kapitel 11 Registrering, tilsyn m.v.
 § 24.  

  

 Lodstilsynet fører tilsyn med lodsning, lodser og lodserier.
 Stk. 2.  

  

 Lodstilsynet fører et register over de virksomheder, som udøver  

 lodsvirksomhed  

 her i landet.
 Stk. 3.  

  

 Før  

 registrering er sket i henhold til stk. 2, må lodsvirksomhed ikke  

 udøves.
Stk. 4.  

  

 En  

 virksomhed har krav på registrering som lodseri, hvis virksomheden 1)  

 	  

 opfylder den i  

 § 18 nævnte betingelse, 2)  

 	  

 har tegnet forsikring  

 i overensstemmelse med de regler, der er fastsat i medfør af stk. 6, og 3)  

 	  

 ikke har betydelig  

 forfalden gæld til det offentlige, hvorved forstås beløb i størrelsesordenen  

 50.000 kr. og derover, jf. dog stk. 5.
 Stk. 5.  

  

 Hvis  

 direktøren og alle bestyrelsesmedlemmerne i et lodseri drevet i selskabsform  

 m.v.  

 ikke opfylder den i § 12, stk. 1, nr. 9, nævnte betingelse, skal  

 optagelse i det af Lodstilsynet førte register nægtes.
 Stk. 6.  

  

 Lodstilsynet fastsætter nærmere regler for lodseriernes virksomhed, herunder  

 pligt til at holde lodserne forsikrede, udformning af regnskaber,  

 egenkontrol,  

 bestilte eller gennemførte lodsninger og pligt til løbende at give  

 oplysninger  

 til tilsynet m.v., herunder indsendelsesform.
 § 25.  

  

 Medarbejdere ved tilsynet må ikke have interesser i lodserier, der udfører  

 regionallodsninger, eller i disses virksomhed.
Stk. 2.  

  

 Nærtstående  

 personer til medarbejdere ved tilsynet skal orientere den pågældende  

 medarbejder  

 om interesser i lodserierne eller disses virksomhed.
Orienteringen skal gives  

 inden 1 uge efter, at interesseforholdet er opstået.
Medarbejderen  

 videregiver  

 orienteringen til Lodstilsynet inden 1 uge efter, at vedkommende selv har  

 modtaget orienteringen.
 Stk. 3.  

  

 Ved  

 nærtstående personer til en medarbejder forstås følgende fysiske og juridiske  

 personer med relation til den i stk. 1 nævnte personkreds:
 1)  

 	  

 Ægtefælle eller  

 samlever.
 2)  

 	  

 Mindreårige børn,  

 hvor den i stk. 1 nævnte person er indehaver af forældremyndigheden.
 3)  

 	  

 Andre slægtninge, der  

 i en periode på mindst 1 år har tilhørt den i stk. 1 nævnte persons  

 husstand.
4)  

 	  

 Juridiske personer,  

 såfremt a)  

 	  

 en fysisk person  

 omfattet af stk. 1 eller af nr. 1-3 har det ledelsesmæssige ansvar i den  

 juridiske person, b)  

 	  

 fysiske personer  

 omfattet af stk. 1 eller af nr. 1-3 alene eller tilsammen besidder  

 flertallet af stemmerettigheder i selskabet, har ret til at udnævne eller  

 afsætte et flertal af selskabets bestyrelsesmedlemmer, har ret til at udøve  

 en  

 bestemmende indflydelse over selskabet på grundlag af vedtægterne eller  

 aftale  

 med dette i øvrigt, på grundlag af aftale med aktionærer råder over  

 flertallet  

 af stemmerettighederne i selskabet eller kan udøve bestemmende indflydelse  

 over  

 selskabet og besidder mere end en tredjedel af stemmerettighederne, c)  

 	  

 den juridiske person  

 er etableret med henblik på at tilgodese økonomiske interesser hos en fysisk  

 person omfattet af stk. 2 eller af nr. 1-3 eller d)  

 	  

 den juridiske person  

 i øvrigt har økonomiske interesser, der er væsentligt sammenfaldende med de  

 økonomiske interesser hos en fysisk person omfattet af stk. 1 eller af  

 nr.  

 1-3.
 § 26.  

  

 Lodstilsynet fastsætter takster for brugerbetaling for tilsyn, afholdelse af  

 egnethedsprøver, udstedelse af certifikater, fritagelsesbeviser, fornyelser  

 m.v.
Kapitel 12 Inddragelse af lodscertifikater og  

 lodsfritagelsesbeviser m.v.
 § 27.  

  

 Lodstilsynet kan inddrage et lodscertifikat eller et lodsfritagelsesbevis og  

 slette en registrering som lodseri i registeret, hvis betingelserne i loven  

 for  

 opnåelse af lodscertifikat, lodsfritagelsesbevis eller registrering ikke  

 længere er opfyldt.
 Stk. 2.  

  

 Et lodscertifikat  

 kan dog ikke inddrages i medfør af stk. 1, hvis det alene er betingelsen  

 i  

 § 12, stk. 1, nr. 9, der ikke længere er opfyldt, jf. § 29,  

 stk. 1.
 Stk. 3.  

  

 Et lodseri  

 kan dog ikke slettes fra registeret i medfør af stk. 1, hvis det alene  

 er  

 betingelsen i § 24, stk. 4, nr. 3, der ikke længere er opfyldt, jf.  

 § 31, stk. 2 og 3.
§ 28.  

  

 Et  

 lodscertifikat eller et lodsfritagelsesbevis kan inddrages, hvis 1)  

 	  

 indehaveren har gjort  

 sig skyldig i overtrædelse af vilkår for lodscertifikat eller  

 lodsfritagelsesbevis,  

 af bestemmelser i loven eller af bestemmelser udstedt i medfør af loven eller 2)  

 	  

 der i øvrigt er  

 forhold, som gør det betænkeligt, at indehaveren vedbliver at lodse eller at  

 være fritaget for at benytte lods.
 Stk. 2.  

  

 Afgørelse i  

 sager om frakendelse efter stk. 1, nr. 1, træffes af domstolene.  

 Afgørelse  

 i sager om tilbagekaldelse efter stk. 1, nr. 2, træffes af Lodstilsynet,  

 og afgørelsen kan af indehaveren kræves indbragt for domstolene.  

 Lodstilsynets  

 afgørelse skal indeholde oplysning om adgangen til at begære domstolsprøvelse  

 og om fristen herfor.
Stk. 3.  

  

 Indehaverens begæring om indbringelse for domstolene skal være modtaget hos  

 Lodstilsynet  

 senest 4 uger efter, at afgørelsen er meddelt indehaveren.
Lodstilsynet  

 oversender sagen til den stedlige politimester, der indbringer sagen for  

 retten  

 efter reglerne i retsplejelovens kapitel 81.
Stk. 4.  

  

 Anmodning  

 om sagsanlæg har ikke opsættende virkning, men retten kan ved kendelse  

 bestemme,  

 at den pågældende under sagens behandling skal have adgang til at udøve sit  

 erhverv som lods eller være fritaget for at benytte lods.
Ankes en dom,  

 hvorved  

 en tilbagekaldelse ikke findes lovlig, kan den ret, der har afsagt dommen,  

 eller den ret, hvortil den er indbragt, bestemme, at den pågældende under  

 ankesagen ikke må udøve sit erhverv som lods eller være fritaget for at  

 benytte  

 lods.
§ 29.  

  

 Et  

 lodscertifikat kan inddrages af Lodstilsynet, hvis indehaveren har betydelig  

 forfalden gæld til det offentlige, hvorved forstås beløb i størrelsesordenen  

 100.000 kr. og derover.
Certifikatet kan fratages for et tidsrum af 1 til 5  

 år  

 eller indtil videre.
Afgørelsen skal indeholde oplysning om adgangen til  

 domstolsprøvelse og fristen herfor.
Stk. 2.  

  

 En  

 afgørelse efter stk. 1 kan af den, afgørelsen vedrører, forlanges  

 indbragt  

 for domstolene.
Anmodning herom skal være modtaget hos Lodstilsynet senest 4  

 uger efter, at afgørelsen er meddelt den pågældende.
Lodstilsynet anlægger  

 sag  

 mod den pågældende i den borgerlige retsplejes former.
 Stk. 3.  

  

 En  

 afgørelse efter stk. 1 kan til enhver tid efter ansøgning ophæves af  

 Lodstilsynet.  

 Hvis en ansøgning herom afslås, kan ansøgeren forlange afgørelsen prøvet ved  

 domstolene, hvis fratagelsen er sket indtil videre og der er forløbet mindst  

 5  

 år efter fratagelsen og mindst 2 år efter, at ophævelsen senest er nægtet ved  

 dom.
§ 30.  

  

 Et  

 lodseri kan slettes fra registeret, hvis 1)  

 	  

 lodseriet har gjort  

 sig skyldig i overtrædelse af vilkår for registrering, af bestemmelser i  

 loven  

 eller af bestemmelser udstedt i medfør af loven eller 2)  

 	  

 det har tilsidesat  

 § 13, stk. 2, eller har undladt at efterleve bestemmelser udstedt i  

 medfør af § 15, § 17, stk. 3, og § 24, stk. 6.
Stk. 2.  

  

 Afgørelse i  

 sager om sletning fra registeret efter stk. 1, nr. 1, træffes af  

 domstolene.
Afgørelse i sager om sletning fra registeret efter stk. 1,  

 nr.  

 2, træffes af Lodstilsynet, og afgørelsen kan af lodseriet kræves indbragt  

 for  

 domstolene.
Lodstilsynets afgørelse skal indeholde oplysning om adgangen til  

 at  

 begære domstolsprøvelse og om fristen herfor.
Stk. 3.  

  

 Lodseriets  

 begæring om indbringelse for domstolene skal være modtaget hos Lodstilsynet  

 senest 4 uger efter, at afgørelsen er meddelt indehaveren.
Lodstilsynet  

 oversender sagen til den stedlige politimester, der indbringer sagen for  

 retten  

 efter reglerne i retsplejelovens kapitel 81.
 Stk. 4.  

  

 Anmodning  

 om sagsanlæg har ikke opsættende virkning, men retten kan ved kendelse  

 bestemme,  

 at lodseriet skal have adgang til at udøve lodsvirksomhed under sagens  

 behandling.
 § 31.  

  

 Et  

 lodseri, der ikke længere har lodser i sin tjeneste, slettes fra registeret.
 Stk. 2.  

  

 Et lodseri,  

 som indehaveren hæfter personligt for, kan slettes fra registeret, hvis  

 lodseriet eller indehaveren har betydelig forfalden gæld til det offentlige,  

 hvorved forstås beløb i størrelsesordenen 100.000 kr. og derover.
 Stk. 3.  

  

 Et lodseri,  

 der drives i selskabsform, kan slettes fra registeret, hvis én eller flere af  

 direktørerne eller bestyrelsesmedlemmerne i selskabet har betydelig forfalden  

 gæld til det offentlige, hvorved forstås beløb i størrelsesordenen 100.000  

 kr.  

 og derover.
 Stk. 4.  

  

 Er  

 fratagelse sket efter stk. 2 eller 3, finder § 29, stk. 2 og  

 3,  

 tilsvarende anvendelse.
 § 32.  

  

 Såfremt det skønnes at indebære en væsentlig risiko for sejladssikkerheden at  

 lade indehaveren af et lodscertifikat eller lodsfritagelsesbevis eller at  

 lade  

 et lodseri fortsætte sin virksomhed, kan Lodstilsynet træffe afgørelse om  

 midlertidig inddragelse i de i § 28, stk. 1, nr. 1, nævnte  

 tilfælde,  

 eller om midlertidig sletning i de i § 30, stk. 1, nr. 1, nævnte  

 tilfælde, indtil domstolen har truffet afgørelse.
Kapitel 13 Delegation § 33.  

  

 Forsvarsministeren kan efter denne lov delegere sine beføjelser eller dele  

 heraf til farvandsdirektøren, i det omfang dette ikke er uforeneligt med  

 Farvandsvæsenets interesser i den konkurrenceudsatte del af virksomheden.
Kapitel 14 Straf § 34.  

  

 Med bøde eller fængsel indtil 1 år straffes den, der overtræder § 4,  

 stk. 1, §§ 7, 8 og 11, § 12, stk. 5, § 13,  

 § 14,  

 stk. 4, § 22, § 23, stk. 1 og 3, § 24, stk. 3,  

 og  

 § 25, stk. 1 og 2.
 Stk. 2.  

  

 Såvel  

 skibets fører som skibets reder straffes, hvis certificeret lods ikke  

 anvendes  

 i de i § 4, stk. 1, nævnte tilfælde.
 Stk. 3.  

  

 Den  

 ansvarlige leder af en havn straffes, hvis havnen modtager skibe, der ikke  

 har  

 benyttet certificeret lods i de i § 4, stk. 1, nævnte tilfælde.
 Stk. 4.  

  

 I forskrifter,  

 der udfærdiges efter loven, kan der fastsættes straf af bøde eller fængsel  

 indtil 1 år for overtrædelse af bestemmelserne i forskrifterne.
 Stk. 5.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 15 Ikrafttræden og overgangsbestemmelser m.v.
 § 35.  

  

 Loven træder i kraft den 1. december 2006.
 Stk. 2.  

  

 Lodslov,  

 jf. lovbekendtgørelse nr. 529 af 4. august 1989, ophæves.
 § 36.  

  

 Regler, der er fastsat i medfør af lodslov, jf. lovbekendtgørelse nr. 529 af  

 4.  

 august 1989, forbliver i kraft, indtil de ophæves eller ændres af regler, der  

 fastsættes i medfør af denne lov.
 § 37.  

  

 Lodser, der er ansat i det statslige lodsvæsen før den 1. december 2006,  

 bevarer deres hidtidige løn- og ansættelsesvilkår, herunder pensionsforhold,  

 indtil nye vilkår er fastsat i medfør af § 21.
 Stk. 2.  

  

 Lodser, der  

 ansættes mellem den 1. december 2006 og det tidspunkt, hvor der i medfør af  

 § 21 fastsættes nye vilkår, er fra ansættelsen og indtil tidspunktet for  

 de nye vilkårs fastsættelse ansat på de samme betingelser, herunder  

 pensionsforhold,  

 som lodser ansat før den 1. december 2006.
 § 38.  

  

 I  

 lov om sikkerhed til søs, jf. lovbekendtgørelse nr. 627 af 26. juli 2002, som  

 ændret senest ved lov nr. 431 af 6. juni 2005, foretages følgende ændring:
 1.  


  

 § 6, nr. 3,  

  

 ophæves.
 Nr. 4-10 bliver herefter nr. 3-9.
 § 39.  

  

 Regler, der er fastsat i medfør af § 6, nr. 3, i lov om sikkerhed til  

 søs,  

 forbliver i kraft, indtil de ophæves eller ændres af regler, der fastsættes i  

 medfør af denne lov.
 § 40.  

  

 Loven gælder ikke for Færøerne og Grønland.
