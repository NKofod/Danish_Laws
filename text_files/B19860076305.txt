 I medfør af § 7, stk. 4-5, § 8, stk. 4, § 18, stk. 1, og § 28, stk. 5, i  

 lov nr. 167 af 12. maj 1965 om kvalitetskontrol med fisk og fiskevarer, jfr.  

 lovbekendtgørelse nr. 383 af 17. juni 1986, fastsættes:
OMRÅDE § 1.  Ved fisk forstås enhver art af fisk, krebs- og  

 bløddyr samt bestanddele heraf.
Stk. 2.  Ved fiskevarer forstås produkter, der består af  

 eller indeholder fisk, krebs- eller bløddyr eller bestanddele heraf.
Såfremt  

 der i øvrigt er udfærdiget strengere regler for frysning og frostlagring m.v.  

 af fiskefilet og andre fiskevarer end bekendtgørelsens bestemmelser, kommer  

 disse strengere regler til anvendelse på det pågældende forhold.
 Stk. 3.  Bekendtgørelsen omfatter, med mindre andet  

 fremgår af de enkelte bestemmelser, såvel erhvervsfrysehuse, hvorved forstås  

 frysehuse, der modtager fisk og fiskevarer til frysning eller frostlagring  

 mod betaling, som private frysehuse, hvorved forstås frysehuse, der  

 udelukkende fryser og på frostlager opbevarer egne fisk og fiskevarer i  

 salgsøjemed.
AUTORISATION § 2.  Frysning af fisk og fiskevarer samt opbevaring  

 af sådanne frosne varer må kun finde sted i et af fiskeriministeriet dertil  

 autoriseret frysehus.
 Stk. 2.  Autorisation kræves dog ikke til frysning og  

 frostlagring af fisk og fiskevarer i en detailforretning med henblik på  

 detailsalg i forretningen.
 Stk. 3.  Ved autorisation tildeler fiskeriministeriet  

 virksomheden et eller flere autorisationsnumre, der skal anvendes ved  

 mærkning af de frosne varer.
 Stk. 4.  For autorisationen, der ikke må overdrages,  

 betales en af fiskeriministeriet fatsat årlig afgift.
 Stk. 5.  Væsentlige ændringer i virksomhedens lokaler,  

 indretning og udstyr må ikke foretages, forinden fiskeriministeriets  

 godkendelse er indhentet.
ANSØGNING § 3.  Ansøgning om autorisation indsendes til  

 fiskeriministeriets industritilsyn.
Ansøgningen skal være bilagt tegning og  

 beskrivelse i 3 eksemplarer over virksomheden og skal indeholde oplysning om  

 virksomhedens og den ansvarlige indehavers navn og adresse.
BETINGELSER FOR OPNÅELSE AF AUTORISATION § 4.  Autorisation udstedes kun til virksomheder, der  

 er indrettet og udstyret i overensstemmelse med bekendtgørelsens forskrifter  

 samt med de anvisninger, som fiskeriministeriet giver den enkelte virksomhed  

 efter forhandling med miljømyndighederne og arbejdstilsynet.
Stk. 2.  I frysehuse skal der være installeret  

 selvregistrerende termograf til registrering af temperaturen i alle frysere  

 med undtagelse af de i § 11, stk. 4, nævnte pladefrysere og i samtlige de til  

 fisk og fiskevarer bestemte frostlagerrum.
Termograferne skal være anbragt  

 således, at registrering af temperaturen finder sted uden for fryser og  

 frostlagerrum.
 Stk. 3.  Fiskeriministeriets industritilsyn skal på  

 forhånd have godkendt både apparatur og dettes installering.
TILSYNSBØGER OG JOURNALER § 5.  Ved autorisationen udleveres til frysehuset en  

 tilsynsbog, der skal opbevares på virksomheden og på forlangende forevises  

 tilsynet.
 Stk. 2.  Det påhviler et autoriseret erhvervsfrysehus at  

 føre journal over samtlige partier fisk og fiskevarer, der modtages til  

 frysning eller opbevaring, og følgende skal fremgå af journalen:
ejerens navn og hjemsted, partiets nettovægt i kg, dato og klokkeslet for partiets modtagelse samt for frysningens  

 påbegyndelse og afslutning, dato for udleveringen fra frysehuset.
RÅVARER § 6.  Konsumfisk og -fiskevarer, der fryses eller  

 modtages til opbevaring på et autoriseret frysehus, skal være af absolut god  

 og frisk beskaffenhed.
 Stk. 2.  Fiskeaffald, herunder foderfisk og andre ikke  

 til menneskeføde bestemte fisk og fiskevarer, må kun fryses og/eller  

 opbevares på et autoriseret frysehus, når varen er frisk og ikke ved ilde  

 lugt eller på anden måde kan forringe kvaliteten af konsumfisken.
 Stk. 3.  De i stk. 2 nævnte fiskevarer skal fryses i ren  

 emballage mærket i overensstemmelse med de til enhver tid gældende  

 bestemmelser om mærkning af emballage, der benyttes til fiskeaffald m.m.,  

 eller på anden af fiskeriministeriet godkendt måde.
 Stk. 4.  Fiskeaffald m.m. skal under frysning og  

 opbevaring opbevares separat og må ikke stables sammen med konsumfisk.
EMBALLERING OG MÆRKNING AF RÅVARER § 7.  Til emballering af fisk og fiskevarer, der  

 forsendes til frysning, skal anvendes ren, velholdt emballage.
 Stk. 2.  Emballagen skal være tydeligt og holdbart  

 mærket, således at partiet herigennem kan individualiseres.
 Stk. 3.  Bestemmelserne i stk. 1-2 gælder dog ikke  

 sildehaj, tunfisk og anden stor fisk, der normalt forsendes uemballeret, men  

 sådan fisk skal i stedet forsynes med et mærke med tilsvarende tydelige og  

 holdbare mærkning som anført i stk. 2.
OPBEVARING AF RÅVARER § 8.  Frysning af fisk og fiskevarer skal påbegyndes  

 snarest efter ankomsten til frysehuset.
I tiden fra ankomsten til frysningens  

 påbegyndelse skal fisken holdes forsvarligt nedkølet.
I erhvervsfrysehuse  

 skal opbevaringen foregå i et dertil særskilt indrettet kølerum ved en  

 temperatur på mellem 1 grader C og - 1 grader C, dog bortset fra den tid,  

 hvor varen forbehandles til frysning.
 Stk. 2.  Der må i kølerummet ikke opbevares varer, som  

 ved lugt eller på anden måde kan forringe fiskens eller fiskevarernes  

 kvalitet, smag eller udseende.
FRYSNING § 9.  Frysning af fisk og fiskevarer må kun finde sted  

 i dertil indrettede frysere, som opfylder bestemmelserne i §§ 10-12, og som  

 af fiskeriministeriets industritilsyn godkendes til formålet.
 Stk. 2.  Der må ikke foregå frysning i frostlagerrum,  

 selv om dette ikke samtidig benyttes som lagerrum for frosne varer, jfr. dog  

 § 12.
 Stk. 3.  Varen skal under frysningen være anbragt i  

 metalbakker, i rene, velholdte trækasser uden låg, i indtil 12 lbs. kartoner  

 eller i øvrigt være ophængt eller anbragt på anden af tilsynet godkendt måde.  

 Ål må dog fryses i rene, velholdte trækasser med låg, og røgede sild må  

 fryses i indtil 5 kg kasser med låg.
 Stk. 4.  Såfremt frosne fisk og fiskevarer skal  

 eksporteres i den emballage, der er anvendt ved frysningen, skal denne dog  

 ske i ren, ubrugt emballage.
 Stk. 5.  Anbringes varerne under frysningen i mere end 1  

 lag, må den samlede lagtykkelse ikke overstige 13 cm.
 Stk. 6.  Varen skal, når den forlader fryseren, være  

 gennemfrossen, jfr. § 14, stk. 5.
TUNNELFRYSERE § 10.  Tunnelfrysere skal være indrettet med en  

 luftcirkulation, der pr. time er mindst 50 gange tunnelens rumfang.
 Stk. 2.  Ved anbringelse af varen i fryseren skal  

 tværsnittet i den benyttede del af denne udfyldes således, at mellemrummet  

 mellem varen og fryserens gulv, vægge og loft, eventuelt ved afskotning,  

 bliver af samme størrelsesorden som det fri mellemrum mellem de enkelte  

 kasser, bakker o.l., jfr. stk. 3.
Stk. 3.  Bakker og kasser m.v. skal, når de stables oven  

 på hinanden ved hjælp af klodser eller på anden godkendt måde, holdes i en  

 ensartet afstand af mindst 5 cm fra hinanden målt fra den underste bakkes  

 eller kasses overkant til den ovenpå anbragte bakkes eller kasses bund,  

 således at cirkulationen af fryseluften ikke forhindres.
Det er dog tilladt  

 at stable bakker og kasser direkte oven på hinanden indtil en højde af 13 cm.
 Stk. 4.  Ved slutningen af frysningen skal  

 lufttemperaturen ved indsugningen fra tunnel til luftkøler være - 25 grader C  

 eller lavere (koldere).
SKABSFRYSERE § 11.  REOLFRYSERE skal have hylder dannet af kølerør,  

 kanalplade el. lign. med en indbyrdes fri afstand af ikke over 25 cm.  

 Temparaturen på overfladen af hylderne skal under frysningen holdes på - 30  

 grader C eller lavere.
 Stk. 2.  Reolfrysere skal være indrettet som skabe med  

 en luftcirkulation pr. time på mindst 30 gange fryserens rumfang.
 Stk. 3.  Fryses varerne i reolfrysere i bakker, kasser  

 el. lign., må disse ikke stables oven på hinanden, med mindre den samlede  

 højde af bakker m.v. ikke overstiger 13 cm.
 Stk. 4.  Af PLADEFRYSERE må kun benyttes de fabrikater,  

 som fiskeriministeriets industritilsyn har godkendt.
ANDRE FRYSERE § 12.  Andre arter af frysere end de i §§ 10-11 nævnte  

 må kun benyttes, når de er godkendt af fiskeriministeriets industritilsyn.
FRYSNING AF STOR FISK § 13.  Sildehaj, tunfisk, helleflynder og anden stor  

 fisk, der ikke kan fryses i de i §§ 10-12 nævnte frysere, skal fryses i  

 dertil af fiskeriministeriets industritilsyn godkendte rum, som skal være  

 forsynet med kunstig luftcirkulation, eventuelt frembragt ved hjælp af  

 transportable ventilatorer, og som ved slutningen af frysningen holder en  

 lufttemperatur af - 25 grader C eller lavere.
Stk. 2.  Fisken skal under frysningen ophænges eller  

 anbringes i et enkelt lag på riste el. lign., således at den er hævet fra  

 gulvet.
Fisken må ikke stables op ad væggene.
FROSTLAGRING § 14.  Frosne fisk og fiskevarer skal opbevares ved en  

 gennemsnitstemperatur på - 20 grader C eller lavere.
Temperaturen i  

 frostlagerrummene må ikke svinge mere end 20 C fra gennemsnitstemperaturen.
 Stk. 2.  Ved afrimning tillades dog en  

 temperaturstigning på indtil 6 grader C over gennemsnitstemperaturen på  

 betingelse af, at tidspunktet for såvel afrimningens påbegyndelse som dennes  

 afslutning indføres i virksomhedens tilsynsbog.
 Stk. 3.  I frostlagerrum skal frosne varer anbringes i  

 en afstand af mindst 5 cm fra vægge, gulve og lofter, der støder op til  

 omgivelser, som er varmere end lagerrummet.
 Stk. 4.  Til døre i frostlagerrum må kun være adgang  

 gennem forrum eller passende sluser.
 Stk. 5.  I frostlagerrum, hvor der opbevares frosne fisk  

 og fiskevarer bestemt til konsum, må kun anbringes gennemfrosne varer, som  

 ikke kan opvarme allerede indsatte varer, og som ikke ved lugt eller på anden  

 måde kan forringe fiskens kvalitet, smag eller udseende.
 Stk. 6.  Frosne fisk og fiskevarer skal, indtil udførsel  

 finder sted, eller indtil varen skal anvendes på hjemmemarkedet, opbevares på  

 det autoriserede frysehus, hvor frysningen er sket.
 Stk. 7.  Et parti frosne fisk eller fiskevarer kan dog  

 een gang overføres fra et autoriseret frysehus til et andet, og den frosne  

 vare kan endvidere overføres til et autoriseret frysehus på den havn eller  

 plads, hvorfra udførsel skal ske, eller hvor partiet skal anvendes.
PAKNING OG FORSENDELSE § 15.  Frosne fisk og fiskevarer skal under  

 forsendelse være pakket og nedkølet således, at fisken kan fremkomme til  

 bestemmelsesstedet i frossen stand.
Fiskens ejer eller den, der på ejerens  

 vegne forestår pakningen og/eller forsendelsen, er ansvarlig herfor.
 Stk. 2.  Ved forsendelse ud over vedkommende lokalområde  

 skal emballagen være forsynet med låg, med mindre forsendelsen sker i lukkede  

 transportmidler, og fisken og fiskevarerne ikke stuves sammen med andre  

 varer.
UDFØRSEL § 16.  Frosne fisk og fiskevarer må kun eksporteres i  

 rene, ubrugte kasser eller i anden af fiskeriministeriet godkendt ny  

 emballage.
Dette gælder dog ikke sildehaj, tunfisk og anden stor fisk, der  

 normalt forsendes uemballeret.
 Stk. 2.  Ud over bekendtgørelsens bestemmelser skal de  

 til enhver tid gældende bestemmelser om udførsel af fisk overholdes ved  

 eksport.
TILSYN § 17.  Tilsynet med bekendtgørelsens overholdelse,  

 herunder med frysehusene, føres af fiskeriministeriet i overensstemmelse med  

 bestemmelserne i § 23 i loven om kvalitetskontrol med fisk og fiskevarer.
Ved  

 tilsynet kontrolleres det, om råvarerne er tilfredsstillende, og om frysning,  

 pakning, opbevaring og forsendelse m.v. finder sted på forskriftsmæssig måde.  

 De tilsynsførende skal til enhver tid have adgang til virksomhederne samt til  

 at åbne forsendelser indeholdende frosne fisk og fiskevarer, til at udtage  

 prøver og foretage kontrolvejning og til at kræve sig journaler samt anden  

 fornøden dokumentation forelagt i det omfang og på de områder, hvor det  

 skønnes nødvendigt for tilsynets udøvelse.
 Stk. 2.  Virksomhedernes indehavere eller disse  

 stedfortrædere skal yde de tilsynsførende den for kontrollen nødvendige hjælp  

 samt straks efterkomme de af ministeriet og dettes tilsynsførende givne  

 anvisninger.
 STRAFFEBESTEMMELSER, IKRAFTTRÆDEN M.V.
 § 18.  Overtrædelse af § 2, stk. 1 og 3,§ 3, § 4, stk.  

 2-3, §§ 5-8, § 9, stk. 1-2, stk. 3, 1. pkt., og stk. 4-6, § 10, stk. 1-2,  

 stk. 3, 1. pkt., og stk. 4, §§ 11-13, § 14, stk. 1-6, §§ 15-16 samt § 17,  

 stk. 1, 2. pkt., og stk. 2, straffes med bøde eller hæfte.
 § 19.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Bekendtgørelse nr. 210 af 1. juni 1953 angående  

 frysning af fisk m.v. ophæves.
