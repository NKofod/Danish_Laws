I.
Statsrekvisition til SAS.
På visse nærmere fastsatte vilkår pålagde ministeren for offentlige  

 arbejder med virkning fra 1. marts 1980 luftfartsselskabet Scandinavian  

 Airlines System (SAS) efter statsrekvisition (Government Request) at  

 transportere søfarende m.fl. i danske, norske og svenske handelsflåder på  

 alle luftfartsselskabets flyruter.
Statsrekvisitionen omfatter ikke alene  

 flyrejser til og fra Danmark, Norge og Sverige samt mellem disse lande, men  

 også flyrejser mellem lufthavne udenfor Skandinavien.
 Ordningen omfatter også søfarende i danskdisponerede skibe under fremmed  

 flag.
II.
Tilsluttede luftfartsselskaber.
 Ministeriet for offentlige arbejder har for tiden givet følgende  

 udenlandske luftfartsselskaber tilladelse til, at bestemmelserne i den til  

 SAS udstedte rekvisition også kan anvendes af disse selskaber:
III.
Personkredsen.
 Statsrekvisition af flyrejser kan udstedes til:
 1. Søfarende, der skal rejse til og fra skib,  

 olieboreplatform eller andet dansk registreret eller i fartøjsfortegnelse  

 optaget fartøj.
 2. Søfarendes ægtefælle eller børn, der er fyldt 12  

 år, men ikke fyldt 22 år, når pågældendes rejse står i forbindelse med besøg  

 hos den søfarende om bord eller i havn.
 3. Læger, sygeplejersker eller andre som skal ledsage  

 en syg søfarende, dennes ægtefælle eller børn.
IV.
Rabattens størrelse.
Flyrejse efter statsrekvisition foretages på økonomi-/turistklasse.
Rabat  

 ydes kun, når luftfartsselskabet modtager en statsrekvisition for flyrejsen.
SAS og de til statsrekvisitionsordningen tilsluttede luftfartsselskaber  

 giver på flyrejser indenfor Europa en rabat på 40 pct. af den normale IATA  

 billetpris og for andre rejser en rabat på 35 pct.
På flyrejser mellem  

 Danmark og henholdsvis Grønland og Færøerne ydes samme rabat, som er gældende  

 for intereuropæiske rejser.
 Med hensyn til båretransport af syge søfarende m.fl. gælder, at der -  

 udover den rabat, der ydes på den søfarendes egen billet ved rejsen på  

 Government Request - gives rabat på tillægget for transporten.
Hver enkelt rejsende kan medbringe en fribagage på 40 kg.
Overvægt af  

 bagage rabbatteres ikke, men bagage, som tilhører personer, der er omfattet  

 af ordningen, og som rejser sammen, kan blive vejet under eet, således at  

 retten til fribagage udnyttes bedst muligt.
V.
Udstedelse af statsrekvisition.
 Statsrekvisition udskrives på vedhæftede blanket: Requisition for Air  

 Travel for Ships' Employees and Their Family Members, der erstatter de  

 tidligere anvendte blanketter Dfs 89-1222 og Dfs. 90-1222. Om udfyldningen af  

 de enkelte rubrikker i den nye blanket skal oplyses:
I rubrikken »Government Request of« angives det ved et kryds ud  

 for »Denmark«, at flyrejsen foretages efter den danske  

 statsrekvisitionsordning.
Afkrydsning ud for »IATA ind. discount«  

 foretages kun ved søfarendes flyrejser til og fra skib efter den særlige af  

 IATA fastsatte sømandsrabatordning, d.v.s. i de tilfælde, hvor ovenstående  

 betingelser for flyrejser efter statsrekvisition ikke er opfyldt.
 I rubrikken »Requistion issued to« anføres navnet på det  

 luftfartsselskab, som rekvisitionen udstedes til.
I rubrikken »Name of ship and owner« anføres skibets og  

 rederiets navn, og hvis det er nødvendigt af hensyn til identifikation af  

 skib/rederi, anføres yderligere fuldstændig forretningsadresse.
Er skibet  

 registreret under fremmed flag, men dansk disponeret, anføres dette.
I rubrikken »Seamens/Family members names in full, rank« og  

 »Birth/civic reg.
No.« er der mulighed for ved angivelse af navn og  

 CPR-nr. at anføre op til 6 søfarendes flyrejser.
For ægtefællers og børns  

 flyrejser anføres foruden ægtefællens og barnets navn og CPR-nr. enten  

 »Ægtefælle til« eller »barn af« efterfulgt af navn og  

 stilling på den søfarende, der skal besøges.
 I rubrikken »From/To« anføres navnet på den lufthavn, hvor  

 rejsen skal påbegyndes og på den lufthavn, hvor rejsen skal afsluttes.  

 Såfremt den søfarendes endelige rejsemål er en lokal dansk lufthavn, f.eks.  

 Esbjerg eller Vagar, Færøerne er det vigtigt af hensyn til den enkelte  

 søfarendes viderebefordring, at denne destination anføres.
 Blankettens rubrikker »Place and date, Signature, Stamp« er  

 forbeholdt den attesterende myndighed.
I Danmark attesteres statsrekvisitioner af direktoratet for søfarende samt  

 af forhyringskontorerne i Esbjerg og Svendborg (* 1) eller hvem direktoratet  

 måtte bemyndige hertil, det være sig anden myndighed eller rederi.
I Grønland  

 attesteres statsrekvisitionerne af den stedlige KGH-myndighed og på Færøerne  

 af landfogden (politimesteren).
 I udlandet attesteres statsrekvisitionerne af de stedlige danske  

 udenrigsrepræsentationer eller, hvis der ikke er en dansk repræsentation på  

 stedet eller, hvis denne måtte være lukket, af skibsføreren.
 Opmærksomheden henledes i øvrigt på, at ved afkrydsning af blankettens  

 rubrik »IATA ind. discount« kræves ikke, at en offentlig myndighed  

 attesterer blanketten.
Det er en betingelse for udstedelse af statsrekvisition, at det i  

 fornødent omfang dokumenteres, at de pågældende er berettiget til at få  

 udstedt statsrekvisition.
Specielt for så vidt angår ægtefæller og børn kan  

 som fornøden dokumentation anses f.eks. erklæring fra rederi og/eller  

 vielsesattest og dåbsattest.
DEN UDFYLDTE REKVISITIONSBLANKET FOR EN BILLET PÅ EN FLYREJSE PÅ  

 GOVERNMENT REQUEST SKAL I UDLANDET EFTER AT VÆRE UDFYLDT OG ATTESTERET  

 INDGIVES TIL DET LOKALE SAS-KONTOR.
Er der ikke et SAS-kontor på stedet, kan  

 rekvisitionsblanketten indgives til et af de ovenfor under II nævnte  

 luftfartsselskabers kontor.
Betaling af en efter statsrekvisition udstedt flybillet påhviler  

 rekvirenten, det være sig enten rederen, den søfarende, ægtefællen eller  

 børnene.
Staten (direktoratet for søfarende/dansk udenrigsrepræsentation)  

 hæfter ikke som følge af attestation på statsrekvisitionen for betalingen  

 overfor luftfartsselskabet.
IV.
I øvrigt.
 Denne meddelelse træder i stedet for direktoratets Meddelelse nr. 43 af  

 25. februar 1980.
 Eksemplarer af vedhæftede statsrekvisitionsblanket: Requisition for Air  

 Travel for Ships' Employees and Their Family Members' kan rekvireres fra  

 udenrigsministeriet og visse af dets repræsentationer, fra alle SAS kontorer  

 samt fra direktoratet for søfarendes betjentstue, tlf. (01) 15 48 15, lokal  

 215, hvor også yderligere eksemplarer af denne meddelelse kan fås.
 Tidligere anvendte statsrekvisitionsblanketter med betegnelserne Dfs.  

 89-1222 og Dfs. 90-1222 kan fortsat benyttes indtil forhåndenværende lager af  

 disse er opbrugt.
 For så vidt angår hjemrejse efter sømandslovens § 8 anvendes som hidtil  

 blanket Dfs. 88-212.
