 I medfør af § 1, stk. 1 og 2, § 6, § 7 og § 16, stk. 6 i lov nr. 595 af  

 22. december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m. v., som ændret ved lov  

 nr. 150 af 24. april 1975, fastsættes:
 § 1.  Bestemmelserne i denne bekendtgørelse vedrører  

 ydelse af produktionsstøtte til ærter og bønner, herunder hestebønner, til  

 foderbrug i henhold til Det europæiske økonomiske Fællesskabs bestemmelser  

 herom, jfr. forordningerne nr. 1119/78 af 22. maj 1978, nr. 1418/78 af 19.  

 juni 1978 og nr. 1526/78 af 30. juni 1978.
 § 2.  Foderstoffabrikanterne samt de i artikel 2 i  

 forordning nr. 1119/78 nævnte kontrakter og de i artikel 5 i forordning nr.  

 1526/78 nævnte arealanmeldelser skal registreres hos Statens  

 Foderstofkontrol.
Stk. 2.  Direktoratet for Markedsordningerne udsender  

 vejledning om gældende bestemmelser for ydelse af produktionsstøtte til ærter  

 og bønner, herunder hestebønner, til foderbrug.
Statens Foderstofkontrol  

 foretager kontrol med overholdelse af ordningens bestemmelser.
§ 3.  Støtteattest udstedes til foderstoffabrikanten  

 efter ansøgning om overtagelse af kontrollen med de støtteberettigede  

 produkter.
Ved ansøgningen skal anvendes en formular, som de registrerede  

 foderstoffabrikanter kan rekvirere hos Statens Foderstofkontrol.  

 Ansøgningerne indsendes i 3 eksemplarer til Statens Foderstofkontrol.
 Stk. 2.  Produktionsstøtten udbetales til  

 foderstoffabrikanten efter fremlæggelse af ovennævnte støtteattest, eventuelt  

 mod stillelse af sikkerhed som omhandlet i artikel 17, stk. 3, i forordning  

 nr. 1526/78.
 Stk. 3.  Bortset fra tilfælde af force majeure skal de  

 støtteberettigede produkter anvendes i foderstoffer inden for en frist på 270  

 dage efter ansøgning om overtagelse af kontrol.
 Stk. 4.  Ansøgeren skal iøvrigt forholde sig i  

 overensstemmelse med de bestemmelser, som Direktoratet for Markedsordningerne  

 fastsætter i den i § 2, stk. 2, nævnte vejledning.
 § 4.  Direktoratet for Markedsordningerne kan i den i  

 § 2, stk. 2, nævnte vejledning fastsætte regler om minimumsarealer og/eller  

 minimumsmængder, for hvilke en kontrakt kan deponeres.
 § 5.  De registrerede foderstoffabrikanter skal efter  

 Statens Foderstofkontrols anvisninger i deres regnskab foretage alle  

 nødvendige optegnelser vedrørende de produkter, der er omfattet af  

 produktionsstøtteordningen, herunder de i artikel 13 i forordning nr. 1526/78  

 nævnte oplysninger.
 Stk. 2.  Alle virksomhedernes regnskaber skal attesteres  

 af en registreret eller statsautoriseret revisor eller anden af  

 Landbrugsministeriet godkendt revisor.
 § 6.  Statens Foderstofkontrol er som led i kontrollen  

 med, at grundlaget for udbetaling af produktionsstøtten er til stede,  

 berettiget til uden erstatning at udtage prøver af varerne samt til at  

 efterse virksomhedernes varebeholdning, forretningsbøger, øvrige  

 regnskabsmateriale, optegnelser og bilag samt korrespondance.
 Stk. 2.  Det påhviler virksomheden at yde den bistand,  

 der er nødvendig for foretagelsen af eftersyn og kontrol efter stk. 1.
 Stk. 3.  Optegnelser og bilag, herunder kontrakter og  

 arealanmeldelser, lagerbøger og genpart af afregninger skal opbevares i  

 mindst 5 år.
 § 7.  Støttebeløbet udbetales af Direktoratet for  

 Markedsordningerne.
 Stk. 2.  Såfremt det konstateres, at betingelserne for  

 ydelse af støtte ikke er opfyldt, skal udbetalte støttebeløb efter påkrav fra  

 direktoratet straks tilbagebetales med tillæg af en årlig rente, der svarer  

 til den til enhver tid fastsatte officielle diskonto med et tillæg på 2 pct.,  

 og som beregnes fra datoen for beløbets udbetaling.
 § 8.  Overtrædelse af § 3, stk. 4 og § 4 straffes med  

 bøde, medmindre højere straf er forskyldt efter ovennævnte lovs § 16.
 § 9.  Direktoratet for Markedsordningerne fastsætter i  

 den i § 2, stk. 2, nævnte vejledning de nærmere bestemmelser for opnåelse af  

 støtte til ærter, bønner, herunder hestebønner, der høstes inden den 31.  

 oktober 1978.
 § 10.  Bekendtgørelsen træder i kraft ved  

 bekendtgørelse i Lovtidende.
