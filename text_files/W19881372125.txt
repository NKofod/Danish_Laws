Meddelt dispensation fra bopælspligten i 12 år, da ejendommen havde  

 været i slægtens eje i ca. 250 år, og da ansøger først kunne tage fast bopæl  

 på ejendommen, når hans virksomhed var afhændet om 10-12 år Ved skrivelse af 20. juni 1988 har De rettet henvendelse til  

 landbrugsministeren vedrørende Deres ønske om at overtage landbrugsejendommen  

 matr. nr. 10 a , 20 b , 30 c og 30 b  Stødov By, Helgenæs efter Deres afdøde  

 fader.
 Ejendommen er af areal 19,3402 ha med ejendomsværdi pr. 1. januar 1987,  

 720.000 kr., heraf grundværdi 189.500 kr.
Det fremgår af sagen, at Landinspektørfirmaet »J. »R.
Krabbe på  

 Deres vegne den 26. februar 1988 ansøgte Jordlovsudvalget om tilladelse til,  

 at De med dispensation fra bopælspligten kunne erhverve adkomst på  

 landbrugsejendommen matr. nr. 10 a m.fl.
Stødov By, Helgenæs.
Det blev oplyst, at ejendommen har været i familiens besiddelse siden  

 1734. Endvidere blev det oplyst, at ejendommen ikke kan betragtes som en  

 bæredygtig driftsenhed, og at ejendommens bygninger er utidssvarende til  

 landbrugsmæssige formål.
I skrivelse af 13. juni 1988 meddelte Jordlovsudvalget tilladelse til det  

 ansøgte.
Tilladelsen var betinget af, at De inden 2 år tager fast bopæl på  

 ejendommen eller, at ejendommen inden samme frist er afhændet til en person,  

 der opfylder landbrugslovens erhvervelsesbetingelser.
 Jordlovsudvalget gjorde samtidig opmærksom på, at man ville være  

 indstillet på at forlænge fristen for at tage fast bopæl på ejendommen med 6  

 år, hvis De erklærede Dem indforstået med at bortforpagte ejendommen eller  

 dens jordtilliggende i den pågældende periode.
Det fremgår af sagen at De, der er 55 år gammel, driver selvstændig  

 virksomhed i Risskov og har fast bopæl i Hjortshøj, forventer at kunne tage  

 fast bopæl på ejendommen om 10-12 år, når Deres nuværende virksomhed er  

 afhændet.
Indtil dette kan finde sted, ønsker De selv at drive ejendommen  

 videre landbrugsmæssigt.
De har oplyst, at De gennem de sidste 2-3 år  

 skønsmæssigt har opholdt Dem 35-40 pct. af tiden på ejendommen for at kunne  

 passe driften af denne.
 På baggrund af ovenstående og det, der blev aftalt ved Deres møde den 13.  

 juli 1988 med landbrugsministeren, forlænger Landbrugsministeriet herved i  

 henhold til landbrugslovens § 17, stk. 2, 3. pkt., fristen for at tage fast  

 bopæl på ejendommen til ialt 12 år, på betingelse af, at ejendommen i nævnte  

 periode enten bortforpagtes og drives som selvstændigt brug i  

 overensstemmelse med reglerne i lovens § 11 eller , at dens jordtilliggende  

 bortforpagtes til samdrift med en anden landbrugsejendom i overensstemmelse  

 med reglerne i lovens § 12 eller , at ejendommen drives af en bestyrer, der  

 opfylder samme kvalifikationskrav som en forpagter, jf. landbrugslovens § 11,  

 stk. 1.
 Dokumentation for, at een af ovennævnte betingelser er opfyldt i  

 overensstemmelse med landbrugsloven, bedes indsendt til Jordbrugsdirektoratet  

 inden 2 år fra datoen for ejendommens overtagelse.
 P.M.V.
 e.b.
