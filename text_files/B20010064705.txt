Bekendtgørelse om uddannelse af  

 driftsledere og personale beskæftiget på deponeringsanlæg1) I medfør af § 7, stk. 3, § 67, § 80 og § 92 i lov om  

 miljøbeskyttelse, jf. lovbekendtgørelse nr. 698 af 22.  

 september 1998, som ændret ved § 1 i lov nr. 479 af 7. juni 2001,  

 fastsættes:
Kapitel 1 Område og definitioner § 1. Denne bekendtgørelse vedrører  

 obligatorisk uddannelse af driftsledere og personale, der er  

 beskæftiget med deponeringsaktiviteter på anlæg for  

 deponering af affald (deponeringsanlæg).
 § 2. Bekendtgørelsen berører ikke  

 bestemmelser i anden lovgivning om uddannelse af driftsledere og personale  

 beskæftiget på deponeringsanlæg.
§ 3. Ved driftsleder forstås i denne  

 bekendtgørelse en person, der 1)	varetager den tekniske ledelse af et deponeringsanlæg, og 2)	som har det daglige ledelsesansvar over for anlæggets  

 øvrige personale.
 Stk. 2. Varetages driftsledelsen på  

 deponeringsanlæg af 2 eller flere personer, er alle omfattet af  

 reglerne for aflæggelse af prøver for driftsledere i  

 nærværende bekendtgørelse.
Kapitel 2 Pligtmæssig besiddelse af bevis § 4. Driftsledere på deponeringsanlæg  

 skal være i besiddelse af et A-bevis, jf. kapitel 3, senest den 1. juli  

 2004. Driftsledere, der ansættes efter den 1. juli 2003, skal  

 være i besiddelse af et A-bevis senest et år efter datoen for  

 ansættelsen.
 Stk. 2. Hvis en driftsleder på et  

 deponeringsanlæg ikke har opnået A-bevis inden for de i stk. 1  

 nævnte tidsfrister, kan den tekniske ledelse af  

 deponeringsanlægget ikke varetages af den pågældende,  

 før A-beviset er opnået.
 Stk. 3. Hvis en driftsleder fratræder sin stilling  

 efter 1. juli 2004, skal der midlertidigt konstitueres en driftsleder, der  

 som minimum besidder et B-bevis, jf. kapitel 3. En konstitueret driftsleder  

 uden A-bevis må maksimalt fungere som driftsleder i 3  

 måneder.
 § 5. Personer, der varetager opgaver i forbindelse  

 med den daglige drift af et deponeringsanlæg, skal være i  

 besiddelse af et B-bevis senest den 1. juli 2005. Personer, der  

 ansættes efter den 1. juli 2003, skal være i besiddelse af et  

 B-bevis senest 2 år efter datoen for ansættelsen.
 Stk. 2. Hvis en person ikke har opnået B-bevis, kan  

 selvstændige opgaver i tilknytning til deponeringsanlæggets  

 daglige drift ikke varetages af den pågældende, før  

 B-beviset er opnået.
 Stk. 3. Personer, der inden den 1. juli 2003 har minimum  

 5 års erfaring med arbejde på deponeringsanlæg, og som er  

 fyldt 60 år inden denne dato, er fritaget for at opnå B-bevis.  

 Det påhviler den pågældende efter anmodning fra  

 amtsrådet at fremlægge den fornødne dokumentation  

 herfor.
Stk. 4. Hvis en person ikke er beskæftiget med  

 deponeringsaktiviteter omfattet af »maskinmodulet«, jf. bilag 2,  

 kan den pågældende fritages for at aflægge prøve i  

 dette modul.
Af det opnåede B-bevis skal det fremgå, at den  

 pågældende ikke har aflagt prøve i »maskinmodulet«.
 § 6. I tilfælde, hvor samme person varetager  

 den tekniske ledelse af et deponeringsanlæg og samtidigt varetager  

 opgaver i forbindelse med den daglige drift af anlægget, skal den  

 pågældende være i besiddelse af både et A-bevis og et  

 B-bevis.
 Stk. 2. Pligten til at besidde beviserne følger de  

 i § 4 og § 5 anførte tidsfrister.
Kapitel 3 Erhvervelse af bevis § 7. A-bevis kan opnås af personer, som har  

 bestået de i bilag 1 anførte prøver.
 Stk. 2. Personer, der har opnået B-bevis, kan kun  

 opnå A-bevis ved at bestå de i bilag 1 anførte  

 prøver, jf. stk. 1.
 § 8. B-bevis kan opnås af personer, der har  

 bestået de i bilag 2 anførte prøver.
 Stk. 2. Personer, der har opnået A-bevis, kan  

 opnå B-bevis ved at bestå en prøve i det manglende modul  

 (maskinmodul), jf. bilag 2.
Kapitel 4 Uddannelsesudbud A-bevis § 9. Uddannelse til opnåelse af et A-bevis,  

 jf. § 7, afholdes af AMU-centre eller af andre, der er udpeget af  

 Arbejdsmarkedsstyrelsen.
Uddannelsen skal have en varighed og som minimum  

 omfatte undervisning i de moduler/hovedelementer, som er anført i  

 bilag 1.
 § 10. AMU-centre eller andet af  

 Arbejdsmarkedsstyrelsen godkendt uddannelsessted udsteder A-beviser på  

 basis af aflæggelse af prøver, jf. bilag 1.
 Stk. 2. Det er ikke en forudsætning for  

 aflæggelse af prøve, at den pågældende har  

 gennemgået et uddannelsesforløb, jf. de i bilag 1 nævnte  

 moduler.
B-bevis § 11. Uddannelse til opnåelse af et B-bevis,  

 jf. § 8, afholdes af AMU-centre eller af andre, der er udpeget af  

 Arbejdsmarkedsstyrelsen.
Uddannelsen skal som minimum have en varighed og  

 omfatte undervisning i de moduler/hovedelementer, som er anført i  

 bilag 2.
 § 12. AMU-centre eller andet af  

 Arbejdsmarkedsstyrelsen godkendt uddannelsessted udsteder B-beviser på  

 basis af aflæggelse af prøver, jf. bilag 2.
 Stk. 2. Det er ikke en forudsætning for  

 aflæggelse af prøve, at den pågældende har  

 gennemgået et uddannelsesforløb, jf. de i bilag 2 nævnte  

 moduler.
Kapitel 5 Fællesbestemmelser og tilsyn § 13. Miljøstyrelsen kan efter forhandling  

 med Arbejdsmarkedsstyrelsen ændre bilag 1 og 2.
 § 14. De nærmere regler for afholdelse af  

 prøver fastlægges af et prøveudvalg nedsat af  

 Miljøstyrelsen med deltagelse af relevante parter.
 Stk. 2. Prøveudvalget skal stille skærpede  

 krav for at bestå »Teknisk modul« henholdsvis »Myndighedsmodul« , jf. bilag  

 1 og 2, ved opnåelse af A-bevis sammenholdt med krav for at bestå  

 de tilsvarende moduler ved opnåelse af B-bevis.
 § 15. Amtsrådet påser, at såvel  

 driftslederen som personalet har opnået bevis for, at den  

 pågældende kan varetage ledelsesmæssige henholdsvis  

 driftsmæssige opgaver i tilknytning til driften af anlægget, jf.  

 kapitel 2.
 Stk. 2. Amtsrådet kan i særlige  

 tilfælde dispensere fra de i kapitel 2 nævnte tidsfrister.
 § 16. Afgørelser efter denne  

 bekendtgørelse kan ikke indbringes for anden administrativ  

 myndighed.
Kapitel 6 Ikrafttræden § 17. Bekendtgørelsen træder i kraft  

 den 16. juli 2001.
Miljø- og Energiministeriet, den 29. juni  

 2001 Svend Auken /Helge Andreasen Bilag 1 A-bevis Undervisningen og prøverne er opdelt i nedennævnte 3  

 moduler.
 Et driftsledelsesmodul (teoretisk/varighed 2-3 dage), med  

 hovedvægten lagt på følgende hoved-elementer:
-	Arbejdsledelse inkl. ansvar for uddannelse af personale -	Fordeling af arbejde (delegation) -	Instruktion/oplæring af personale -	Risikovurdering/forebyggende foranstaltninger -	Organisationsindsigt (herunder, hvem refererer driftslederen til) -	Indberetning i forhold til sikkerhedsstillelseskrav -	Årsrapportering -	Udarbejdelse af rapporter vedr. regnskab og budgetter -	Opstilling af grundlag for opkrævning af deponeringsgebyrer -	Myndighedskontakt -	Grønne regnskaber, miljøledelse, kvalitetsstyring Et teknisk modul (teoretisk/varighed 2-3 dage), med  

 hovedvægten lagt på følgende hovedelementer:
-	Affaldsmodtagelse (indvejning, registrering, kontrol, anvisning  

 etc.) -	Registrering af modtaget affald inkl. indberetning til ISAG -	Trafikforhold samt ren-/vedligeholdelse af interne/offentlige  

 veje -	Deponeringsteknik (inkl. driftsoptimering og driftsinstruktion) -	Personlige værnemidler -	Perkolatbortskaffelse og -kontrol -	Grundvandskontrol og evt. recipientkontrol -	Kontrol med deponigas -	Drift og vedligeholdelse af pumper, måleudstyr, brønde,  

 dræn, perkolatbassin, beplantning m.v.
 Et myndighedsmodul (teoretisk/varighed 2-3 dage), med  

 hovedvægten lagt på følgende hovedelementer:
-	Generel miljøforståelse -	Lovgivning (miljøgodkendelse m.v.) -	Affaldshåndtering (indsamling, behandling og bortskaffelse) -	Egenkontrol -	Alarmering -	Beredskabsindsats (førstehjælp, brandværn  

 etc.) Bilag 2 B-bevis Undervisningen og prøverne er opdelt i nedennævnte 3  

 moduler.
 Et maskinmodul (praktisk-teoretisk/varighed 5 dage), med  

 hovedvægten lagt på følgende hovedelementer:
-	Maskinlære (opbygning og funktion) -	Kørsel med maskiner (drift) -	Vedligeholdelse af maskiner -	Deponeringsteknik i praksis (udlægning af første lag,  

 kompaktering, overdækning etc.) -	Opbygning af interimsveje -	Nivellering, grundlæggende Et teknisk modul (teoretisk/varighed 2-3 dage), med  

 hovedvægten lagt på følgende hovedelementer:
-	Affaldsmodtagelse (indvejning, registrering, kontrol, anvisning  

 etc.) -	Registrering af modtaget affald inkl. indberetning til ISAG -	Trafikforhold samt ren-/vedligeholdelse af interne/offentlige  

 veje -	Deponeringsteknik (inkl. driftsoptimering og driftsinstruktion) -	Personlige værnemidler -	Perkolatbortskaffelse og -kontrol -	Grundvandskontrol og evt. recipientkontrol -	Kontrol med deponigas -	Drift og vedligeholdelse af pumper, måleudstyr, brønde,  

 dræn, perkolatbassin, beplantning m.v.
 Et myndighedsmodul (teoretisk/varighed 2-3 dage), med  

 hovedvægten lagt på følgende hovedelementer:
-	Generel miljøforståelse -	Lovgivning (miljøgodkendelse m.v.) -	Affaldshåndtering (indsamling, behandling og bortskaffelse) -	Arbejdsmiljø/sikkerhedsforhold -	Egenkontrol -	Alarmering -	Beredskabsindsats (førstehjælp, brandværn  

 etc.) 1)   

 Bekendtgørelsen indeholder bestemmelser, der gennemfører  

 Rådets direktiv nr. 99/31/EF af 26. april 1999 om deponering af affald,  

 EF-Tidende 1999 L 182 s. 1.
