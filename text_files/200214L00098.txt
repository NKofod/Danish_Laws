Betænkning afgivet af Erhvervsudvalget  

 den 21. november 2002 Betænkning over Forslag til lov om ændring af lov om  

 restaurations- og hotelvirksomhed m.v.
(Ændring af bestemmelserne om fratagelse af  

 alkoholbevilling, forbud mod ophold samt straf) [af  

 økonomi- og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 2. oktober 2002 og var til  

 1. behandling den 8. oktober 2002. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 8. juli 2002 dette udkast til udvalget, jf. (2001-02, 2. samling)  

 alm. del - bilag 422. Den 30. september 2002 sendte økonomi- og  

 erhvervsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra HORESTA.
Spørgsmål Udvalget har stillet 9 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
3. Indstillinger og politiske bemærkninger Udvalget indstiller forslaget til vedtagelse  

med det af økonomi- og erhvervsministeren stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	økonomi- og erhvervsministeren, tiltrådt af  

udvalget:
Til § 2 1) Datoen »1. juli 2003« ændres til: »1. marts  

 2003«.
[Fremrykket ikrafttrædelse] Bemærkninger Til nr. 1 Ændringen indebærer, at lovforslagets  

 ikrafttræden fremrykkes til 1. marts 2003.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

 Poul Fischer (DF)  Carina Christensen (KF)  

  Lars Barfoed (KF)  

  Mogens Nørgård Pedersen (KRF)  

  Frode Sørensen (S)  Jan Trøjborg (S)  

 Jens Peter Vernersen (S)  

  Ole Vagn Christensen (S)  Peder Sass (S)  

  Anne Grete Holmsgaard (SF)  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 17 Bilagsnr.
Titel 1 Henvendelse af 4. oktober 2002 fra HORESTA 2 Kopi ERU: Høringssvar til forslag til lov om ændring af lov  

 om restaurations- og hotelvirksomhed m.v., fra økonomi- og  

 erhvervsministeren 3 Tidsplan for udvalgets behandling af forslaget 4 Spm. 1 om illegal arbejdskraft, til økonomi- og erhvervsministeren Spm. 2 om næringsbrev i branchen, til økonomi- og  

 erhvervsministeren 5 Spm. 3 om, hvorfor loven ifølge lovforslaget først skal  

 træde i kraft den 1. juli 2003 og ikke f.eks. den 1. januar 2003, til  

 økonomi- og erhvervsministeren 6 Spm. 4 om forudgående advarsel til en restauratør inden en  

 bevilling tilbagekaldes, til økonomi- og erhvervsministeren Spm. 5 om at undgå objektivt ansvar, til økonomi- og  

 erhvervsministeren 7 Spm. 6 om kommentar til henvendelsen af 4. oktober 2002 fra HORESTA, til  

 økonomi- og erhvervsministeren Spm. 7 om, hvorfor afgørelser vedrørende grov eller gentagen  

 overtrædelse af vilkårene for alkoholbevilling ikke træffes  

 af bevillingsmyndigheden, til økonomi- og erhvervsministeren Spm. 8, om bødestraf er tilstrækkeligt ved grov eller  

 gentagen overtrædelse af vilkårene for alkoholbevilling, til  

 økonomi- og erhvervsministeren Spm. 9 om forventet bødeniveau for grov eller gentagen  

 overtrædelse af vilkårene for alkoholbevilling, til  

 økonomi- og erhvervsministeren 8 Svar på spm. 3 om, hvorfor loven ifølge lovforslaget  

 først skal træde i kraft den 1. juli 2003  og ikke f.eks. den 1.  

 januar 2003, fra økonomi- og erhvervsministeren 9 Svar på spm. 6 om kommentar til henvendelsen af 4. oktober 2002 fra  

 HORESTA, fra økonomi- og erhvervsministeren Svar på spm. 7 om, hvorfor afgørelser vedrørende grov  

 eller gentagen overtrædelse af vilkårene for alkoholbevilling  

 ikke træffes af bevillingsmyndigheden, fra økonomi- og  

 erhvervsministeren Svar på spm. 8, om bødestraf er tilstrækkeligt ved grov  

 eller gentagen overtrædelse af vilkårene for alkoholbevilling,  

 fra økonomi- og erhvervsministeren Svar på spm. 9 om forventet bødeniveau for grov eller  

 gentagen overtrædelse af vilkårene for alkoholbevilling, fra  

 økonomi- og erhvervsministeren 10 Svar på spm. 1 om illegal arbejdskraft, fra økonomi- og  

 erhvervsministeren Svar på spm. 2 om næringsbrev i branchen, til økonomi-  

 og erhvervsministeren 11 Svar på spm. 4 om forudgående advarsel til en  

 restauratør, inden en bevilling tilbagekaldes, fra økonomi- og  

 erhvervsministeren Svar på spm. 5 om at undgå objektivt ansvar, fra  

 økonomi- og erhvervsministeren 12 1. udkast til betænkning 13 Spm. 10 om ændringsforslag, så lovens ikrafttrædelse  

 bliver fremrykket, til økonomi- og erhvervsministeren 14 Svar på spm. 10 om ændringsforslag, så lovens  

 ikrafttrædelse bliver fremrykket, fra økonomi- og  

 erhvervsministeren 15 2. udkast til betænkning Bilag 2 Spørgsmål 4, 5 og 7 til økonomi- og  

 erhvervsministeren og dennes svar herpå er optrykt efter ønske  

 fra udvalget.
 Spørgsmål 4:
 Der ønskes en redegørelse for, hvilken  

 mulighed der ifølge lovforslaget vil være for at give en  

 forudgående advarsel til en restauratør, inden en bevilling  

 tilbagekaldes.
 Svar:
 Med forslaget ændres der ikke på,  

 hvornår der kan gives en advarsel, og hvornår alkoholbevillingen  

 kan inddrages uden en advarsel.
 En alkoholbevilling kan frakendes ved domstolene,  

 hvis bevillingshaveren har gjort sig skyldig i grov eller gentagen  

 overtrædelse af restaurationsloven eller af vilkår for  

 alkoholbevillingen.
Domstolen kan vælge at frakende bevillingen,  

 uden at der er givet en forudgående advarsel, hvis domstolen vurderer,  

 at der er tale om en tilstrækkelig grov overtrædelse.
Har  

 bevillingshaveren gjort sig skyldig i gentagen overtrædelse,  

 forudsætter frakendelsen, at politiet tidligere har påtalt  

 forholdet over for restauratøren.
Bevillingsmyndigheden kan efter forslag fra politiet  

tilbagekalde en alkoholbevilling, når der er særlig grund  

 til at antage, at bevillingshaveren ikke vil drive virksomheden på  

 forsvarlig måde.
Det er således en forudsætning, at  

 restaurationen gennem en periode har været drevet på uforsvarlig  

 vis.
Politiet vil derfor sædvanligvis have givet mindst en advarsel til  

 bevillingshaveren, før der er blevet skredet til tilbagekaldelse.  

 Denne tilbagekaldelse kan restauratøren forlange indbragt for  

 domstolene.
 Med forslaget er fremgangsmåden ved en sådan  

tilbagekaldelse gjort mere anvendelig for bevillingsmyndighederne.  

 Herved får en advarsel en stærkere præventiv effekt end  

 efter de gældende regler.
 Spørgsmål 5:
 Ministeren bedes redegøre for retsstillingen  

 herunder muligheden for at undgå objektivt ansvar   for en  

 restauratør, der reelt har gjort alt for at undgå en  

 lovovertrædelse, eksempelvis ved at have set id-kort hos en person  

 under 18 år, der efterfølgende viser sig at være et falsk  

 id-kort.
 Svar:
I henhold til restaurationslovens § 37, stk. 6, kan der  

 pålægges en restauratør bødeansvar for nogle  

 få, særlige overtrædelser, der er begået af ansatte.  

 Der er således tale om et afgrænset ansvar.
Servering af alkohol  

 for unge under 18 år er det væsentligste tilfælde.
Et  

 sådant ansvar er sjældent i lovgivningen, men findes i  

 restaurationsloven for at sikre, at restauratøren opfylder sin  

 tilsynspligt.
Når der i loven anvendes objektivt ansvar, er det  

 netop for at undgå enhver diskussion af restauratørens eller de  

 ansattes subjektive forhold/undskyldninger for en begået  

 overtrædelse, og det er heri skærpelsen af restauratørens  

 tilsynspligt ligger.
Det gælder både, hvad angår selve  

 udskænkningen, men er naturligvis også et incitament til, at  

 restauratøren skal udvise omhu med, hvem han ansætter til at  

 stå for udskænkningen.
Forslaget om ændrede regler ved fratagelse af en  

 alkoholbevilling er et led i regeringens handlingsplan »Stop volden« og skal sikre  

 en hurtig og konsekvent opfølgning på overtrædelser.
Med  

 det foreliggende lovforslag er der alene tale om mindre justeringer, som  

 følge af forslag fra Politimesterforeningen om lettere  

 fremgangsmåde ved fratagelse af alkoholbevillinger samt  

 præcisering af reglen om forbud mod ophold i restaurationer.
Endelig er  

 der tale om en konsekvensrettelse, da begrebet hæftestraf er  

 udgået af dansk strafferet.
Der foreligger således ikke en  

 omfattende revision af loven.
 Spørgsmål 7:
 Ministeren bedes redegøre for, hvorfor man ikke  

 lader afgørelser vedrørende grov eller gentagen  

 overtrædelse af vilkårene for alkoholbevilling, jf. den  

 foreslåede § 19, stk. 1, nr. 1, træffes af bevillingsmyndigheden  

 efter forslag fra politiet, ligesom tilfældet er med afgørelser  

 efter stk. 1, nr. 2.
 Svar:
 § 19, stk. 1, nr. 1 og 2 handler om to forskellige  

 situationer.
 Efter § 19, stk. 1, nr. 2, bliver en alkoholbevilling  

tilbagekaldt af bevillingsmyndigheden (kommunalbestyrelsen) efter  

 forslag fra politiet, hvis bevillingshaveren ikke driver virksomheden  

 forsvarligt.
Da det er bevillingsmyndigheden, som har givet  

 alkoholbevilling, er det også bevillingsmyndigheden, som kan  

 tilbagekalde bevillingen.
Politiet forbereder bevillingssager og fører  

 tilsyn med, at restaurationer drives forsvarligt.
Det er sædvanligvis  

 derfor også politiet, som konstaterer den uforsvarlige drift af  

 virksomheden.
§ 19, stk. 1, nr. 1, handler om frakendelse af  

 bevilling.  Dette kan ske i de tilfælde, hvor bevillingshaveren  

 har gjort sig skyldig i grov eller gentagen overtrædelse af  

 bestemmelser i loven eller af vilkår for alkoholbevillingen.
Der er  

 altså tale om en yderligere sanktion for overtrædelse af et  

 strafbart forhold.
Derfor er det domstolene, som under straffesagen  

 også tager stilling til frakendelse af bevillingen.
Politiet rejser  

 tiltalen i disse sager.
Frakendelse ved domstolene efter § 19, stk. 1, nr.  

 1, finder således anvendelse ved egentlige lovovertrædelser, mens  

 bevillingsmyndighedens mulighed for tilbagekaldelse efter § 19, stk.  

 1, nr. 2, bruges, når der er særlig grund til at antage, at  

 bevillingshaveren ikke vil drive virksomheden på forsvarlig vis.
En  

 tilbagekaldelse er derfor ikke nødvendigvis en følge af et  

 strafbart forhold.
