Bekendtgørelse om ikrafttræden af dele af lov om fremme af vedvarende energi (Grøn ordning, udnyttelse af energi fra vand og vind på havet, pristillæg m.v.) I medfør af § 74, stk. 2 og 3, og § 76, stk. 1, i lov nr. 1392 af 27. december 2008 om fremme af vedvarende energi fastsættes:
 § 1. Lovens §§ 18-20, § 22, § 23, stk. 1, 2 og 4, §§ 24-32, §§ 34-53, § 55, § 56 og § 78, nr. 1, 2, 4-7, 9-29 og 31-46, træder i kraft den 1. juni 2009.
 Stk. 2. Udbetaling af pristillæg efter lovens §§ 44 og 45 har virkning fra den 1. juli 2008.
 Stk. 3. Ved »elektricitet produceret på VE-elproduktionsanlæg som nævnt i § 57« i elforsyningslovens § 58, stk. 1, 3. pkt., forstås »elektricitet produceret på VE-elproduktionsanlæg som nævnt i § 44, stk. 2, og § 47 i lov om fremme af vedvarende energi«, indtil § 8, nr. 3, i lov nr. 528 af 17. juni 2008, og § 78, nr. 30, i lov nr. 1392 af 27. december 2008, træder i kraft.
 § 2. Følgende dele af elforsyningslovens § 8, som affattet ved § 78, nr. 3, i lov nr. 1392 af 27. december 2008, træder i kraft den 1. juni 2009:
1) § 8, stk. 1, 2) § 8, stk. 2, dog kun for indbetalinger og ydelser efter bestemmelserne i §§ 18, 36-49 og § 52, stk. 1, i lov om fremme af vedvarende energi, 3) § 8, stk. 3, dog ikke Energinet.dks nødvendige omkostninger til ydelser efter bestemmelserne i § 9 b, jf. § 8, stk. 3, nr. 1, 4) § 8, stk. 4, dog kun for omkostninger i medfør af lov om elforsyning, 5) § 8, stk. 5, 6 og 7, dog kun for omkostninger, der vedrører de dele af § 8, stk. 2-4, som træder i kraft i medfør af nr. 2-4.
 § 3. Bekendtgørelsen træder i kraft den 1. juni 2009.
 Stk. 2. § 3 i bekendtgørelse nr. 1414 af 27. december 2008 om ikrafttræden af dele af lov om fremme af vedvarende energi ophæves.
