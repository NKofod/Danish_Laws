Nr LSF 92 Forslag til Lov om ophævelse af lov om udfærdigelse af nye  

 telefonkoncessioner m.m. og lov om udfærdigelse af koncession på anlæg og  

 drift af telefoner i Jylland m.m.
Fremsat af kommunikationsministeren (Torben Rechendorff) den 18. november 1992 Vedtaget ved tredjebehandling den 11. december 1992 Lov nr. 1011 af 19/12/1992 § 1 Følgende love ophæves:
 1) Lov nr. 377 af 30. juni 1919 om udfærdigelse af nye telefonkoncessioner  

 m.m.
 2) Lov nr. 77 af 13. marts 1922 om udfærdigelse af koncession på anlæg og  

 drift af telefoner i Jylland m.m.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 Følgende love ophæves:
 1) Lov nr. 377 af 30. juni 1919 om udfærdigelse af nye telefonkoncessioner  

 m.m.
 2) Lov nr. 77 af 13. marts 1922 om udfærdigelse af koncession på anlæg og  

 drift af telefoner i Jylland m.m.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Lovforslaget er en konsekvens af, at de til KTAS og Jydsk Telefon  

 tidligere udstedte koncessioner til telekommunikationsformål ophørte pr. 1.  

 marts 1992. De 2 ældre love, der med dette lovforslag søges ophævet, udgjorde  

 en del af lovgrundlaget for disse koncessioner.
 Efter at disse koncessioner nu er ophørt, indeholder de 2 ældre love ingen  

 bestemmelser, der har selvstændig betydning i forhold til den nyeste  

 regulering af koncessionslovgivningen, som fandt sted med vedtagelsen af lov  

 nr. 743 af 14. november 1990 om visse forhold på telekommunikationsområdet.  

 Loven med senere ændringer er indeholdt i lovbekendtgørelse nr. 398 af 13.  

 maj 1992.
 Lov om visse forhold på telekommunikationsområdet udgør således det  

 lovgivningsmæssige grundlag for den nuværende koncessionshaver Tele Danmark  

 A/S sammen med den koncession, der i medfør af loven er udstedt til  

 selskabet, jf. bekendtgørelse nr. 852 af 11. december 1990 om koncession for  

 Tele Danmark A/S.
 Lovforslaget har ikke finansielle konsekvenser for statskassen, amter og  

 kommuner.
