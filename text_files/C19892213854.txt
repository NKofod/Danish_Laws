(Til alle amtsråd og  

 kommunalbestyrelser) Hermed følger Undervisningsministeriets cirkulære af 22. december 1989 om  

 ændring af Undervisningsministeriets cirkulære af 2. juni 1988 om  

 børnehaveklasseledere ved selvstændige amtskommunale skoler for vidtgående  

 specialundervisning i folkeskolen.
 I medfør af lov nr. 348 og lov nr. 349 af 24. maj 1989 om henholdsvis  

 ændring af lov om folkeskolen og lov om styrelsen af kommunernes skolevæsen  

 og af virksomhed efter lov om fritidsundervisning m.v. ophører lærerråds- og  

 fælleslærerrådsfunktionerne den 1. januar 1990. Som følge heraf bortfalder  

 timereduktionerne til lærerrådsformand og fællesrådsformand ligeledes den 1.  

 januar 1990.
 Ændringen medfører, at § 5, stk. 1 og 2, ophæves, og som en konsekvens  

 heraf ophæves følgende bestemmelser:
 1. § 16, stk. 1, litra b).
 2. § 16, stk. 2, litra b).
 Ved årsopgørelsen for skoleåret 1989/90 efter § 8 i  

 Undervisningsministeriets cirkulære af 2. juni 1988 om børnehaveklasseledere  

 ved selvstændige amtskommunale skoler for vidtgående specialundervisning i  

 folkeskolen foretages beregningen af timerne til lærerrådsformand og  

 fælleslærerrådsformand i perioden indtil den 1. januar 1990 efter reglerne i  

 § 16 om fratræden og tiltræden i løbet af skoleåret.
 Opmærksomheden henledes på, at § 16 uden de oven for nævnte ændringer  

 lægges til grund ved den forholdsmæssige beregning af timer som  

 lærerrådsformand og fælleslærerrådsformand i perioden 1. august - 31.  

 december 1989.
 P.m.v.
 e.b.
Kirsten Lippert fm.
