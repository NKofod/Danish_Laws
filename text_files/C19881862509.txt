 Skattedepartementet har efter indstilling fra Ligningsrådet tiltrådt  

 følgende retningslinier for administrative bødefastsættelser ved skatteyderes  

 overtrædelse af skattekontrollovens §§ 13 og 16:
A.
Tilregnelse 1. Skattekontrollovens § 13 Overtrædelse af skattekontrollovens § 13 er kun strafbar, hvis der  

 foreligger et forsætligt eller groft uagtsomt forhold.
 Simpel uagtsomhed, der kan defineres som tilsidesættelse af almindelig  

 agtpågivenhed, er straffri.
Skattemyndighederne har bevisbyrden for, at der foreligger et strafbart  

 forhold.
Hvis der er tvivl herom, skal enhver berettiget tvivl komme  

 skatteyderen til gode.
Hvis der foreligger berettiget tvivl, skal bødekrav  

 ikke rejses.
 Er der tvivl om, hvorvidt der foreligger et forsætligt eller kun groft  

 uagtsomt forhold, skal tvivlen på samme måde komme skatteyderen til gode,  

 således at der kun rejses bødekrav efter skattekontrollovens § 13, stk. 2.
 Hvor forholdene ved unddragelsen taler for, at der ikke foreligger et  

 åbenbart forsætligt forhold, og hvor de samlede ansvarspådragende  

 indkomstdifferencer ikke overstiger 15.000 kr., kan det formodes, at der kun  

 er tale om uagtsomhed, dvs. at forholdet enten er straffrit eller højest kan  

 henføres under skattekontrollovens § 13, stk. 2.
2. Skattekontrollovens § 16 Overtrædelse af skattekontrollovens § 16 er strafbar, hvis der foreligger  

 et forsætligt, et groft uagtsomt eller et simpelt uagtsomt forhold.
 Det er en betingelse for at anvende § 16, at der er givet skatteyderen  

 meddelelse om ansættelsen efter reglerne i skattestyrelseslovens § 3, stk. 2.
 Det er endvidere en forudsætning, at skatteyderen samtidig er blevet gjort  

 opmærksom på bestemmelsen i skattekontrollovens § 16.
B.
Normalbøder 1. Skattekontrollovens § 13 Ved forsætlige overtrædelser fastsættes bøden normalt til 2 gange de  

 unddragne indkomst- og formueskatter.
 Ved grov uagtsomhed udgør normalbøden 1 gang de unddragne indkomst- og  

 formueskatter.
 Ved indkomstdifferencer, der i alt er mindre end 30.000 kr., fastsættes  

 bøden dog ved forsætlige forhold til 1 gang de unddragne skatter og ved grov  

 uagtsomhed til 1/2 gang de unddragne skatter.
 Hvis der foreligger flere arter af differencer, forholdes der ved  

 beregningen af de bødegivende skatter på følgende måde:
- først tillægges de ikke ansvarspådragende, konkrete differencer, hvori  

 der ikke indgår noget ligningsmæssigt skøn, - dernæst tillægges de differencer, der skyldes grov uagtsomhed, og - endelig tillægges de differencer, der skyldes forsætligt forhold.
 Ikke ansvarspådragende skønsmæssige forhøjelser holdes uden for denne  

 skatteberegning.
 Ved forskydningsdifferencer fastsættes bøden normalt til halvdelen af de  

 ovennævnte satser.
Der rejses ikke sag for forskydningsdifferencer - der ikke overstiger eller har oversteget 30.000 kr.
- der ikke er væsentlige i forhold til den aktiv-/passivmasse, differencen  

 vedrører.
Ved »ikke væsentlig« forstås en difference der er mindre  

 end 10% af den pågældende aktiv-/passivmasse og ikke overstiger 200.000 kr.
2. Skattekontrollovens § 16 Hvis forholdet er begået med forsæt til at unddrage det offentlige skat, §  

 16, stk. 2,2. punktum, og i indkomstdifferencen overstiger 20.000 kr.,  

 beregnes bøden efter samme retningslinier som ved forsætlige overtrædelser af  

 § 13, jf. ovenfor under 1.
I andre tilfælde, § 16, stk. 2, 1. punktum, er normalbøden ved forsætlige  

 forhold for indkomstdifferencer mellem 20.000 kr. og 50.000 kr. 1/3 af de  

 unddragne skatter og for indkomstdifferencer over 50.000 kr. 2/3 af de  

 unddragne skatter.
Ved uagtsomme forhold udgør bødesatserne henholdsvis 1/6  

 og 1/3 af de unddragne skatter.
Ved tilregnelsesbedømmelsen kan det tillægges væsentlig betydning, om  

 skatteyderen selv efter udløbet af 4 ugersfristen har underrettet  

 skattemyndighederne om den for lave ansættelse.
Er dette tilfældet, vil der  

 ofte være formodning for, at forholdet kun er omfattet af § 16, stk. 2, 1.  

 punktum. hvis ligningsmyndighederne derimod selv har konstateret den  

 virkelige indkomst, vil der ofte være formodning for, at der foreligger  

 forsæt til skatteunddragelse, dvs. at forholdet er omfattet af § 16, stk. 2,  

 2. punktum.
C.
Forsøg For forsøg udgør bøden halvdelen af de ovenfor B anførte satser.
D.
Medvirken For medvirken udgør bøden halvdelen af de ovenfor B anførte satser.
Bøder  

 mod revisorer og andre rådgivere (»revisorbøder«) udmåles ikke som  

 multiplarbøder, men der tages et vist hensyn til unddragelsens størrelse.  

 Bøden bør normalt ikke fastsættes til under 5.000 kr.
E.
Gentagelse Ved overtrædelse af skattekontrolloven inden 5 år fra det tidspunkt, hvor  

 den pågældende tidligere blev pålagt straf for overtrædelse af  

 skattekontrolloven, forhøjes normalbøden med 25%.
G.
Advarsel 1. Skattekontrollovens § 13 Hvis der foreligger forsæt, men den samlede ansvarspådragende difference  

 er mindre end 5.000 kr., eller hvis der foreligger grov uagtsomhed, men den  

 samlede ansvarspådragende difference er mindre end 10.000 kr., afsluttes  

 sagen med en meddelelse til skatteyderen om, at man har konstateret en  

 overtrædelse, men at der efter omstændighederne ikke vil blive foretaget  

 yderligere, idet der dog i tilfælde af gentagen overtrædelse vil blive gjort  

 ansvar gældende (»advarsel«).
 Der kan forholdes på tilsvarende måde, hvor strafansvar i øvrigt ikke  

 findes at burde gøres gældende.
2. Skattekontrollovens § 16 Hvis indkomstdifferencen er under 20.000 kr., eller hvor strafansvar i  

 øvrigt ikke findes at burde gøres gældende, afsluttes sagen på samme måde som  

 beskrevet ovenfor under 1.
H.
Nedsættelse af bøder Straffelovens almindelige del gælder ved behandlingen af administrative  

 bødesager efter skattekontrolloven.
 Ved fastsættelsen af bøden kan der derfor tages hensyn til følgende i  

 straffeloven nævnte nedsættelsesgrunde:
- skatteyderens betalingsevne, § 51, stk. 3, jf. § 80, stk. 1 - lovovertrædelsens grovhed, oplysninger om skatteyderens person, herunder  

 om hans almindelige personlige og sociale forhold, hans forhold før og efter  

 gerningen samt hans bevæggrunde til denne, § 80, stk. 1 Herunder falder f.eks. ung alder, jf. også § 84, stk. 1, nr. 2, jf. stk.  

 2, og høj alder, jf. også nedenfor under I.
Der kan også tages hensyn til  

 skatteyderens uddannelse, regnskabsmæssige indsigt samt sociale niveau.
- at skatteyderen har handlet i undskyldelig uvidenhed om eller  

 undskyldelig misforståelse af retsregler, der forbyder eller påbyder  

 handlingens foretagelse, § 84, stk. 1, nr. 3, jf. stk. 2 - at skatteyderen efter at den strafbare handling er fuldbyrdet,  

 frivilligt har afværget den af hans handling flydende fare, § 84, stk. 1, nr.  

 6, jf. stk. 2 - at skatteyderen, efter at den strafbare handling er fuldbyrdet fuldtud  

 har genoprettet den ved gerningen forvoldte skade, § 84, stk. 1, nr. 7 Bestemmelsen kan især få betydning ved forskydningsdifferencer, hvor  

 differencen efterfølgende er taget til indtægt.
- at skatteyderen i øvrigt frivilligt har bestræbt sig på at forebygge  

 fuldbyrdelsen eller genoprette den ved gerningen forvoldte skade, § 84, stk.  

 1, nr. 8 Denne bestemmelse kan især få betydning ved forskydningsdifferencer, hvor  

 differencen efterfølgende delvis er taget til indtægt.
- at skatteyderen frivilligt har angivet sig selv og aflagt fuldstændig  

 tilståelse (selvmelder), § 84, stk. 1, nr. 9 Det påhviler skattemyndighederne at påvise, at skatteyderens henvendelse  

 ikke er sket frivilligt.
For selvmeldere nedsættes bøden til 1/3 af  

 normalbøden.
 Uanset det nedenfor under I anførte kan disse sager uden hensyn til  

 differencens størrelse afsluttes administrativt, medmindre der foreligger  

 overtrædelse af straffelovens § 289.
 Udover af de foran anførte grunde vil bøden kunne nedsættes, hvis følgende  

 forhold foreligger:
 - der er tale om en let konstaterbar difference.
 Bøden vil normalt kunne nedsættes med 1/3.
 Hvis differencen vedrører beløb der automatisk indberettes til  

 skattemyndighederne, rejses ikke ansvarssag.
 - der indgår skøn i opgørelsen af den ansvarspådragende difference.
 Bøden vil normalt kunne nedsættes med 1/3.
 - der foreligger medskyld hos en revisor eller anden rådgiver.
 I sager, hvor der foreligger rådgiverfejl, skal der foretages en konkret  

 vurdering af, hvorledes ansvaret skal fordeles.
Hvis rådgiveren har begået væsentlige fejl, er der ofte hverken grundlag  

 for at statuere forsæt eller grov uagtsomhed hos skatteyderen.
Skulle dette  

 alligevel være tilfældet, reduceres normalbøden i takt med, at ansvaret for  

 fejlen kan placeres hos rådgiveren.
 - der er tale om gamle forhold.
 Bøden nedsættes i almindelighed til halvdelen, når alle overtrædelserne er  

 mere end 5 år gamle.
 - skatteyderen har medvirket ved sagens opklaring.
I.
Behandling ved domstolene Hvis der foreligger et forsætligt forhold, og det i alt undragne beløb i  

 skatter og eventuel merværdiafgift og punktafgifter overstiger 100.000 kr.,  

 kan sagen ikke afsluttes administrativt.
Der bortses fra selskabsskat i det  

 omfang, den samme indkomst er lagt til grund for beskatning i såvel selskabet  

 som hos en hovedaktionær/hovedanpartshaver.
 Hvis den pågældende er fyldt 70 år ved sagens afslutning, eller sygdom gør  

 det overvejende sandsynligt, at en eventuelt idømt frihedsstraf ikke kommer  

 til afsoning, kan sagen dog afsluttes administrativt med en bøde på 2 gange  

 de unddragne skatter, medmindre der foreligger en overtrædelse af  

 straffelovens § 289, hvilket normalt er tilfældet, når skatteunddragelsen  

 overstiger 500.00 kr.
J.
Ikrafttræden Cirkulæret træder i kraft den 1. december 1988 og finder anvendelse i  

 sager, der ikke er endeligt afgjort ved ikrafttrædelsen.
 Ved endelig afgørelse forstås skatteyderens underskrift på bødeforelæg  

 eller endelig dom i en straffesag.
 Der foretages ikke ændringer i afgørelser, der er endelige på  

 ikrafttrædelsestidspunktet, men endnu ikke er fuldbyrdede.
 Statens Ligningsdirektorats cirkulære nr. 371 af 15. december 1973 samt  

 SD-cirkulære 1980-25, punkt 1 - 4, og SD-cirkulære 1986-37 ophæves.
