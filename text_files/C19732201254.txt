(Handelsskolerne) Som et led i spareforliget mellem Handelsskolernes Lærerforening og  

 undervisningsministeriet sker der følgende ændringer i lektionsantallet (det  

 pligtige undervisningstimetal) og i lektionernes længde.
Det pligtige ugentlige undervisningstimetal for lærere ved  

 handelsskolernes lærlingeundervisning forhøjes for tiden fra 1. august 1973  

 til 31. juli 1975 fra 27 til 28 lektioner.
Fra 1. august 1975 nedsættes  

 antallet af ugentlige lektioner til 27.
 For at undgå en forøgelse af lærernes samlede ugentlige undervisning  

 regnet i minuttal nedsættes lektionslængden fra de nuværende 50 minutter til  

gennemsnitlig 46,66 minutter i tiden fra 1. august 1973 til 1.  

 december 1974, hvor der som bekendt gennemføres en generel  

 arbejdstidsnedsættelse, jfr. nedenfor.
For undervisning ved handelsskolernes øvrige kursusformer sker der ikke  

 nogen forøgelse af det ugentlige undervisningstimetal.
Dette er uændret 22  

 ved højere handelseksamen og 24 ved handelseksamen, jfr. i øvrigt  

 direktoratets skrivelser af 26. juli 1971 (II-275) og 31. august 1971  

 (II-283). Det bemærkes, at omregningen for så vidt angår handelslærere og  

 handelsoverlærere i lønramme 13/21/23 i perioden 1. august 1973 til 1. august  

 1975 sker i forholdet 28 = 24, henholdsvis 28 = 22.
 Den generelle arbejdstidsnedsættelse pr. mandag den 2. december 1974  

 gennemføres for så vidt angår handelsskolernes lærere, således at  

 lektionernes længde nedsættes til 45 minutter, medens antallet af pligtige  

 ugentlige lektioner opretholdes.
 Antallet af lektioner og lektionernes længde for de forskellige grupper af  

 lærere ved handelsskolerne fremgår af følgende skema.
Man anmoder skolerne om at gennemføre de ændrede regler på en så  

 hensigtsmæssig måde som muligt, idet det understreges, at der for så vidt  

 angår perioden 1. august 1973 til 1. december 1974 som anført for lærere ved  

 lærlingeskolerne er tale om en  gennemsnitlig lektionslængde på 46,66  

 minutter.
Dette betyder, at undervisningen skal udgøre 28x46,66, eller 1305  

 minutter ugentlig.
De 28 pligtige lektioner skal imidlertid ikke nødvendigvis  

 have samme længde, men kan tilrettelægges af skolerne med varierende længde  

 inden for det samlede ugentlige antal på  1305 .
 Elevernes ugentlige antal lektioner er uændret.
 De opnåede besparelser ved disse ændringer i forhold til skolens godkendte  

 driftsbudget for finansåret 1973-74 skal fremgå af skolens halvårsregnskab  

 (1/4-30/9 1973) og halvårsbudget (1/10 1973-31/3 1974). Besparelserne, der  

 som anført er et led i spareforanstaltningerne inden for  

 undervisningsområdet,skal indgå i undervisningsministeriets bidrag til  

 tillægsbevillingslovforslaget for finansåret 1973-74.
 P.D.V.
