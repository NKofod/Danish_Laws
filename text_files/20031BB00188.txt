Fremsat den 16. april 2004 af  

 Anne Grete Holmsgaard (SF), Aage Frandsen (SF) og  

 Morten Homann (SF) Forslag til folketingsbeslutning om halvering af energiforbruget i bygninger Folketinget opfordrer regeringen til at iværksætte en  

 politik, der vil medføre en halvering af varmeforbruget i nye og eksisterende  

 bygninger inden 2020.
 Den samlede politik skal som minimum indeholde følgende  

 elementer:
 1.  

 	  

    

 En handlingsplan for  

 en halvering af det samlede varmeforbrug i bygningsmassen  med  

 udgangspunkt i  

 Byggepanelets »Handlingsplan for en bæredygtig udvikling i den danske  

 byggesektor« (marts 2001).
 2.  

 	  

    

 Etablering af en  

 varmesparefond med Elsparefonden som model.
 3.  

 	  

    

 En kraftig stramning  

 af bygningsreglementet (energidelen) for hele bygningsmassen, så dets  

 virkemidler systematisk understøtter 2020-målsætningen.
 4.  

 	  

    

 Etablering af en  

 energimærkningsordning for alle huse til erstatning for den eksisterende  

 ordning ved salg af ejendom.
 5.  

 	  

    

 Pligt til at anvende  

 totaløkonomiske energi/miljøberegninger ved offentlige investeringer i  

 nybyggeri og renovering.
 6.  

 	  

    

 Etablering af et  

 forsknings- og udviklingscenter med fokus på varmebesparelser i bygninger  

  med  

 udgangspunkt i de bedste miljøer på eksisterende universiteter og  

 sektorforskningsinstitutioner.
 Forslag og analyser skal fremlægges for Folketinget snarest  

 muligt og senest som led i gennemførelsen af direktiv 2002/91/EF af 16.  

 december 2002 om bygningers energimæssige ydeevne.
Bemærkninger til forslaget Almindelige bemærkninger Formålet med beslutningsforslaget er at nedbringe  

 varmeforbruget i hele bygningsmassen, at nedbringe behovet for import af  

 energi, at nedbringe udslippet af drivhusgasser og at styrke udviklingen af  

 lavenergiprodukter med henblik på at gøre Danmark til et førende land inden  

 for varmebesparelser og lavenergibebyggelser.
Europa-Kommissionens grønbog om forsyningssikkerheden peger  

 på, at energibesparelser er den billigste og mest effektive måde at sikre en  

 større energiforsyningssikkerhed i EU på.
I dag importerer EU 50 pct. af sin  

 energi.
Ifølge grønbogen vil denne andel forøges til 70 pct. om 20-30 år,  

 medmindre der foretages ændringer i form af energibesparelser og udbygning  

 med  

 vedvarende energi.
Regeringens satsning på kortfristet opfyldelse af Danmarks  

 klimaforpligtelser gennem køb af udenlandske CO  

  

 2  

  

 -kvoter vil sende  

 økonomiske ressourcer ud af landet.
Det er efter SFs mening en hovedløs  

 og  

 bagudskuende politik både miljømæssigt og erhvervsmæssigt.
Det er nødvendigt  

 at  

 tænke visionært, tænke ud over klimaaftalens første periode (2008-2012) og  

 bruge klimapolitikken som en løftestang til udvikling af produkter med et  

 højt  

 videnindhold  frem for at drømme om en situation, hvor truende  

 klimaforandringer forsvinder af sig selv eller kan klares med senere  

 »reparationer«.
Investeringer i bygninger og bygningers energieffektivitet  

  eller mangel på samme  har konsekvenser i mange år.
Bygningers  

 energiforbrug  

 udgør ca. 40 pct. af det samlede energiforbrug i EU-landene.
Det er samtidig  

 det forbrug, som der nemmest kan gennemføres besparelser i, også ved  

 integration  

 af vedvarende energi.
Beregninger viser, at besparelserne vil kunne medføre  

 årlige CO  

  

 2  

  

 -reduktioner på 450 mio. t i EU og skabe tusinder af  

 arbejdspladser.
Mere end 25 pct. af det samlede energiforbrug i Danmark  

 anvendes til opvarmning (19,5 pct. til rumopvarmning og 6,5 pct. til  

 brugsvand). Hertil kommer elforbrug til ventilation, køling og lys.
Hvis man  

 regner alle øvrige anlæg og maskiner med, som er forbundet med brug af  

 bygninger, anvendes næsten halvdelen af det samlede energiforbrug i Danmark i  

 bygninger.
Gennemførelse af dette beslutningsforslag vil derfor reducere  

 Danmarks energiforbrug med ca. 25 pct. i 2020.
Vedvarende energi-anlæg som solfangere, solceller og  

 varmepumper bidrager til at reducere nettoenergiforbruget i bygninger.
En  

 satsning som foreslået vil bidrage til udvikling og billiggørelse af  

 teknologien og skabe arbejdspladser og eksport til bl.a. de EU-lande, som  

 skal  

 gennemføre EUs direktiv om huses energimæssige ydeevne.
Der anvendes årligt omkring 80 mia. kr. på  

 bygningsrenovering.
Nedbringelse af fejl på byggepladsen, færre ændringer i  

 forhold til det oprindelige projekt og større effektivisering og  

 billiggørelse  

 af materialer vil kunne forbedre økonomien i både renoveringen og  

 nybyggeriet.  

 Erhvervs- og Boligstyrelsens analyser af prisdannelse, rabatstrukturer og  

 logistik vil kunne bidrage til at billiggøre byggefasen og fremrykke  

 renoveringsarbejder.
Samtidige tilskyndelser og virkemidler til fremme af  

 energirigtigt byggeri vil derudover betyde en mindre energiregning for  

 brugeren.
Bemærkninger til forslagets enkelte punkter Ad punkt 1 Byggepanelet blev nedsat i 2000 som ét ud af flere  

 produktpaneler på initiativ af »Rådet for renere produkter«.
Panelet bestod  

 af  

 repræsentanter for hovedaktører i den danske byggesektor og havde til opgave  

 at  

 udarbejde en plan for en miljømæssigt bæredygtig udvikling i den danske  

 byggesektor.
Panelets »Handlingsplan for en bæredygtig udvikling i den danske  

 byggesektor« (marts 2001   




  

 http://www.ebst.dk/publikationer/bmrapporter/byfornyelse/Ha  




  

 n  



  

 dlplan  


  

 baeredygtig udvikl.pdf)  

  

 foreslår følgende mål for bygge- og anlægssektoren:
   

 	  

    

 Det samlede  

 energiforbrug i den eksisterende bygningsmasse skal inden 2005 være reduceret  

 med 20 pct. og inden 2020 med 50 pct. i forhold til 1999. Samtidig skal  

 andelene af vedvarende energi forøges.
   

 	  

    

 Det samlede  

 energiforbrug i alt nybyggeri (målt over alle livscyklusfaser) skal inden  

 2005  

 være reduceret med mindst 50 pct. og inden 2010 med mindst 75 pct. i forhold  

 til 1999. Samtidig skal andelene af vedvarende energi forøges.
Udarbejdelsen af en konkret handlingsplan på baggrund af  

 Byggepanelets forarbejde suppleres med en analyse af de samfundsøkonomiske,  

 erhvervsmæssige, miljø- og sundhedsmæssige, transportmæssige samt  

 beskæftigelses- og forsyningsmæssige konsekvenser af at gennemføre en  

 halvering  

 af energiforbruget i danske bygninger.
Analysen skal sammenholde  

 konsekvenserne  

 af en halvering af bygningers energiforbrug i 2020 og fortsatte  

 energiforbedringer derefter med konsekvenserne af en videreførelse af  

 regeringens klimastrategi, som hovedsagelig er baseret på køb af udenlandske  

 udslipskvoter, efter 2012.
 Ud over det store potentiale i EU 15 og det kommende EU 25  

 er der et enormt globalt potentiale i både de industrialiserede lande og de  

 ikkeindustrialiserede lande for produkter og løsninger, der kan reducere  

 afhængigheden af fossile brændsler og reducere det stigende og truende udslip  

 af drivhusgasser.
Ad punkt 2 Der etableres en varmesparefond med Elsparefonden som model  

 og under inddragelse af erfaringer og viden fra de lokale energispareråd samt  

 energi- og miljøkontorerne.
Der udvikles en eller flere tidsbegrænsede  

 tilskudsordninger, der kan fremme anvendelse og udvikling af  

 besparelsesteknologier, der endnu ikke er markedsmodne eller privatøkonomisk  

 rentable.
Ud over energibesparelser vil tilskud øge efterspørgslen og dermed  

 medvirke til billiggørelse af teknologien med sigte på en tidligere  

 markedsmodning.
Tilskudsordningens indhold samordnes med den foreslåede  

 statsgaranterede låneordning for Standard B- og Standard A-bygninger, jf.  

 punkt  

 3.
Ad punkt 3 Efter planen skal et nyt bygningsreglement (BR) sendes til  

 høring i 2004 med henblik på at være vejledende fra den 1. januar 2005 og med  

 ikrafttræden den 1. januar 2006. Det må antages, at den igangværende revision  

 af BR, ud over hvad der skyldes direktiv 2002/91/EF om bygningens  

 energimæssige  

 ydeevne, tager udgangspunkt i målsætningen i regeringens  

 energispareredegørelse  

 2003 om en reduktion af nye huses energiforbrug på 25-30 pct. i forhold til  

 det  

 nuværende forbrug i nye bygninger ifølge BR95. Det foreslås, at denne  

 målsætning skærpes i overensstemmelse med Byggepanelets målsætning, og at den  

 kommer til at omfatter alle bygninger, der opvarmes.
 Der er intet i direktiv 2002/91, der hindrer, at Danmark  

 kan gå videre, end direktivet foreskriver, og indrette det, så dets  

 virkemidler  

 understøtter målsætningen i dette beslutningsforslag.
Ifølge direktiv 2002/91 regnes vedvarende energianlæg som  

 solceller og solvarmepaneler for en integreret del af bygningers  

 energimæssige  

 ydelser.
BR og byggelovgivningen i øvrigt bør derfor indeholde bestemmelser,  

 som sikrer, at nybyggeri altid eller med få veldefinerede undtagelser opføres  

 med solceller og/eller solvarmepaneler.
For eksisterende bygninger vil der  

 ved  

 inddragelse af vedvarende energi-anlæg som solceller og solvarmepaneler kunne  

 kompenseres for, at bygningen ikke ad anden vej kan opnå høj energimæssig  

 ydeevne på grund af bygningens materialer, struktur eller andre forhold.
Det foreslås derfor at etablere en statsgaranteret  

 låneordning afhængig af den standard, bygningen ønskes opført eller renoveret  

 til.
Standard C svarer til minimumskravene til bygningens energimæssige  

 ydeevne  

 i bygningsreglementet BR06 og kan derfor ikke opnå statsbegunstigede lån.  

 Standard B svarer til kravene i BR11, mens Standard A svarer til passivt hus  

 eller hus med positivt energiregnskab (f.eks. ved produktion af overskud af  

 el  

 fra solceller til elnettet). Låneordningen samordnes med den foreslåede  

 tilskudsordning (punkt 2). Hensigten er at øge renoveringstakten og at  

 fremskynde energibesparelserne med henblik på at opnå den hurtigst mulige  

 gennemførelse af eksisterende besparelsesmuligheder.
Ad punkt 4 Der gennemføres en energimærkningsordning omfattende alle  

 huse.
Ordningen erstatter den eksisterende mærkeordning ved salg.
Information  

 om husets »energimæssige ydeevne« indføjes i BBR-registeret.
Et energimærke  

 må  

 højst være 10 år gammelt.
Energimærkningen skal altid fremgå ved annoncering af salg,  

 udlejning m.v. af bygninger, huse og lejligheder.
Ved lån til nybyggeri og  

 renovering af bygninger foreslås, at udbyderen af lånet påbydes at udarbejde  

 et  

 samlet tilbud om opgradering af bygningens energimæssige ydeevne til standard  

 B  

 og A, således at låntageren får mulighed for at vurdere ydelserne til lån og  

 bygningens energiomkostninger ved Standard A, B og C i lånets løbetid.
 Der etableres en effektiv kontrol med, at  

 bygningsreglementet og energimærkningen anvendes og fungerer effektivt.
Ad punkt 5 Offentligt byggeri, herunder offentligt støttede bygninger  

 og bygninger under licitation, forpligtes til at følge totaløkonomiske  

 energi/miljøberegninger ved nybyggeri og renovering.
Ad punkt 6 Stærke forskningsmiljøer er af afgørende betydning for  

 mulighederne for at udvikle perspektivrige besparelsesteknologier.
Det  

 foreslås  

 derfor, at der etableres et forsknings- og udviklingscenter for  

 varmebesparelser i bygninger.
Centeret  der udmærket kan være et center  

 uden  

 mure  etableres med udgangspunkt i de relevante forskningsmiljøer og  

 universiteterne.
Centeret etableres med en bestyrelse, hvor der sidder  

 repræsentanter for væsentlige industrier inden for varmebesparelser, byggeri,  

 håndværk og græsrødder med stor viden om varmebesparelser.
Skriftlig fremsættelse Anne Grete Holmsgaard  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om halvering af energiforbruget i bygninger.
(Beslutningsforslag nr.
B 188).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
