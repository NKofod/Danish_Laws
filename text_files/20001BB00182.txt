Fremsat den 6. april 2001 af  

 Søren Kolstrup (EL) og Jette Gottlieb&nbsp  

 ;(EL) Forslag til folketingsbeslutning om genindførelse af den direkte støtte til og  

 mindstepriser for el fra vedvarende energianlæg Regeringen opfordres til at stille de danske planer for  

 grønne VE-beviser i bero og genindføre den direkte  

 statsstøtte til samt mindsteprisafregning for elproduktionen fra  

 vedvarende energianlæg.
Bemærkninger til forslaget Da regeringen med virkning fra 2000  

 afskaffede den direkte statsstøtte til el produceret på bl.a.  

 vindmøller   og som reelt er en tilbageførsel af pålagte  

 miljø- og CO2 -afgifter i forbrugsleddet til den del af  

 elproduktionen, som ikke medfører miljøproblemer   skete dette  

 med argumentet om, at et europæisk system for grønne beviser  

 lå lige om hjørnet.
 Sigtet var at fjerne støtteudgiften fra statskassen  

 og i stedet indføre en forbrugerbetalt støtte via elregningen.  

 Regeringen har hermed opnået at kunne beholde de  

 "uberettiget" opkrævede miljøafgifter i statskassen og  

 samtidig skabt basis for en massiv hetz mod den forbrugerbetalte  

 støtte til miljørigtig strøm.
 Samtidig afskaffede regeringen princippet om, at det  

 lokale elforsyningselskab skal aftage strømmen til en  

 minimumspris.
 Regeringen var imidlertid alt for tidligt ude, dels i  

 forhold til, hvordan systemet med grønne beviser kunne tænkes  

 opbygget nationalt, dels i forhold til indførelsen af et  

 internationalt system.
 I EU blev der på et rådsmøde den 5.  

 december 2000 opnået enighed om udarbejdelse af en fælles  

 holdning til det VE-direktiv, som skulle danne basis for at gøre et  

 dansk system for grønne beviser levedygtigt via etableringen af et  

 EU-marked for de grønne beviser, KOM (2000) 279 og 884. Imidlertid  

 ønskede en række lande at bevare den direkte  

 støttemulighed, og hele systemet med grønne beviser på  

 EU-plan er derfor foreløbig udskudt i mindst 4 år.
 De danske myndigheder klamrer sig til den danske  

 markedsmodel for grønne beviser under henvisning til, at der i  

 VE-direktivet dog er fastlagt nogle principper for et kommende fælles  

 markedssystem for grønne beviser.
 Vi kan konstatere, at mens en række andre EU-lande  

 har sejret i kampen for at bevare den danske model for støtte i deres  

 lande, fordi den netop i Danmark har dokumenteret at være en bragende  

 succes   ja, så har den danske regering været frontløber  

 for at fjerne denne succesrige model   men uden held.
For nylig har EF-Domstolen blåstemplet de tyske  

 myndigheders krav om, at elselskaberne skal betale en mindstepris for  

 vedvarende energistrøm.
I Frankrig har man netop indført et  

 tilsvarende system som det tyske.
Se f.eks. artiklen »EU-dom støtter  

 vindmøller« i dagbladet Børsen den 23. marts 2001.
De tyske mindstepriser er lovmæssigt fastlagt til at  

 være mellem 46 og 69 øre/kWh.
Se f.eks. artiklen »EU godkender  

 høje priser på vindenergi« i Morgenavisen Jyllands-Posten den  

 14. marts 2001.
Men også uden for EU er lande i gang med at  

 indføre den gamle danske model.
Således indgår der i et  

 japansk vindmølleprogram for 2000 MW-vindmøller en  

 afregningspris på 80 øre/kWh, hvilket anses for en meget  

 favorabel pris, og i USA overvejes p.t. også et system med faste  

 afregningspriser.
Tilbage står nu et dansk energisystem, som er blevet  

 berøvet et af sine stærkeste kort i omstillingen til mere  

 vedvarende energi, hvilket bl.a. har betydet, at afsætningen af nye  

 vedvarende energisystemer er gået totalt i stå.
For ikke helt at  

 fjerne grundlaget for den hidtidige succes har regeringen dog valgt at  

 forlænge overgangsordningerne løbende.
 Denne situation er fuldstændig uholdbar, medmindre  

 man ønsker at stoppe udviklingen for mere vedvarende energi.
 Enhedslisten foreslår derfor, at planerne for de  

 grønne beviser stilles i bero, og at Danmark genindfører et  

 direkte støttesystem til strøm fra vedvarende energikilder.
 Det er på den anden side klart, at  

 støttesystemet ikke bare skal genindføres, som det var.  

 Støttesystemet trængte til en revision, der tager højde  

 for de stadig større vindmøller og disses økonomi.  

 Enhedslisten er derfor indstillet på at drøfte udformningen af  

 en genindførelse af den direkte støtte efter principper, som  

 Enhedslisten fremlagde under de indledende forhandlinger om elreformen.
 Enhedslisten skal derfor opfordre de partier, som vil den  

 vedvarende energi det godt, at tage godt imod dette beslutningsforslag og  

 benytte det som grundlag for en drøftelse af, hvorledes et nyt  

 støttesystem kan etableres igen.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 genindførelse af den direkte støtte til og mindstepriser for el  

 fra vedvarende energianlæg.
(Beslutningsforslag nr.
B 182).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
