Betænkning afgivet af Social- og Indenrigsudvalget den 21. april 2016 Betænkning over Forslag til folketingsbeslutning om opsættende virkning i klagesager for borgere med handicap [af Karina Adsbøl (DF) m.fl.]:
1 Ændringsforslag Dansk Folkepartis medlemmer af udvalget har stillet 4 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 20. november 2015 og var til 1. behandling den 19. januar 2016. Beslutningsforslaget blev efter 1. behandling henvist til behandling i Social- og Indenrigsudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 2 spørgsmål til social- og indenrigsministeren til skriftlig besvarelse, som denne har besvaret.
3. Indstillinger Et flertal i udvalget (S, DF, V, LA, RV og KF) indstiller beslutningsforslaget til vedtagelse med de stillede ændringsforslag.
Et mindretal i udvalget (EL, ALT og SF) indstiller beslutningsforslaget til vedtagelse med de under nr. 1, 2 og 4 stillede ændringsforslag.
Mindretallet vil stemme imod det under nr. 3 stillede ændringsforslag.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til teksten Af et mindretal (DF), tiltrådt af et flertal (det øvrige udvalg):
 1) Efter »lovforslag« indsættes: »i folketingsåret 2016-17«.
[Præcisering af dato for fremsættelse af lovforslag] 2) Efter »hjælp« indsættes: »efter lov om social service«.
[Præcisering af anvendelsesområdet] Af et mindretal (DF), tiltrådt af et flertal (S, DF, V, LA, RV og KF):
 3) Efter: »funktionsevne« indsættes: », og hvis kommunens afgørelse om fratagelse eller nedsat hjælp får vidtrækkende konsekvenser, som ikke eller kun vanskeligt lader sig genoprette«.
[Skærpelse af kriterier for tildeling af opsættende virkning i klagesag] Af et mindretal (DF), tiltrådt af et flertal (det øvrige udvalg):
4) Som  2. pkt. indsættes: »Lovforslaget skal tage hensyn til, at det skal være nemt og hurtigt for borgere at få vurderet, om de kan få opsættende virkning i deres klagesag.« [Skærpelse af intentionen med lovgivningen] Bemærkninger Til nr. 1 Ændringsforslaget præciserer, at lovforslaget skal fremsættes i folketingsåret 2016-17.
Til nr. 2 Ændringsforslaget præciserer, at retten til opsættende virkning alene gælder hjælp efter serviceloven.
Til nr. 3 Ændringsforslaget medfører en skærpelse af kriteriet for, hvornår en klagesag kan tildeles opsættende virkning på handicapområdet.
Der kan tildeles opsættende virkning i de tilfælde, hvor 1) borgere med handicap får frataget eller nedsat hjælpen, selv om borgeren ikke har forbedret sin funktionsevne og 2) nedsat eller ophør af hjælp får vidtrækkende konsekvenser, der ikke eller kun vanskeligt lader sig genoprette for borgeren.
Eksempler på afgørelser efter serviceloven, der efter en konkret vurdering kan få opsættende virkning, er afgørelser efter §§ 41 og 100 om merudgiftsydelser til børn og voksne, § 42 om tabt arbejdsfortjeneste og §§ 95 og 96 om borgerstyret personlig assistance.
Her vil der kunne være tale om, at en reduktion eller fratagelse af hjælp vil have vidtrækkende konsekvenser, som ikke eller kun vanskeligt lader sig genoprette, hvis borgeren ikke har forbedret sin funktionsevne.
Til nr. 4 Ændringsforslaget understreger, at en kommende lovændring skal tage hensyn til, at det skal være nemt og hurtigt for borgeren at få at vide, om vedkommendes klagesag tildeles opsættende virkning.
Karin Nødgaard (DF) nfmd.
Susanne Eilersen (DF) Karina Adsbøl (DF) Jan Rytkjær Callesen (DF) Dorthe Ullemose (DF) Karina Due (DF) Jakob Engel-Schmidt (V) Carl Holst (V) Jane Heitmann (V) Hans Andersen (V) Thomas Danielsen (V) Anni Matthiesen (V) Henrik Dahl (LA) Laura Lindahl (LA) Mette Abildgaard (KF) Karen J.
Klint (S) Malte Larsen (S) Orla Hav (S) Pernille Rosenkrantz-Theil (S) fmd.
Troels Ravn (S) Trine Bramsen (S) Yildiz Akdogan (S) Rune Lund (EL) Pernille Skipper (EL) Torsten Gejl (ALT) Marianne Jelved (RV) Andreas Steenberg (RV) Trine Torp (SF) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
