Konkurrenceankenævnet har stadfæstet Konkurrencerådets afgørelse om at  

 pålægge en møbelfabrikant, Fritz Hansens Eftf.
A/S, at levere til en  

 møbelforhandler, Frank's Bolighus ApS (* 2). Ankenævnet henviste til, at der  

 i forarbejderne til konkurrenceloven er givet udtryk for, at det i sager om  

 leveringsnægtelse kan være påkrævet at anvende et forholdsvis snævert og  

 kortsigtet kriterium for markedets afgrænsning.
År 1991, den 19. december, afsagde Konkurrenceankenævnet i sagen j.nr.  

 90-62.666 Fritz Hansens Eftf.
A/S ctr.
KonkurrenceRådet sålydende 1. Ved skrivelse af 6. november 1990 har advokat Johan Schluter på vegne  

 Fritz Hansens Eftf.
A/S klaget over en af KonkurrenceRådet den 11. oktober  

 1990 truffet afgørelse, hvorved rådet pålagde Fritz Hansens Eftf.
A/S at  

 genoptage leveringen af selskabets møbler til Frank Sørensen, Bolighus ApS på  

 selskabets almindeligt gældende vilkår senest den 1. november 1990. Klageren  

 har påstået afgørelsen ophævet.
KonkurrenceRådet har påstået afgørelsen  

 stadfæstet.
Under sagens behandling har ankenævnet bestemt, at en anmodning  

 fra klageren om, at klagen skulle tillægges opsættende virkning, ikke kunne  

 imødekommes.
Sagen har været mundtlig forhandlet.
2. Rådets skrivelse af 11. oktober 1990 er sålydende: »På sit møde  

 onsdag den 10. oktober 1990 har KonkurrenceRådet behandlet sagen om  

 leveringsstandsning af møbler fra Fritz Hansens Eftf.
A/S over for Frank's  

 Bolighus ApS.
KonkurrenceRådet besluttede i henhold til konkurrencelovens §  

 12, stk. 2, at pålægge Fritz Hansens Eftf.
A/S at genoptage leveringen af  

 selskabets møbler til Frank's Bolighus ApS på selskabets almindeligt gældende  

 vilkår senest den 1. november 1990. Ved afgørelsen har rådet lagt vægt på, at  

 Fritz Hansens Eftf. indtager en dominerende stilling på det delmarked, der  

 som beskrevet i virksomhedens skrivelse af 30. april 1990 består af møbler,  

 der er »præget af fornemt design og fremragende kvalitet og finish i den  

 prestigebetonede del af møbelmarkedet«.
Man skal i denne forbindelse  

 pege på, at bemærkningerne til konkurrencelovens § 11 udtrykkeligt fastslår,  

 at det ved be- dømmelse af leveringsnægtelsessager kan være påkrævet at  

 anvende et forholdsvist snævert og kortsigtet kriterium for markedets  

 afgrænsning, og at der tillige kan lægges vægt på andet end den numeriske  

 markedsandel, når det skal bedømmes, hvorvidt en virksomhed indtager en  

 dominerende stilling på markedet.
Endvidere har konkurrenceloven i henhold  

 til § 1 udtrykkeligt til formål at opretholde erhvervsfriheden og foretage  

 for- anstaltninger, der tjener til dennes opretholdelse.
På grundlag af de  

 foreliggende oplysninger kan det konstateres, at det er af væsentlig  

 erhvervsmæssig betydning for Frank's Bolighus at føre selskabets møbler, idet  

 en meget betydelig del af klagerens omsætning, indtil afbrydelsen af  

 leverancen fra selskabet fandt sted, har bestået af møbler fra selskabet, og  

 disse møbler er grundigt indarbejdede mærkevarer med stor prestige og med be-  

 grænsede substitutionsmuligheder.
Selskabet har bl.a. begrundet afbrydelsen  

 af leverancerne til klageren med, at klageren videresolgte selskabets møbler  

 til andre møbelforhandlere.
Det bemærkes, at der ikke i rådets behandling er  

 taget stilling til, hvorvidt det er rimeligt, at selskabet forbyder dets  

 forhandlere at videresælge selskabets møbler til andre forhandlere. ...' 3. Klagerens argumentation.
Klageren har anført, at KonkurrenceRådet i sin  

 afgrænsning af det markedsområde, hvor klageren virker, har anvendt en  

 ufuldstændig og snæver afgrænsning baseret på subjektive faktorer.
Grundlaget  

 for rådets undersøgelse af markedet er brochure- materiale for 47  

 møbelfabrikanter.
Herefter er udvalgt 7 fabrikanter.
Denne udvælgelse er  

 alene sket ud fra, om disse fabrikanter selv mener at konkurrere på samme  

 marked som klageren.
For at anvende indgrebsbeføjelserne i konkurrenceloven  

 skal der på et markedsområde foreligge en konkurrencebegrænsning, der  

 medfører eller vil kunne medføre skadelige virkninger for konkurrencen og  

 dermed for effektiviteten i produktion og omsætning af varer eller  

 tjenesteydelser eller begrænsninger i erhvervsfriheden.
Alle betingelserne i  

 konkurrencelovens § 11 skal være opfyldt, og rådet har bevisbyrden for  

 ethvert af de nævnte led i bestemmelsen.
Endvidere skal det påvises, at  

 virksomheden har en dominerende position og indflydelse på det marked, hvor  

 virksomheden er i konkurrence.
Ved gennemførelsen af konkurrenceloven skete  

 der en væsentlig skærpelse af de kvantitative krav i henseende til, at en  

 virksomhed kan anses for dominerende.
Herefter kan konkurrence- lovens  

 indgrebsbeføjelser kun undtagelsesvis bringes i anvendelse, såfremt den  

 pågældende virksomheds markedsandel er mindre end 40-45%, jf.
Betænkning nr.  

 1075/1986 om modernisering af monopol- loven og pris- og avanceloven.
Herved  

 er de nationale regler bragt i bedre overensstemmelse med gældende praksis  

 inden for EF- retten, hvor det gælder, at en markedsandel på mindre end  

 40-45% ikke automatisk medfører, at en virksomhed antages at have en  

 dominerende indflydelse.
Hvis konkurrencelovens indgrebsbeføjelser skal  

 bringes i an- vendelse, når markedsandelen er mindre end 40-45%, må det  

 kræves, at rådet dokumenterer, at der foreligger andre faktiske forhold, som  

 viser, at virksomheden er dominerende inden for sit markeds- område.
Ved  

 denne vurdering kan faktorer som markedsadfærd, virksomhedens resultat,  

 virksomhedens know-how og styrke indgå.
Muligheden for substitution er et  

 spørgsmål om afgrænsning af det relevante marked og udgør derfor ikke en  

 selvstændig faktor ved fastsættelse af markedsandelen, når det skal bedømme,  

 om konkur- rencelovens indgrebsbeføjelser kan anvendes.
Endvidere er det uden  

 betydning for fastlæggelse af, om et firma har markedsdominans eller ej, om  

 firmaet afsætter eller be- skæftiger sig med mærkevarer, idet der ikke ved  

 konkurrence- lovgivningen er tilsigtet indskrænkning i de ophavsretlige  

 enerettigheder.
I ophavsret til et givet produkt ligger således også eneret  

 til fremstilling og salg af produktet.
Når rådets sekretariat har afgrænset  

 markedet til kun at omfatte møbler fortrinsvis til anvendelse til boligformål  

 og dermed reelt har udelukket salg til institutions- og erhvervsbrug, er  

 denne afgrænsning af markedet ganske uberettiget.
Herved indgår klagerens  

 omsætning såvel med detailforretninger til boligformål som til institutions-  

 og erhvervsformål, men rådet sammenligner kun med virksomheder, der alene  

 foretager afsætning til detail- forretninger til boligformål.
Dette er ikke  

 en rigtig måde at sammenligne på.
Klageren har efterfølgende foretaget en  

 undersøgelse af det marked, hvori selskabet efter rådets opfattelse er i  

 konkurrence - selv om det i øvrigt er klagerens opfattelse, at selskabet som  

 følge af produkternes funktion er i konkurrence med hele det indenlandske  

 møbelmarked, hvor der på årsbasis realiseres en omsætning på 4.65 mia. kr. i  

 engrosleddet, og at det er meget svært overhovedet at foretage nogen  

 afgrænsning af det samlede møbelmarked.
Denne undersøgelse har taget  

 udgangspunkt i, at andre producenters produkter vel kan være i konkurrence  

 med et produkt fra klageren, uanset om klagerens produkt måtte være noget  

 dyrere.
Det afgørende har været, om en konkurrents produkt kvalitets- eller  

 prestige- mæssigt vil kunne blive valgt af forbrugeren ved sammenligning med  

 klagerens produkt.
Klagerens produkter sælges såvel til private som til  

 erhvervs- drivende.
Undersøgelsen er delt op i en undersøgelse af markedet  

 for så vidt angår klagerens Kevi-produkter, der udelukkende sælges til  

 erhvervsvirksomheder, og i klagerens øvrige produkter.
Resultatet af  

 undersøgelsen af det marked, hvori klagerens øvrige produkter i hvert fald er  

 i konkurrence, viser, at klagerens markedsandel kun udgør 14,9%. Hertil  

 kommer, at selskabets produkter også konkurrerer med produkter importeret fra  

 udlandet.
Hvis det antages, at ca. 30% af de produkter, selskabets produkter  

 konkurrerer med, stammer fra udlandet, udgør klagerens samlede omsætning kun  

 ca. 10% af markedet.
Markedsandelen ligger således langt fra den størrelse,  

 der er en betingelse for, at der overhovedet kan meddeles noget  

 leveringspålæg.
Klageren har under den mundtlige forhandling for ankenævnet  

 erklæret, at tidligere påberåbte forhold vedrørende bolighusets forhold -  

 ydede rabatter, videresalg, forretningsstandard - ikke ønskes påberåbt for  

 ankenævnet.
4. KonkurrenceRådets argumentation.
Rådet har anført, at sagen drejer sig  

 om en leveringsstandsning.
Klageren har standset en mangeårig levering til  

 Frank Sørensen, Bolighus ApS.
Det skal derfor i henhold til konkurrencelovens  

 § 11, stk. 1, bedømmes, om der foreligger en konkurrencebegrænsning, som  

 skaber indskrænkninger i erhvervsfriheden, samt om klageren har en  

 dominerende indflydelse på det relevante marked.
Herved skal der sammenholdes  

 med lovens formål i § 1. Det er ubestridt af væsentlig erhvervsmæssig  

 betydning for Frank Sørensen, Bolighus ApS fortsat at føre klagerens  

 produkter, idet en meget betydelig del af bolighusets omsætning har bestået  

 af produkter fra klageren.
Produkterne er grundigt indarbejdede mærkevarer  

 med stor prestige og med begrænset substitutions- mulighed.
Hverken i  

 konkurrenceloven eller i bemærkningerne hertil er det nævnt, at kun en fast  

 grænse for markedsandelen, f.eks. på 40-45%, giver mulighed for indgreb.
I de  

 fleste tilfælde, hvor der kan blive tale om indgreb, vil det være andre  

 markedsmæssige forhold så som varen art, kundepræferencer, virksomhedens  

 markedsadfærd m.v., der giver en virksomhed så stor dominans på markedet, at  

 den bliver i stand til uafhængigt af andre virksomheder i væsentlig grad at  

 bestemme priserne på egen produktion.
Disse forhold mere end overskridelse af  

 en grænse på f.eks. 40-45% vil være årsagen til, at konkurrencelovens § 11  

 kan bringes i anvendelse.
Andre forhold end klagerens markedsandele er egnede  

 til at medføre den nødvendige konkurrencebegrænsning.
Klageren producerer  

 møbler af en bestemt stil og af høj kvalitet, som kun i ringe grad kan  

 substitueres af andre møbler.
Møblerne er indarbejdede mærkevarer.
Selskabet  

 sælger til en bestemt kreds af forhandlere.
Der er fastsat vejledende  

 videresalgspriser for forhandlerne, og i disse priser er indregnet meget høje  

 forhandleravancer.
Ikke enhver substitutionsmulighed kan komme på tale.
Dette  

 ville betyde, at også hvor der foreligger ringe krydspriselasticitet mellem  

 produkterne, skulle alle de varer, der overhovedet kan substituere produkter  

 fra klageren, medregnes ved opgørelsen af det relevante delmarked.
Efter at  

 KonkurrenceRådet havde indhentet brochuremateriale fra 47 møbelfabrikanter,  

 skete der en frasortering.
De virksomheder, i relation til hvilke det direkte  

 fremgik af brochurerne eller af samtale med fabrikanten, at deres produkter  

 faldt uden for det relevante delmarked, blev udskilt.
Herefter henvendte  

 rådet sig til de resterende fabrikanter, der afgav oplysninger om, hvilke  

 fabrikker deres virksomhed betragtede som konkurrenter til klageren.
Herefter  

 blev endnu en frasortering foretaget, idet de fabrikker, der ikke kunne anses  

 for konkurrenter til klageren, blev valgt fra.
De 7 møbelfabrikker, der  

 herefter resterede, var de virksomheder, som rådet anmodede om at give  

 oplysninger om det relevante delmarked og dets omfang.
Som grundlag for denne  

 endelige bedømmelse indgik producenternes egen beskrivelse af deres stil og  

 kvalitet.
Rådet har allerede ved afgrænsningen af de virksomheder, som findes  

 på det relevante marked, udskilt bl.a. de møbelproducenter, der for den  

 væsentligstedel af produktionens vedkommende frem- stiller kontor-og  

 institutionsmøbler.
Dette indebærer, at virksomhedernes salg af møbler til  

 boligformål til institutions- og erhvervsbrug indgår i virksomhedernes  

 omsætningstal.
For den del af virksomhederne, der har en vis produktion af  

 kontor- og institutionsmøbler, vil dette salg også indgå i virksomhedens  

 omsætningstal.
Rådet er enig med klageren i, at salget af Kevi-produkterne  

 kan udgå af det samlede danske salg i det relevante delmarked.
Rådets  

 afgørelse angår i øvrigt kun møbler fortrinsvis til boligformål, det være sig  

 til privat eller erhvervsmæssigt brug.
Afgørelsen skal derfor forstås  

 således, at den ikke omfatter klagerens Kevi-produkter.
Til de beregnede tal  

 i klagerens undersøgelse af de øvrige produkter knytter sig stor usikkerhed.  

 Der er anvendt estimerede tal, og selv om det kun er 6 ud af de af  

 undersøgelsen omfattede 25 producenter, hvorom dette er tilfældet, udgør de  

 39% af den samlede omsætning.
Endvidere er disse producenters salg af  

 kontormøbler ikke fradraget, medens dette er tilfældet for klagerens  

 vedkommende, og det samlede omsætningstal bliver følgelig for stort.  

 Kvaliteten af de fremstillede møbler er i øvrigt for en del af de undersøgte  

 virksomheder ikke høj nok til, at disse virksomheders møbler kan danne  

 grundlag for en sammenligning med klagerens møbler.
Tages der højde for disse  

 korrektioner, resulterer det i en markedsandel på ca. 42%. Rådet finder  

 herefter ikke, at der for bedømmelse af klagerens markeds- position skal  

 foretages nogen justering af det relevante marked ud over, hvad der allerede  

 er sket.
Også i klagerens opgørelse af den del af det relevante marked, der  

 stammer fra import, er der så store unøjagtigheder, at den op- stillede  

 antagelse vedrørende proportionalitet mellem importens andel på de respektive  

 markeder er så urimelig, at der ikke kan lægges nogen vægt på de fundne  

 resultater.
Rådet har til sammen- ligning gennemført en konkret undersøgelse  

 af de virksomheder, der importerer møbler, der kan substituere klagerens  

 møbler, og som derfor kan betragtes som udbydere på det relevante delmarked.  

 Undersøgelsen viser, at importen af møbler, der kan substituere selskabets  

 produkter, udgjorde 40 mio. kr., således at klageren herefter vil have en  

 markedsandel på 36,8% (105 mio. kr. i forhold til 245 mio.kr. + 40 mio. kr.).
6. Ankenævnets bemærkninger.
Udstedelse af leveringspåbud i medfør af  

 konkurrencelovens § 12, stk. 2, er betinget af, at der på det pågældende  

 markedsområde foreligger en konkurrencebegrænsning, der medfører eller vil  

 kunne medføre skadelige virkninger for konkurrencen, jf. lovens § 11, stk. 1.  

 Dette betyder bl.a., at leveringspåbud kun kan udstedes, såfremt  

 leverandørens styrke på markedet er af en sådan karakter, at  

 leveringsnægtelsen er ensbetydelse med en reel og betydnings- fuld  

 konkurrencebegrænsning.
Klageren har ikke for ankenævnet påberåbt sig særlige  

 grunde til ikke at ville levere netop til Frank Sørensen, Bolighus ApS, og  

 det er i øvrigt ubestridt, at det for bolighuset er af væsentlig betydning at  

 modtage leverancer fra klageren.
Allerede som sagen er forelagt for  

 ankenævnet, er det således alene afgørende, om klageren på et relevant marked  

 har en sådan styrke, at nægtelsen af at levere til bolighuset er ensbetydende  

 med en reel og betydningsfuld konkurrencebegrænsning.
I forarbejderne til  

 konkurrencloven - jf. herved betænkning nr. 1075/1986 s. 256 og  

 Folketingstidende 1988/89 (1. samling), tillæg A, sp. 4479 - er der givet  

 udtryk for, at det i sager om leveringsnægtelse kan være påkrævet at anvende  

 et forholdsvis snævert og kortsigtet kriterium for markedets afgrænsning.  

 Ankenævnet finder det utvivlsomt, at ikke-modeprægede boligmøbler af høj  

 standard i henseende til design, materialer, udførelse og finish udgør et  

 relevant marked.
Endvidere finder ankenævnet det godtgjort, at klageren med  

 sine produkter, der repræsenterer et bredt udvalg af navnlig klassisk dansk  

 møbelkunst, har en sådan styrke på dette særlige marked, der ikke er  

 karakteriseret af fuldkommen konkurrence, at nægtelsen af at levere til Frank  

 Sørensen, Bolighus ApS er ensbetydende med en reel og betydnings- fuld  

 konkurrencebegrænsning.
Ankenævnet stadfæster derfor KonkurrenceRådets  

 leveringspålæg.
 (* 1) Konkurrencerådet:
