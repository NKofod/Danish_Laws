 I medfør af § 9, stk. 2 og 3 i lov nr. 1202 af 27. december 1996 om  

 administration af tilskud fra Den Europæiske Regionalfond og tilhørende  

 statslig medfinansiering og i henhold til bekendtgørelse nr. 1 af 8. januar  

 1997 om henlæggelse af beføjelser til Erhvervsfremme Styrelsen efter  

 førnævnte lov fastsættes:
Indledende bestemmelser § 1.  Erhvervsfremme Styrelsen fastsætter regler om  

 kontrol, tilsyn, regnskaber, revision og evaluering, herunder om afgivelse og  

 indsamling af oplysninger om projekter, budgetter samt om projekt- og  

 situationsrapporter.
Reglerne fastsættes under hensyn til Det Europæiske  

 Fællesskabs gældende Rådsforordninger (* 1) og beslutninger truffet af  

 Europa-Kommissionen herom.
Registrerings- og regnskabsmæssige forhold Generelle regnskabskrav § 2.  Tilskudsmodtagere, der modtager tilskud fra Den  

 Europæiske Regionalfond og eventuel tilhørende statslig medfinansiering, skal  

 efter nærmere anvisning fra den tilsagnsgivende myndighed under projektets  

 gennemførelse udarbejde perioderegnskaber samt udarbejde et endeligt  

 projektregnskab ved projektafslutningen.
 Stk. 2.  Det endelige projektregnskab skal omfatte de  

 godkendte tilskudsberettigede aktiviteter inden for projektets godkendte  

 tidsramme.
Stk. 3.  Projektbudgetter, jf. § 5, perioderegnskaber,  

 jf. § 6, og endelige projektregnskaber, jf. § 7, skal udarbejdes efter de til  

 enhver tid gældende normer for god regnskabsskik.
Perioderegnskaber og  

 endelige projektregnskaber skal indeholde det oprindeligt godkendte  

 projektbudget, herunder eventuelt godkendte afvigelser, de samme udgifts- og  

 indtægtsposter som budgettet og i øvrigt være sammenlignelige hermed.
Stk. 4.  Projektbudgetter og perioderegnskaber skal  

 underskrives af den projektansvarlige.
Den tilsagnsgivende myndighed kan  

 forlange budgetter og perioderegnskaber underskrevet af den juridisk  

 ansvarlige og ledsaget af revisorerklæring om anvendelsen af  

 tilskudsmidlerne.
 Stk. 5.  Endelige projektregnskaber og  

 perioderegnskaber, der danner grundlag for udbetaling af tilskud, skal  

 underskrives af den projektansvarlige og den juridisk ansvarlige.  

 Revisorerklæring om anvendelsen af tilskudsmidlerne skal tillige være  

 modtaget.
 § 3.  Den tilsagnsgivende myndighed eller  

 sekretariaterne for regionale udvalg, der er oprettet i medfør af lovens (*  

 2) § 8, eller relevante regionale myndigheder kan fra projektansøger indkræve  

 nærmere økonomiske oplysninger af betydning for vurdering af projektet.
§ 4.  De projektrelaterede udgifter og indtægter skal  

 enten bogføres i et separat regnskab eller i et regnskabssystem, der omfatter  

 samtlige transaktioner, og som løbende giver mulighed for, at der kan  

 redegøres for projektets økonomiske stade.
Samtlige udgifter og indtægter  

 skal kunne dokumenteres med godkendte bilag, som skal være projektrelaterede  

 og bogførte i overensstemmelse med de bogføringsregler, som støttemodtager i  

 øvrigt er underlagt.
Ved anmodning om udbetalinger og ved endeligt  

 projektregnskab skal de projektrelaterede og bogførte udgifter endvidere være  

 betalt for at kunne indgå i opgørelsen.
For interne projektudgifter, herunder  

 interne timer, jf. § 5, stk. 3, gælder dog, at der skal kunne fremlægges en  

 kvantificeret opgørelse over anvendte interne produktionsfaktorer og den  

 anvendte afregningstabel for disse.
 Stk. 2.  Regnskabets tal skal kunne opløses i de  

 registreringer, hvoraf de er sammensat (transaktionssporet). Registreringerne  

 og tilhørende bilags- og dokumentationsmateriale skal indeholde de  

 oplysninger, der er nødvendige til dokumentation af registreringernes  

 rigtighed (kontrolsporet).
 Stk. 3.  Som regnskabsmateriale anses:
Stk. 4.  Revisor skal udtale sig om, hvorvidt  

 tilskudsmodtagers forretningsgange og registreringssystemer er tilrettelagt  

 på en måde, som sikrer, at nærværende betingelser kan overholdes.
Udtalelsen  

 skal foreligge hos tilsagnsgivende myndighed, samtidig med at revisor  

 erklærer sig indforstået med at påtage sig de revisionsmæssige opgaver i  

 relation til det pågældende projekt.
Stk. 5.  Projektets regnskabsmateriale skal opbevares i  

 mindst 3 år efter, at programmet, hvorunder projektet har opnået tilskud, er  

 afrapporteret færdigt og afregnet over for Europa-Kommissionen.
Den  

 tilsagnsgivende myndighed vil, når der er sket endelig afrapportering og  

 afregning af programmet, give tilskudsmodtager meddelelse herom.
Projektbudget og finansieringsplaner § 5.  Projektbudgettet skal indeholde alle  

 projektrelaterede udgifter og -indtægter.
 Stk. 2.  I »Retningslinier for  

 regionalfondsfinansierede aktioner« findes der eksempler på udgifter,  

 der ikke anses som tilskudsberettigede.
Stk. 3.  Indtægter i forbindelse med et projekt skal  

 oplyses og medregnes, da alene nettoudgifter (udgifter fratrukket indtægter  

 ved projektet) er tilskudsberettigede.
Alle interne projektudgifter, der  

 indgår i en budgetpost, f.eks. interne timer, brug af egne materialer o.lign.  

 skal specifikt oplyses ved ansøgning om tilskud.
Kun interne projektudgifter,  

 der er godkendt, vil være tilskudsberettigede.
Interne projektudgifter,  

 herunder tidsanvendelsen, skal føres i særskilt opgørelse, således at der ved  

 endeligt projektregnskab vil kunne fremlægges en kvantificeret opgørelse over  

 de anvendte interne produktionsfaktorer og den anvendte afregningstabel for  

 disse.
Stk. 4.  I projektbudgettet skal der redegøres for,  

 hvorledes projektet forventes finansieret.
Samtlige finansieringsposter skal  

 indgå fuldt ud, herunder eventuelle projektindtægter.
Alle budgetterede  

 udgifter skal være dækket af finansieringen, og finansieringskilderne skal  

 være angivet.
 Stk. 5.  Den tilsagnsgivende myndighed kan desuden  

 forlange, at tilskudsmodtager efter nærmere anvisning udarbejder et  

 udbetalingsbudget for det modtagne tilskud.
Perioderegnskaber § 6.  Tilskudsmodtager skal indsende perioderegnskaber  

 efter nærmere anvisning fra den tilsagnsgivende myndighed.
Perioderegnskaber  

 skal altid indsendes med revisorerklæring, hvis der ønskes udbetaling af  

 tilskudsmidler, jf. § 2, stk. 5.
Stk. 2.  Perioderegnskabet skal udvise en samlet  

 opgørelse over de faktisk bogførte, godkendte, betalte (for interne  

 projektudgifter se § 4, stk. 1) og projektrelaterede udgifter og indtægter.  

 Perioden skal være fra start af den godkendte tilskudsperiode til  

 opgørelsestidspunktet.
Disse oplysninger skal sammenholdes med de  

 budgetterede udgifter samt andre relevante projektdata.
Stk. 3.  Afvigelser i forhold til det oprindeligt  

 planlagte og godkendte, herunder tidsmæssige forsinkelser i gennemførelsen,  

 skal særskilt kommenteres.
Indeholder perioderegnskabet udgifts- eller  

 indtægtsposter eller overskridelser af disse, der ikke på forhånd efter  

 særskilt anmodning er skriftligt godkendt af den tilsagnsgivende myndighed,  

 vil disse poster ikke kunne påregnes medtaget i grundlaget for beregning af  

 udbetalingen.
 Stk. 4.  Afvigelse på en godkendt budgetteret  

 udgiftspost på mindre end 10% af den pågældende udgiftspost behøver ikke  

 skriftlig forhåndsgodkendelse, når afvigelsen ikke fører til, at projektets  

 samlede godkendte budgetramme ændres.
 Stk. 5.  Den tilsagnsgivende myndighed kan anmode om  

 supplerende oplysninger om projektets forløb.
Endeligt projektregnskab § 7.  Det endelige projektregnskab skal indeholde en  

 opgørelse over samtlige godkendte og bogførte bilag på projektrelaterede  

 udgifter og indtægter.
Endvidere skal udgifterne være betalt, jf. § 4, stk.  

 1. Regnskabet skal være sammenligneligt med og indeholde de samme udgifts- og  

 indtægtsposter som det godkendte projektbudget.
Endvidere skal det oplyses, i  

 hvilken grad formålet med projektet er opnået (se også § 18 om evaluering).
Stk. 2.  Afvigelser mellem endeligt projektregnskab og  

 det godkendte projektbudget, eller forhåndsgodkendte ændringer af  

 projektbudget (jf. dog § 6, stk. 4), skal kommenteres.
Afvigelserne vil ikke  

 kunne påregnes godkendt som grundlag for tilskuddet.
 § 8.  Det endelige projektregnskab med tilhørende  

 revisorerklæring og eventuelt revisionsprotokollat, jf. § 15, skal, medmindre  

 andet er godkendt af den tilsagnsgivende myndighed, indsendes senest 3  

 måneder efter datoen for projektets afslutning.
 Stk. 2.  Den tilsagnsgivende myndighed kan i særlige  

 tilfælde og efter konkret vurdering forlænge fristen i stk. 1.
Revision § 9.  Revisionen udføres af en statsautoriseret eller  

 registreret revisor, af Kommunernes Revisionsafdeling, af  

 Revisionsdirektoratet for Københavns Kommune eller af Rigsrevisionen i  

 henhold til de nationale regler, der gælder for projekter gennemført af  

 statslige styrelser eller institutioner.
 Stk. 2.  For institutioner, der revideres af  

 Rigsrevisionen i henhold til lov om revisionen af statens regnskaber m.m.,  

 underskrives revisorerklæringer af den økonomiansvarlige.
 § 10.  Revisionen foretages i overensstemmelse med god  

 offentlig revisionsskik, således som dette begreb er fastlagt i  

 lovbekendtgørelse nr. 3 af 7. januar 1997 om revision af statens regnskaber  

 m.m. samt »Vejledende retningslinier for revision af statsstøttede  

 institutioner m.v. (rigsrevisorlovens § 4)» af 10. februar 1993.
Stk. 2.  Ved revisionen efterprøves, om regnskabet er  

 rigtigt, om de dispositioner, der er omfattet af regnskabsaflæggelsen, er i  

 overensstemmelse med meddelte bevillinger, love og andre forskrifter, samt  

 med indgåede aftaler og sædvanlig praksis.
Der foretages endvidere en  

 vurdering af, om der er taget skyldige økonomiske hensyn ved forvaltningen af  

 de midler, der er omfattet af perioderegnskabet eller det endelige  

 projektregnskab.
 § 11.  Revisionen kan udføres ved stikprøver.  

 Revisionens omfang afhænger af tilskudsmodtagerens/virksomhedens  

 administrative struktur og forretningsgange, herunder den interne kontrol, og  

 andre forhold af betydning for regnskabsaflæggelsen.
 Stk. 2.  Såfremt der for de enkelte støtteordninger  

 under Den Europæiske Regionalfond er givet særlige regler vedrørende  

 revisionen eller revisionserklæringen, skal disse regler følges.
 § 12.  Som led i revisionen, jf. § 11, undersøger  

 revisor de eksisterende forretningsgange, herunder forretningsgangene for  

 registrering af de tilskudsudløsende faktorer, for at påse, om den interne  

 kontrol er betryggende.
 § 13.  Tilskudsmodtager skal give revisor de  

 oplysninger, som må anses af betydning for bedømmelsen af perioderegnskabet  

 og det endelige projektregnskab.
 Stk. 2.  Tilskudsmodtager skal give revisor adgang til  

 at foretage de undersøgelser, denne finder nødvendige, og skal sørge for, at  

 revisor får de oplysninger og den bistand, som revisor anser for nødvendig  

 for udførelsen af sit hverv.
§ 14.  Hvis revisor (inden for den periode, hvor en  

 kontrol kan finde sted, jf. § 19, stk. 1) bliver opmærksom på  

 uregelmæssigheder (* 3), lovovertrædelser eller tilsidesættelser af  

 forskrifter, herunder tilsidesættelse af tilsagnsvilkår af væsentlig  

 betydning i forbindelse med midlernes forvaltning, er revisor forpligtet til  

 straks at gøre tilskudsmodtager, den juridisk ansvarlige, opmærksom på dette  

 samt påse, at tilskudsmodtager inden tre uger meddeler den tilsagnsgivende  

 myndighed om dette.
Meddelelsen skal være ledsaget af revisorerklæring med  

 tilhørende bemærkninger.
Hvis tilskudsmodtager ikke underretter den  

 tilsagnsgivende myndighed, er det revisors pligt at give meddelelse til den  

 tilsagnsgivende myndighed.
 § 15.  Den tilsagnsgivende myndighed afgør på  

 tilsagnstidspunktet, hvorvidt denne paragrafs stk. 2 eller stk. 3-7 og § 16  

 skal anvendes af revisor ved afrapportering af det udførte revisionsarbejde i  

 overensstemmelse med Erhvervsfremme Styrelsens administrative vejledning.
Stk. 2.  Det endelige projektregnskab eller  

 perioderegnskaber, der afgives i forbindelse med anmodning om udbetaling af  

 tilskudsmidler, skal være forsynet med en erklæring fra revisor om det  

 endelige projekt- eller perioderegnskabs rigtighed.
Af erklæringen (* 4) for  

 perioderegnskabet skal det fremgå, at udgifterne er afholdt og betalt i  

 overensstemmelse med reglerne i denne bekendtgørelse, og at de er afholdt i  

 overensstemmelse med de givne vilkår.
Af erklæringen for det endelige  

 projektregnskab skal det endvidere fremgå, at regnskabet er revideret i  

 overensstemmelse med reglerne i denne bekendtgørelse.
Eventuelle forbehold og  

 bemærkninger skal fremgå af revisors erklæring.
Fører revisor et protokollat,  

 skal den tilsagnsgivende myndighed have fremsendt den del af protokollatet,  

 der vedrører projektet.
Stk. 3.  Revisor fører en revisionsprotokol.
I  

 revisionsprotokollen indføres beretning om hvilket revisionsarbejde, der er  

 udført, samt alle væsentlige forhold, der har givet anledning til  

 bemærkninger.
Specielt oplyses om revisors undersøgelse af samt vurdering og  

 konklusioner vedrørende tilskudsmodtagerens interne kontrol og  

 registreringssystemer, projektets forløb i relation til de oprindelige  

 målsætninger, sparsommelighed, produktivitet og effektivitet.
Stk. 4.  Perioderegnskaber, der afgives i forbindelse  

 med anmodning om udbetaling af tilskudsmidler, forsynes med erklæring fra  

 revisor om regnskabets rigtighed.
Af erklæringen skal det fremgå, at  

 udgifterne er afholdt og betalt i overensstemmelse med reglerne i denne  

 bekendtgørelse og de givne vilkår m.v.
 Stk. 5.  Ved revisionen af årsregnskabet, herunder det  

 omhandlede projekt, og i forbindelse med det endelige projektregnskab, der  

 afgives i forbindelse med anmodning om udbetaling af tilskudsmidler, indføres  

 beretning om den udførte revision, herunder:
 Stk. 6.  I revisionsprotokollen indføres endvidere  

 oplysninger om særlige kontrolarbejder, afgivelse af særlige beretninger,  

 rådgivning eller assistance.
Stk. 7.  Den tilsagnsgivende myndighed skal have  

 fremsendt et eksemplar af revisionsprotokollen eller genpart af den del af  

 årets protokollater, der vedrører projektet.
Revisionsprotokol indsendes  

 årligt og senest 3 måneder efter regnskabsårets afslutning, samt ved  

 fremsendelse af endeligt projektregnskab.
 § 16.  Det reviderede endelige projektregnskab  

 forsynes med en erklæring, hvoraf skal fremgå, at regnskabet er revideret i  

 overensstemmelse med reglerne i denne bekendtgørelse.
 Stk. 2.  Forbehold og bemærkninger skal fremgå af  

 revisors erklæring.
 § 17.  Tilsagnsgivende myndighed kan stille krav om  

 revisors besvarelse af forespørgsler om den udførte revision.
Evaluering § 18.  Til brug for en vurdering af aktiviteterne samt  

 det økonomiske og samfundsmæssige udbytte af de støttede foranstaltninger,  

 skal den projektansvarlige under gennemførelsen og efter afslutningen afgive  

 evalueringsoplysninger om forløbet, resultaterne m.v. af projektet  

 sammenholdt med de oprindelige målsætninger.
Oplysningerne afgives til  

 sekretariaterne for de regionale udvalg, jf. § 11 i bekendtgørelse nr. 201 af  

 14. marts 1997 om ansvar og kompetencefordeling m.v. i forbindelse med  

 administration af tilskud fra Den Europæiske Regionalfond og tilhørende  

 statslig medfinansiering, relevante regionale myndigheder, Erhvervsfremme  

 Styrelsen eller Europa-Kommissionen.
 Stk. 2.  Sekretariaterne for de regionale udvalg,  

 relevante regionale myndigheder, Erhvervsfremme Styrelsen eller  

 Europa-Kommissionen kan med henblik på at opfylde forordningskravene m.v. til  

 en forudgående vurdering, en midtvejs- og løbende evaluering og afsluttende  

 evaluering fastsætte nærmere retningslinier og krav om indsamling af  

 relevante evalueringsdata om de støttede projekter.
 Stk. 3.  Sekretariaterne for de regionale udvalg eller  

 relevante regionale myndigheder skal i overensstemmelse med gældende  

 Rådsforordninger udarbejde og indsende årlige redegørelser om aktionens  

 forløb til Erhvervsfremme Styrelsen med henblik på information af  

 Overvågningsudvalget og Europa-Kommissionen.
 Stk. 4.  Evalueringsoplysningerne vil ikke skulle  

 afgives senere end 5 år efter, at programmet, hvorunder projektet har opnået  

 tilskud, er afrapporteret færdigt og afregnet over for Europa-Kommissionen.  

 Den tilsagnsgivende myndighed vil, når der er sket endelig afrapportering og  

 afregning af programmet, give tilskudsmodtager meddelelse herom.
 Kontrol og tilsyn m.v.
§ 19.  Repræsentanter fra Europa-Kommissionen kan (*  

 5) med deltagelse af repræsentanter fra Erhvervsfremme Styrelsen eller den,  

 styrelsen bemyndiger dertil, deltage ved eller på stedet kontrollere ved  

 stikprøvekontrol de projekter, der medfinansieres af Den Europæiske  

 Regionalfond og eventuel tilhørende statslig medfinansiering.
Disse  

 kontrolbesøg kan finde sted fra projektstart og indtil 3 år efter, at  

 programmet, hvorunder projektet har opnået tilskud, er afrapporteret færdigt  

 og afregnet over for Europa-Kommissionen.
Den tilsagnsgivende myndighed vil,  

 når der er sket endelig afrapportering og afregning af programmet, give  

 tilskudsmodtager meddelelse herom.
 Stk. 2.  Erhvervsfremme Styrelsen eller den, styrelsen  

 bemyndigheder dertil, kan foretage kontrol af projekter, der har opnået  

 støtte fra Den Europæiske Regionalfond og eventuel tilhørende statslig  

 medfinansiering.
 Stk. 3.  Repræsentanter fra Europa-Kommissionen og  

 Erhvervsfremme Styrelsen eller den, styrelsen bemyndiger dertil, kan på  

 stedet kontrollere ved stikprøvekontrol de regionale udvalgs, deres  

 sekretariateters eller relevante regionale myndigheders forvaltnings- og  

 kontrolsystemer, herunder om de overholder de gældende regler og bestemmelser  

 for Den Europæiske Regionalfond og tilhørende statslig medfinansiering.
 Stk. 4.  Repræsentanter fra Europa-Kommissionen og  

 Erhvervsministeriet eller den, ministeriet bemyndiger dertil, kan på stedet  

 kontrollere ved stikprøvekontrol Erhvervsfremme Styrelsens forvaltnings- og  

 kontrolsystemer, og om styrelsen overholder de gældende regler og  

 bestemmelser for Den Europæiske Regionalfond.
 Stk. 5.  Udover de i stk. 2 nævnte myndigheders kontrol  

 af projekterne kan tjenestemænd eller andre repræsentanter fra  

 Europa-Kommissionen (UCLAF, Revisionsretten) eller andre enheder i  

 centraladministrationen kontrollere projekterne.
 Stk. 6.  Tilsvarende skal de bestemmelser, der er  

 indgået i overensstemmelse med Finansforordningen (* 6) inden for  

 partnerskabet mellem Europa-Kommissionen og medlemsstaterne, overholdes.
 Stk. 7.  Til brug for kontrol kan Erhvervsfremme  

 Styrelsen indhente fornødne oplysninger hos skatte- og afgiftsmyndighederne  

 og andre offentlige myndigheder.
§ 20.  De projektansvarlige og de juridisk ansvarlige  

 for projekterne, de regionale udvalgs sekretariateter eller de relevante  

 regionale myndigheder skal på anmodning stille alle relevante rapporter,  

 herunder regnskabsmateriale, til rådighed for kontrol.
Rapporter, herunder  

 regnskabsmateriale, skal opbevares, sålænge en kontrol kan finde sted.
Sanktioner § 21.  For så vidt angår sanktioner henvises til  

 bestemmelserne i lovens § 10.
Andre bestemmelser Overgangsbestemmelser § 22.  Hidtil udmeldte regnskabs- og  

 revisionsbestemmelser for projekter, hvor der er givet tilsagn om tilskud  

 frem til denne bekendtgørelses ikrafttræden, er fortsat gældende, i det  

 omfang disse ikke strider mod beslutninger truffet af Europa-Kommissionen.  

 Regnskabs- og revisionsgennemgangen vil som hovedregel skulle ske på grundlag  

 af de principper og politikker, der hidtil har været gældende.
Ikrafttræden § 23.  Bekendtgørelsen træder i kraft dagen efter  

 offentliggørelsen i Lovtidende.
Erhvervsfremme Styrelsen, den 20. maj  

 1997 Sten Sterkel / Ebbe Poulsen (* 1) Specielt Rådsforordninger 2081/93, 2082/93 og 2083/93, alle af 20.  

 juli 1993.
 (* 2) Lov nr. 1202 af 27. december 1996 om administration af tilskud fra  

 Den Europæiske Regionalfond og tilhørende statslig medfinansiering.
(* 3) Jf.
Rådets forordning 2988/95 af 18. december 1995 om beskyttelse af  

 De Europæiske Fællesskabers finansielle interesser og Kommissionens  

 Forordning nr. 1681 af 11. juli 1994 om tilbagebetaling af beløb, der er  

 uberettiget udbetalt inden for rammerne af strukturpolitikkerne.
(* 4) Jf.
Erhvervs- og selskabsstyrelsens bekendtgørelse nr. 90 af 22.  

 februar 1996, erklæringsbekendtgørelsen.
(* 5) Jf.
Rådsforordning 2082/93 art. 23 samt Rådsforordning 2185/96 om  

 kontrol på stedet.
 (* 6) Af 21. december 1977 med senere ændringer forordning nr. 610/90 i  

 EFT L 70 af 16. marts 1990.
