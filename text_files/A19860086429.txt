 Herved bekendtgøres lov nr. 257 af 16. juni 1980 om  

 socialindkomst med de ændringer, der følger af lov nr. 54 af 18. februar  

 1981, lov nr. 574 af 27. oktober 1982, lov nr. 56 af 9. februar 1983, lov nr.  

 501 af 28. oktober 1983, lov nr. 218 af 16. maj 1984, lov nr. 200 af 17. maj  

 1984 og lov nr. 241 af 23. maj 1984.
§ 1.  Fastsættelse af socialindkomsten har til formål  

 at udtrykke det økonomiske behov efter indkomst- og formueforhold i  

 forbindelse med modtagelse af offentlige ydelser.
Socialindkomsten danner  

 grundlag for beregning af og betaling for indkomstafhængige offentlige  

 ydelser i det omfang, det fastsættes i lov eller administrativ forskrift.
 § 2.  Til socialindkomsten henregnes:
 Stk. 2.  Ved opgørelse af socialindkomsten fratrækkes  

 følgende beløb i det omfang, de er fradragsberettigede ved opgørelse af den  

 skattepligtige almindelige indkomst:
 Stk. 3.  Giver beregningen efter stk. 1-2 et negativt  

 beløb, indgår dette ikke i socialindkomsten.
§ 3.  Negative beløb opgjort efter § 2, stk. 1-2,  

 fradrages i positive beløb, når flere personers socialindkomst samlet indgår  

 som grundlag for beregning af eller betaling for ydelser.
Giver beregningen  

 et negativt beløb, indgår dette ikke i den samlede socialindkomst.
 § 4.  Ved opgørelse af socialindkomsten tillægges en  

 andel af den skattepligtige formue efter følgende skala, jfr. dog stk. 3-6:
 De første 341.100 kr. medregnes ikke.
 Af de næste 341.100 kr. medregnes 10 pct.
 Af de næste 454.700 kr. medregnes 25 pct.
 Af resten medregnes 50 pct.
Stk. 2.  De beløbsgrænser, der nævnes i stk. 1,  

 reguleres efter reguleringspristallet for førstkommende januar efter  

 indkomstårets udløb.
Beløbsgrænserne forhøjes eller nedsættes med samme  

 procent som den, hvormed reguleringspristallet er ændret i forhold til et  

 pristal på 100. Den procentvise regulering beregnes med een decimal.
De  

 beløbsgrænser, der fremkommer efter procentreguleringen, afrundes opad til  

 nærmeste kronebeløb, der kan deles med 100. Socialministeren bekendtgør inden  

 1. april størrelsen af de regulerede beløbsgrænser.
Den pristalsregulering af  

 beløbsgrænserne i stk. 1, der skal finde sted efter reguleringspristallet for  

 januar 1983, januar 1984, januar 1985 og januar 1986, bortfalder.
 Stk. 3.  Ved opgørelse af socialindkomsten på grundlag  

 af ansættelsen af skattepligtig indkomst og formue for indkomståret 1982  

 tillægges en andel af den skattepligtige formue efter følgende skala:
 De første 422.600 kr. medregnes ikke.
 Af de næste 422.600 kr. medregnes 10 pct.
 Af de næste 563.300 kr. medregnes 25 pct.
 Af resten medregnes 50 pct.
 Stk. 4.  Ved opgørelsen af socialindkomsten på grundlag  

 af ansættelsen af skattepligtig indkomst og formue for indkomståret 1983  

 tillægges en andel af den skattepligtige formue efter følgende skala:
 De første 438.900 kr. medregnes ikke.
 Af de næste 438.900 kr. medregnes 10 pct.
 Af de næste 585.000 kr. medregnes 25 pct.
 Af resten medregnes 50 pct.
 Stk. 5.  Ved opgørelse af socialindkomsten på grundlag  

 af ansættelsen af skattepligtig indkomst og formue for indkomståret 1984  

 tillægges en andel af den skattepligtige formue efter følgende skala:
 De første 447.700 kr. medregnes ikke.
 Af de næste 447.700 kr. medregnes 10 pct.
 Af de næste 596.700 kr. medregnes 25 pct.
 Af resten medregnes 50 pct.
 Stk. 6.  Ved opgørelse af socialindkomsten på grundlag  

 af ansættelsen af skattepligtig indkomst og formue for indkomståret 1985  

 tillægges en andel af den skattepligtige formue efter følgende skala:
 De første 456.500 kr. medregnes ikke.
 Af de næste 456.500 kr. medregnes 10 pct.
 Af de næste 608.400 kr. medregnes 25 pct.
 Af resten medregnes 50 pct.
 Stk. 7.  Forslag til ændrede regler om regulering af  

 beløbsgrænserne i stk. 1 med virkning for opgørelse af socialindkomsten på  

 grundlag af ansættelsen af skattepligtig indkomst og formue for indkomståret  

 1986 og senere fremsættes for folketinget inden udgangen af 1986.
Stk. 8.  For ægtefæller beregnes den andel, der er nævnt  

 i stk. 1, på grundlag af ægtefællernes samlede skattepligtige formue.
Andelen  

 fordeles herefter mellem ægtefællerne i forhold til størrelsen af hver  

 ægtefælles skattepligtige formue.
 Stk. 9.  Negative formuer fradrages i positive formuer,  

 når flere personers socialindkomst samlet indgår som grundlag for beregning  

 af eller betaling for ydelser.
§ 5.  I tillægget efter § 4 foretages et fradrag for  

 ejerboliger efter reglerne i stk. 2-5 for personer, der selv eller hvis  

 ægtefælle opfylder aldersbetingelsen for at modtage folkepension eller efter  

 lov om social pension modtager eller får forskud på førtidspension eller  

 modtager invaliditetsydelse med bistands- eller plejetillæg.
Fradrag efter 1.  

 pkt. foretages ligeledes for kvinder, der ved udgangen af kalenderåret 1984  

 var enlige og fyldt 62 år.
 Stk. 2.  Fradraget foretages, når der i formuen ved  

 indkomstårets udløb indgår værdien af en ejerbolig (herunder ejerlejligheder  

 og fritidshuse), som rummer en eller to selvstændige lejligheder, samt  

 landbrugsejendomme m.v.
 Stk. 3.  Fradraget beregnes efter skalaen i § 4 på  

 grundlag af den ansatte ejendomsværdi for ejendommen ved indkomstårets udløb.
 Stk. 4.  For ægtefæller beregnes fradraget på grundlag  

 af den samlede ejendomsværdi for ejendommen, jfr. stk. 5. Fradraget fordeles  

 herefter mellem ægtefællerne i forhold til størrelsen af hver ægtefælles  

 skattepligtige formue.
Stk. 5.  For den, der ejer flere af de ejendomme, der er  

 nævnt i stk. 2, beregnes der alene fradrag for den ejendom, der har den  

 højeste ejendomsværdi.
For ægtefæller beregnes der ligeledes kun fradrag for  

 den af ægtefællernes ejendomme, der har den højeste ejendomsværdi.
 § 6.  For personer, der er omfattet af lov om  

 sømandsskat, fastsætter socialministeren regler for opgørelse af  

 socialindkomsten.
§ 7.  Socialindkomsten opgøres på grundlag af  

 ansættelsen af skattepligtig indkomst og formue for det senest afsluttede  

 indkomstår.
Socialindkomsten anvendes med virkning fra 1. januar i det andet  

 kalenderår efter det indkomstår, for hvilken socialindkomsten er opgjort.
 § 8.  Ministeren for skatter og afgifter stiller  

 oplysninger til rådighed til brug for beregning af socialindkomsten.
Stk. 2.  Ministeren for skatter og afgifter træffer  

 bestemmelse om, hvilke myndigheder der skal foretage opgørelse af  

 socialindkomsten, og fastsætter regler om meddelelse af socialindkomstens  

 størrelse.
Der kan i den forbindelse fastsættes bestemmelser om adgangen til  

 at påklage afgørelser om grundlaget for beregning af socialindkomsten.
 § 9.  Loven gælder ikke for Færøerne og Grønland.
---- Lov nr. 257 af 16. juni 1980 indeholder ikke ikrafttrædelsesbestemmelse,  

 da det i lovens § 1, 2. pkt. er fastsat:
 Socialindkomsten danner grundlag for beregning af og betaling for  

 indkomstafhængige ydelser i det omfang, det fastsættes i lov eller i  

 administrativ forskrift.
---- Lov nr. 54 af 18. februar 1981 indeholder følgende  

 ikrafttrædelsesbestemmelser:
§ 2 Stk. 1.  Loven har virkning for opgørelse af  

 socialindkomsten på grundlag af ansættelsen af skattepligtig indkomst og  

 formue for indkomståret 1981 og senere.
 Stk. 2.  Ved anvendelse af socialindkomsten efter lov om  

 Statens Uddannelsesstøtte benyttes loven fra 1. august 1983.
---- Lov nr. 574 af 27. oktober 1982 indeholder følgende  

 ikrafttrædelsesbestemmelse:
§ 3 Loven træder i kraft den 1. januar 1983.
---- Lov nr. 56 af 9. februar 1983 indeholder følgende  

 ikrafttrædelsesbestemmelser:
§ 5 Stk. 1.  Lovens § 1, nr. 3 og 4, har virkning for  

 opgørelse af socialindkomsten på grundlag af ansættelsen af skattepligtig  

 indkomst og formue for indkomståret 1982 og senere, § 1, nr. 1, 2, 5 og 6,  

 for indkomståret 1983 og senere.
 Stk. 2.  Lovens §§ 2-4 træder i kraft den 1. januar  

 1984.
---- Lov nr. 501 af 28. oktober 1983 indeholder følgende  

 ikrafttrædelsesbestemmelser:
§ 5 Stk. 1.  Loven har virkning fra den 1. januar 1984.
 Stk. 2.  Kildeskattelovens § 37, stk. 5 og 7, samt § 89  

 A, stk. 1, som affattet ved § 1, nr. 1, 2 og 4, i denne lov samt § 5, stk. 1,  

 i lov om socialindkomst, som affattet ved § 4 i denne lov, finder tilsvarende  

 anvendelse på personer, der er omfattet af § 3, stk. 1, i lov nr. 248 af 8.  

 juni 1983 om ændring af lov om invalidepension m.v. og ophævelse af lov om  

 pension til enker m.fl.
---- Lov nr. 218 af 16. maj 1984 indeholder følgende  

 ikrafttrædelsesbestemmelse:
§ 10 Loven træder i kraft den 1. oktober 1984.
---- Lov nr. 200 af 17. maj 1984 indeholder følgende  

 ikrafttrædelsesbestemmelse:
§ 4 Loven har virkning fra 1. januar 1984.
---- Lov nr. 241 af 23. maj 1984 indeholder følgende  

 ikrafttrædelsesbestemmelse:
§ 4 Loven træder i kraft den 1. januar 1985.
