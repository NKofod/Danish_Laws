Nr LSF 120 Forslag til Lov om ferskvandsfiskeri Fremsat af fiskeriministeren (Kent Kirk) den 20. november 1991 Vedtaget ved tredjebehandling den 30. april 1992 Lov nr. 330 af 14/05/1992 Kapitel 1 Lovens område og formål § 1. Loven gælder for fiskeri af fisk, krebs og bløddyr i søer,  

 åer, bække og andre lignende naturlige ferske vande samt i kanaler, grøfter  

 og lignende kunstigt frembragte ferske vande, der indgår som led i eller  

 træder i stedet for dele af et naturligt vandløbssystem.
 Stk. 2. For oversvømmede arealer og kunstigt frembragte ferske  

 vande, der ikke indgår som led i eller træder i stedet for dele af et  

 naturligt vandløbssystem, gælder §§ 27, 28, 35, 36, 40-43, 46, 47, § 48, stk.  

 2, og §§ 49 og 50.
 Stk. 3. Fiskeriministeren kan bestemme, at lovens øvrige  

 bestemmelser skal gælde for de i stk. 2 nævnte områder, såfremt dette er  

 påkrævet af hensyn til sikring af bestanden af fisk, krebs eller bløddyr  

 eller i øvrigt har fiskerimæssig betydning.
 § 2. Bortset fra fødekanaler gælder §§ 11-14, § 24 og §§ 30-32  

 ikke for den del af kunstigt anlagte og lovligt bestående dambrug, der er  

 behørigt afgitret mod andre vande.
Stk. 2. §§ 11-18, § 24 og §§ 30-32 gælder ikke for vande, der ejes  

 af enkeltpersoner, det offentlige, selskaber eller lignende, og som ikke har  

 afløb til sø, å eller strand, eller hvis afløb er af en sådan beskaffenhed,  

 at fisk ikke kan passere det.
For sådanne vande kan fiskeriministeren  

 bestemme, at de i 1. punktum nævnte bestemmelser skal finde anvendelse.
 § 3. Lovens formål er at sikre bevaring og ophjælpning af en  

 alsidig bestand af naturligt forekommende fisk, krebs og bløddyr samt at  

 sikre befolkningen mulighed for at drive fiskeri.
Kapitel 2 Retten til fiskeri m.v.
 § 4. Retten til at drive fiskeri tilkommer ejeren af den grund,  

 der ligger nærmest ved fiskevandet, medmindre andre har erhvervet en særlig  

 ret til fiskeri i fiskevandet.
Stk. 2 . Retten til at drive fiskeri må ikke overdrages til andre  

 end grundejeren.
Dog kan fiskeriretten overdrages, når den derved forbliver  

 hos eller overgår til staten.
Endvidere kan fiskeriretten udlejes for højst  

 25 år ad gangen.
 Stk. 3 . I de områder, som ved afgørelse efter lov om  

 saltvandsfiskeri overgår til at være omfattet af lov om ferskvandsfiskeri,  

 tilhører retten til fiskeri staten.
 § 5. Er retten til at drive fiskeri adskilt fra grunden på grund  

 af en særlig ret, jf. § 4, stk. 1, er grundejerne berettiget til at overtage  

 fiskeriretten imod fuld erstatning, såfremt de udgør flertallet af  

 grundejerne og repræsenterer mindst halvdelen af den samlede længde af  

 fiskevandets bredder, jf. dog § 6.
 Stk. 2 . Den i stk. 1 nævnte særlige fiskeriret bortfalder, når  

 der er opnået forlig om erstatningen eller denne er endeligt fastsat af en  

 landvæsenskommission eller overlandvæsenskommission, jf. § 17.
 § 6. Fiskerirettigheder, som staten helt eller delvis ejer eller  

 administrerer, kan ikke forlanges overtaget.
Kapitel 3 Den fiskeriberettigedes færdselsret m.v.
 § 7. Den, der har erhvervet en ret til fiskeri, har ret til at  

 færdes på bredden langs det pågældende vand, i det omfang det er nødvendigt  

 for at udøve fiskeriet eller tilsynet med fiskevandet.
 Stk. 2 . Grundejerne kan til enhver tid forbyde færdsel i have og  

 på gårdsplads.
 § 8. Den fiskeriberettigede har under udøvelse af fiskeriet i  

 fornødent omfang ret til midlertidigt at lande sine både og redskaber på den  

 tilstødende ejendom.
 § 9. Den fiskeriberettigede skal på grundejerens anmodning kunne  

 godtgøre sin ret til fiskeri.
 § 10. Såfremt der under udøvelsen af færdsels- og landingsretten  

 forvoldes skade, fastsættes erstatningens størrelse i mangel af enighed  

 mellem parterne af de i henhold til lov om mark- og vejfred udnævnte  

 vurderingsmænd.
Kapitel 4 Fangstredskaber m.v.
 § 11. Fiskeriministeren kan fastsætte regler om anvendelse af  

 fangstredskaber, herunder regler om anvendelse af redskaber i lokale områder.  

 Fiskeriministeren kan desuden fastsætte regler om udformning og placering af  

 fangstredskaber, herunder regler om afstand imellem disse samt afstand til  

 midtstrømslinjen.
 Stk. 2 . Ministeren bestemmer, hvorvidt nye fangstredskaber og  

 hjælpemidler, hvis konstruktion afviger væsentligt fra hidtil kendte  

 redskabers, må benyttes.
 Stk. 3 . Ministeren kan i særlige tilfælde fravige regler fastsat  

 i medfør af stk. 1.
 § 12. Fiskeriministeren kan fastsætte regler om mærkning af  

 redskaber.
 § 13. Faststående redskaber skal, i det omfang vejrforholdene  

 tillader det, røgtes regelmæssigt og så ofte, at de fangede fisks  

 levemuligheder ikke unødigt forringes.
 § 14. Vandløbsmyndigheden efter lov om vandløb afgør, hvor  

 midtstrømslinjen går, ligesom myndigheden fastsætter grænsen mellem sø og å.
 Stk. 2 . Fiskeriministeren eller en fiskeriberettiget i det  

 pågældende vandområde kan anmode vandløbsmyndigheden om at træffe afgørelse  

 efter stk. 1.
 Stk. 3. Vandløbsmyndighedens afgørelse kan ikke indbringes for  

 anden administrativ myndighed.
Kapitel 5 Spærrende fangstindretninger § 15. Fiskeriministeren kan fastsætte regler om anmeldelse,  

 registrering og anvendelse af ålekister og andre spærrende  

 fangstindretninger, der ikke opfylder regler fastsat i medfør af § 11, men  

 som er lovligt etableret og opretholdt i henhold til de hidtidige regler om  

 ferskvandsfiskeri.
 Stk. 2 . Ministeren kan bestemme, at spærrende fangstindretninger  

 ikke må anvendes, medmindre de forinden er anmeldt og registreret.
§ 16. Udøves der efter § 15 fiskeri med spærrende redskaber, kan  

 de fiskeriberettigede, der repræsenterer hele fiskevandets længde, rejse krav  

 om, at dette fiskeri ophører imod fuld erstatning.
Fiskeriministeren afgør,  

 om kravet kan imødekommes.
 Stk. 2. Ministeren afgrænser fiskevandets længde under hensyn til,  

 om ophør af fiskeriet vil fremme vandrefiskenes muligheder væsentligt for at  

 udnytte gyde- og opvækstpladser i hele vandløbssystemet eller en betydelig  

 del heraf.
 Stk. 3 . Fiskeriberettiget efter stk. 1 er grundejere eller lejere  

 af fiskeriretten, der kan dokumentere, at deres lejeret varer mindst 10 år  

 efter, at kravet er rejst.
§ 17. I mangel af enighed mellem parterne fastsættes  

 erstatningerne for overtagelse af fiskeriretten efter § 5 og for fjernelse af  

 spærrende fangstindretninger efter § 16 af en landvæsenskommission.
Sagen  

 indbringes for landvæsenskommissionen af de i § 5, stk. 1, nævnte grundejere  

 og de i § 16, stk. 1, nævnte fiskeriberettigede.
Stk. 2. Vedkommende landvæsenskommission skal tilkalde  

 fiskerisagkyndig medhjælp efter § 31 i lov om landvæsensretter.
Den  

 sagkyndiges honorar fastsættes af kommissionen og henregnes til sagens  

 omkostninger.
 Stk. 3. Landvæsenskommissionens afgørelse kan indbringes for en  

 overlandvæsenskommission.
 § 18. Ved udbetaling af erstatning for ophør med det hidtidige  

 redskabsfiskeri kan fiskeriet udøves efter de almindeligt gældende regler i  

 det pågældende vandområde.
Kapitel 6 Fiskepassage ved spærringer og bortledning af vand m.v.
§ 19. Vandløbsmyndigheden kan pålægge ejeren af stemmeværk,  

 styrt, mølle, engvandingsanlæg, industrielle anlæg eller lignende anlæg at  

 etablere og vedligeholde fiskepassage ved anlægget samt fastsætte vilkår for  

 indretning og drift af fiskepassagen. 1. punktum finder tilsvarende  

 anvendelse over for ejeren af en ved et anlæg installeret turbine.
Reglerne  

 om påbud, klage og straf i lov om vandløb finder tilsvarende anvendelse ved  

 vandløbsmyndighedens afgørelse efter 1. og 2. punktum.
Stk. 2 . Er de i stk. 1 nævnte anlæg anlagt eller en turbine  

 installeret efter den 19. juli 1898, afholdes omkostninger til etablering og  

 vedligeholdelse af fiskepassagen af ejeren.
Det samme gælder, såfremt  

 anlægget er anlagt eller turbinen installeret før den 19. juli 1898, men der  

 efter dette tidspunkt er foretaget eller foretages ændringer i anlæggets  

 eller turbinens indretning eller benyttelse.
 Stk. 3 . Det kan ikke pålægges vedkommende ejer at etablere  

 fiskepassage, såfremt omkostningerne og ulemperne ved etableringen ikke står  

 i rimeligt forhold til det tilsigtede formål.
 § 20. Ejeren af de i § 19 nævnte anlæg skal på egen bekostning  

 anbringe og vedligeholde et eller flere ålepas ved anlægget.
 Stk. 2 . Fiskeriministeren kan fastsætte regler om indretning,  

 opsætning og vedligeholdelse af ålepas samt regler om, i hvilken periode  

 ålepas skal være i virksomhed.
 § 21. Fiskeriministeren kan fastsætte regler om, at ejeren af de i  

 § 19 nævnte anlæg på egen bekostning skal anbringe og vedligeholde en  

 ungfiskesluse ved anlægget, samt regler om udformning og drift af  

 ungfiskeslusen.
 § 22. Fiskeriministeren kan fastsætte regler om, at der ved de i §  

 19 nævnte anlæg, der drives ved turbiner, skal være anbragt gitter således,  

 at alt vandet til og fra turbinen skal passere gitteret.
 § 23. Forsynes et dambrug med vand fra et vandløb, skal der i  

 ethvert indløb og ethvert udløb anbringes gitter eller lignende.
 § 24. I forbindelse med tilladelse i medfør af lov om  

 vandforsyning til bortledning af vand til engvanding m.v. kan amtsrådet kræve  

 gitter anbragt for at forhindre fiskepassage.
 § 25. Fiskeriministeren kan fastsætte regler om anbringelse,  

 udformning og godkendelse af det i §§ 22 og 23 nævnte gitter.
Kapitel 7 Særlig beskyttelse af vandrefisk § 26. Fiskeriministeren kan fastsætte regler om helt eller  

 delvist forbud mod fiskeri i søer, ved vandløbs udmunding i havet og i større  

 vandløb samt ved fiskepassage, hvor forholdene gør det nødvendigt til  

 beskyttelse af vandrefisk.
Kapitel 8 Mindstemål og fredningstider § 27. Fiskeriministeren kan fastsætte regler om mindstemål og hel  

 eller delvis fredning af nærmere bestemte fisk, krebs og bløddyr samt regler  

 om opbevaring, transport og behandling m.v. af disse.
 Stk. 2 . Fisk, krebs eller bløddyr, der er fisket i strid med  

 loven eller regler fastsat i medfør af loven, skal straks efter fangsten  

 genudsættes i frit vand, så vidt muligt i levende tilstand.
 § 28. Fisk, krebs og bløddyr, der ikke opfylder de fastsatte  

 mindstemål, må ikke landes, sælges, udbydes, holdes om bord, opbevares eller  

 forsendes.
 Stk. 2 . Stk. 1 finder tilsvarende anvendelse for fredede fisk,  

 krebs og bløddyr.
 Stk. 3 . Stk. 1 og stk. 2 gælder ikke for fisk, krebs og bløddyr,  

 der godtgøres at være kunstigt klækket eller opdrættet i og leveret fra  

 klækkeanstalter eller dambrug.
Kapitel 9 Ordensregler § 29. Fiskeriministeren kan fastsætte regler om, hvilke  

 foranstaltninger der skal iværksættes, således at der ikke opstår fare for  

 sejlads eller hindring for udøvelse af fiskeri.
Kapitel 10 Udsætning m.v.
 § 30. Fiskeriministeren kan fastsætte regler om opfiskning af  

 fisk, krebs og bløddyr til udsætning og regler om udsætning af fisk, krebs og  

 bløddyr samt æg og yngel heraf.
Stk. 2 . Udsætning eller omplantning af fisk, krebs og bløddyr  

 samt æg og yngel heraf er ikke tilladt, medmindre 1) den foretages i overensstemmelse med en af ministeren udarbejdet eller  

 godkendt plan, 2) ministerens særlige tilladelse foreligger eller 3) der er afsagt kendelse herom af en landvæsensret.
 § 31. Fiskeriministeren kan fastsætte regler om, at selskaber,  

 foreninger og personer kan autoriseres til at foretage udsætninger.
 Stk. 2 . De autoriserede har ret til mod forevisning af behørig  

 legitimation at færdes over de jorder og private veje, som støder op til de  

 vande, hvori udsætning skal finde sted.
 § 32. Fiskeriministeren kan under hensyn til udsætninger træffe  

 særlige bestemmelser for fiskeriets udøvelse, herunder udstede helt eller  

 delvist forbud mod fiskeri for en nærmere angiven periode.
Kapitel 11 Beskyttelse af fiskeriet § 33. Forinden der udstedes tilladelse eller træffes afgørelse  

 vedrørende foranstaltninger, der kan have betydning for fiskepassage, fiskeri  

 og fiskefauna i øvrigt, skal planerne forelægges fiskeriministeren til  

 udtalelse.
 § 34. Den, som uberettiget har fisket i en andens fiskevand eller  

 på steder, hvor en anden er eneberettiget enten til hele fiskeriet eller til  

 fiskeri efter den pågældende art, skal erstatte den fiskeriberettigede den  

 skade, som denne derved måtte have lidt.
Stk. 2 . Den, som overtræder forbud i loven eller anden lovgivning  

 samt regler fastsat i medfør heraf, skal erstatte de fiskeriberettigede og  

 det offentlige den skade, der herved måtte være forvoldt.
Det samme gælder  

 ved overtrædelse af afgørelser eller med Fiskeriministeriet indgåede  

 overenskomster, som er truffet eller indgået i medfør af loven eller  

 tidligere love om ferskvandsfiskeri.
 Stk. 3 . Krav om erstatning til det offentlige kan fremsættes af  

 fiskeriministeren, amtsrådet samt Danmarks Sportsfiskerforbund,  

 Ferskvandsfiskeriforeningen for Danmark, Dansk Fiskeriforening og Danmarks  

 Havfiskeriforening.
Kapitel 12 Videnskabelige undersøgelser m.v.
 § 35. Fiskeriministeren kan i miljømæssigt og videnskabeligt  

 øjemed meddele undtagelser fra bestemmelserne i loven og fra regler fastsat i  

 medfør af loven til bestemte personer og på begrænset tid.
 Stk. 2 . Ministeren kan udstede regler om, at der skal kunne  

 udtages prøver af landinger af fisk m.v. i videnskabeligt øjemed.
 § 36. Personer, der på statens foranledning foretager  

 fiskeriundersøgelser, har ret til mod forevisning af behørig legitimation at  

 færdes over de jorder og private veje, som støder op til de vande, hvor  

 fiskeriundersøgelsen skal finde sted.
Kapitel 13 Rådgivende udvalg § 37. Fiskeriministeren nedsætter et udvalg, der skal rådgive i  

 forbindelse med fastsættelse af regler for fiskeriets udøvelse og ophjælpning  

 og beskyttelse af fisk, krebs og bløddyr.
 Stk. 2 . Udvalget består af 2 repræsentanter for hver af følgende  

 foreninger:
Danmarks Sportsfiskerforbund Ferskvandsfiskeriforeningen for Danmark.
 Derudover består udvalget af 2 repræsentanter for Fiskeriministeriet,  

 hvoraf den ene udpeges med henblik på at kunne bidrage til udvalgets arbejde  

 med biologisk indsigt.
 Stk. 3 . Ved rådgivning om regler vedrørende mindstemål og  

 fredning af fisk, der lever i både ferskvand og saltvand, samt regler, hvis  

 formål er at beskytte sådanne fisk, suppleres det i stk. 2 nævnte udvalg med  

 1 repræsentant for hver af følgende foreninger:
Danmarks Havfiskeriforening Dansk Fiskeriforening Dansk Fritidsfisker Forbund Dansk Amatørfiskerforening.
 Stk. 4 . Ministeren fastsætter udvalgets forretningsorden og  

 udpeger udvalgets formand.
 § 38. Fiskeriministeren kan nedsætte udvalg, der skal rådgive om  

 særlige forhold, herunder lokale forhold.
 Stk. 2 . Ministeren udpeger udvalgets medlemmer blandt medlemmer  

 af de organisationer, der er nævnt i § 37. Som medlemmer af udvalget kan  

 ministeren endvidere udpege repræsentanter for det amtsråd, der er beliggende  

 i det område, hvorom der skal rådgives.
Kapitel 14 Gebyr § 39. Fiskeriministeren kan fastsætte regler om gebyrer til  

 dækning af myndighedernes omkostninger ved administration og tilsyn efter  

 loven.
 Stk. 2 . Der kan desuden pålægges de fiskeriberettigede gebyr til  

 dækning af omkostninger ved videnskabelige undersøgelser, der udføres efter  

 anmodning fra de fiskeriberettigede med henblik på at øge fiskerimulighederne  

 i et bestemt fiskevand.
 Stk. 3 . Der er udpantningsret for gebyrer.
Kapitel 15 Tilsyn og administration § 40. Tilsynet med overholdelse af loven, regler fastsat i medfør  

 af loven og afgørelser eller med Fiskeriministeriet indgåede overenskomster  

 truffet eller indgået i medfør af loven eller tidligere love om  

 ferskvandsfiskeri påhviler fiskerikontrollen.
Stk. 2 . Politiet yder tilsynsmyndigheden bistand ved udøvelsen af  

 dens opgaver.
Justitsministeren kan efter forhandling med fiskeriministeren  

 fastsætte regler herom.
 Stk. 3 . Fiskeriministeren kan fastsætte regler om amtsrådenes  

 medvirken i tilsynet.
§ 41. Tilsynsmyndigheden har til enhver tid mod behørig  

 legitimation og uden retskendelse ret til at færdes over de jorder og private  

 veje, der støder op til de i loven omhandlede vande, samt adgang til  

 fiskerfartøjer, fisketransportmidler og steder, hvor fisk, krebs eller  

 bløddyr opdrættes og klækkes, og i øvrigt overalt, hvor disse opbevares,  

 transporteres og behandles m.v., samt ret til at åbne forsendelser  

 indeholdende disse dyr for at føre tilsyn efter loven.
Tilsynsmyndigheden har  

 ret til at benytte motordrevne fartøjer ved udøvelsen af sine opgaver.
 Stk. 2 . Tilsynsmyndigheden kan foretage undersøgelser, udtage  

 prøver eller lade prøver udtage, foretage kontrolvejning, indhente  

 dokumentation og oplysninger samt meddele påbud og forbud, hvor det skønnes  

 nødvendigt for tilsynets udøvelse.
 Stk. 3 . Fiskeriministeren kan fastsætte regler om tilsynets  

 udøvelse samt regler om indretning og drift af fiskerfartøjer,  

 fisketransportmidler, opdræts- og klækkeanlæg og andre virksomheder samt om  

 målfaste tegninger med henblik på at gennemføre tilsynet.
 § 42. De ansvarlige for et parti fisk, krebs eller bløddyr, de  

 fiskeriberettigede eller en dambruger skal i fornødent omfang bistå  

 fiskerikontrollen med gennemførelse af tilsynet.
§ 43. Modtagere af partier, der helt eller delvis består af fisk,  

 krebs eller bløddyr, som er fisket i strid med loven eller regler fastsat i  

 medfør af loven, bliver ikke ansvarlig, såfremt den pågældende i forbindelse  

 med modtagelsen anmelder forholdet til fiskerikontrollen.
Fangstens  

 omtrentlige størrelse og sammensætning samt afsenderens navn og adresse skal  

 oplyses.
Anmeldte fisk, krebs eller bløddyr skal opbevares således, at tilsyn  

 hermed kan udøves, og må ikke transporteres eller behandles m.v. uden  

 samtykke fra fiskerikontrollen.
 Stk. 2 . Forekommer der partier af fisk, krebs eller bløddyr, hvis  

 indhold er i strid med gældende regler, betragtes hele partiet som bestående  

 heraf, medmindre frasortering af den ulovlige del finder sted under  

 fiskerikontrollens tilsyn eller prøveudtagning foretages for at fastslå den  

 ulovlige dels omfang.
§ 44. Ved overtrædelse af regler fastsat i medfør af § 11, § 12  

 eller § 29 kan fiskerikontrollen eller politiet foretage det fornødne,  

 herunder fjerne pæle.
Omkostningerne betales af den, der ikke har iagttaget  

 ovennævnte regler, og beløbet kan inddrives ved udpantning.
 § 45. Fiskeriforeninger, som er fiskeriberettigede ved ferske  

 vande, kan ansætte en eller flere opsynsmænd, der skal godkendes af  

 fiskeriministeren.
 Stk. 2 . Ministeren forsyner opsynsmanden med særlig legitimation  

 og en af ministeren godkendt instruks.
 Stk. 3. Ministeren kan tilbagekalde den i stk. 1 nævnte  

 godkendelse, hvis opsynsmanden misbruger den myndighed, han har fået  

 overdraget, eller i øvrigt optræder utilbørligt.
 Stk. 4 . Opsynsmanden fører tilsyn med, at loven, regler fastsat i  

 medfør af loven samt afgørelser eller med Fiskeriministeriet indgåede  

 overenskomster truffet eller indgået i medfør af loven eller tidligere love  

 om ferskvandsfiskeri overholdes ved det fiskevand, som de i stk. 1 nævnte  

 fiskeriforeninger kan disponere over.
 Stk. 5 . Opsynsmænd har ret til at færdes over de jorder og  

 private veje, som støder op til de i stk. 4 nævnte fiskevande.
Kapitel 16 Oplysningspligt § 46. Fiskeriministeren kan fastsætte regler om afgivelse af  

 oplysninger om fiskeri, fangst, omsætning, oplagring, tilvirkning m.v. af  

 fisk, krebs og bløddyr og produkter tilvirket heraf, herunder fra hvem disse  

 er erhvervet og krav til registrering heraf, samt oplysninger af teknisk,  

 økonomisk og driftsmæssig karakter.
Kapitel 17 Straf og konfiskation § 47. Med bøde straffes den, der 1) overtræder § 4, stk. 2, § 13, § 20, stk. 1, § 23, § 27, stk. 2, § 28,  

 stk. 1 og stk. 2, § 30, stk. 2, § 33, § 42 og § 43, stk. 1, medmindre højere  

 straf er forskyldt efter anden lovgivning, 2) overtræder bestemmelser i regulativer, jf. § 52, 3) undlader at efterkomme påbud eller forbud efter § 41, stk. 2, eller som  

 er indeholdt i afgørelser eller overenskomster, som er truffet eller indgået  

 i henhold til loven eller tidligere love om ferskvandsfiskeri, eller 4) afgiver urigtige eller vildledende oplysninger eller fortier  

 oplysninger, der afkræves efter § 41, stk. 2.
 Stk. 2. Med bøde straffes den, der driver fiskeri, hvor  

 vedkommende ikke har ret hertil, jf. § 4, stk. 1. Overtrædelse påtales kun  

 efter den forurettedes begæring, medmindre almene hensyn kræver offentlig  

 påtale.
 Stk. 3 . I forskrifter fastsat i medfør af loven kan der  

 fastsættes straf af bøde for overtrædelse af bestemmelserne i forskrifterne.
Stk. 4 . Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller af et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges kommunen eller det kommunale fællesskab som sådant  

 bødeansvar.
§ 48. Findes der i vandet ulovligt redskab eller redskab, som ikke  

 er mærket eller afmærket efter forskrifterne, eller som ikke er røgtet i  

 overensstemmelse med bestemmelserne i § 13, eller som i øvrigt ikke opfylder  

 krav efter loven eller bestemmelser fastsat i medfør af loven, kan redskabet  

 konfiskeres, uanset det ikke kan oplyses, hvem der er ejer af det.
Det samme  

 gælder redskaber, der er sat eller forladt på steder, hvor fiskeri med disse  

 redskaber ikke må finde sted, eller på steder, hvor en anden er eneberettiget  

 til fiskeri eller til den pågældende art af fiskeri.
Stk. 2 . Fisk, krebs og bløddyr, som er fredet, eller som ikke  

 opfylder bestemmelser om mindstemål, eller værdien heraf kan konfiskeres,  

 selv om det ikke med sikkerhed kan godtgøres, at fangsten i det hele er i  

 strid med regler fastsat i medfør af loven.
For så vidt de konfiskerede fisk,  

 krebs eller bløddyr er i levedygtig stand, skal de genudsættes i frit vand af  

 fiskerikontrollen eller de af Fiskeriministeriet godkendte opsynsmænd.
 Stk. 3 . Borgerlig straffelovs regler finder anvendelse på  

 konfiskation.
§ 49. Fiskeriministeren eller den, han bemyndiger hertil, kan i  

 sager om overtrædelser, der straffes efter § 47, i et bødeforelæg  

 tilkendegive den pågældende, at sagen kan afgøres uden retslig forfølgning.  

 Dette forudsætter dog, at den pågældende erkender sig skyldig i overtrædelsen  

 og erklærer sig rede til inden for en nærmere angiven frist at betale en  

 bøde, hvis størrelse er angivet i bødeforelægget.
På samme måde kan krav om  

 konfiskation, herunder værdikonfiskation, vedtages uden retslig forfølgning.
 Stk. 2 . Med hensyn til den i stk. 1 nævnte tilkendegivelse finder  

 bestemmelsen i retsplejeloven om indholdet af anklageskrift i politisager  

 tilsvarende anvendelse.
 Stk. 3 . Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 50. Bøder tilfalder Ferskvandsfiskeriforeningen for Danmark og  

 Danmarks Sportsfiskerforbund i fællesskab og anvendes til fremme af  

 ferskvandsfiskeriet efter fiskeriministerens godkendelse.
Kapitel 18 Ikrafttræden og overgangsbestemmelser § 51. Loven træder i kraft den 1. juli 1992.
 Stk. 2 . Samtidig ophæves lov nr. 66 af 23. marts 1965 om  

 ferskvandsfiskeri bortset fra §§ 12, 14, 15, 17-19, 25, 28-30, 35, 36, 38-41,  

 43-46, 48, 62, 64 og § 65, 2. pkt., som ophæves på et senere tidspunkt efter  

 fiskeriministerens bestemmelse.
 Stk. 3. § 1, stk. 1, litra b, og § 7 i lov nr. 67 af 23.  

 marts 1965 om fiskeri i Randers Fjord og Gudenå m.m. ophæves på et tidspunkt,  

 som fastsættes af ministeren.
§ 52. Regulativer, der er fastsat i medfør af tidligere lov,  

 gælder i 5 år efter lovens ikrafttræden, medmindre fiskeriministeren har  

 fastsat regler, der helt eller delvis ophæver regulativet.
Bestemmelser i  

 regulativet om straf af bøde er gældende, indtil regulativet ophæves.
§ 53. Kendelser, der er afsagt, og overenskomster m.v., der er  

 indgået efter tidligere love om ferskvandsfiskeri, er gældende, indtil de  

 ophæves eller de efter deres indhold ikke længere er gældende.
Bestemmelser i  

 kendelser, overenskomster m.v., der indeholder lempeligere krav til fiskeri i  

 fredningsbælter ved fisketrapper, bortfalder.
Det samme gælder for  

 bestemmelser om afgitring og ungfiskesluse.
 § 54. Loven gælder ikke for Færøerne og Grønland.
Oprindeligt fremsat forslag Kapitel 1 Lovens område og formål § 1. Loven gælder for fiskeri af fisk, krebs og bløddyr i søer,  

 åer, bække og andre lignende naturlige ferske vande samt i kanaler, grøfter  

 og lignende kunstigt frembragte ferske vande, der indgår som led i eller  

 træder i stedet for dele af et naturligt vandløbssystem.
 Stk. 2. For oversvømmede arealer og kunstigt frembragte ferske  

 vande, der ikke indgår som led i eller træder i stedet for dele af et  

 naturligt vandløbssystem, gælder §§ 27-28, §§ 35-36, §§ 40-43, §§ 46-47, § 48  

 stk. 2 og §§ 49-50.
 Stk. 3. Fiskeriministeren kan bestemme, at lovens øvrige  

 bestemmelser skal gælde for de i stk. 2 nævnte områder, såfremt dette er  

 påkrævet af hensyn til sikring af bestanden af fisk, krebs eller bløddyr,  

 eller iøvrigt har fiskerimæssig betydning.
 § 2. Bortset fra fødekanaler gælder §§ 11-14, § 24 og §§ 30-32  

 ikke for den del af kunstigt anlagte og lovligt bestående dambrug, der er  

 behørigt afgitret mod andre vande.
Stk. 2. §§ 11-18, § 24 og §§ 30-32 gælder ikke for vande, der ejes  

 af enkeltpersoner, det offentlige, selskaber eller lignende, og som ikke har  

 afløb til sø, å eller strand, eller hvis afløb er af en sådan beskaffenhed,  

 at fisk ikke kan passere det.
For sådanne vande kan fiskeriministeren  

 bestemme, at de i 1. punktum nævnte bestemmelser skal finde anvendelse.
 § 3. Lovens formål er at sikre bevaring og ophjælpning af en  

 alsidig bestand af naturligt forekommende fisk, krebs og bløddyr samt at  

 sikre befolkningen mulighed for at drive fiskeri.
Kapitel 2 Retten til fiskeri m.v.
 § 4. Retten til at drive fiskeri tilkommer ejeren af den grund,  

 der ligger nærmest ved fiskevandet, medmindre andre har erhvervet en særlig  

 ret til fiskeri i fiskevandet.
Stk. 2 . Retten til at drive fiskeri må ikke overdrages til andre  

 end grundejeren.
Dog kan fiskeriretten overdrages, når den derved forbliver  

 hos eller overgår til staten.
Endvidere kan fiskeriretten udlejes for højst  

 25 år ad gangen.
 Stk. 3 . I de områder, som ved afgørelse efter lov om  

 saltvandsfiskeri overgår til at være omfattet af lov om ferskvandsfiskeri,  

 tilhører retten til fiskeri staten.
 § 5. Er retten til at drive fiskeri adskilt fra grunden på grund  

 af en særlig ret, jf. § 4, stk. 1, er grundejerne berettiget til at overtage  

 fiskeriretten imod fuld erstatning, såfremt de udgør flertallet af  

 grundejerne, og repræsenterer mindst halvdelen af den samlede længde af  

 fiskevandets bredder, jf. dog § 6.
 Stk. 2 . Den i stk. 1 nævnte særlige fiskeriret bortfalder, når  

 der er opnået forlig om erstatningen, eller denne er endeligt fastsat af en  

 landvæsenskommission eller overlandvæsenskommission, jf. § 17.
 § 6. Fiskerirettigheder, som staten helt eller delvis ejer eller  

 administrerer, kan ikke forlanges overtaget.
Kapitel 3 Den fiskeriberettigedes færdselsret m.v.
 § 7. Den, der har erhvervet en ret til fiskeri, har ret til at  

 færdes på bredden langs det pågældende vand, i det omfang det er nødvendigt  

 for at udøve fiskeriet eller tilsynet med fiskevandet.
 Stk. 2 . Grundejerne kan til enhver tid forbyde færdsel i have og  

 på gårdsplads.
 § 8. Den fiskeriberettigede har under udøvelse af fiskeriet i  

 fornødent omfang ret til midlertidigt at lande sine både og redskaber på den  

 tilstødende ejendom.
 § 9. Den fiskeriberettigede skal på grundejerens anmodning kunne  

 godtgøre sin ret til fiskeri.
 § 10. Såfremt der under udøvelsen af færdsels- og landingsretten  

 forvoldes skade, fastsættes erstatningens størrelse i mangel af enighed  

 mellem parterne af de i henhold til lov om mark- og vejfred udnævnte  

 vurderingsmænd.
Kapitel 4 Fangstredskaber m.v.
 § 11. Fiskeriministeren kan fastsætte regler om anvendelse af  

 fangstredskaber, herunder regler om anvendelse af redskaber i lokale områder.  

 Fiskeriministeren kan desuden fastsætte regler om udformning og placering af  

 fangstredskaber, herunder regler om afstand imellem disse samt afstand til  

 midtstrømslinjen.
 Stk. 2 . Ministeren bestemmer, hvorvidt nye fangstredskaber og  

 hjælpemidler, hvis konstruktion afviger væsentligt fra hidtil kendte  

 redskabers, må benyttes.
 Stk. 3 . Ministeren kan i særlige tilfælde fravige regler fastsat  

 i medfør af stk. 1.
 § 12. Fiskeriministeren kan fastsætte regler om mærkning af  

 redskaber.
 § 13. Faststående redskaber skal, i det omfang vejrforholdene  

 tillader det, røgtes regelmæssigt og så ofte, at de fangede fisks  

 levemuligheder ikke unødigt forringes.
 § 14. Vandløbsmyndigheden efter lov om vandløb afgør, hvor  

 midtstrømslinjen går, ligesom myndigheden fastsætter grænsen mellem sø og å.
 Stk. 2 . Fiskeriministeren eller en fiskeriberettiget i det  

 pågældende vandområde kan anmode vandløbsmyndigheden om at træffe afgørelse  

 efter stk. 1.
 Stk. 3. Vandløbsmyndighedens afgørelse kan ikke indbringes for  

 anden administrativ myndighed.
Kapitel 5 Spærrende fangstindretninger § 15. Fiskeriministeren kan fastsætte regler om anmeldelse,  

 registrering og anvendelse af ålekister og andre spærrende  

 fangstindretninger, der ikke opfylder regler fastsat i medfør af § 11, men  

 som er lovligt etableret og opretholdt i henhold til de hidtidige regler om  

 ferskvandsfiskeri.
 Stk. 2 . Ministeren kan bestemme, at spærrende fangstindretninger  

 ikke må anvendes, medmindre de forinden er anmeldt og registreret.
§ 16. Udøves der efter § 15 fiskeri med spærrende redskaber, kan  

 de fiskeriberettigede, der repræsenterer hele fiskevandets længde, rejse krav  

 om, at dette fiskeri ophører imod fuld erstatning.
Fiskeriministeren afgør,  

 om kravet kan imødekommes.
 Stk. 2. Ministeren afgrænser fiskevandets længde under hensyn til,  

 om ophør af fiskeriet vil fremme vandrefiskenes muligheder væsentligt for at  

 udnytte gyde- og opvækstpladser i hele vandløbssystemet eller en betydelig  

 del heraf.
 Stk. 3 . Fiskeriberettiget efter stk. 1 er grundejere eller lejere  

 af fiskeriretten, der kan dokumentere, at deres lejeret varer mindst 10 år  

 efter, at kravet er rejst.
§ 17. I mangel af enighed mellem parterne fastsættes  

 erstatningerne for overtagelse af fiskeriretten efter § 5 og for fjernelse af  

 spærrende fangstindretninger efter § 16 af en landvæsenskommission.
Sagen  

 indbringes for landvæsenskommissionen af de i § 5, stk. 1, nævnte grundejere  

 og de i § 16, stk. 1, nævnte fiskeriberettigede.
Stk. 2. Vedkommende landvæsenskommission skal tilkalde  

 fiskerisagkyndig medhjælp efter § 31 i lov om landvæsensretter.
Den  

 sagkyndiges honorar fastsættes af kommissionen og henregnes til sagens  

 omkostninger.
 Stk. 3. Landvæsenskommissionens afgørelse kan indbringes for en  

 overlandvæsenskommission.
 § 18. Ved udbetaling af erstatning for ophør med det hidtidige  

 redskabsfiskeri kan fiskeriet udøves efter de almindeligt gældende regler i  

 det pågældende vandområde.
Kapitel 6 Fiskepassage ved spærringer og bortledning af vand m.v.
§ 19. Vandløbsmyndigheden kan pålægge ejeren af stemmeværk,  

 styrt, mølle, engvandingsanlæg, industrielle anlæg eller lignende anlæg at  

 etablere og vedligeholde fiskepassage ved anlægget samt fastsætte vilkår for  

 indretning og drift af fiskepassagen. 1. pkt. finder tilsvarende anvendelse  

 over for ejeren af en ved et anlæg installeret turbine.
Reglerne om påbud,  

 klage og straf i lov om vandløb finder tilsvarende anvendelse ved  

 vandløbsmyndighedens afgørelse efter 1. og 2. punktum.
Stk. 2 . Er de i stk. 1 nævnte anlæg anlagt eller en turbine  

 installeret efter den 19. juli 1898, afholdes omkostninger til etablering og  

 vedligeholdelse af fiskepassagen af ejeren.
Det samme gælder, såfremt  

 anlægget er anlagt eller turbinen installeret før den 19. juli 1898, men der  

 efter dette tidspunkt er foretaget eller foretages ændringer i anlæggets  

 eller turbinens indretning eller benyttelse.
 Stk. 3 . Det kan ikke pålægges vedkommende ejer at etablere  

 fiskepassage, såfremt omkostningerne og ulemperne ved etableringen ikke står  

 i rimeligt forhold til det tilsigtede formål.
 § 20. Ejeren af de i § 19 nævnte anlæg skal på egen bekostning  

 anbringe og vedligeholde et eller flere ålepas ved anlægget.
 Stk. 2 . Fiskeriministeren kan fastsætte regler om indretning,  

 opsætning og vedligeholdelse af ålepas, samt regler om, i hvilken periode  

 ålepas skal være i virksomhed.
 § 21. Fiskeriministeren kan fastsætte regler om, at ejeren af de i  

 § 19 nævnte anlæg på egen bekostning skal anbringe og vedligeholde en  

 ungfiskesluse ved anlægget, samt regler om udformning og drift af  

 ungfiskeslusen.
 § 22. Fiskeriministeren kan fastsætte regler om, at der ved de i §  

 19 nævnte anlæg, der drives ved turbiner, skal være anbragt gitter således,  

 at alt vandet til og fra turbinen skal passere gitteret.
 § 23. Forsynes et dambrug med vand fra et vandløb, skal der i  

 ethvert indløb og ethvert udløb anbringes gitter eller lignende.
 § 24. I forbindelse med tilladelse i medfør af lov om  

 vandforsyning til bortledning af vand til engvanding m.v. kan amtsrådet kræve  

 gitter anbragt for at forhindre fiskepassage.
 § 25. Fiskeriministeren kan fastsætte regler om anbringelse,  

 udformning og godkendelse af det i §§ 22-23 nævnte gitter.
Kapitel 7 Særlig beskyttelse af vandrefisk § 26. Fiskeriministeren kan fastsætte regler om helt eller  

 delvist forbud mod fiskeri i søer, ved vandløbs udmunding i havet og i større  

 vandløb, samt ved fiskepassage, hvor forholdene gør det nødvendigt til  

 beskyttelse af vandrefisk.
Kapitel 8 Mindstemål og fredningstider § 27. Fiskeriministeren kan fastsætte regler om mindstemål og hel  

 eller delvis fredning af nærmere bestemte fisk, krebs og bløddyr, samt regler  

 om opbevaring, transport og behandling m.v. af disse.
 Stk. 2 . Fisk, krebs eller bløddyr, der er fisket i strid med  

 loven eller regler fastsat i medfør af loven, skal straks efter fangsten  

 genudsættes i frit vand, så vidt muligt i levende tilstand.
 § 28. Fisk, krebs og bløddyr, der ikke opfylder de fastsatte  

 mindstemål, må ikke landes, sælges, udbydes, holdes om bord, opbevares eller  

 forsendes.
 Stk. 2 . Stk. 1 finder tilsvarende anvendelse for fredede fisk,  

 krebs og bløddyr.
 Stk. 3 . Stk. 1 og stk. 2 gælder ikke for fisk, krebs og bløddyr,  

 der godtgøres at være kunstigt klækket eller opdrættet i og leveret fra  

 klækkeanstalter eller dambrug.
Kapitel 9 Ordensregler § 29. Fiskeriministeren kan fastsætte regler om, hvilke  

 foranstaltninger der skal iværksættes, således at der ikke opstår fare for  

 sejlads eller hindring for udøvelse af fiskeri.
Kapitel 10 Udsætning m.v.
 § 30. Fiskeriministeren kan fastsætte regler om opfiskning af  

 fisk, krebs og bløddyr til udsætning og regler om udsætning af fisk, krebs og  

 bløddyr samt æg og yngel heraf.
Stk. 2 . Udsætning eller omplantning af fisk, krebs og bløddyr  

 samt æg og yngel heraf er ikke tilladt, medmindre 1) den foretages i overensstemmelse med en af ministeren udarbejdet eller  

 godkendt plan, 2) ministerens særlige tilladelse foreligger, eller 3) der er afsagt kendelse herom af en landvæsensret.
 § 31. Fiskeriministeren kan fastsætte regler om, at selskaber,  

 foreninger og personer kan autoriseres til at foretage udsætninger.
 Stk. 2 . De autoriserede har ret til, mod forevisning af behørig  

 legitimation, at færdes over de jorder og private veje, som støder op til de  

 vande, hvori udsætning skal finde sted.
 § 32. Fiskeriministeren kan under hensyn til udsætninger træffe  

 særlige bestemmelser for fiskeriets udøvelse, herunder udstede helt eller  

 delvist forbud mod fiskeri for en nærmere angiven periode.
Kapitel 11 Beskyttelse af fiskeriet § 33. Forinden der udstedes tilladelse eller træffes afgørelse  

 vedrørende foranstaltninger, der kan have betydning for fiskepassage, fiskeri  

 og fiskefauna i øvrigt, skal planerne forelægges fiskeriministeren til  

 udtalelse.
 § 34. Den, som uberettiget har fisket i en andens fiskevand, eller  

 på steder, hvor en anden er eneberettiget, enten til hele fiskeriet eller til  

 fiskeri efter den pågældende art, skal erstatte den fiskeriberettigede den  

 skade, som denne derved måtte have lidt.
Stk. 2 . Den, som overtræder forbud i loven eller anden lovgivning  

 samt regler fastsat i medfør heraf, skal erstatte de fiskeriberettigede og  

 det offentlige den skade, der herved måtte være forvoldt.
Det samme gælder  

 ved overtrædelse af afgørelser eller med Fiskeriministeriet indgåede  

 overenskomster, som er truffet eller indgået i medfør af loven eller  

 tidligere love om ferskvandsfiskeri.
 Stk. 3 . Krav om erstatning til det offentlige kan fremsættes af  

 fiskeriministeren, amtsrådet samt Danmarks Sportsfiskerforbund,  

 Ferskvandsfiskeriforeningen for Danmark, Dansk Fiskeriforening og Danmarks  

 Havfiskeriforening.
Kapitel 12 Videnskabelige undersøgelser m.v.
 § 35. Fiskeriministeren kan i miljømæssigt og videnskabeligt  

 øjemed meddele undtagelser fra bestemmelserne i loven og fra regler fastsat i  

 medfør af loven til bestemte personer og på begrænset tid.
 Stk. 2 . Ministeren kan udstede regler om, at der skal kunne  

 udtages prøver af landinger af fisk m.v. i videnskabeligt øjemed.
 § 36. Personer, der på statens foranledning foretager  

 fiskeriundersøgelser, har ret til, mod forevisning af behørig legitimation,  

 at færdes over de jorder og private veje, som støder op til de vande, hvor  

 fiskeriundersøgelsen skal finde sted.
Kapitel 13 Rådgivende udvalg § 37. Fiskeriministeren nedsætter et udvalg, der skal rådgive i  

 forbindelse med fastsættelse af regler for fiskeriets udøvelse, ophjælpning  

 og beskyttelse af fisk, krebs og bløddyr.
 Stk. 2 . Udvalget består af 2 repræsentanter for hver af følgende  

 foreninger:
Danmarks Sportsfiskerforbund Ferskvandsfiskeriforeningen for Danmark.
 Derudover består udvalget af 2 repræsentanter for Fiskeriministeriet,  

 hvoraf den ene udpeges med henblik på at kunne bidrage til udvalgets arbejde  

 med biologisk indsigt.
 Stk. 3 . Ved rådgivning om regler vedrørende mindstemål og  

 fredning af fisk, der lever i både ferskvand og saltvand, samt regler, hvis  

 formål er at beskytte sådanne fisk, suppleres det i stk. 2 nævnte udvalg med  

 1 repræsentant for hver af følgende foreninger:
Danmarks Havfiskeriforening Dansk Fiskeriforening Dansk Fritidsfisker Forbund Dansk Amatørfiskerforening.
 Stk. 4 . Ministeren fastsætter udvalgets forretningsorden og  

 udpeger udvalgets formand.
 § 38. Fiskeriministeren kan nedsætte udvalg, der skal rådgive om  

 særlige forhold, herunder lokale forhold.
 Stk. 2 . Ministeren udpeger udvalgets medlemmer blandt medlemmer  

 af de organisationer, der er nævnt i § 37. Som medlemmer af udvalget kan  

 ministeren endvidere udpege repræsentanter for det amtsråd, der er beliggende  

 i det område, hvorom der skal rådgives.
Kapitel 14 Gebyr § 39. Fiskeriministeren kan fastsætte regler om gebyrer til  

 dækning af myndighedernes omkostninger ved administration og tilsyn efter  

 loven.
 Stk. 2 . Der kan desuden pålægges de fiskeriberettigede gebyr til  

 dækning af omkostninger ved videnskabelige undersøgelser, der udføres efter  

 anmodning fra de fiskeriberettigede med henblik på at øge fiskerimulighederne  

 i et bestemt fiskevand.
 Stk. 3 . Der er udpantningsret for gebyrer.
Kapitel 15 Tilsyn og administration § 40. Tilsynet med overholdelse af loven, regler fastsat i medfør  

 af loven og afgørelser eller med Fiskeriministeriet indgåede overenskomster,  

 truffet eller indgået i medfør af loven eller tidligere love om  

 ferskvandsfiskeri, påhviler fiskerikontrollen.
Stk. 2 . Politiet yder tilsynsmyndigheden bistand ved udøvelsen af  

 dens opgaver.
Justitsministeren kan efter forhandling med fiskeriministeren  

 fastsætte regler herom.
 Stk. 3 . Fiskeriministeren kan fastsætte regler om amtsrådenes  

 medvirken i tilsynet.
§ 41. Tilsynsmyndigheden har til enhver tid, mod behørig  

 legitimation og uden retskendelse, ret til at færdes over de jorder og  

 private veje, der støder op til de i loven omhandlede vande, samt adgang til  

 fiskerfartøjer, fisketransportmidler og steder, hvor fisk, krebs eller  

 bløddyr opdrættes og klækkes, og i øvrigt overalt, hvor disse opbevares,  

 transporteres og behandles m.v., samt ret til at åbne forsendelser  

 indeholdende disse dyr, for at føre tilsyn efter loven.
Tilsynsmyndigheden  

 har ret til at benytte motordrevne fartøjer ved udøvelsen af sine opgaver.
 Stk. 2 . Tilsynsmyndigheden kan foretage undersøgelser, udtage  

 prøver eller lade prøver udtage, foretage kontrolvejning, indhente  

 dokumentation og oplysninger samt meddele påbud og forbud, hvor det skønnes  

 nødvendigt for tilsynets udøvelse.
 Stk. 3 . Fiskeriministeren kan fastsætte regler om tilsynets  

 udøvelse samt regler om indretning og drift af fiskerfartøjer,  

 fisketransportmidler, opdræts- og klækkeanlæg og andre virksomheder samt om  

 målfaste tegninger med henblik på at gennemføre tilsynet.
 § 42. De ansvarlige for et parti fisk, krebs eller bløddyr, de  

 fiskeriberettigede eller en dambruger skal i fornødent omfang bistå  

 fiskerikontrollen med gennemførelse af tilsynet.
§ 43. Modtagere af partier, der helt eller delvis består af fisk,  

 krebs eller bløddyr, som er fisket i strid med loven eller regler fastsat i  

 medfør af loven, bliver ikke ansvarlig, såfremt den pågældende i forbindelse  

 med modtagelsen anmelder forholdet til fiskerikontrollen.
Fangstens  

 omtrentlige størrelse og sammensætning samt afsenderens navn og adresse skal  

 oplyses.
Anmeldte fisk, krebs eller bløddyr skal opbevares således, at tilsyn  

 hermed kan udøves, og må ikke transporteres eller behandles m.v. uden  

 samtykke fra fiskerikontrollen.
 Stk. 2 . Forekommer der partier af fisk, krebs eller bløddyr, hvis  

 indhold er i strid med gældende regler, betragtes hele partiet som bestående  

 heraf, medmindre frasortering af den ulovlige del finder sted under  

 fiskerikontrollens tilsyn, eller prøveudtagning foretages for at fastslå den  

 ulovlige dels omfang.
§ 44. Ved overtrædelse af regler fastsat i medfør af § 11, § 12  

 eller § 29 kan fiskerikontrollen eller politiet foretage det fornødne,  

 herunder fjerne pæle.
Omkostningerne betales af den, der ikke har iagttaget  

 ovennævnte regler, og beløbet kan inddrives ved udpantning.
 § 45. Fiskeriforeninger, som er fiskeriberettigede ved ferske  

 vande, kan ansætte en eller flere opsynsmænd, der skal godkendes af  

 fiskeriministeren.
 Stk. 2 . Ministeren forsyner opsynsmanden med særlig legitimation  

 og en af ministeren godkendt instruks.
 Stk. 3. Ministeren kan tilbagekalde den i stk. 1 nævnte  

 godkendelse, hvis opsynsmanden misbruger den myndighed, han har fået  

 overdraget, eller i øvrigt optræder utilbørligt.
 Stk. 4 . Opsynsmanden fører tilsyn med, at loven, regler fastsat i  

 medfør af loven samt afgørelser eller med Fiskeriministeriet indgåede  

 overenskomster, truffet eller indgået i medfør af loven eller tidligere love  

 om ferskvandsfiskeri, overholdes ved det fiskevand, som de i stk. 1 nævnte  

 fiskeriforeninger kan disponere over.
 Stk. 5 . Opsynsmænd har ret til at færdes over de jorder og  

 private veje, som støder op til de i stk. 4 nævnte fiskevande.
Kapitel 16 Oplysningspligt § 46. Fiskeriministeren kan fastsætte regler om afgivelse af  

 oplysninger om fiskeri, fangst, omsætning, oplagring, tilvirkning m.v. af  

 fisk, krebs og bløddyr og produkter tilvirket heraf, herunder fra hvem disse  

 er erhvervet og krav til registrering heraf, samt oplysninger af teknisk,  

 økonomisk og driftsmæssig karakter.
Kapitel 17 Straf og konfiskation § 47. Med bøde straffes den, der 1) overtræder § 4, stk. 2, § 13, § 20, stk. 1, § 23, § 27, stk. 2, § 28,  

 stk. 1 og stk. 2, § 30, stk. 2, § 33, § 42 og § 43, stk. 1, medmindre højere  

 straf er forskyldt efter anden lovgivning, 2) overtræder bestemmelser i regulativer, jf. § 52, 3) undlader at efterkomme påbud eller forbud efter § 41, stk. 2, eller som  

 er indeholdt i afgørelser eller overenskomster, som er truffet eller indgået  

 i henhold til loven eller tidligere love om ferskvandsfiskeri eller 4) afgiver urigtige eller vildledende oplysninger eller fortier  

 oplysninger, der afkræves efter § 41, stk. 2.
 Stk. 2 . I forskrifter fastsat i medfør af loven kan der  

 fastsættes straf af bøde for overtrædelse af bestemmelserne i forskrifterne.
Stk. 3 . Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller af et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges kommunen eller det kommunale fællesskab som sådant  

 bødeansvar.
§ 48. Findes der i vandet ulovligt redskab eller redskab, som ikke  

 er mærket eller afmærket efter forskrifterne, eller som ikke er røgtet i  

 overensstemmelse med bestemmelserne i § 13, eller som i øvrigt ikke opfylder  

 krav efter loven eller bestemmelser fastsat i medfør af loven, kan redskabet  

 konfiskeres, uanset det ikke kan oplyses, hvem der er ejer af det.
Det samme  

 gælder redskaber, der er sat eller forladt på steder, hvor fiskeri med disse  

 redskaber ikke må finde sted, eller på steder, hvor en anden er eneberettiget  

 til fiskeri eller til den pågældende art af fiskeri.
Stk. 2 . Fisk, krebs og bløddyr, som er fredet, eller som ikke  

 opfylder bestemmelser om mindstemål, eller værdien heraf, kan konfiskeres,  

 selv om det ikke med sikkerhed kan godtgøres, at fangsten i det hele er i  

 strid med regler fastsat i medfør af loven.
For så vidt de konfiskerede fisk,  

 krebs eller bløddyr er i levedygtig stand, skal de genudsættes i frit vand af  

 fiskerikontrollen eller de af Fiskeriministeriet godkendte opsynsmænd.
 Stk. 3 . Borgerlig straffelovs regler finder anvendelse på  

 konfiskation.
§ 49. Fiskeriministeren eller den, han bemyndiger hertil, kan i  

 sager om overtrædelser, der straffes efter § 47, i et bødeforelæg  

 tilkendegive den pågældende, at sagen kan afgøres uden retslig forfølgning.  

 Dette forudsætter dog, at den pågældende erkender sig skyldig i overtrædelsen  

 og erklærer sig rede til inden for en nærmere angiven frist at betale en  

 bøde, hvis størrelse er angivet i bødeforelægget.
På samme måde kan krav om  

 konfiskation, herunder værdikonfiskation, vedtages uden retslig forfølgning.
 Stk. 2 . Med hensyn til den i stk. 1 nævnte tilkendegivelse finder  

 bestemmelsen i retsplejeloven om indholdet af anklageskrift i politisager  

 tilsvarende anvendelse.
 Stk. 3 . Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 50. Bøder tilfalder Ferskvandsfiskeriforeningen for Danmark og  

 Danmarks Sportsfiskerforbund i fællesskab og anvendes til fremme af  

 ferskvandsfiskeriet efter fiskeriministerens godkendelse.
Kapitel 18 Ikrafttræden og overgangsbestemmelser § 51. Loven træder i kraft den 1. juli 1992.
 Stk. 2 . Samtidig ophæves lov nr. 66 af 23. marts 1965 om  

 ferskvandsfiskeri, bortset fra § 12, §§ 14-15, §§ 17-19, § 25, §§ 28-30, §§  

 35-36, §§ 38-41, §§ 43-46, § 48, § 62, § 64 og § 65, 2. pkt., som ophæves på  

 et senere tidspunkt efter fiskeriministerens bestemmelse.
 Stk. 3. § 1, stk. 1 b og § 7 i lov nr. 67 af 23. marts 1965 om  

 fiskeri i Randers Fjord og Gudenå m.m. ophæves på et tidspunkt, som  

 fastsættes af ministeren.
§ 52. Regulativer, der er fastsat i medfør af tidligere lov,  

 gælder i 5 år efter lovens ikrafttræden, medmindre fiskeriministeren har  

 fastsat regler, der helt eller delvis ophæver regulativet.
Bestemmelser i  

 regulativet om straf af bøde er gældende, indtil regulativet ophæves.
§ 53. Kendelser, der er afsagt, og overenskomster m.v., der er  

 indgået efter tidligere love om ferskvandsfiskeri, er gældende, indtil de  

 ophæves, eller de efter deres indhold ikke længere er gældende.
Bestemmelser  

 i kendelser, overenskomster m.v., der indeholder lempeligere krav til fiskeri  

 i fredningsbælter ved fisketrapper, bortfalder.
Det samme gælder for  

 bestemmelser om afgitring og ungfiskesluse.
 § 54. Loven gælder ikke for Færøerne og Grønland.
Bemærkninger til lovforslaget Almindelige bemærkninger til lovforslaget Lovforslagets sigte og baggrund Lov nr. 66 af 23. marts 1965 om ferskvandsfiskeri og lov nr. 67 af 23.  

 marts 1965 om fiskeri i Randers Fjord og Gudenå m.m. er stort set ikke blevet  

 ændret, siden lovene trådte i kraft.
I de mellemliggende år er reglerne for saltvandsområdet til beskyttelse og  

 ophjælpning af fiskeressourcerne forandret betydeligt, idet der nu er indført  

 langt flere regler, der sikrer, at udøvelsen af fiskeriet er tilstrækkeligt  

 skånsom.
Disse regler vedrører både anvendelse og udformning af redskaber og  

 regulering af de mængder, der må fanges, ligesom der er regler om begrænsning  

 af redskabsanvendelse, der er indført for at give vandrefiskene  

 passagemulighed til ferskvandsområder.
Disse regler har sammenhæng med den massive fiskeplejeindsats, der siden  

 1986 årligt har været gennemført i såvel ferskvand som saltvand med baggrund  

 i bestemmelserne i lov om saltvandsfiskeri.
Ordningen er bygget op omkring  

 den frivillige indsats, der ydes af de forskellige fiskerkredse.
Som  

 supplement hertil ydes et statstilskud, der anvendes dels til indkøb af fisk,  

 dels til det udviklings-, undersøgelses- og opfølgningsarbejde, der er  

 knyttet til en omfattende bestandsophjælpning.
I ferskvand sættes der især  

 laksefisk og ål ud.
I søerne arbejdes der desuden nu med at oprette en  

 alsidig fiskebestand.
I lighed med den øvrige fiskerilovgivning indeholder lovforslaget  

 bemyndigelse til ministeren til at udstede regler om udøvelsen af fiskeriet,  

 herunder redskabsanvendelsen.
Bemyndigelsen gør det muligt at indføre en  

 beskyttelse af vandrefiskene, som svarer til de regler, der er gennemført i  

 saltvand.
Den gældende ferskvandsfiskerilov bygger ligeledes på et princip om  

 bevaring af bestandene og passagemulighed for vandrefisk, men reglerne åbner  

 ikke mulighed for at tage højde for den udvikling, der f.eks. er sket i  

 anvendelsen af garnredskaber.
Gennem begrænsning af dette fiskeri vil  

 hensigten med fiskeplejearbejdet blive opfyldt.
Det er som udgangspunkt hensigten at gennemføre regler om hensigtsmæssig  

 redskabsanvendelse.
I forhold til de regler, der gælder i dag, vil det  

 betyde, at anvendelse af nedgarn kan forventes forbudt i strømløb og dele af  

 søer.
I overensstemmelse med fiskenes vandringsmønster kan det desuden i de  

 nederste dele af vandløbene blive forbudt at fiske en del af året.
I det omfang det generelle bevaringshensyn tilsiger det, er det hensigten  

 - ved udformningen af reglerne - at tage mest muligt hensyn til det egentlige  

 erhvervsmæssige fiskeri, der udøves forholdsvis få steder i  

 ferskvandsområderne.
Også i forhold til erhvervsfiskere vil den almindelige  

 regulering dog kunne betyde mere tidssvarende regler om redskabsudformning og  

 placering.
Dette gælder også med hensyn til de særlige spærrende  

 fangstindretninger, for hvilke der i den gældende ferskvandsfiskerilov gælder  

 regler om åbning en vis del af året m.v.
Disse rettigheder er etableret i en  

 tid med en helt anden udnyttelse af ferskvandsområderne end i dag, og selv om  

 rettighederne respekteres, vil reglerne om åbning m.v. kunne justeres,  

 såfremt hensynet til fiskepassage tilsiger det.
Området for dette særligt  

 privilegerede fiskeri søges endvidere saneret ved hjælp af en  

 anmeldelsespligt og registrering.
Med henblik på fastsættelse af de administrative forskrifter oprettes et  

 rådgivende udvalg.
Det forudsættes, at der kan fastsættes forskellige regler  

 for forskellige vandløbssystemer afhængigt af de lokale forhold.
 Der skal dog først udfærdiges generelle landsdækkende regler, og derefter  

 kan der tages stilling til, om der er behov for at fastsætte lokale regler.
Rådgivning om fiskepleje i såvel saltvand som ferskvand påhviler fortsat  

 det udvalg, der er nedsat i medfør af § 12 a i lov om saltvandsfiskeri.
Der  

 forudsættes derfor et tæt samarbejde mellem de to udvalg.
Den gældende lovs bestemmelser om regulativer ophæves.
I det omfang der er  

 behov for det, forudsættes regulativerne erstattet af bekendtgørelser for  

 lokalområder.
Lokale foreninger får som hidtil mulighed for at ansætte  

 opsynsmænd, og de fiskeriberettigede får mulighed for at kræve ophør imod  

 erstatning af en rettighed til fiskeri med ålekiste eller andet redskab, der  

 spærrer midtstrøms i et vandløb.
Overtagelsen sker med henblik på, at disse  

 ikke anvendes mere.
Denne mulighed svarer stort set til den gældende  

 ferskvandsfiskerilovs § 26.
Forholdet til anden lovgivning Siden ferskvandsfiskeriloven trådte i kraft, er der sket ændringer i den  

 øvrige lovgivning vedr. vandløbene i form af nye procedurer efter  

 miljøbeskyttelsesloven.
Endvidere er vandløbsloven ændret, således at en  

 væsentlig del af de opgaver, landvæsensretterne hidtil har varetaget, er  

 overført til vandløbsmyndighederne, jf. lov nr. 302 af 9. juni 1982 om  

 vandløb.
Kompetencefordelingen mellem den gældende ferskvandsfiskerilov og  

 vandløbsloven er uklar, idet begge love indeholder bestemmelser, der kan  

 sikre tilstrækkelig passage i vandløbet.
Forslaget lægger op til en forenkling, idet etablering og vedligeholdelse  

 af gennemstrømning - og derved også fiskepassage - forbi opstemninger og  

 andre spærringer i vandet, som ikke skyldes fangstindretninger, varetages med  

 bestemmelserne i lov om vandløb, jf. bl.a. denne lovs § 49 og § 50. Ifølge  

 lovforslaget pålægges der dog krav til stemmeværksejere om anbringelse af  

 ålepas og ungfiskesluser, men dette er indretninger, der kan opsættes meget  

 billigt, og som ikke betyder noget indgreb i forhold til anden udnyttelse af  

 vandløbet.
Nærmere bestemmelser om anbringelse af ålepas og ungfiskesluser  

 vil blive angivet i generelle regler modsat de meget individuelle afgørelser  

 om ændring af fisketrapper, stryg og lignende.
Det betyder, at fiskerikontrollen som hidtil vil være opmærksom på  

 forholdene omkring fiskepassage.
Kendelser fra landvæsensretter,  

 overenskomster m.v., der er afgjort efter tidligere og gældende  

 ferskvandsfiskerilov, gælder efter deres indhold, til de ophæves, og  

 tilsidesættelse kan fortsat straffes.
Tilsynet med disse afgørelser påhviler  

 fortsat fiskerikontrollen.
 Det forudsætter, som det fremgår af bemærkningerne til det den 24. oktober  

 1991 fremsatte forslag til lov om naturbeskyttelse, at Miljøministeriet i  

 samarbejde med Fiskeriministeriet udarbejder en fortegnelse over  

 hjemmehørende arter af fisk og lignende, der kan udsættes uden tilladelse  

 efter forslaget til naturbeskyttelseslovens § 31.
 Det forudsættes, at der normalt ikke vil blive givet tilladelse til  

 udsætning af andre arter.
Forslaget indeholder en bestemmelse, der betinger enhver udsætning af  

 tilladelse og i øvrigt forudsætter det gældende system med udsætningsplaner  

 fortsat.
Det er hensigten at høre den recipientansvarlige myndighed i  

 forbindelse med revision af udsætningsplaner og eventuel udarbejdelse af nye  

 planer.
Justitsministeriet nedsatte i 1986 et udvalg til at overveje eventuel  

 nedlæggelse af landvæsensretterne.
Udvalget skulle endvidere overveje, hvilke  

 instanser der i givet fald burde behandle de sager, som i dag henhører under  

 landvæsensretterne.
Udvalget afgav betænkning i 1990 (nr. 1200). I  

 overensstemmelse med Fiskeriministeriets indstilling til udvalget foreslås  

 visse afgørelser, bl.a. vedr. fiskepassage forbi andet end fangstredskaber og  

 fastlæggelse af midtstrømslinjer, henlagt til vandløbsmyndigheden.  

 Erstatningsfastsættelser for visse overtagelser af fiskeriret foreslås indtil  

 videre henlagt til en landvæsenskommission.
 Erstatningskrav, der støttes på dansk rets almindelige regler om  

 skadeserstatning, bl.a. for skade på fisk eller uberettiget fiskeri, må som  

 hidtil gøres gældende for de almindelige domstole.
Lovforslagets administrative og økonomiske konsekvenser I henhold til lovforslaget vil der formentlig blive tale om ubetydelige  

 administrative og økonomiske konsekvenser.
Der er indledt forhandling med Amtsrådsforeningen om de eventuelle  

 økonomiske konsekvenser.
Disse forhandlinger er endnu ikke afsluttet.
Der  

 skønnes ikke at være økonomiske konsekvenser i form af øgede udgifter for  

 amtskommunerne.
 Den i lovforslaget indeholdte forenkling af kompetenceafgrænsningen til  

 vandløbsloven skønnes i mindre omfang at give lettelser i administrationen af  

 begge love.
 Henlæggelse af sager vedrørende fiskepassage og fastlæggelse af  

 midtstrømslinjer til vandløbsmyndigheden, skønnes ikke at medføre  

 administrative meromkostninger for den pågældende myndighed.
 Fiskeriministeren har med lovforslaget sikret sig hjemmel til at pålægge  

 gebyr til dækning af vandløbsmyndighedens opgaver.
Fiskeriministeren kan ifølge lovforslaget fastsætte regler om amtsrådenes  

 medvirken i tilsynet.
Denne bemyndigelse vil dog kun blive udnyttet, såfremt  

 amtsrådene måtte ønske at medvirke i tilsynet.
 Lovforslagets bemyndigelser agtes udnyttet, men således, at de dertil  

 knyttede opgaver kan løses inden for de bestående rammer i departementet,  

 forskningsinstitutionerne og fiskeriinspektoraterne.
Bemærkninger til de enkelte bestemmelser Til § 1 Bestemmelsen erstatter ferskvandsfiskerilovens § 1 og § 2, stk. 2.
 Bestemmelsen omfatter som noget nyt bløddyr, der også er omfattet af  

 saltvandsfiskeriloven.
Beskyttelse af bløddyr er reguleret med hjemmel i naturfredningsloven, som  

 forventes erstattet af naturbeskyttelsesloven.
Det er således ikke hensigten  

 at indføre en dobbeltregulering på dette område, men alene at tilvejebringe  

 en hjemmel, hvorefter der kan ske en regulering, hvis en fiskerimæssig  

 udnyttelse af bløddyr bliver aktuel i fremtiden, og en eventuel nødvendig  

 regulering ikke naturligt kan ske i medfør af naturbeskyttelseslovgivningens  

 artsfredningsbestemmelser.
 Bestemmelsen klargør, at f.eks. afvandingskanaler med pumpestationer eller  

 vande, hvis afløb er rørlagte eller afgitrede, bortset fra dambrug, vil være  

 omfattet af loven, såfremt disse vande er en del af det naturlige  

 vandløbssystem eller træder i stedet for en del af det naturlige  

 vandløbssystem.
Det er hovedreglen, at kunstige frembragte ferske vande, der ikke indgår i  

 et naturligt vandløbssystem, ikke skal være omfattet af lovforslaget.
Sådanne  

 vande kan f.eks. være grusgrave uden tilløb og afløb.
Der er dog behov for  

 også i sådanne vande at kunne foretage en vis regulering.
 Med lovforslagets § 1, stk. 3, er der skabt hjemmel til f.eks. at  

 forhindre udsætninger, som kan medføre smittespredning og dermed være til  

 fare for fisk m.v. i det pågældende område.
Til § 2 Bestemmelsen erstatter ferskvandsfiskerilovens § 2, stk. 1.
 Et dambrug, som ikke er behørigt afgitret, vil være omfattet af  

 lovforslaget ifølge § 1, stk. 1. Lovforslaget i sin helhed finder anvendelse  

 på dambrugs fødekanaler.
I overensstemmelse med ferskvandsfiskeriloven vil samtlige bestemmelser i  

 lovforslaget som udgangspunkt ikke komme til at gælde for vande, der ligger  

 på een ejendom, og som ikke har afløb.
Disse vande kan dog være forbundet med  

 det naturlige vandløbssystem med tilløb.
Det er derfor hovedreglen, at hele  

 lovforslaget finder anvendelse.
På samme måde som i ferskvandsfiskeriloven er  

 der dog bestemmelser, som ikke finder anvendelse i disse vandområder, f.eks.  

 bestemmelser om redskaber og udsætning.
Med lovforslaget er der skabt hjemmel  

 til at disse bestemmelser også kan gælde.
Det må forudses, at der vil blive  

 fastsat regler om at udsætning ikke vil blive tilladt, hvis dette kan medføre  

 smittespredning.
Til § 3 Som noget nyt foreslås indsat en formålsparagraf, der sammenfatter  

 hensigten med loven.
Til § 4 Bestemmelsen erstatter ferskvandsfiskerilovens § 3 og § 6.
 Med »grund« menes »fast ejendom« - d.v.s. at hele den  

 nærmest liggende faste ejendom, herunder også eventuelle dæmninger og  

 lignende, er omfattet af det landområde, der danner grundlag for  

 fiskeriretten.
Ved en særlig ret forstås rettigheder med særlig adkomst til fiskeri,  

 hvorved retten til fiskeri ikke er tilknyttet den grund, der ligger nærmest  

 fiskevandet, selv om det har været hovedreglen i ferskvandsfiskeriloven siden  

 1888, at fiskeriretten har været tilknyttet den nærmest liggende grund.
Disse  

 rettigheder er hidtil blevet respekteret.
 Også ferskvandsfiskeriloven giver mulighed for, at staten kan beholde  

 eller erhverve en fiskeriret uden at eje den nærmest liggende grund.
Saltvandsfiskerilovens § 1, stk. 2, giver fiskeriministeren mulighed for,  

 efter forhandling med fiskeriets hovedorganisationer, at bestemme, om et  

 område skal være omfattet af saltvandsfiskeriloven eller  

 ferskvandsfiskeriloven.
Ved fiskeriets hovedorganisationer forstås i denne  

 sammenhæng de foreninger, der repræsenterer det udøvende fiskeri, som vil  

 være påvirket af beslutningen, d.v.s. erhvervsfiskernes organisationer,  

 fritidsfiskernes organisationer og Danmarks Sportsfiskerforbund samt  

 Ferskvandsfiskeriforeningen for Danmark.
Bestemmelsen tager sigte på at kunne  

 overføre et vandområde, såfremt de biologiske og fysiske forhold tilsiger  

 det.
Lov nr. 146 af 7. maj 1937 - om inddragelse af dele af søterritoriet under  

 de for de ferske vande gældende retsregler - indeholder en tilsvarende  

 bestemmelse, der giver miljøministeren mulighed for at inddrage de dele af  

 søterritoriet, som på grund af naturkræfternes indvirken har gennemgået en  

 forandring, under de regler, der gælder for ferske vande.
Denne bestemmelse  

 har betydning i forhold til samtlige love, der regulerer forholdet i  

 vandområdet.
Den specielle bestemmelse i lovforslaget vedrører udelukkende de  

 fiskerimæssige forhold.
Til § 5 Bestemmelsen erstatter ferskvandsfiskerilovens § 7, stk. 1.
 Reglen om, at fiskeriretten ikke kan adskilles fra ejendommen, er indført  

 ved fiskeriloven af 1888, d.v.s. at der efter denne lovs ikrafttræden ikke  

 lovligt kan være etableret rettigheder, der er adskilt fra ejendommen.
 Erstatning fastsættes - i mangel af enighed - af en landvæsenskommission.
Til § 6 Bestemmelsen svarer til ferskvandsfiskerilovens § 7, stk. 4.
Til §§ 7-10 Bestemmelserne svarer til ferskvandsfiskerilovens kapitel 3 og sikrer  

 mulighed for udøvelse af fiskeriretten.
 Bestemmelserne har først og fremmest betydning i tilfælde, hvor  

 fiskeriretten er adskilt fra ejendommen, da forholdet mellem en lejer og  

 grundejeren ellers må forudsættes reguleret ved aftale i forbindelse med  

 udlejning af fiskeriet.
Bestemmelserne regulerer således forholdet mellem grundejeren og den  

 fiskeriberettigede.
Reguleringen af selve sejladsen i fiskevandet sker i  

 medfør af vandløbsregulativer, der fastsættes med hjemmel i vandløbsloven.
Til § 11 Bestemmelsen erstatter ferskvandsfiskerilovens § 12 og §§ 44-45.
Bestemmelsen rummer en væsentlig ændring i forhold til  

 ferskvandsfiskeriloven.
I lighed med reglerne i saltvand foreslås der indført  

 generelle bemyndigelser til ministeren, således at der kan gennemføres  

 hensigtsmæssige regler for anvendelsen og udformningen af de redskaber, der  

 må benyttes i ferskvandsområder.
Ferskvandsfiskeriloven indeholder helt faste  

 beskrivelser af de tilladte redskaber og placeringen af disse.
Det er  

 hensigten fortsat at forbyde anvendelsen af bestemte fiskerimetoder.  

 El-fiskeri vil således fortsat være forbudt, bortset fra særlige tilfælde,  

 f.eks. i videnskabeligt øjemed, og med henblik på fangst af moderfisk.
De  

 gældende regler om forbud imod stangende redskaber og lignende kan forventes  

 videreført.
 I øvrigt vil - ved fastsættelse af reglerne efter forslaget - hensynet til  

 fiskenes frie passage få stor vægt.
I strømløb forventes anvendelse af garnredskaber generelt forbudt i lighed  

 med forbuddet imod anvendelse af nedgarn inden for 100 m-grænsen i saltvand.  

 Derimod vil der kunne tages stilling til anvendelsen af ruseredskaber i lyset  

 af det nærmere beskrevne redskabs betydning i forhold til fiskepassagen.
Ved  

 udformningen af reglerne vil der - med hjemmel i lovforslagets § 11, stk. 3 -  

 blive taget hensyn til muligheden for i rimeligt omfang at fortsætte et  

 hidtidigt erhvervsfiskeri, i det omfang det er foreneligt med hensynet til en  

 tilstrækkeligt skånsom udnyttelse af ressourcerne på den pågældende type  

 lokalitet.
Dette hensyn vil kunne tilgodeses ved at forbeholde visse  

 redskabstyper for erhvervsfiskere.
Under alle omstændigheder kan det  

 forventes, at der vil blive indført regler, der sikrer en bredere redskabsfri  

 fiskepassage i vandløbet.
Desuden vil afstandene mellem redskaberne kunne  

 udvides.
Bestemmelsen er udformet som en bred bemyndigelse.
Dette indebærer, at  

 der, i det omfang de biologiske og fysiske forhold taler herfor, vil kunne  

 udstedes særlige regler for lokalområder.
Desuden vil der under hensyn til  

 dyrelivet i øvrigt kunne fastsættes regler om anvendelse af redskaber.
Dette  

 indebærer, at f.eks. regler om stopriste i ruser vil kunne opretholdes.
Der er i lovforslaget ikke fastsat et erhvervsfiskerbegreb, idet en  

 registrering i lighed med den, der er foretaget i saltvand, ikke vil være  

 hensigtsmæssig.
For at et fiskeri efter lovforslaget kan anses som  

 erhvervsmæssigt og derved have en sådan betydning for den pågældende, at der  

 skal kunne meddeles undtagelser, vil der blive stillet krav om, at indtægten  

 skal udgøre beløb af en vis størrelse, som har haft betydning for den  

 pågældendes økonomi.
Fiskeriet kan således ikke betragtes som  

 erhvervsmæssigt, blot fordi der har været solgt fisk.
I denne forbindelse er  

 det også af betydning, at fiskeriretten kan fortsætte, uanset der som led i  

 bestandsophjælpningen gennemføres ændringer i de sædvanlige  

 fiskerireguleringer.
Vurderingen af, om der finder erhvervsfiskeri sted, vil ske på grundlag af  

 dokumenterede oplysninger om de hidtidige aktiviteter.
Som det fremgår, er  

 der udelukkende tale om dispensationer.
Også i tilfælde, hvor der kan  

 dokumenteres indtægt fra et hidtidigt fiskeri, vil udøvelsen af dette kunne  

 blive ændret som led i den almindelige regulering af fiskeriets udøvelse, der  

 skal ske med henblik på at bevare ressourcerne.
Dette kan bl.a. forventes at  

 betyde, at også erhvervsfiskere må respektere skærpede regler for f.eks.  

 afstanden mellem faststående redskaber.
I søer vil det hidtidige trawlfiskeri  

 kunne tillades fortsat i et vist omfang.
Der vil ved vurderingen heraf blive  

 lagt vægt på, hvorledes fiskeriet indvirker på opvækst og levemuligheden af  

 en alsidig fiskebestand i det samlede vandløbssystem.
Det kan forventes, at der, som led i en tilpasning af de i dag gældende  

 bestemmelser til de nye skærpede redskabsregler, vil blive fastsat  

 bestemmelser om forskellige fiskerirettigheder på forskellige tidspunkter af  

 året, og derudover kan fiskeriretten begrænses til dele af et vandløbssystem  

 eller til hele vandløbssystemet.
Dette gælder f.eks. i den nedre del af  

 vandløb, hvor det i ørreders og laksefisks opgangs- og nedgangstider vil være  

 naturligt at forbyde fiskeri på samme måde, som der i det tilstødende  

 saltvandsområde er sikret beskyttelse gennem fredningsbælter.
Til § 12 Af hensyn til kontroludøvelsen forudsættes der fastsat krav om, at alle  

 faststående redskaber mærkes med navn og adresse.
Til § 13 Bestemmelsen er ny.
 Der findes en tilsvarende bestemmelse i saltvandsfiskerilovens § 29, stk.  

 3.
Til § 14 Bestemmelsen erstatter ferskvandsfiskerilovens § 13 og § 47, hvorefter  

 der fastsættes regler om nedsættelse af et særligt midtstrømsnævn.
Det foreslås i stedet, at tvivlsspørgsmål om midtstrømslinjen og grænsen  

 mellem sø og å fremtidig afgøres af vandløbsmyndigheden, jf. § 7 i lov nr.  

 302 af 9. juni 1982 om vandløb.
Spørgsmålet om omkostninger vil være omfattet  

 af de forskrifter, fiskeriministeren kan udstede i medfør af lovforslagets §  

 39.
 Vandløbsmyndigheden træffer den endelige administrative afgørelse.
Til § 15 Bestemmelsen erstatter ferskvandsfiskerilovens § 14 og §§ 17-18.
Bestemmelsen vedrører ålekister og andre fangstindretninger, der spærrer  

 midtstrømslinjen i vandløbet.
De er etableret langt tilbage i tiden.
I  

 ferskvandsfiskeriloven er fastsat regler for driften af disse  

 fangstindretninger, hvor der findes en særlig ret for fiskeri.
Ifølge  

 ferskvandsfiskeriloven gælder de sædvanlige krav til midtstrømspassage ikke  

 for disse gamle rettigheder.
De regler, der gælder i forhold til de faste  

 fangstindretninger, er opbygget gennem en lang periode, så de nu er  

 uoverskuelige, idet der gælder flere sæt regler alt efter, hvornår en bestemt  

 fangstindretning er etableret.
Fælles for reglerne gælder dog, at der skal  

 etableres en fri passage på visse tider af døgnet og på visse årstider.
Hensigten med bestemmelsen er at skabe klarhed over, hvilke rettigheder  

 til anvendelse af spærrende fangstindretninger der fortsat benyttes.
Det  

 forudses, at det i forbindelse med bestemmelserne om registrering m.v. vil  

 blive fastsat, at et fangstredskab, som ikke er registreret, ikke må  

 benyttes, og en tilsidesættelse heraf vil medføre straf af bøde.
 Hvis retten til at anvende en særlig, fast fangstindretning falder bort,  

 må et eventuelt fast anlæg søges fjernet med hjemmel i anden lovgivning,  

 eventuelt ved vandløbsmyndighedens foranstaltning, jf. bl.a. § 50 i lov nr.  

 302 af 9. juni 1982 om vandløb.
Fiskeriministeren vil fastsætte regler for anvendelsen af faste  

 fangstindretninger.
Dette indebærer, at der vil blive fastsat regler, der i  

 mindst samme omfang, som det gælder i dag, vil sikre mulighed for passage af  

 fisk.
Regulativforeninger, som efter ferskvandsfiskeriloven har overtaget en  

 til en fangstindretning knyttet fiskeriret, vil være omfattet af  

 lovforslagets almindelige bestemmelser.
Bestemmelsen er ikke til hinder for, at rettigheden bringes til ophør i  

 medfør af anden lovgivning, såfremt dette kræves af mere generelle  

 miljømæssige hensyn.
Hensynet til fiskepassage alene forbi disse  

 fiskerimæssige spærringer forudsættes varetaget udelukkende med lovforslaget  

 gennem fastsættelse af regler om udøvelse af fiskeriet og driften af  

 fangstindretninger.
Til § 16 Bestemmelsen erstatter, for så vidt angår spærrende fangstredskaber som  

 ålekister m.v., i store træk ferskvandsfiskerilovens § 26.
Det er dog noget nyt, at også lejere af fiskeriret har mulighed for at  

 kræve, at fiskeriet med fangstindretninger ophører.
Det kræves dog, at  

 lejeretten varer i mindst 10 år.
 Såfremt de berettigede i et område kan godtgøre, at endnu bedre  

 fiskepassage ville gavne opvækstmulighederne for vandrefisk væsentligt, er  

 det efter forslaget muligt at få fjernet muligheden for at benytte de  

 pågældende redskaber.
Ved afgrænsning af fiskevandets længde vil der blive lagt vægt på  

 fangstindretningens betydning for vandrefiskenes muligheder for at udnytte  

 gyde- og opvækstpladser i et større område.
Det betyder, at  

 »fiskevandets længde« ikke vil kunne afgrænses til at omfatte  

 områder umiddelbart neden for og oven for en fangstindretning.
Til § 17 Bestemmelsen erstatter ferskvandsfiskerilovens § 7, stk. 2 og stk. 3, og  

 § 27.
 Ifølge lovforslaget fastsættes erstatning af en landvæsenskommission.  

 Ifølge ferskvandsfiskerilovens § 7 og § 27 bliver erstatningens størrelse  

 fastsat af henholdsvis en landvæsenskommission og et nævn.
Der foreligger en betænkning om landvæsensretterne (nr. 1200), ifølge  

 hvilken det foreslås, at landvæsensretterne ophæves, og at kompetencen i  

 henhold til en række love overføres til bl.a. taksationsmyndighederne efter  

 lov om offentlige veje.
En overførsel af landvæsensretternes kompetence til  

 at fastsætte erstatning efter § 5 til en i henhold til lov om offentlige veje  

 nedsat taksationskommission bør afvente et samlet lovforslag om ophævelse af  

 landvæsensretterne.
Det foreslås derfor, at en landvæsenskommission indtil  

 videre træffer bestemmelse om erstatningens størrelse.
Til § 18 Bestemmelsen fastslår, at de, der betaler erstatning for ophør af fiskeri  

 med et spærrende redskab, ikke kan fortsætte fiskeriet med det spærrende  

 redskab.
Til § 19 Bestemmelsen erstatter ferskvandsfiskerilovens regler om etablering af  

 fiskepassage, d.v.s. §§ 15-16, §§ 20-21, §§ 23-24 og § 37.
I medfør af lov nr. 302 af 9. juni 1982 om vandløb, §§ 49-50, er der  

 allerede hjemmel til at sikre denne passage, både ved etablering af nyt anlæg  

 og ombygning samt ved bestående anlæg.
Det klargøres ved bestemmelsen, at  

 forholdet udelukkende reguleres af vandløbsloven.
Den fiskerimæssige  

 interesse sikres gennem § 33, der foreskriver, at fiskeriministeren høres i  

 alle sager, hvor spørgsmålet om fiskepassage berøres.
Fiskeriministeriet vil  

 i sin vurdering af, om en sag bør rejses, og i sin udtalelse i medfør af §  

 33, lægge vægt på de biologiske forhold og tage hensyn til opvækst og  

 gydemulighed, samt i øvrigt anlægge fiskerisagkyndige betragtninger ved  

 udtalelserne.
Fiskeriministeren vil endvidere tage hensyn til, om de  

 forventede omkostninger kan stå i rimeligt forhold til det tilsigtede formål.
Spørgsmål om fiskepassage forudsættes afgjort - når der er tale om en  

 spærrende fangstindretning - udelukkende ved lovforslaget, som led i de  

 generelle regler, der fastsættes for de spærrende fangstindretninger, der  

 forbliver i brug efter lovforslaget.
Såfremt overordnede miljømæssige hensyn  

 taler herfor, kan vandløbsmyndigheden dog også træffe afgørelse, når  

 spærringen udgøres af et fiskeredskab.
Fiskeriministeren vil i så fald blive  

 inddraget i sagen i medfør af § 33.
Til § 20 Bestemmelsen erstatter ferskvandsfiskerilovens § 19.
 Der forudses udstedt bekendtgørelse om de mere detaljerede regler for  

 ålepassenes udformning og opstilling.
Til § 21 Bestemmelsen er ny.
 Formålet med den nye bestemmelse er at sikre den nedstrøms passagemulighed  

 for ungfisk af laks og ørred.
Til §§ 22-25 § 22 erstatter ferskvandsfiskerilovens § 35.
 § 23 erstatter ferskvandsfiskerilovens § 36.
 § 24 erstatter ferskvandsfiskerilovens kapitel 8.
Lovforslagets § 25 giver fiskeriministeren adgang til at fastsætte regler  

 om afgitring.
Det har været kritiseret, at den gitterafstand, der kræves i  

 ferskvandsfiskeriloven, ikke er tilstrækkeligt lille ved turbiner.
Til § 26 Bestemmelserne erstatter ferskvandsfiskerilovens kapitel 7, for så vidt  

 angår søer, fisketrapper og vandløb, der løber ud i større vandløb.  

 Ferskvandsfiskeriloven har ingen generel bestemmelse om fredningsbælter ved  

 vandløbs udmunding i havet, dog fremgår det af ferskvandsfiskeriloven, at  

 intet redskab må placeres således, at der spærres for fiskenes opgang til og  

 fra åer og indvande i øvrigt.
Dette hensyn vil kunne varetages gennem denne  

 bestemmelse.
Hensynet til fiskepassage kan betinge helt eller delvist forbud imod  

 fiskeri på bestemte lokaliteter eller bestemte typer lokaliteter, evt. i dele  

 af året.
Disse regler vil blive et naturligt supplement til de øvrige  

 beskyttelsesforanstaltninger, bl.a. reglerne om redskabsanvendelse.
Det er  

 ikke hensigten at fratage de fiskeriberettigede fiskeriretten fuldstændigt,  

 medmindre der foreligger helt tvingende grunde hertil, såsom at der er en  

 overvejende sandsynlighed for, at ethvert fiskeri vil betyde en væsentlig  

 forringelse af op- og nedgang af vandrefisk i et vandsystem.
Forbudet vil i  

 så fald blive på begrænsede lokaliteter.
Til §§ 27-28 Bestemmelserne erstatter stort set ferskvandsfiskerilovens §§ 38-43.
 Det er muligt at fastsætte særlige regler for lokalområder, hvis der er  

 tilstrækkeligt biologisk belæg herfor.
Til § 29 Bestemmelsen erstatter ferskvandsfiskerilovens § 48.
Til §§ 30-31 Bestemmelserne svarer til ferskvandsfiskerilovens § 49.
Som led i fiskeplejeaktiviteterne foretages der regelmæssige gennemgange  

 af vandløbene med henblik på at fastlægge udsætningsplaner, der nøje  

 afstemmer udsætningsmængden med levemulighederne for fisk i det enkelte  

 vandløb.
Tilsvarende planer udarbejdes for søer.
Gennem høring vil de  

 recipientansvarlige myndigheder blive inddraget.
Herigennem forudsættes de generelle fornødne naturbeskyttelseshensyn  

 varetaget, idet amtsrådet er den kompetente myndighed i henhold til den  

 gældende naturfredningslov og det forslag, der er fremsat for Folketinget den  

 24. oktober 1991 til naturbeskyttelseslov.
For så vidt angår tilladelse i  

 henhold til forslagets § 30, stk. 2, nr. 2, vil det blive aftalt med  

 Miljøministeriet, hvorledes de tilsvarende hensyn skal varetages.
 Det forudsættes, som det fremgår af bemærkningerne til det nævnte forslag  

 til naturbeskyttelseslov, at Miljøministeriet og Fiskeriministeriet i  

 samarbejde udarbejder en fortegnelse over hjemmehørende arter af fisk og  

 lignende, der kan udsættes uden tilladelse efter forslaget til  

 naturbeskyttelseslovens § 31. I forbindelse med positivlisten kan der aftales  

 begrænsninger for udsætninger af arter, der kun er hjemmehørende i et  

 geografisk begrænset område i Danmark.
 Hvis der er udarbejdet en udsætningsplan, ifølge hvilken der kun vil kunne  

 udsættes fisk efter positivlisten, kan der ske udsætning i overensstemmelse  

 med planen uden tilladelse efter den gældende naturfredningslov eller den  

 foreslåede kommende naturbeskyttelseslov.
 Udsætninger efter forslagets § 30, stk. 2, nr. 2, af fisk på positivlisten  

 kan ligeledes foretages uden tilladelse efter naturfredningsloven eller den  

 kommende naturbeskyttelseslov.
 Hvis udsætningerne forudsætter eller indebærer fysiske indgreb i et  

 vandområde, vil der skulle indhentes tilladelse hertil efter  

 naturfredningsloven eller den kommende naturbeskyttelseslov i det omfang,  

 vandområdet er omfattet af denne lovgivning.
Udsætninger i de områder, der er nævnt i lovforslagets § 1, stk. 2, d.v.s.  

 kunstige vande, der ikke indgår som led i eller træder i stedet for et  

 naturligt vandsystem og i § 2, stk. 2, d.v.s. lukkede vande i enkeltmandseje,  

 vil ikke være omfattet af lovforslagets regler, medmindre dette bestemmes ved  

 bekendtgørelse.
Det er udelukkende hensigten at lade lovforslagets  

 udsætningsbestemmelse træde i anvendelse for disse områder, hvis det er  

 påkrævet af hensyn til sikring af bestanden af fisk, krebs og bløddyr i de  

 områder, der er omfattet af loven.
F.eks. kan bestemmelsen benyttes for at  

 forhindre udsætninger, der kan medføre smittespredning.
Fiskeriministeriets  

 tilladelse til udsætning i disse vande vil udelukkende tage sigte på at  

 varetage disse nærmere bestemte formål, som vil blive angivet i  

 bekendtgørelse.
Udsætning i disse vandområder vil i øvrigt være omfattet af  

 de gældende regler i naturfredningsloven eller den kommende lov om  

 naturbeskyttelse.
 Forslagets § 30, stk. 1, nr. 3) tager hensyn til kendelser om f.eks. en  

 erstatningsudsætning i forbindelse med opstemninger.
 Foruden Miljøministeriet vil fiskeriministeren forud for udstedelse af  

 generelle regler efter § 30 rådføre sig med det udvalg, der er nedsat i  

 medfør af saltvandsfiskerilovens § 12 a til rådgivning om fiskepleje i både  

 saltvand og ferskvand.
Til § 32 Bestemmelsen er ny.
 I takt med de øgede udsætninger er der behov for, at der kan fastsættes  

 regler for fiskeriets udøvelse.
Til § 33 Bestemmelsen er ny.
 Bestemmelsen indebærer bl.a., at fiskeriministeren skal udtale sig, inden  

 vandløbsmyndigheden træffer afgørelse om fiskepassage og om midtstrømslinjens  

 placering.
 Bestemmelsen tager hovedsagelig sigte til love på miljøområdet, d.v.s.  

 vandløbsloven, naturfredningsloven og miljøbeskyttelsesloven.
 Det forudsættes, at der træffes aftale mellem Fiskeriministeriet og andre  

 myndigheder om, hvilke planer der skal forelægges Fiskeriministeriet, inden  

 der kan udstedes tilladelse eller træffes afgørelse.
Til § 34 Bestemmelsen svarer til ferskvandsfiskerilovens § 66. Dog er det  

 tydeliggjort, at også overtrædelse af anden lovgivning, f.eks.  

 miljøbeskyttelsesloven, der medfører fiskedrab, kan betyde, at der ifaldes  

 ansvar over for de fiskeriberettigede og staten.
Til §§ 35-36 Bestemmelserne erstatter ferskvandsfiskerilovens § 61.
 Lovforslagets § 35 giver bl.a. adgang til at give tilladelse til  

 el-fiskeri samt til, at et afgrænset vandområde kan erklæres for forsøgsvand.
Til §§ 37-38 Bestemmelserne er nye.
 Det rådgivende udvalg svarer til den samarbejdsstruktur, som findes i den  

 øvrige fiskerilovgivning.
 Med forslagets § 38 kan der nedsættes ad hoc-udvalg.
I spørgsmål, der vedrører specielle lokalområder, vil udkast til generelle  

 regler blive offentliggjort gennem dagspressen, inden de udstedes.
Herved  

 sikres det, at specielt interesserede, som f.eks. grundejere, vil kunne  

 fremsætte synspunkter over for fiskeriministeren, inden reglerne udstedes.  

 Indebærer de foreslåede nye regler, at fiskeriretten fuldstændigt fratages,  

 og vedrører reglerne kun et begrænset antal fiskeriberettigede, kan disse  

 blive orienteret skriftligt herom.
Denne underretning kan dog undlades, hvis  

 det - efter de sædvanlige oplysningskilder - ikke i rimelig tid kan lade sig  

 gøre at få oplysning om ejerforhold.
Til § 39 Bestemmelsen er ny.
Lovforslagets § 39, stk. 2, kan bl.a. anvendes i tilfælde, hvor der gives  

 tilladelse til en bestemt form for fiskeri under hensyn til, at der udføres  

 biologisk vurdering og opfølgning af fiskeriet.
Undersøgelserne udføres  

 derfor specielt i disse fiskeriberettigedes interesse.
Til §§ 40-41 Bestemmelserne erstatter ferskvandsfiskerilovens § 63.
 Lovforslagets § 41 omhandler tilsynsmyndighedens adgangsret til steder,  

 hvor fisk m.v. eller dele heraf opbevares.
 Med forslaget er der skabt hjemmel til, at fiskerikontrollen kan benytte  

 motorbåde i vandløb, hvor det normalt ikke er tilladt at benytte motordrevne  

 fartøjer.
Til § 42 Bestemmelsen er ny.
 En tilsvarende bestemmelse findes i saltvandsfiskeriloven § 39.
 Det er med lovforslaget tilsigtet at der er parallellitet med  

 saltvandsfiskeriloven for så vidt angår tilsyn og administration.
Til § 43 Stk. 1 svarer til ferskvandsfiskerilovens § 41, stk. 4.
 En bestemmelse svarende til stk. 2 findes i saltvandsfiskerilovens § 40,  

 stk. 3.
Til § 44 Bestemmelsen er ny.
 Bestemmelsen svarer til de foranstaltninger, som fiskerikontrollen kan  

 træffe i saltvand, jf. saltvandsfirskerilovens § 23, stk. 9.
Til § 45 Bestemmelsen erstatter ferskvandsfiskerilovens § 60 og delvis § 63, stk.  

 1.
Til § 46 Bestemmelsen erstatter ferskvandsfiskerilovens § 62.
 En tilsvarende bestemmelse findes i saltvandsfiskerilovens § 41.
Til kapitel 17 Med lovforslagets §§ 48-49 er der skabt hjemmel til konfiskation og  

 afgørelse af sager med bødeforelæg.
 Lovforslagets § 50 svarer til ferskvandsfiskerilovens § 65, 2. pkt.
Til kapitel 18 Ifølge lovforslagets § 52 bortfalder regulativer senest 5 år efter lovens  

 ikrafttræden.
 Vil de fiskeriberettigede fortsat danne en forening, skal dette ske i  

 privat regi og uden Fiskeriministeriets medvirken.
 Lovforslagets § 53 indebærer bl.a., at vandløbsmyndigheden med hjemmel i  

 kendelser fortsat har de i kendelserne nævnte beføjelser.
Efter 2. behandling den 28. april 1992 Kapitel 1 Lovens område og formål § 1. Loven gælder for fiskeri af fisk, krebs og bløddyr i søer,  

 åer, bække og andre lignende naturlige ferske vande samt i kanaler, grøfter  

 og lignende kunstigt frembragte ferske vande, der indgår som led i eller  

 træder i stedet for dele af et naturligt vandløbssystem.
 Stk. 2. For oversvømmede arealer og kunstigt frembragte ferske  

 vande, der ikke indgår som led i eller træder i stedet for dele af et  

 naturligt vandløbssystem, gælder §§ 27, 28, 35, 36, 40-43, 46, 47, § 48, stk.  

 2, og §§ 49 og 50.
 Stk. 3. Fiskeriministeren kan bestemme, at lovens øvrige  

 bestemmelser skal gælde for de i stk. 2 nævnte områder, såfremt dette er  

 påkrævet af hensyn til sikring af bestanden af fisk, krebs eller bløddyr  

 eller i øvrigt har fiskerimæssig betydning.
 § 2. Bortset fra fødekanaler gælder §§ 11-14, § 24 og §§ 30-32  

 ikke for den del af kunstigt anlagte og lovligt bestående dambrug, der er  

 behørigt afgitret mod andre vande.
Stk. 2. §§ 11-18, § 24 og §§ 30-32 gælder ikke for vande, der ejes  

 af enkeltpersoner, det offentlige, selskaber eller lignende, og som ikke har  

 afløb til sø, å eller strand, eller hvis afløb er af en sådan beskaffenhed,  

 at fisk ikke kan passere det.
For sådanne vande kan fiskeriministeren  

 bestemme, at de i 1. punktum nævnte bestemmelser skal finde anvendelse.
 § 3. Lovens formål er at sikre bevaring og ophjælpning af en  

 alsidig bestand af naturligt forekommende fisk, krebs og bløddyr samt at  

 sikre befolkningen mulighed for at drive fiskeri.
Kapitel 2 Retten til fiskeri m.v.
 § 4. Retten til at drive fiskeri tilkommer ejeren af den grund,  

 der ligger nærmest ved fiskevandet, medmindre andre har erhvervet en særlig  

 ret til fiskeri i fiskevandet.
Stk. 2 . Retten til at drive fiskeri må ikke overdrages til andre  

 end grundejeren.
Dog kan fiskeriretten overdrages, når den derved forbliver  

 hos eller overgår til staten.
Endvidere kan fiskeriretten udlejes for højst  

 25 år ad gangen.
 Stk. 3 . I de områder, som ved afgørelse efter lov om  

 saltvandsfiskeri overgår til at være omfattet af lov om ferskvandsfiskeri,  

 tilhører retten til fiskeri staten.
 § 5. Er retten til at drive fiskeri adskilt fra grunden på grund  

 af en særlig ret, jf. § 4, stk. 1, er grundejerne berettiget til at overtage  

 fiskeriretten imod fuld erstatning, såfremt de udgør flertallet af  

 grundejerne og repræsenterer mindst halvdelen af den samlede længde af  

 fiskevandets bredder, jf. dog § 6.
 Stk. 2 . Den i stk. 1 nævnte særlige fiskeriret bortfalder, når  

 der er opnået forlig om erstatningen eller denne er endeligt fastsat af en  

 landvæsenskommission eller overlandvæsenskommission, jf. § 17.
 § 6. Fiskerirettigheder, som staten helt eller delvis ejer eller  

 administrerer, kan ikke forlanges overtaget.
Kapitel 3 Den fiskeriberettigedes færdselsret m.v.
 § 7. Den, der har erhvervet en ret til fiskeri, har ret til at  

 færdes på bredden langs det pågældende vand, i det omfang det er nødvendigt  

 for at udøve fiskeriet eller tilsynet med fiskevandet.
 Stk. 2 . Grundejerne kan til enhver tid forbyde færdsel i have og  

 på gårdsplads.
 § 8. Den fiskeriberettigede har under udøvelse af fiskeriet i  

 fornødent omfang ret til midlertidigt at lande sine både og redskaber på den  

 tilstødende ejendom.
 § 9. Den fiskeriberettigede skal på grundejerens anmodning kunne  

 godtgøre sin ret til fiskeri.
 § 10. Såfremt der under udøvelsen af færdsels- og landingsretten  

 forvoldes skade, fastsættes erstatningens størrelse i mangel af enighed  

 mellem parterne af de i henhold til lov om mark- og vejfred udnævnte  

 vurderingsmænd.
Kapitel 4 Fangstredskaber m.v.
 § 11. Fiskeriministeren kan fastsætte regler om anvendelse af  

 fangstredskaber, herunder regler om anvendelse af redskaber i lokale områder.  

 Fiskeriministeren kan desuden fastsætte regler om udformning og placering af  

 fangstredskaber, herunder regler om afstand imellem disse samt afstand til  

 midtstrømslinjen.
 Stk. 2 . Ministeren bestemmer, hvorvidt nye fangstredskaber og  

 hjælpemidler, hvis konstruktion afviger væsentligt fra hidtil kendte  

 redskabers, må benyttes.
 Stk. 3 . Ministeren kan i særlige tilfælde fravige regler fastsat  

 i medfør af stk. 1.
 § 12. Fiskeriministeren kan fastsætte regler om mærkning af  

 redskaber.
 § 13. Faststående redskaber skal, i det omfang vejrforholdene  

 tillader det, røgtes regelmæssigt og så ofte, at de fangede fisks  

 levemuligheder ikke unødigt forringes.
 § 14. Vandløbsmyndigheden efter lov om vandløb afgør, hvor  

 midtstrømslinjen går, ligesom myndigheden fastsætter grænsen mellem sø og å.
 Stk. 2 . Fiskeriministeren eller en fiskeriberettiget i det  

 pågældende vandområde kan anmode vandløbsmyndigheden om at træffe afgørelse  

 efter stk. 1.
 Stk. 3. Vandløbsmyndighedens afgørelse kan ikke indbringes for  

 anden administrativ myndighed.
Kapitel 5 Spærrende fangstindretninger § 15. Fiskeriministeren kan fastsætte regler om anmeldelse,  

 registrering og anvendelse af ålekister og andre spærrende  

 fangstindretninger, der ikke opfylder regler fastsat i medfør af § 11, men  

 som er lovligt etableret og opretholdt i henhold til de hidtidige regler om  

 ferskvandsfiskeri.
 Stk. 2 . Ministeren kan bestemme, at spærrende fangstindretninger  

 ikke må anvendes, medmindre de forinden er anmeldt og registreret.
§ 16. Udøves der efter § 15 fiskeri med spærrende redskaber, kan  

 de fiskeriberettigede, der repræsenterer hele fiskevandets længde, rejse krav  

 om, at dette fiskeri ophører imod fuld erstatning.
Fiskeriministeren afgør,  

 om kravet kan imødekommes.
 Stk. 2. Ministeren afgrænser fiskevandets længde under hensyn til,  

 om ophør af fiskeriet vil fremme vandrefiskenes muligheder væsentligt for at  

 udnytte gyde- og opvækstpladser i hele vandløbssystemet eller en betydelig  

 del heraf.
 Stk. 3 . Fiskeriberettiget efter stk. 1 er grundejere eller lejere  

 af fiskeriretten, der kan dokumentere, at deres lejeret varer mindst 10 år  

 efter, at kravet er rejst.
§ 17. I mangel af enighed mellem parterne fastsættes  

 erstatningerne for overtagelse af fiskeriretten efter § 5 og for fjernelse af  

 spærrende fangstindretninger efter § 16 af en landvæsenskommission.
Sagen  

 indbringes for landvæsenskommissionen af de i § 5, stk. 1, nævnte grundejere  

 og de i § 16, stk. 1, nævnte fiskeriberettigede.
Stk. 2. Vedkommende landvæsenskommission skal tilkalde  

 fiskerisagkyndig medhjælp efter § 31 i lov om landvæsensretter.
Den  

 sagkyndiges honorar fastsættes af kommissionen og henregnes til sagens  

 omkostninger.
 Stk. 3. Landvæsenskommissionens afgørelse kan indbringes for en  

 overlandvæsenskommission.
 § 18. Ved udbetaling af erstatning for ophør med det hidtidige  

 redskabsfiskeri kan fiskeriet udøves efter de almindeligt gældende regler i  

 det pågældende vandområde.
Kapitel 6 Fiskepassage ved spærringer og bortledning af vand m.v.
§ 19. Vandløbsmyndigheden kan pålægge ejeren af stemmeværk,  

 styrt, mølle, engvandingsanlæg, industrielle anlæg eller lignende anlæg at  

 etablere og vedligeholde fiskepassage ved anlægget samt fastsætte vilkår for  

 indretning og drift af fiskepassagen. 1. punktum finder tilsvarende  

 anvendelse over for ejeren af en ved et anlæg installeret turbine.
Reglerne  

 om påbud, klage og straf i lov om vandløb finder tilsvarende anvendelse ved  

 vandløbsmyndighedens afgørelse efter 1. og 2. punktum.
Stk. 2 . Er de i stk. 1 nævnte anlæg anlagt eller en turbine  

 installeret efter den 19. juli 1898, afholdes omkostninger til etablering og  

 vedligeholdelse af fiskepassagen af ejeren.
Det samme gælder, såfremt  

 anlægget er anlagt eller turbinen installeret før den 19. juli 1898, men der  

 efter dette tidspunkt er foretaget eller foretages ændringer i anlæggets  

 eller turbinens indretning eller benyttelse.
 Stk. 3 . Det kan ikke pålægges vedkommende ejer at etablere  

 fiskepassage, såfremt omkostningerne og ulemperne ved etableringen ikke står  

 i rimeligt forhold til det tilsigtede formål.
 § 20. Ejeren af de i § 19 nævnte anlæg skal på egen bekostning  

 anbringe og vedligeholde et eller flere ålepas ved anlægget.
 Stk. 2 . Fiskeriministeren kan fastsætte regler om indretning,  

 opsætning og vedligeholdelse af ålepas samt regler om, i hvilken periode  

 ålepas skal være i virksomhed.
 § 21. Fiskeriministeren kan fastsætte regler om, at ejeren af de i  

 § 19 nævnte anlæg på egen bekostning skal anbringe og vedligeholde en  

 ungfiskesluse ved anlægget, samt regler om udformning og drift af  

 ungfiskeslusen.
 § 22. Fiskeriministeren kan fastsætte regler om, at der ved de i §  

 19 nævnte anlæg, der drives ved turbiner, skal være anbragt gitter således,  

 at alt vandet til og fra turbinen skal passere gitteret.
 § 23. Forsynes et dambrug med vand fra et vandløb, skal der i  

 ethvert indløb og ethvert udløb anbringes gitter eller lignende.
 § 24. I forbindelse med tilladelse i medfør af lov om  

 vandforsyning til bortledning af vand til engvanding m.v. kan amtsrådet kræve  

 gitter anbragt for at forhindre fiskepassage.
 § 25. Fiskeriministeren kan fastsætte regler om anbringelse,  

 udformning og godkendelse af det i §§ 22 og 23 nævnte gitter.
Kapitel 7 Særlig beskyttelse af vandrefisk § 26. Fiskeriministeren kan fastsætte regler om helt eller  

 delvist forbud mod fiskeri i søer, ved vandløbs udmunding i havet og i større  

 vandløb samt ved fiskepassage, hvor forholdene gør det nødvendigt til  

 beskyttelse af vandrefisk.
Kapitel 8 Mindstemål og fredningstider § 27. Fiskeriministeren kan fastsætte regler om mindstemål og hel  

 eller delvis fredning af nærmere bestemte fisk, krebs og bløddyr samt regler  

 om opbevaring, transport og behandling m.v. af disse.
 Stk. 2 . Fisk, krebs eller bløddyr, der er fisket i strid med  

 loven eller regler fastsat i medfør af loven, skal straks efter fangsten  

 genudsættes i frit vand, så vidt muligt i levende tilstand.
 § 28. Fisk, krebs og bløddyr, der ikke opfylder de fastsatte  

 mindstemål, må ikke landes, sælges, udbydes, holdes om bord, opbevares eller  

 forsendes.
 Stk. 2 . Stk. 1 finder tilsvarende anvendelse for fredede fisk,  

 krebs og bløddyr.
 Stk. 3 . Stk. 1 og stk. 2 gælder ikke for fisk, krebs og bløddyr,  

 der godtgøres at være kunstigt klækket eller opdrættet i og leveret fra  

 klækkeanstalter eller dambrug.
Kapitel 9 Ordensregler § 29. Fiskeriministeren kan fastsætte regler om, hvilke  

 foranstaltninger der skal iværksættes, således at der ikke opstår fare for  

 sejlads eller hindring for udøvelse af fiskeri.
Kapitel 10 Udsætning m.v.
 § 30. Fiskeriministeren kan fastsætte regler om opfiskning af  

 fisk, krebs og bløddyr til udsætning og regler om udsætning af fisk, krebs og  

 bløddyr samt æg og yngel heraf.
Stk. 2 . Udsætning eller omplantning af fisk, krebs og bløddyr  

 samt æg og yngel heraf er ikke tilladt, medmindre 1) den foretages i overensstemmelse med en af ministeren udarbejdet eller  

 godkendt plan, 2) ministerens særlige tilladelse foreligger eller 3) der er afsagt kendelse herom af en landvæsensret.
 § 31. Fiskeriministeren kan fastsætte regler om, at selskaber,  

 foreninger og personer kan autoriseres til at foretage udsætninger.
 Stk. 2 . De autoriserede har ret til mod forevisning af behørig  

 legitimation at færdes over de jorder og private veje, som støder op til de  

 vande, hvori udsætning skal finde sted.
 § 32. Fiskeriministeren kan under hensyn til udsætninger træffe  

 særlige bestemmelser for fiskeriets udøvelse, herunder udstede helt eller  

 delvist forbud mod fiskeri for en nærmere angiven periode.
Kapitel 11 Beskyttelse af fiskeriet § 33. Forinden der udstedes tilladelse eller træffes afgørelse  

 vedrørende foranstaltninger, der kan have betydning for fiskepassage, fiskeri  

 og fiskefauna i øvrigt, skal planerne forelægges fiskeriministeren til  

 udtalelse.
 § 34. Den, som uberettiget har fisket i en andens fiskevand eller  

 på steder, hvor en anden er eneberettiget enten til hele fiskeriet eller til  

 fiskeri efter den pågældende art, skal erstatte den fiskeriberettigede den  

 skade, som denne derved måtte have lidt.
Stk. 2 . Den, som overtræder forbud i loven eller anden lovgivning  

 samt regler fastsat i medfør heraf, skal erstatte de fiskeriberettigede og  

 det offentlige den skade, der herved måtte være forvoldt.
Det samme gælder  

 ved overtrædelse af afgørelser eller med Fiskeriministeriet indgåede  

 overenskomster, som er truffet eller indgået i medfør af loven eller  

 tidligere love om ferskvandsfiskeri.
 Stk. 3 . Krav om erstatning til det offentlige kan fremsættes af  

 fiskeriministeren, amtsrådet samt Danmarks Sportsfiskerforbund,  

 Ferskvandsfiskeriforeningen for Danmark, Dansk Fiskeriforening og Danmarks  

 Havfiskeriforening.
Kapitel 12 Videnskabelige undersøgelser m.v.
 § 35. Fiskeriministeren kan i miljømæssigt og videnskabeligt  

 øjemed meddele undtagelser fra bestemmelserne i loven og fra regler fastsat i  

 medfør af loven til bestemte personer og på begrænset tid.
 Stk. 2 . Ministeren kan udstede regler om, at der skal kunne  

 udtages prøver af landinger af fisk m.v. i videnskabeligt øjemed.
 § 36. Personer, der på statens foranledning foretager  

 fiskeriundersøgelser, har ret til mod forevisning af behørig legitimation at  

 færdes over de jorder og private veje, som støder op til de vande, hvor  

 fiskeriundersøgelsen skal finde sted.
Kapitel 13 Rådgivende udvalg § 37. Fiskeriministeren nedsætter et udvalg, der skal rådgive i  

 forbindelse med fastsættelse af regler for fiskeriets udøvelse og ophjælpning  

 og beskyttelse af fisk, krebs og bløddyr.
 Stk. 2 . Udvalget består af 2 repræsentanter for hver af følgende  

 foreninger:
Danmarks Sportsfiskerforbund Ferskvandsfiskeriforeningen for Danmark.
 Derudover består udvalget af 2 repræsentanter for Fiskeriministeriet,  

 hvoraf den ene udpeges med henblik på at kunne bidrage til udvalgets arbejde  

 med biologisk indsigt.
 Stk. 3 . Ved rådgivning om regler vedrørende mindstemål og  

 fredning af fisk, der lever i både ferskvand og saltvand, samt regler, hvis  

 formål er at beskytte sådanne fisk, suppleres det i stk. 2 nævnte udvalg med  

 1 repræsentant for hver af følgende foreninger:
Danmarks Havfiskeriforening Dansk Fiskeriforening Dansk Fritidsfisker Forbund Dansk Amatørfiskerforening.
 Stk. 4 . Ministeren fastsætter udvalgets forretningsorden og  

 udpeger udvalgets formand.
 § 38. Fiskeriministeren kan nedsætte udvalg, der skal rådgive om  

 særlige forhold, herunder lokale forhold.
 Stk. 2 . Ministeren udpeger udvalgets medlemmer blandt medlemmer  

 af de organisationer, der er nævnt i § 37. Som medlemmer af udvalget kan  

 ministeren endvidere udpege repræsentanter for det amtsråd, der er beliggende  

 i det område, hvorom der skal rådgives.
Kapitel 14 Gebyr § 39. Fiskeriministeren kan fastsætte regler om gebyrer til  

 dækning af myndighedernes omkostninger ved administration og tilsyn efter  

 loven.
 Stk. 2 . Der kan desuden pålægges de fiskeriberettigede gebyr til  

 dækning af omkostninger ved videnskabelige undersøgelser, der udføres efter  

 anmodning fra de fiskeriberettigede med henblik på at øge fiskerimulighederne  

 i et bestemt fiskevand.
 Stk. 3 . Der er udpantningsret for gebyrer.
Kapitel 15 Tilsyn og administration § 40. Tilsynet med overholdelse af loven, regler fastsat i medfør  

 af loven og afgørelser eller med Fiskeriministeriet indgåede overenskomster  

 truffet eller indgået i medfør af loven eller tidligere love om  

 ferskvandsfiskeri påhviler fiskerikontrollen.
Stk. 2 . Politiet yder tilsynsmyndigheden bistand ved udøvelsen af  

 dens opgaver.
Justitsministeren kan efter forhandling med fiskeriministeren  

 fastsætte regler herom.
 Stk. 3 . Fiskeriministeren kan fastsætte regler om amtsrådenes  

 medvirken i tilsynet.
§ 41. Tilsynsmyndigheden har til enhver tid mod behørig  

 legitimation og uden retskendelse ret til at færdes over de jorder og private  

 veje, der støder op til de i loven omhandlede vande, samt adgang til  

 fiskerfartøjer, fisketransportmidler og steder, hvor fisk, krebs eller  

 bløddyr opdrættes og klækkes, og i øvrigt overalt, hvor disse opbevares,  

 transporteres og behandles m.v., samt ret til at åbne forsendelser  

 indeholdende disse dyr for at føre tilsyn efter loven.
Tilsynsmyndigheden har  

 ret til at benytte motordrevne fartøjer ved udøvelsen af sine opgaver.
 Stk. 2 . Tilsynsmyndigheden kan foretage undersøgelser, udtage  

 prøver eller lade prøver udtage, foretage kontrolvejning, indhente  

 dokumentation og oplysninger samt meddele påbud og forbud, hvor det skønnes  

 nødvendigt for tilsynets udøvelse.
 Stk. 3 . Fiskeriministeren kan fastsætte regler om tilsynets  

 udøvelse samt regler om indretning og drift af fiskerfartøjer,  

 fisketransportmidler, opdræts- og klækkeanlæg og andre virksomheder samt om  

 målfaste tegninger med henblik på at gennemføre tilsynet.
 § 42. De ansvarlige for et parti fisk, krebs eller bløddyr, de  

 fiskeriberettigede eller en dambruger skal i fornødent omfang bistå  

 fiskerikontrollen med gennemførelse af tilsynet.
§ 43. Modtagere af partier, der helt eller delvis består af fisk,  

 krebs eller bløddyr, som er fisket i strid med loven eller regler fastsat i  

 medfør af loven, bliver ikke ansvarlig, såfremt den pågældende i forbindelse  

 med modtagelsen anmelder forholdet til fiskerikontrollen.
Fangstens  

 omtrentlige størrelse og sammensætning samt afsenderens navn og adresse skal  

 oplyses.
Anmeldte fisk, krebs eller bløddyr skal opbevares således, at tilsyn  

 hermed kan udøves, og må ikke transporteres eller behandles m.v. uden  

 samtykke fra fiskerikontrollen.
 Stk. 2 . Forekommer der partier af fisk, krebs eller bløddyr, hvis  

 indhold er i strid med gældende regler, betragtes hele partiet som bestående  

 heraf, medmindre frasortering af den ulovlige del finder sted under  

 fiskerikontrollens tilsyn eller prøveudtagning foretages for at fastslå den  

 ulovlige dels omfang.
§ 44. Ved overtrædelse af regler fastsat i medfør af § 11, § 12  

 eller § 29 kan fiskerikontrollen eller politiet foretage det fornødne,  

 herunder fjerne pæle.
Omkostningerne betales af den, der ikke har iagttaget  

 ovennævnte regler, og beløbet kan inddrives ved udpantning.
 § 45. Fiskeriforeninger, som er fiskeriberettigede ved ferske  

 vande, kan ansætte en eller flere opsynsmænd, der skal godkendes af  

 fiskeriministeren.
 Stk. 2 . Ministeren forsyner opsynsmanden med særlig legitimation  

 og en af ministeren godkendt instruks.
 Stk. 3. Ministeren kan tilbagekalde den i stk. 1 nævnte  

 godkendelse, hvis opsynsmanden misbruger den myndighed, han har fået  

 overdraget, eller i øvrigt optræder utilbørligt.
 Stk. 4 . Opsynsmanden fører tilsyn med, at loven, regler fastsat i  

 medfør af loven samt afgørelser eller med Fiskeriministeriet indgåede  

 overenskomster truffet eller indgået i medfør af loven eller tidligere love  

 om ferskvandsfiskeri overholdes ved det fiskevand, som de i stk. 1 nævnte  

 fiskeriforeninger kan disponere over.
 Stk. 5 . Opsynsmænd har ret til at færdes over de jorder og  

 private veje, som støder op til de i stk. 4 nævnte fiskevande.
Kapitel 16 Oplysningspligt § 46. Fiskeriministeren kan fastsætte regler om afgivelse af  

 oplysninger om fiskeri, fangst, omsætning, oplagring, tilvirkning m.v. af  

 fisk, krebs og bløddyr og produkter tilvirket heraf, herunder fra hvem disse  

 er erhvervet og krav til registrering heraf, samt oplysninger af teknisk,  

 økonomisk og driftsmæssig karakter.
Kapitel 17 Straf og konfiskation § 47. Med bøde straffes den, der 1) overtræder § 4, stk. 2, § 13, § 20, stk. 1, § 23, § 27, stk. 2, § 28,  

 stk. 1 og stk. 2, § 30, stk. 2, § 33, § 42 og § 43, stk. 1, medmindre højere  

 straf er forskyldt efter anden lovgivning, 2) overtræder bestemmelser i regulativer, jf. § 52, 3) undlader at efterkomme påbud eller forbud efter § 41, stk. 2, eller som  

 er indeholdt i afgørelser eller overenskomster, som er truffet eller indgået  

 i henhold til loven eller tidligere love om ferskvandsfiskeri, eller 4) afgiver urigtige eller vildledende oplysninger eller fortier  

 oplysninger, der afkræves efter § 41, stk. 2.
 Stk. 2. Med bøde straffes den, der driver fiskeri, hvor  

 vedkommende ikke har ret hertil, jf. § 4, stk. 1. Overtrædelse påtales kun  

 efter den forurettedes begæring, medmindre almene hensyn kræver offentlig  

 påtale.
 Stk. 3 . I forskrifter fastsat i medfør af loven kan der  

 fastsættes straf af bøde for overtrædelse af bestemmelserne i forskrifterne.
Stk. 4 . Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller af et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges kommunen eller det kommunale fællesskab som sådant  

 bødeansvar.
§ 48. Findes der i vandet ulovligt redskab eller redskab, som ikke  

 er mærket eller afmærket efter forskrifterne, eller som ikke er røgtet i  

 overensstemmelse med bestemmelserne i § 13, eller som i øvrigt ikke opfylder  

 krav efter loven eller bestemmelser fastsat i medfør af loven, kan redskabet  

 konfiskeres, uanset det ikke kan oplyses, hvem der er ejer af det.
Det samme  

 gælder redskaber, der er sat eller forladt på steder, hvor fiskeri med disse  

 redskaber ikke må finde sted, eller på steder, hvor en anden er eneberettiget  

 til fiskeri eller til den pågældende art af fiskeri.
Stk. 2 . Fisk, krebs og bløddyr, som er fredet, eller som ikke  

 opfylder bestemmelser om mindstemål, eller værdien heraf kan konfiskeres,  

 selv om det ikke med sikkerhed kan godtgøres, at fangsten i det hele er i  

 strid med regler fastsat i medfør af loven.
For så vidt de konfiskerede fisk,  

 krebs eller bløddyr er i levedygtig stand, skal de genudsættes i frit vand af  

 fiskerikontrollen eller de af Fiskeriministeriet godkendte opsynsmænd.
 Stk. 3 . Borgerlig straffelovs regler finder anvendelse på  

 konfiskation.
§ 49. Fiskeriministeren eller den, han bemyndiger hertil, kan i  

 sager om overtrædelser, der straffes efter § 47, i et bødeforelæg  

 tilkendegive den pågældende, at sagen kan afgøres uden retslig forfølgning.  

 Dette forudsætter dog, at den pågældende erkender sig skyldig i overtrædelsen  

 og erklærer sig rede til inden for en nærmere angiven frist at betale en  

 bøde, hvis størrelse er angivet i bødeforelægget.
På samme måde kan krav om  

 konfiskation, herunder værdikonfiskation, vedtages uden retslig forfølgning.
 Stk. 2 . Med hensyn til den i stk. 1 nævnte tilkendegivelse finder  

 bestemmelsen i retsplejeloven om indholdet af anklageskrift i politisager  

 tilsvarende anvendelse.
 Stk. 3 . Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
 § 50. Bøder tilfalder Ferskvandsfiskeriforeningen for Danmark og  

 Danmarks Sportsfiskerforbund i fællesskab og anvendes til fremme af  

 ferskvandsfiskeriet efter fiskeriministerens godkendelse.
Kapitel 18 Ikrafttræden og overgangsbestemmelser § 51. Loven træder i kraft den 1. juli 1992.
 Stk. 2 . Samtidig ophæves lov nr. 66 af 23. marts 1965 om  

 ferskvandsfiskeri bortset fra §§ 12, 14, 15, 17-19, 25, 28-30, 35, 36, 38-41,  

 43-46, 48, 62, 64 og § 65, 2. pkt., som ophæves på et senere tidspunkt efter  

 fiskeriministerens bestemmelse.
 Stk. 3. § 1, stk. 1, litra b, og § 7 i lov nr. 67 af 23.  

 marts 1965 om fiskeri i Randers Fjord og Gudenå m.m. ophæves på et tidspunkt,  

 som fastsættes af ministeren.
§ 52. Regulativer, der er fastsat i medfør af tidligere lov,  

 gælder i 5 år efter lovens ikrafttræden, medmindre fiskeriministeren har  

 fastsat regler, der helt eller delvis ophæver regulativet.
Bestemmelser i  

 regulativet om straf af bøde er gældende, indtil regulativet ophæves.
§ 53. Kendelser, der er afsagt, og overenskomster m.v., der er  

 indgået efter tidligere love om ferskvandsfiskeri, er gældende, indtil de  

 ophæves eller de efter deres indhold ikke længere er gældende.
Bestemmelser i  

 kendelser, overenskomster m.v., der indeholder lempeligere krav til fiskeri i  

 fredningsbælter ved fisketrapper, bortfalder.
Det samme gælder for  

 bestemmelser om afgitring og ungfiskesluse.
 § 54. Loven gælder ikke for Færøerne og Grønland.
