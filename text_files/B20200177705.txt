Bekendtgørelse om ændring af bekendtgørelse om totaløkonomisk rentable energiforbedringer § 1 I bekendtgørelse nr. 281 af 23. marts 2015 om totaløkonomisk rentable energiforbedringer foretages følgende ændringer:
 1. § 7, stk. 1, affattes således:
»Inden udlejeren indgår aftale med et certificeret energimærkningsfirma om beregning af energibesparelserne, skal udlejeren i ejendomme med beboerrepræsentation skriftligt over for beboerrepræsentanterne foreslå to mulige firmaer.
Beboerrepræsentanterne kan inden 10 dage vælge, hvilket af de to firmaer udlejeren skal indgå aftale med.« 2. § 7, stk. 2, affattes således:
»Stk. 2. Hvis beboerrepræsentanterne ikke inden udløbet af fristen i stk. 1 har meddelt udlejeren, hvilket energimærkningsfirma der skal indgås aftale med, kan udlejeren frit vælge ét af de to foreslåede.« 3. § 7, stk. 3, ophæves.
§ 2 Bekendtgørelsen træder i kraft den 1. januar 2021.
