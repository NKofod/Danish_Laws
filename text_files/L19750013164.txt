 I tilslutning til udenrigsministeriets bekendtgørelse nr. 58 af 19. juni  

 1973, Lovtidende C, meddeles det, at følgende lande med virkning fra den ud  

 for hvert land angivne dato har ratificeret eller tiltrådt den i New York den  

 10. juni 1958 vedtagne konvention om anerkendelse og fuldbyrdelse af  

 udenlandske voldgiftskendelser:
 Der er ved ratifikationen eller tiltrædelsen taget forbehold og afgivet  

 erklæringer som følger:
 Republikken Korea.
 Republikken Korea vil kun anvende konventionen ved anerkendelse og  

 fuldbyrdelse af voldgiftskendelser, såfremt disse er afsagt i en af  

 deltagerstaterne, samt på uoverensstemmelser opstået af et retsforhold, i  

 eller uden for kontrakt, for så vidt disse efter Koreas lovgivning betragtes  

 som handelsmæssige.
 Cuba.
Cuba vil anvende konventionen ved anerkendelse og fuldbyrdelse af  

 voldgiftskendelser, såfremt disse er afsagt i en af deltagerstaterne.
Med  

 hensyn til kendelser afsagt i en ikke-deltagende stat vil konventionen kun  

 blive anvendt i tilfælde, hvor parterne har indgået aftale om gensidighed.
 Cuba vil kun anvende konventionen på uoverensstemmelser opstået af et  

 retsforhold, i eller uden for kontrakt, for så vidt disse efter cubansk  

 lovgivning betragtes som handelsmæssige.
 Den tyske demokratiske Republik.
Den tyske demokratiske Republik vil anvende konventionen ved anerkendelse  

 og fuldbyrdelse af voldgiftskendelser, såfremt disse er afsagt i en af  

 deltagerstaterne.
Med hensyn til kendelser afsagt i en ikke-deltagende stat  

 vil konventionen kun blive anvendt i tilfælde af gensidighed.
 Den tyske demokratiske Republik vil kun anvende konventionen på  

 uoverensstemmelser opstået af et retsforhold, i eller uden for kontrakt, for  

 så vidt disse efter Den tyske demokratiske Republiks lovgivning betragtes som  

 handelsmæssige.
 Australien.
 Konventionen omfatter alle territorier, bortset fra Papua New Guinea, for  

 hvis internationale forbindelser Australien er ansvarlig.
 Pavestolen.
 Pavestolen vil kun i tilfælde af gensidighed anvende konventionen ved  

 anerkendelse og fuldbyrdelse af voldgiftskendelser, såfremt disse er afsagt i  

 en af deltagerstaterne, samt på uoverensstemmelser opstået af et retsforhold,  

 i eller uden for kontrakt, for så vidt disse efter Pavestolen lovgivning  

 betragtes som handelsmæssige.
 Udenrigsministeriet, den 4. november  

 1975.
F.
M.
 Eigil Jørgensen.
