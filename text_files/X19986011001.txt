Nyt om arbejdsskader - arbejdsskadede i  

 flex- og skånejob - lov om forsikring mod følger af arbejdsskade  

 § 32 og § 34 Baggrund Efter lov om aktiv socialpolitik kan der ydes  

 løntilskud til personer i flexjob og skånejob.
Meningen med  

 disse nye beskæftigelsesmuligheder er, at mennesker, som ellers ville  

 risikere at miste kontakten til arbejdsmarkedet, bedre kan bevare  

 tilknytningen til arbejdsmarkedet på særlige vilkår.
 Mennesker, der kommer ud for en arbejdsskade, har mulighed  

 for at blive beskæftiget i flexjob eller skånejob.
 I forbindelse med disse særlige  

 ansættelsesformer opstår der nogle spørgsmål om  

 sammenhængen med erstatning for tab af erhvervsevne, der kan ydes efter  

 arbejdsskadeforsikringsloven.
Kommentar A.
Har skadelidtes valg af flex- eller skånejob  

 betydning for beregningen af erstatningen for tab af erhvervsevne ? Nej.
 Det er årslønnen før skadens  

 indtræden, der sammenholdes med den aktuelle indtægt i flex-  

 eller skånejobbet, når det vurderes, om der er ret til erstatning  

 for tab af erhvervsevne.
 Der skal som i alle andre tilfælde være tale  

 om en lønnedgang på mindst 15 procent, før der kan ydes  

 erstatning for tab af erhvervsevne.
B.
Hvorledes sikres den arbejdsskadede, hvis det er  

 usikkert, om han/hun på længere sigt kan klare flex- eller  

 skånejobbet ? Ved ansættelse i flex- og skånejob ydes der en  

 midlertidig erstatning for tab af erhvervsevne, indtil der foreligger endelig  

 afklaring af, om der bliver tale om en længerevarende ansættelse.  

 Først på dette senere tidspunkt fastsættes det permanente  

 tab af erhvervsevne.
C.
Kan sagen genoptages ? Hvis arbejdsskadens følger senere fører til,  

 at indtægtsforholdene i flex- eller skånejobbet ændres,  

 eller hvis ansættelsen ophører, kan arbejdsskadesagen  

 genoptages.
Det vil sige, at tabet af erhvervsevnen vurderes påny i  

 forhold til arbejdsevnen før arbejdsskaden.
 Genoptagelse kan altid ske inden for 5 år, efter den  

 første afgørelse om erstatning er truffet.
 Der kan efter loven ses bort fra fristen, når  

 særlige omstændigheder taler for det.
 Det betyder, at Arbejdsskadestyrelsen vil være  

 indstillet på i givet fald at genoptage sagen efter udløbet af  

 de 5 år, når det må antages, at det er arbejdsskadens  

 følger, der er skyld i, at den pågældende senere ikke kan  

 bevare tilknytningen til arbejdsmarkedet.
 Yderligere oplysninger kan fås hos kontorchef Ole  

 Pontoppidan eller kontorchef Christen Christensen.
