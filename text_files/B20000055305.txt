 Bekendtgørelse om fremgangsmåden  

 ved   

 Finansstyrelsens indeholdelse i løn m.v. efter   

 lov om arbejdsløshedsforsikring m.v.
 I medfør af § 86, stk. 12, og § 86 a, stk. 4, i  

 lov om arbejdsløshedsforsikring m.v., jf. lovbekendtgørelse nr.  

 592 af 14. juli 1999, som ændret ved lov nr. 334 af 17. maj 2000, lov  

 nr. 397 af 31. maj 2000 og lov nr. 398 af 31. maj 2000 fastsættes:
 § 1. Afgørelse om indeholdelse i løn  

 m.v. for skyldige dagpenge-, overgangsydelses-, efterløns- eller  

 præmiebeløb, jf. arbejdsløshedsforsikringslovens  

 § 74 k og § 75 c, stk. 10 - 13, uretmæssigt udlagt  

 dagpengegodtgørelse, jf. lovens § 84, stk. 6, og uretmæssigt  

 tilbagebetalte efterlønsbidrag, med tillæg af renter og  

 omkostninger træffes af Finansstyrelsen.
 Stk. 2. Finansstyrelsen træffer ligeledes  

 afgørelse om indeholdelse i løn m.v. for skyldige beløb  

 med tillæg af renter og omkostninger vedrørende andre ydelser,  

 der er udbetalt af anerkendte arbejdsløshedskasser, bortset fra  

 kursusgodtgørelse.
 Stk. 3. Afgørelse efter stk. 1 træffes  

 også for dagpengebeløb med tillæg af omkostninger,  

 når dagpengene uberettiget er modtaget efter artikel 69 i forordning  

 (EØF) nr. 1408/71.
Stk. 4. Afgørelse om lønindeholdelse indberettes  

 til Det Fælles Lønindeholdelsesregister, jf. lov om Det  

 Fælles Lønindeholdelsesregister.
Afgørelsen træffes  

 efter en forudgående vurdering af skyldnerens personlige og  

 økonomiske forhold.
 § 2. Den, der har modtaget pålæg om  

 indeholdelse i løn m.v. (den indeholdelsespligtige), skal indbetale  

 indeholdte beløb til Det Fælles Lønindeholdelsesregister,  

 Finansstyrelsen.
Stk. 2. Indbetaling skal ske, efterhånden som  

 indeholdelse finder sted.
Beløbene forfalder til betaling den 1. i den  

 kalendermåned, der følger efter indeholdelsen.
Sidste rettidige  

 indbetalingsdag er den 15. i forfaldsmåneden.
Hvis sidste rettidige  

 indbetalingsdag er en lørdag, søndag eller en helligdag,  

 forlænges fristen til den nærmest følgende hverdag.
 Stk. 3. Ved indbetalingen skal den indeholdelsespligtige give  

 Det Fælles Lønindeholdelsesregister, Finansstyrelsen, skriftlig  

 meddelelse om skyldnerens CPR-nummer, navn og adresse, størrelsen af  

 det indeholdte beløb og størrelsen af det indkomstbeløb,  

 hvoraf indeholdelsen er beregnet.
 § 3. Den indeholdelsespligtige skal, hvis  

 skyldneren ikke er eller ophører at være beskæftiget hos  

 pågældende, eller udbetaling af indeholdelsespligtige ydelser i  

 øvrigt ophører, inden 5 dage give Det Fælles  

 Lønindeholdelsesregister, Finansstyrelsen, skriftlig underretning  

 herom.
Stk. 2. Den indeholdelsespligtige skal efter anmodning give  

 Det Fælles Lønindeholdelsesregister, Finansstyrelsen, alle  

 oplysninger om skyldnerens arbejdsforhold og økonomiske forhold af  

 betydning for indeholdelsen.
Besvarelse skal ske inden 14 dage efter  

 modtagelsen af anmodningen.
 § 4. Skyldneren skal give Finansstyrelsen eller  

 dennes inkassator alle nødvendige oplysninger om personlige og  

 økonomiske forhold af betydning for indeholdelsen og  

 spørgsmålet om, hvorvidt der kan foretages indeholdelse.
§ 5. Fremsætter skyldneren indsigelse mod  

 beslutningen om indeholdelse, afgøres spørgsmålet af  

 Finansstyrelsen.
Indsigelsen skal være Finansstyrelsen i hænde  

 inden 4 uger efter, at beslutningen er meddelt skyldneren.
 Stk. 2. Hvis Finansstyrelsen efter en fornyet vurdering kan  

 give skyldneren medhold i indsigelsen, træffer Finansstyrelsen  

 afgørelse i sagen.
 Stk. 3. Hvis den oprindelige beslutning om  

 lønindeholdelse ikke ændres, eller hvis skyldneren fastholder  

 indsigelsen, sender Finansstyrelsen sagen til Finansministeriet, der  

 træffer den endelige afgørelse i sagen.
 Stk. 4. Indeholdelsen udsættes ikke ved skyldnerens  

 indsigelse.
 § 6. Den, der overtræder §§ 2, 3 eller  

 4, straffes med bøde.
 Stk. 2. Selskaber m.v. (juridiske personer) kan  

 pålægges strafansvar efter reglerne i straffelovens 5.  

 kapitel.
 § 7. Bekendtgørelsen træder i kraft  

 den 1. juli 2000.
 Stk. 2. Samtidig ophæves bekendtgørelse nr. 468  

 af 16. juni 1999 om fremgangsmåden ved Finansstyrelsens indeholdelse i  

 løn m.v. efter lov om arbejdsløshedsforsikring m.v.
