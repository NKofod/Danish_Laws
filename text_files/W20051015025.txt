Klage  

 over manglende information og overvågning i forbindelse med opvågningen Nævnet fandt ikke grundlag for at kritisere de  

 involverede læger og sygeplejerske i forbindelse med indlæggelsen og den  

 efterfølgende  

 kontrol.
Nævnet fandt endvidere, at de involverede læger ikke havde overtrådt  

 lov om patienters retsstilling vedrørende spørgsmålet om information omkring  

 operationen,  

 både før og efter denne.
 Nævnet lagde vægt på, at der forelå et fyldestgørende  

 sygeplejekardex, der dokumenterede, at patienten blev observeret og overvåget  

 under hele opvågningen.
Nævnet lagde endvidere vægt på, at patienten før den  

 planlagte TVT-operation var informeret om indgrebets omfang og risici, og at  

 patienten havde fået udleveret skriftligt patientinformation.
Nævnet lagde  

 vægt  

 på, at patienten efter operationen blev informeret af en afdelingslæge  

 omkring  

 operationen og årsagen til, at denne ikke kunne gennemføres.
Der er lagt vægt  

 på, at operatøren ringede til patienten dagen efter udskrivelsen og igen  

 forklarede hende forløbet i sagen.
For så vidt angår tidspunktet for udskrivelsen lagde  

 nævnet vægt på, at patienten selv ønskede at komme hjem med det samme, og at  

 patienten var i velbefindende.
Nævnet fandt, at det var et hændeligt uheld,  

 at  

 patienten forlod afdelingen med et venflon i hånden.
 Endelig lagde nævnet vægt på, at patienten af  

 operatøren blev tilbudt en ny tid til operation i april 2004, og at patienten  

 fik tid i ambulatoriet en måned efter TVT-operationen.
