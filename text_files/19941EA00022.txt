Nr BRB 22 Beretning over I. (B 22) Forslag til folketingsbeslutning om at skaffe  

 hjemmel til at hindre eksport af kloranlægget fra Sojakagefabrikken   

 Nr B 22 1994-95, 1. samling Afgivet af Miljø- og Planlægningsudvalget Afgivet: 19950531 Udvalget har behandlet beslutningsforslagene i en række møder og har  

 herunder stillet spørgsmål til miljø- og energiministeren, som denne har  

 besvaret skriftligt.
 Endvidere har udvalget modtaget en skriftlig henvendelse fra  

 Beboerforeningen Bryggegrupperne og Greenpeace.
 Miljø- og energiministeren har over for udvalget oplyst, at Miljøstyrelsen  

 er blevet bedt om at fremlægge en model for en national informationsprocedure  

 ved eksport af visse udtjente produktionsanlæg.
 Formålet med anmeldelsesproceduren er at sikre miljømyndigheden i  

 modtagerlandet relevant og fyldestgørende orientering om dels de miljømæssige  

 forhold ved drift af anlægget og dels de miljøkrav, som danske  

 miljømyndigheder stillede, da anlægget var i drift i Danmark.
Det danske firma, som ønsker at eksportere et udtjent produktionsanlæg,  

 skal give en anmeldelse heraf omfattende information om de miljømæssige  

 forhold svarende til oplysningerne i en ansøgning om og myndighedsvilkår i en  

 miljøgodkendelse.
Informationerne skal videresendes til den komptente  

 myndighed i modtagerlandet.
Som led i arbejdet vil det blive overvejet, hvorledes der kan ske en  

 afgrænsning af, hvilke produktionsanlæg eller dele heraf der skal omfattes af  

 en informationsprocedure.
Endvidere vil hjemmelsmæssige spørgsmål og  

 EU-aspektet blive vurderet.
 Resultatet af arbejdet med et forslag til en informationsprocedure vil  

 foreligge ved årsskiftet 1995-96. På baggrund heraf vil ministeren orientere  

 udvalget.
Ministeren har endvidere oplyst, at parallelt med dette arbejde er det i  

 forbindelse med den netop afsluttede samling i Nordisk Råd på dansk initiativ  

 besluttet, at den af Nordisk Ministerråd nedsatte Arbejdsgruppe for Renere  

 Teknologi skal foretage en kortlægning af problemet med eksport af  

 miljøskadelig teknologi fra Norden til lande uden for OECD.
I forlængelse af  

 kortlægningen vil Danmark arbejde for, at arbejdsgruppen fremkommer med  

 konkrete forslag til opfølgning i egnede internationale fora, herunder EU.
 Herefter udtaler et flertal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget),  

 at man kan tiltræde miljø- og energiministerens tilkendegivelser vedrørende  

 arbejdet med udarbejdelse af en model for en national informationsprocedure  

 ved eksport af visse udtjente produktionsanlæg.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) er betænkeligt ved en dansk  

 enegang på dette område, men ser gerne, at miljø- og energiministeren  

 arbejder for en fælles EU-informationsprocedure.
En dansk enegang vil i mange tilfælde stille danske virksomheder ringere,  

 hvis de vil medvirke til genbrug af produktionsanlæg.
Det vil kunne betyde,  

 at modtagerlandet i stedet vil købe et ikkedeklareret anlæg af lavere  

 miljømæssig standard med større miljøbelastning til følge.
 P.u.v.
