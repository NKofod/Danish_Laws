(Til samtlige sygekasser, kommuner og  

 amtskommuner, samt Danske Sygekassers Udligningskasse for  

 Begravelseshjælp) I medfør af § 16, stk. 2 og 3, i lov nr. 311 af 9. juni 1971, som ændret  

 ved lov nr. 260 af 7. juni 1972, fastsættes følgende regler om særlig  

 begravelseshjælp:
 1. Følgende persongrupper er berettiget til særlig  

 begravelseshjælp:
 A.
Personer, der i tiden 1. januar 1954 - 31. marts 1973 uafbrudt har været  

 nydende medlemmer af anerkendt sygekasse eller omfattet af begravelseshjælp i  

 Danske Sygekassers Udligningskasse for Begravelseshjælp, og som herigennem  

 den 1. januar 1954 havde sikret deres bo en højere begravelseshjælp end 350  

 kr.
Udover den almindelige begravelseshjælp ydes et tillæg svarende til det  

 beløb, hvormed den sikrede begravelseshjælp den 1. januar 1954 oversteg 350  

 kr.
De pågældende vil enten have sikret sig i Udligningskassen for  

 Begravelseshjælp eller i en såkaldt lukket begravelseskasse i vedkommende  

 sygekasse.
 B.
Personer, som ved lovens ikrafttræden den 1. april 1973 er omfattet af en  

 direkte forsikring i Udligningskassen for Begravelseshjælp, og som på dette  

 tidspunkt ikke har bopæl her i landet, har også efter den 1. april 1973 ret  

 til det sikrede beløb.
Retten hertil bortfalder, hvis pågældende ved sin død  

 har ret til almindelig begravelseshjælp efter § 16, stk. 1.
 2. Det påhviler de enkelte sygekasser pr. 1. april  

 1973 at udstede fripolicer lydende på den sikredes CPR-nr., navn og bopæl  

 samt størrelsen af den særlige begravelseshjælp, der tilkommer de under punkt  

 1 A nævnte personer.
Tilsvarende påhviler det Udligningskassen for Begravelseshjælp at udstede  

 fripolicer for de under punkt 1 B nævnte personer.
Disse fripolicer skal have  

 påtegning om, at retten til den særlige begravelseshjælp bortfalder, hvis den  

 sikrede ved sin død har ret til almindelig begravelseshjælp efter  

 sygesikringslovens § 16, stk. 1.
 3. De udstedte fripolicer kan ikke gøres til genstand  

 for overdragelse, pantsætning, udlæg o.l.
4a.
Udbetaling af supplerende begravelseshjælp i medfør af punkt 1A sker i  

 forbindelse med udbetaling af almindelig begravelseshjælp efter lovens § 16,  

 stk. 1. Fripolicen må afleveres til kommunen.
b.
Udbetaling af begravelseshjælp i medfør af punkt 1 B sker ved  

 henvendelse til Københavns magistrats 3. afdeling, direktoratet for  

 sundhedsvæsenet, Nørre Voldgade 15, 1358 København K.
Fripolice og dødsattest  

 må indsendes til dette direktorat.
 5. Blanketter til fripolicer fås ved henvendelse til  

 sikringsstyrelsen, Holmens Kanal 7, 1060 København K.
 SOCIALMINISTERIET, DEN 29. MARTS 1973.
 Eva Gresal.
/E.
Arntsen.
