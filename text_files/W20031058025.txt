Klage  

 over fejlbehandling af albuebrud Nævnet fandt ikke grundlag for at kritisere, at  

 skadestuelægen ikke påviste bruddet, idet det kunne være vanskeligt for en  

 yngre og måske uerfaren læge at erkende et brud på de foreliggende billeder.  

 Samtidig vidste reservelægen, at billederne ville blive revurderet af mere  

 erfarne læger ved den efterfølgende røntgenkonference.
Nævnet fandt endvidere ikke grundlag for at kritisere,  

 at den overlæge, der anlagde gipsskinnen, ikke foranstaltede yderligere  

 røntgenoptagelse, men i stedet baserede sin vurdering og behandling på  

 røntgenbilleder, der blev taget 2 dage før, eftersom der blev aftalt kontrol  

 med fornyet røntgenoptagelse efter 1 uge.
Videre fandt nævnet ikke grundlag  

 for  

 at kritisere den læge, der foretog kontrol efter 1 uge, idet  

 røntgenundersøgelsen ifølge røntgenbeskrivelsen viste uændret stilling.  

 Herudover  

 fandt nævnet ikke grundlag for at kritisere den behandling patienten i øvrigt  

 modtog af lægerne på ortopædkirurgisk afdeling, idet den givne behandling med  

 fysioterapi og senere forsøg på at vurdere leddet ved en operation var  

 relevant.
Endelig fandt nævnet ikke anledning til at kritisere  

 røntgenoverlægens  

 vurdering af røntgenbillederne.
Nævnet fandt dog, at det havde været  

 hensigtsmæssigt,  

 om overlægen havde redegjort lidt nøjere for stillingsfejlen i bruddet.
 Der blev afgivet dissens i sagen.
