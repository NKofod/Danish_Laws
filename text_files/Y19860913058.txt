 Udtalt, at det ved magistratens valg af en stedfortræder for medlemmet  

 af lokalnævnet, jfr. retsplejelovens § 115, må tilkomme den valggruppe, der  

 har udpeget medlemmet, at udpege stedfortræderen for medlemmet.
 Endvidere udtalt, at borgerrepræsentationens valg af 4 stedfortrædere  

 til lokalnævnet ikke bør foretages ved særskilt valg under anvendelse af  

 bestemmelsen i § 21, stk. 2, i den københavnske styrelseslov, men ved, at de  

 valg-grupper, der har udpeget de enkelte medlemmer, tillige udpeger disses  

 stedfortrædere.
 Endelig udtalt, at man i det konkrete tilfælde, hvor ovennævnte  

 fremgangsmåde ikke var fulgt for så vidt angår borgerrepræsentationens valg  

 af stedfortrædere, måtte opretholde de foretagne valg, da der ikke havde  

 været protesteret imod den anvendte fremgangsmåde ved valgene, og disse ikke  

 havde medført en sammensætning i strid med retsplejeloven.
 I skrivelse af 29. juli 1986 har lokalnævnet for Københavns politikreds  

 anmodet indenrigsministeriet om at tage stilling til, hvilke af de af  

 borgerrepræsentationen udpegede stedfortrædere til lokalnævnet, der skal  

 indkaldes, når de enkelte medlemmer af lokalnævnet, som  

 borgerrepræsentationen har udpeget, har forfald.
Det fremgår af sagen, at Københavns magistrat i henhold til bestemmelserne  

 i retsplejelovens § 115 om oprettelse af et lokalnævn har valgt borgmesteren  

 for 1. afdeling til medlem af lokalnævnet og borgmesteren for 2. afdeling som  

 stedfortræder.
Endvidere har borgerrepræsentationen blandt  

 borgerrepræsentationens medlemmer ved forholdstalvalg valgt 4 medlemmer og 4  

 stedfortrædere til lokalnævnet.
Ved gennemførelsen af forholdstalsvalgmåden er anvendt bestemmelsen i den  

 københavnske styrelseslovs § 21, stk. 2, hvorefter de pladser, der er  

 tilfaldet magistratens medlemmer ved valg af medlemmer til udvalg,  

 kommissioner, bestyrelser og lignende, hvori også eet eller flere af  

 magistratens medlemmer skal have sæde, anses som tilfaldet den gruppe inden  

 for borgerrepræsentationen, som det pågældende magistratsmedlem tilhører.
Ved  

 borgerrepræsentationens valg af medlemmer og stedfortrædere til lokalnævnet  

 er de af magistraten valgte borgmestre således medregnet ved fordelingen af  

 pladserne efter forholdstalsvalgmåden.
 Der er således valgt følgende medlemmer og stedfortrædere til lokalnævnet  

 angivet ved partibetegnelse:
 I denne anledning skal indenrigsministeriet udtale følgende:
Det følger af reglerne i retsplejelovens § 115 om valg af medlemmer til  

 lokalnævn, at magistraten blandt sine medlemmer skal vælge et medlem og en  

 stedfortræder.
Endvidere skal borgerrepræsentationen blandt sine medlemmer  

 vælge 4 medlemmer og 4 stedfortrædere.
De pågældende skal af  

 borgerrepræsentationen vælges ved forholdstalsvalg, jfr. § 21, stk. 1, i lov  

 om Københavns kommunes styrelse.
Ved forholdstalsvalget skal de pladser, der  

 er tilfaldet magistratens medlemmer, fragå i det antal pladser, der tilkommer  

 den gruppe, som de pågældende magistratsmedlemmer tilhører, jfr. lovens § 21,  

 stk. 2.
 Efter ministeriets opfattelse må det ved magistratens valg af et medlem og  

 en stedfortræder til lokalnævnet som sædvanlig tilkomme den valggruppe, der  

 har udpeget medlemmet, at udpege stedfortræderen for medlemmet.
Ved borgerrepræsentationens valg af medlemmer fragår den plads, der er  

 tilfaldet magistratsmedlemmet, i det antal pladser, der tilkommer den gruppe,  

 som den pågældende tilhører, jfr. § 21, stk. 2, i den københavnske  

 styrelseslov.
Ved borgerrepræsentationens valg af stedfortrædere bør det  

 herefter - på tilsvarende måde som ved magistratens valg af stedfortræder -  

 være de valggrupper, der har udpeget medlemmerne, som udpeger  

 stedfortræderne.
Borgerrepræsentationens valg af stedfortrædere foretages  

 således ikke ved et særskilt valg under anvendelse af bestemmelsen i § 21,  

 stk 2, men ved, at de grupper, der har udpeget medlemmer, tillige udpeger  

 stedfortrædere.
 Da der imidlertid efter det oplyste ikke inden borgerrepræsentationens  

 valg af medlemmer og stedfortrædere har været protesteret imod den anvendte  

 fremgangsmåde ved valgene, må de foretagne valg, som ikke har medført en  

 sammensætning i strid med retsplejeloven, efter indenrigsministeriets  

 opfattelse opretholdes.
 Kopi af denne skrivelse af sendt til justitsministeriet.
P, M.
V.
 E.B.
