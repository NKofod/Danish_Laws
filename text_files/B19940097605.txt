Efter § 1, stk. 3, i lov om adgang til forsvarerbistand under en administrativ skatte- eller afgiftsstraffesag, jf. lovbekendtgørelse nr. 489 af 19. september 1984, som ændret ved lov nr. 363 af 1. juli 1988, bestemmes:
 § 1.  Den, mod hvem strafansvar eventuelt vil blive  

 gjort gældende, skal vejledes om adgangen til at begære en forsvarer  

 beskikket, når sagen kan medføre strafansvar for overtrædelse af:
 Stk. 2.  Vejledning kan undlades, når sagen alene vil  

 kunne medføre forelæg af en bøde på ikke over 1.000 kr.
 § 2.  Vejledningen gives af den statslige told- og  

 skattemyndighed, der behandler spørgsmålet om strafansvar, for Københavns og  

 Frederiksberg kommuners vedkommende dog de pågældende skattedirektorater.  

 Vejledningen gives i forbindelse med påbegyndelsen af myndighedens  

 forhandling med den pågældende vedrørende spørgsmålet om strafansvar.
§ 3.  Vejledningen gives skriftligt og skal indeholde  

 en orientering om den beskikkede forsvarers beføjelser.
Det skal af sagen  

 fremgå, at den pågældende har modtaget behørig vejledning.
 Stk. 2.  Vejledningen skal indeholde oplysning om, at  

 den pågældende, såfremt denne findes skyldig, har pligt til at erstatte det  

 offentlige sagens omkostninger.
§ 4.  Fremsættes der begæring om forsvarerbeskikkelse,  

 kan forhandlingen kun påbegyndes eller fortsættes uden forsvarerens  

 tilstedeværelse, såfremt den pågældende udtrykkeligt samtykker heri.
Det skal  

 i givet fald fremgå af sagen, at samtykke er givet.
 § 5.  Fremsættes der begæring om forsvarerbeskikkelse,  

 skal den myndighed, som vejledningspligten påhviler, drage omsorg for, at  

 begæringen indbringes for retten.
 § 6.  Bekendtgørelsen træder i kraft den 1. januar  

 1995.
 Stk. 2.  Samtidig ophæves bekendtgørelse nr. 500 af 1.  

 oktober 1984 om vejledning om forsvarerbeskikkelse under en administrativ  

 skatte- eller afgiftsstraffesag.
