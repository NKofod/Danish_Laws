 Med virkning fra 1. okt 1976 gennemføres den 3-årige uddannnelse af  

 blodtypeserologiske hospitalslaboranter efter nedenstående uddannelsesplan.
Elever antages til uddannelsen af de blodtypeserologiske afdelinger og  

 blodbanker, der af indenrigsministeriet er godkendt som uddannelsessteder for  

 blodtypeserologiske hospitalslaboranter.
For blodtypeserologiske afdelinger  

 og blodbanker, der ikke har fået tillagt fuld uddannelsesret, fastsættes  

 særlige regler med hensyn til supplerende uddannelse på blodtypeserologiske  

 afdelinger eller blodbanker med fuld uddannelsesret, jfr.
IV og bilag 7.
 Den blodtypeserologiske afdeling eller blodbank er ansvarlig for, at der  

 inden elevens påbegyndelse af uddannelsen er sikret denne plads på  

 hospitalslaborantskolernes grund - og hovedkursus inden for de i  

 uddannelsesplanen fastlagte terminer.
 I.
 Uddannelsesplanen.
 Uddannelsen er 3-årig (36 måneder) og omfatter:
A.
Forpraktik på godkendt laboratorium.
Varighed 2 til 4 måneder.
B.
Grundkursus på hospitalslaborantskole.
Varighed ca. 3 1/2 måned.
C.
Indledende praktisk uddannelse på godkendt laboratorium.
Varighed ca.  

 8-18 måneder, D.
Hovedkursus på hospitalslaborantskole.
Varighed ca. 4 måneder.
E.
Afsluttende praktisk uddannelse på godkendt laboratorium.
Varighed ca.  

 7-18 måneder.
 Til uddannelsesplanen bemærkes:
A.
Forpraktik.
Formålet med forpraktiktiden er at sikre, at eleven er egnet til den  

 praktiske uddannelse.
Indholdet af forpraktiktiden er angivet i bilag I.  

 Indholdet skal tilpasses de til enhver tid eksisterende arbejdsforhold på  

 laboratorierne og vil derfor blive underkastet passende hyppig revision af  

 indenrigsministeriet efter indstilling fra undervisningsrådene ved  

 hospitalslaborantskolerne.
B.
Grundkursus.
Eleven indstilles af laboratoriet til kurset, der afholdes på  

 hospitalslaborantskolerne.
Kurset er af ca. 3 1/2 måneds varighed.
Det har til formål at forberede og motivere eleven for den efterfølgende  

 indledende praktiske uddannelsesperiode på laboratoriet.
Dette søges opnået  

 gennem undervisning, hvor naturfaglige skolekundskaber doceres på en sådan  

 måde, at de direkte er rettet mod praktisk laboratoriearbejde og i et sådant  

 omfang, at de giver en relevant baggrund for den videre indledende praktiske  

 uddannelse.
Undervisningen skal desuden omfatte grundlæggende biologiske  

 fagområder.
Indholdet af grundkursus er angivet i bilag 2, men vil iøvrigt  

 blive underkastet passende hyppig revision af indenrigsministeriet efter  

 indstilling fra undervisningsrådene ved hospitalslaborantskolerne, således at  

 det til enhver tid er i overensstemmelse med kursets formål.
Hospitalslaborantskolerne foretager ved afslutningen af kurset en  

 bedømmelse af eleven med henblik på dennes egnethed til at kunne gennemføre  

 hovedkursus.
Bedømmelsen foretages på grundlag af det daglige arbejde under  

 kurset, skriftlige opgaver samt en afsluttende prøve.
Eleven gives  

 vidnesbyrdet »bestået« eller »ikke bestået«.  

 »Bestået« er en betingelse for at kunne påbegynde den indledende  

 praktiske uddannelse.
Til de elever, der har bestået, udfærdiger hospitalslaborantskolen et  

 uddannelsesbevis, der opbevares på skolen.
Elever, der ikke består, kan efter  

 samråd med skolen af uddannelseslaboratoriet indstilles til grundkursus endnu  

 een gang.
Tid, der medgår til fornyet gennemgang af grundkurset, medregnes  

 ikke i den 3-årige uddannelsestid, C.
Indledende praktisk uddannelse.
Denne del af uddannelsen er af ca. 8-18 måneders varighed.
Den anvendes  

 til praktisk orientering og deltagelse i uddannelseslaboratoriets almindelige  

 arbejdsområder efter et fastlagt program, således at eleven ved hovedkursets  

 begyndelse har opnået et elementært kendskab til uddannelseslaboratoriets  

 funktioner, apparater, undersøgelser og fagsprog.
 Det nævnte program indeholdes i bilag 3. Programmet skal tilpasses de til  

 enhver tid eksisterende arbejdsopgaver på laboratorierne og vil derfor blive  

 underkastet passende hyppig revision af indenrigsministeriet efter  

 indstilling fra undervisningsrådene ved hospitalslaborantskolerne eventuelt  

 efter forslag fra uddannelseslaboratorierne.
 Før eleven kan påbegynde hovedkursus, skal uddannelseslaboratoriet over  

 for hospitalslaborantskolerne på særligt skema dokumentere, at omfanget af  

 den praktiske uddannelse har opfyldt programmet, jfr. det i bilag 3  

 indeholdte skema.
D.
Hovedkursus.
Eleven indstilles til kursus af uddannelseslaboratoriet.
Kurset afholdes  

 af hospitalslaborantskolerne og er af ca. 4 måneders varighed.
Formålet med  

 denne del af uddannelsen er at give eleven en systematisk oplæring i  

 principperne for de vigtigste procedurer, som praktiseres i  

 blodtypeserologiske afdelinger og blodbanker.
Undervisningen omfatter desuden  

 nogle klinisk betonede fag, hvis formål er at give eleven en forståelse af  

 baggrunden for laboratoriearbejdet og dettes placering i hospitalsarbejdet..
 Indholdet af hovedkursus angives i bilag 4. Indholdet skal tilpasses de  

 krav, der til enhver tid stilles til blodtypeserologiske hospitalslaboranters  

 uddannelse, og vil derfor blive underkastet passende hyppig revision af  

 indenrigsministeriet efter indstilling fra hospitalslaborantskolernes  

 undervisningsråd.
Kurset afsluttes med en eksamen, der skal være bestået, før uddannelsen  

 kan afsluttes.
Bedømmelsen af eleverne sker under anvendelse af den i  

 undervisningsministeriets bekendtgørelse nr. 148 af 5. april 1971 nævnte  

 karakterskala (13-skalaen), hvilket indebærer, at eleven kun har bestået  

 eksamen, hvis gennemsnittet af samtlige karakterer er mindst 6,0, og således  

 at ingen enkelte fagkarakterer er under 5, jfr. bilag 4. Uddannelsesbeviset  

 påføres de opnåede karakterer for de elever, der har bestået.
Det er en  

 betingelse for at kunne påbegynde den af sluttende praktiske uddannelse, at  

 hovedkursus er bestået.
Elever, der ikke består hovedkursus, kan af uddannelseslaboratoriet efter  

 samråd med skolen indstilles til eksamen endnu een gang, eventuelt efter at  

 eleven har taget hovedkurset om.
Tid, der medgår til fornyet gennemgang af  

 hovedkursus samt perioden mellem de to kurser, medregnes ikke i den 3-årige  

 uddannelse.
E.
Afsluttende praktisk uddannelse.
Denne del af uddannelsen omfatter en praktisk oplæring i de procedurer,  

 der ind går i uddannelseslaboratoriets almindelige rutineprogram.
På det  

 givne kursusgrundlag gennemgås den teoretiske baggrund samtidig med, at  

 elevens praktiske færdighed vedligeholdes.
Inden afsluttende eksamen i praktik skal laboratoriet foretage en  

 bedømmelse af eleven, hvorunder der lægges vægt på dennes færdigheder og  

 sikkerhed i arbejdet, ansvarsbevidsthed, modenhed og samarbejdsevne.
På  

 grundlag heraf gives en samlet bedømmelse i praktik.
Eleven gives  

 vidnesbyrdet »ikke tilfredsstillende«, »mindre  

 tilfredsstillende«, »tilfredsstillende« eller »særdeles  

 tilfredsstillende«.
Elever, der opnår »ikke  

 tilfredsstillende«, kan ikke indstilles til afsluttende eksamen i  

 praktik.
Spørgsmålet om uddannelsens afslutning forelægges i så fald  

 indenrigsministeriets kontor for autorisations- og dispensationssager.
 Indholdet af den afsluttende praktiske uddannelse er angivet i bilag 5.  

 Programmet skal tilpasses de til enhver tid eksisterende arbejdsopgaver på  

 laboratorierne og vil derfor blive underkastet passende hyppig revision af  

 indenrigsministeriet efter indstilling fra undervisningsrådene ved  

 hospitalslaborantskolerne.
F.
Afsluttende eksamen i praktik.
Uddannelsen afsluttes med eksamen i praktik, omfattende en praktisk prøve  

 og en eksamination under medvirken af censorer.
Som eksaminator fungerer  

 uddannelses stedets chef, instruktionslaborant eller den, der varetager  

 elevundervisningen.
Som censorer skal fungere en speciallæge i klinisk  

 blodtypeserologi og en instruerende eller ledende blodtypeserologisk  

 hospitalslaborant.
Begge censorer skal indkaldes fra andre  

 uddannelseslaboratorier end uddannelsesstedet.
Censorerne beskikkes for 3 år ad gangen af undervisningsrådene, som kan  

 indhente oplysninger fra censorerne om disses virksomhed.
Undervisningsrådene  

 udarbejder desuden en censorvejledning, der udsendes til censorerne ved  

 beskikkelsen.
I bilag 6 er givet retningslinier for eksamens afholdelse.
Som ved bedømmelsen i praktik gives vidnesbyrdet »ikke  

 tilfredsstillende«, »mindre tilfredsstillende«,  

 »tilfredsstillende« eller »særdeles tilfredsstillende«.  

 Vidnesbyrdet påføres uddannelsesbeviset.
Vidnesbyrdet må være mindst  

 »mindre tilfredsstillende«, for at uddannelsen kan betragtes som  

 afsluttet.
Elever, der ikke opnår dette vidnesbyrd, kan tidligst efter 2  

 måneders forløb atter gå op til afsluttende eksamen.
Tid, der medgår hertil,  

 medregnes ikke i den 3-årige uddannelsestid.
 II.
 Adgangsbetingelserne til uddannelsen.
 Alder: Fyldt 18 år.
 Skoleuddannelse:
1. Realeksamen med regning og matematik eller 2. udvidet teknisk forberedelseseksamen eller 3. højere forberedelseseksamen eller 4. studentereksamen (sproglig studentereksamen aflagt  

 fra og med 1956 til og med 1965 dog med tillægsprøve i matematik/regning på  

 realeksamens-niveau) eller 5. anden f.eks. udenlandsk uddannelse, der kan  

 godkendes af indenrigsministeriet, For samtlige eksaminer gælder, at fagene regning og matematik skal være  

 bestået .
 III.
 Forsømmelser.
Har en elev under såvel den praktiske uddannelse på laboratoriet som under  

 kursus på hospitalslaborantskolen været fraværende i tidsrum, der sammenlagt  

 overstiger 60 dage, men som er under 180 dage, forlænges uddannelsestiden med  

 30 dage for hver påbegyndt periode af 30 dages fraværelse ud over 60 dage.  

 Ved beregningen af den samlede fraværelse medregnes ferier ikke.
Fraværelse  

 under skoletid en medregnes ikke, hvis eleven har måttet tage kursus om.
Udgør elevens fraværelse sammenlagt 180 dage eller mere, skal spørgsmålet  

 forelægges indenrigsministeriets kontor for autorisations- og  

 dispensationssager, jfr.
VI.
 IV.
 Godkendelse af laboratorier som uddannelsessteder.
 Godkendelse af laboratorier som uddannelsessteder for blodtypeserologiske  

 hospitalslaboranter meddeles efter ansøgning af indenrigsministeriet.  

 Godkendelsen kan gøres tidsbegrænset og kan fratages et laboratorium.
 Godkendelse kan kun forventes meddelt blodtypeserologiske afdelinger og  

 blodbanker, for så vidt disses arbejdsområder dækker hovedparten af de under  

 den praktiske uddannelse krævede emner.
 Det er normalt en forudsætning, at afdelingen er normeret med egen chef,  

 der skal være speciallæge i klinisk blodtypeserologi, og disponerer over  

 særligt personale til varetagelsen af undervisningen af elever  

 (instruktionslaborant i klinisk blodtypeserologi el. lign.).
 Blodtypeserologiske afdelinger uden blodbankvirksomhed vil kunne godkendes  

 som delvis kvalificerende uddannelsessteder, såfremt disse laboratorier  

 påser, at eleverne modtager den i cirkulæret under punkt C og E omtalte  

 indledende og afsluttende praktiske uddannelse.
 Eleverne skal dog altid modtage mindst 6 måneder af den praktiske  

 uddannelse ved et uddannelsessted, som er godkendt som fuldt kvalificerende.
 Efterhånden som der åbnes mulighed herfor, vil godkendelsen af  

 afdelingerne blive gjort afhængig af, at elevundervisningen på afdelingerne  

 foretages af instruktionslaborant(er), der har bestået kursus for ledende og  

 instruerende blodtypeserologiske hospitalslaboranter.
 I bilag 7 indeholdes en oversigt over afdelinger, der indtil videre er  

 godkendt som uddannelsessteder.
 V.
 Autorisation.
Efter endt uddannelse kan der tildeles laboranten autorisation.
Ansøgning  

 herom sendes sammen med skemaet vedrørende den afsluttende praktiske  

 uddannelse til indenrigsministeriets kontor for autorisations- og  

 dispensationssager.
 VI.
 Dispensationsregler.
Spørgsmål om dispensation fra foranstående bestemmelser sendes til  

 indenrigsministeriets kontor for autorisations- og dispensationssager.
De  

 indtil videre gældende retningslinier for dispensation foreligger i bilag 8.
 VII.
 Overgangsregler.
 Dette cirkulære træder i kraft den 1. oktober 1976 og afløser cirkulære af  

 2. januar 1969 om uddannelsesplanen for blodbanklaboranter.
 Blodbanklaboranter, der før den 1. oktober 1976 har fuldført deres  

 uddannelse efter reglerne i cirkulæret af 1969 om uddannelsen af  

 blodbanklaboranter eller dettes overgangsordning, ligestilles med  

 blodtypeserologiske hospitalslaboranter uddannet efter nærværende cirkulære.
 Blodbanklaboranter, der har påbegyndt, men ikke afsluttet deres uddannelse  

 før 1. oktober 1976, kan fuldføre deres uddannelse efter reglerne i  

 nærværende cirkulære efter hospitalslaborantskolernes og  

 uddannelseslaboratoriernes nærmere bestemmelse.
 Indenrigsministeriet, den 3. september  

 1976.
 P.M.V.
G.A.
Lustrup.
 /Niels Bentsen.
 Bilag 1.
 Forpraktik.
 I forpraktiktiden skal eleverne opnå indsigt i følgende:
Hospitalsetikette Laboratoriets placering i hospitalet Faremomenter Undersøgelsesmaterialer Elementært glasapparatur Volumetrisk apparatur Centrifugering Vejning Simpel fotometri Enheder.
 Bilag 2.
 Grundkursus.
 Skemaet underskrives af uddannelseslaboratoriets chef eller af den, der  

 varetager elevundervisningen, samt af eleven og sendes sammen med  

 uddannelsesbeviset til censorerne senest 14 dage før afsluttende eksamen i  

 praktik.
 Bilag 6.
 Afsluttende eksamen i praktik.
Den afsluttende eksamen i praktik finder sted på uddannelsesstedet og har  

 til formål at give en vurdering af elevens duelighed som blodtypeserologisk  

 hospitalslaborant, d.v.s. om eleven behersker de blodbankprocedurer og  

 laboratorieunder søgelser, som indgår i uddannelseslaboratoriets almindelige  

 rutineprogram.
Det forudsættes, at eleven kender det apparatur, som anvendes  

 i laboratoriearbejdet .
Den afsluttende eksamen i praktik skal foregå inden for de sidste 3  

 måneder af elevens uddannelsestid.
Tidspunktet skal meddeles eleven senest 1  

 måned før eksamens afholdelse.
 Den afsluttende eksamen omfatter: 1) praktisk prøve og 2) mundtlig  

 eksamination .
 ad 1. Praktisk prøve.
Der udføres en eller flere rutineprocedurer, hvorunder der foretages en  

 vurdering af elevens tekniske færdigheder.
Højst 2 elever kan aflægge  

 praktisk prøve samtidig.
Det er tilladt eksaminanderne at benytte alle  

 tilgængelige forskrifter, vejledninger og håndbøger.
 Eleven har ret til at fuldføre det praktiske arbejde, inden den mundtlige  

 overhøring påbegyndes, men såfremt eleven er indforstået hermed, kan  

 overhøringen begynde tidligere.
 ad 2. Mundtlig eksamination.
 Med udgangspunkt i det udførte arbejde foretager uddannelsesstedets chef,  

 instruktionslaborant eller den, der har undervist den pågældende elev i  

 uddannelsestiden, en eksamination til vurdering af elevens forståelse af de  

 tilgrundliggende principper og vigtigste fejlkilder ved proceduren samt  

 dennes kliniske baggrund.
 De teoretiske spørgsmål kan stilles inden for hovedkursuspensum, idet den  

 afsluttende eksamen bl.a. har til formål at sikre, at dette er vedligeholdt.
 Karaktergivning.
 På basis af det praktiske arbejde og den mundtlige overhøring giver  

 censorer og eksaminator i forening en bedømmelse af elevens præstation.  

 Eleven gives vidnesbyrdet »ikke tilfredsstillende«, »mindre  

 tilfredsstillende«, »tilfredsstillende« eller »særdeles  

 tilfredsstillende«.
 Eventuelle uoverensstemmelser mellem censorer og uddannelsessted eller  

 elev ved rørende den afsluttende eksamen i praktik kan forelægges  

 indenrigsministeriets kontor for autorisations- og dispensationssager.
 Bilag 7.
 Fortegnelse over godkendte uddannelsessteder for blodtypeserologiske  

 hospitals laboranter.
 Følgende blodtypeserologiske afdelinger og blodbanker ved følgende  

 institutioner er indtil videre godkendt som fuldt kvalificerende  

 uddannelsessteder:
A.
Fuldt kvalificerede uddannelsessteder.
 I København:
Bispebjerg Hospital, Kommunehospitalet, København Københavns Amts Sygehus i Glostrup Københavns Kommunes Hospital i Hvidovre Rigshospitalet Statens Seruminstitut.
 I Provinsen:
Aalborg Sygehus Nord Århus Kommunehospital Esbjerg Centralsygehus Odense Sygehus B.
Delvis kvalificerende Uddannelsessteder:
 Blodtypeafdelingen på Københavns Universitets Retsmedicinske Institut.
 Bilag 8.
 I.
 Ansøgning om dispensation sendes til indenrigsministeriets kontor for  

 autorisations- og dispensationssager, adr.: Hospitalslaborantskolen i Århus.
Ansøgning skal indsendes senest 5 måneder efter elevtidens påbegyndelse og  

 skal ledsages af dokumentation for de omstændigheder, der berettiger til  

 dispensation: Anbefalinger, eksamensbeviser m.v. og/eller oplysninger om, på  

 hvilke laboratorier og inden for hvilke arbejdsområder, ansøgeren har været  

 beskæftiget.
De sidstnævnte oplysninger skal bekræftes af det pågældende  

 laboratoriums leder.
Hvis en ansøgning indsendes efter fristens udløb, gives  

 der afslag.
 II.
 Kun ansættelser efter det fyldte 18. år kan berettige til dispe nsation.  

 Dispensationtiontiontion kan kun gives med det godkendte uddannelsessteds  

 anbefaling, der skal gives inden for 5 måneder fra ansættelsen.
 1. Dispensation fra adgangsbetingelserne.
 Dispensation kan gives til ansøgere, der har en dansk eller udenlandsk  

 uddannelse, som mindst kan sidestilles med de i cirkulærets afsnit II, 1)-4)  

 nævnte uddannelser.
 2. Dispensation fra uddannelsesplanen.
 A: Forpraktik.
 Dispensation kan gives til ansøgere, der har været beskæftigede med  

 kvalificerende arbejde på et hospitalslaboratorium eller -institut.
 Dispensationen kan højst udgøre 3 måneder af uddannelsestiden.
 B: Grundkursus.
Dispensation kan gives til ansøgere, der har gennemgået kvalificerende  

 laboratorieuddannelse eller kvalificerende kurser eller eksaminer.
Det kan  

 kræves, at den pågældende lærer visse supplerende fag og består en prøve  

 heri.
 Dispensationen medfører en nedsættelse af uddannelsestiden på 3 måneder.
 C: Praktisk uddannelse.
 Dispensation kan kun gives, såfremt ansøgerens praktiske  

 laboratoriearbejde er foregået på basis af en teoretisk viden, der  

 kvalificerer til dispensation fra grundkursus, jfr. ovenfor under B.
 Dispensation kan herefter gives i følgende tilfælde:
a.
Til ansøgere, der er ansatte på laboratorier, som ikke er godkendt som  

 uddannelsessted, herunder hospitalslaboratorier af speciel art, eller på  

 visse industrilaboratorier.
Fra en fjerdedel til hele ansættelsestiden, dog maksimalt 12 måneder, kan  

 medregnes.
Hvor stor en del, der i det konkrete tilfælde kan medregnes, vil  

 afhænge af, i hvilken grad det udførte arbejde skønnes at kunne erstatte  

 arbejde under elevuddannelse på et laboratorium, der er godkendt som  

 uddannelsessted.
Ved nedsættelse af uddannelsestiden med over 6 måneder kan  

 der dispenseres fra dele af det program, som hospitalslaborantelever under  

 den indledende praktiske uddannelse skal gennemgå.
Ansøgeren skal dog altid  

 modtage mindst 3 måneders indledende praktisk uddannelse på et godkendt  

 uddannelsessted for at sikre, at den pågældende har en tilstrækkelig baggrund  

 for at følge hovedkurset.
Den afsluttende praktiske uddannelse kan i disse  

 tilfælde eventuelt forkortes, dog skal den mindst udgøre ca. 10 måneder.
b.
Ansøgere, som allerede har autorisation som hospitalslaborant i en  

 anden retning, vil kunne erhverve autorisation ved at gennemgå og bestå  

 hovedkursus samt gennemføre 1 års tilfredsstillende praktisk uddannelse med  

 afsluttende eksamen i praktik.
 D: Hovedkursus.
 Dispensation kan kun gives i helt ekstraordinære tilfælde til ansøgere med  

 dokumenteret viden, som mindst kan sidestilles med den ved  

 hospitalslaborantskolerne givne.
 Det kan kræves, at den pågældende består en eksamen ved  

 hospitalslaborantskolen svarende til afsluttende eksamen ved hovedkursus.
 Dispensationen medfører en nedsættelse af uddannelsestiden på 4 måneder.
 3. Autorisation på grundlag af udenlandsk uddannelse.
 Personer, der i udlandet har gennemgået en uddannelse, der kan sidestilles  

 med den danske hospitalslaborantuddannelse, kan efter ansøgning ledsaget af  

 fornøden dokumentation få udstedt et særligt autorisationsbevis.
 Det er en betingelse for autorisation, at den pågældende taler og forstår  

 dansk i fornødent omfang.
 III.
 Klager over trufne afgørelser eller over sagsbehandlingen kan indbringes  

 for indenrigsministeriet, Christiansborg Slotsplads 1, 1218 København K.
