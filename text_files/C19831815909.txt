 1. Fremgangsmåden med hensyn til beskatningen af  

 renteindtægter i det indkomstår, hvor en skatteyder afgår ved døden, er  

 beskrevet i ligningsdirektoratets cirkulære nr. 321 af 7. marts 1972.
 Under de tidligere regler om ægtefællers beskatning var det i praksis kun  

 manden, der blev beskattet af ægtefællernes samlede renteindtægter.
 Det er ændret fra indkomståret 1983, idet renteindtægter i dødsåret nu som  

 hovedregel skal henføres til beskatning hos den af ægtefællerne, til hvis  

 bodelsindkomst de hører.
 Dette betyder, at der nu også i tilfælde af en gift kvindes død kan blive  

 tale om renteindtægter, der indgår i en mellemperiodeansættelse.
 2. Når den ene af to samlevende ægtefæller afgår ved  

 døden, foretages rentebeskatningen i dødsåret således:
 2.1. For afdødes vedkommende henføres til melemperioden de i perioden  

 forfaldne renter samt beregnede renter fra sidste forfaldsdag også selv om  

 denne ligger i det foregående indkomstår - til og med dødsdagen.
 Ved beregning af den regulerede helårsindkomst må højst indgå, hvad er  

 svarer til et års rente.
 2.2. Den efterlevende ægtefælle beskattes også i dødsåret alene af de  

 forfaldne renter, som oppebæres af vedkommende.
2.3. I boet, hvor fællesboets samlede renteindtægt indgår, medregnes af  

 afdødes bodelsrenter beregnede renter fra dødsdagen, medens efterlevendes  

 bodelsrenter medregnes fra sidste forfaldsdag før dødsfaldet.
Renter i boet  

 beskattes fortsat i øvrigt udelukkende som beregnede renter.
 3. Udlægges rentebærende aktiver fra et dødsbo,  

 beskattes udlægsmodtageren efter sædvanlige regler ved forfaldstiden af  

 renteudbetalingen med fradrag af beregnede renter, som er beskattet i boet.
 4. Ved beskatning efter reglerne i kildeskattelovens §  

 13 - f.eks. ved uskiftet bo - har statsskattedirektoratet intet at indvende  

 imod, at der i dødsåret foretages en fordeling af renteindtægterne mellem  

 afdødes indkomst indtil dødsfaldet og ægtefællernes øvrige indkomst efter  

 forfaldstidspunktet.
 Ønsker den efterlevende ægtefælle skatteberegningen for delårsindkomsten  

 foretaget efter reglerne om mellemperiodeansættelse som foran anført, bør  

 ligningsmyndighederne ikke modsætte sig en sådan beregningsmåde.
 Uanset hvilket princip, der anvendes ved periodiseringen af delårets  

 renteindtægt, må den beregnede helårsindkomst ikke indeholde mere end et års  

 rente.
