Tillægsbetænkning afgivet af  

 Retsudvalget den 30. maj 2001 Tillægsbetænkning over I.
Forslag til børnelov [af justitsministeren (Frank Jensen)] II.
Forslag til lov om ændring af  

 retsplejeloven og forskellige andre love (Ændringer som følge af børneloven  

 m.v.) [af justitsministeren (Frank Jensen)] 1. Udvalgsarbejdet Lovforslagene blev fremsat den 4. oktober 2000 og var til  

 1. behandling den 12. oktober 2000. Lovforslagene blev efter 1. behandling  

 henvist til behandling i Retsudvalget.
Udvalget afgav betænkning den  

 22. maj 2001. Lovforslagene var til 2. behandling den 30. maj 2001, hvorefter  

 de blev henvist til fornyet behandling i Retsudvalget.
Møder Udvalget har, efter at lovforslagene blev henvist til  

 fornyet udvalgsbehandling, behandlet dem i 1 møde.
Skriftlige henvendelser Udvalget har under den fornyede behandling af  

 lovforslagene modtaget skriftlige henvendelser fra Familiens  

 Børneråd og Bjarke Jensen, Hinnerup.
Spørgsmål Udvalget har under den fornyede behandling af  

 lovforslagene stillet 2 spørgsmål til justitsministeren til  

 skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af  

 DF og KRF) indstiller lovforslagene til vedtagelse i den affattelse,  

 hvori de foreligger efter 2. behandling.
 Et mindretal i udvalget (DF) indstiller  

 lovforslagene til forkastelse.
Allerede under førstebehandlingen af lovforslagene  

 redegjorde Dansk Folkeparti for sine bekymringer vedrørende disse  

 lovforslag.
Der er efter Dansk Folkepartis opfattelse store  

 retssikkerhedsmæssige problemer for borgerne i disse lovforslag, og det  

 gælder også de ændringsforslag, som et flertal har vedtaget  

 ved 2. behandling.
Det er således ikke defineret i lovteksten, hvordan  

 et fast samlivsforhold skal forstås.
Man forsøger i  

 bemærkningerne til ændringsforslaget at forklare, hvornår  

 en tidligere samlever skal have ret til at rejse en faderskabssag.
Meget  

 betegnende for lovforslagene og ændringsforslagene er forklaringen  

 imidlertid meget uklar.
Der står i bemærkningerne, at kravet i § 6,  

 stk. 2, 2. pkt., om et fast samlivsforhold indebærer, at der skal  

 være tale om et samlivsforhold af ægteskabslignende karakter af  

 en vis varighed, hvor parterne typisk har levet sammen på fælles  

 bopæl.
Det er dog ikke udelukket, at kravet vil være opfyldt,  

 selv om parterne f.eks. af arbejdsmæssige årsager har opretholdt  

 hver sin bolig, hvis der dog har været tale om et fast parforhold af en  

 længere varighed.
Det er således efter DF s opfattelse ikke  

 klarhed, der præger ændringsforslaget. Ændringsforslaget  

 gør det meget problematisk for ugifte fædre at finde ud af, om  

 de er købt eller solgt, for så vidt angår retten til at  

 rejse faderskabssag, men også for familierne, der skal leve med den  

 usikkerhed, at de lige pludselig kan risikere at blive udsat for en  

 faderskabssag.
Da faderskabssagerne behandles af statsamterne, som formentlig  

 vil have forskellige opfattelser af, hvornår der er tale om et fast  

 samlivsforhold, er der behov for at definere lovteksten mere  

 præcist.
 Problemerne opstår også, fordi statsamternes  

 afgørelser ifølge loven ikke kan indbringes for anden  

 administrativ klageinstans, men kun for domstolene.
I andre love, hvor man forsøger at give samlevende  

 samme retsstilling som ægtefolk, har man foretaget en meget klarere  

 afgrænsning af tingene, nemlig med et krav om 2 års samliv og  

 bopæl.
Det gælder f.eks. arbejdsskadeforsikringsloven,  

 boafgiftsloven og lejeloven.
Derudover er der et åbenbart problem med  

 ændringsforslaget, som bygger på det, som kaldes  

 rettighedstænkning i forhold til faderen i forholdet, og det er ikke en  

 forståelse af børneloven som en lov, der sikrer børnenes  

 og familiens stabile forhold.
En stabilitet, som ikke kan etableres, uden at  

 ægteskabet som familiens værn mod offentlig indblanding  

 respekteres, og det er det, man med en latinsk betegnelse betragter som pater  

 est-princippet, som man går væk fra med den nye  

 børnelov.
Det grundlæggende problem ved den ny lov er, at man  

 sidestiller ægtefæller med samlevende.
Hermed undermineres  

 ægteskabet, eller også må man tvinge de papirløse  

 ind i et forpligtende forhold, og det er efter Dansk Folkepartis opfattelse  

 uacceptabelt i en retsstat, hvor man jo kan handle frit og indrette sig frit,  

 som man vil.
Derfor bør man fastholde den sondring, som man har i den  

 nuværende børnelov.
Man kan forestille sig det eksempel, hvor en  

 kvinde bliver gravid med sin ægtefælle og efterfølgende  

 forlader ham til fordel for en ny mand, med hvilken hun hurtigt gifter sig,  

 og i det nye ægteskab føder barnet.
I sådan en situation  

 bliver den nye ægtemand automatisk med den nye lov tilkendt  

 faderskabet, hvilket kan virke urimeligt over for den første  

 ægtemand, som har gjort alt for at opføre sig anstændigt  

 og ansvarligt.
Det handler om, at man skal fastholde det enkelte menneskes  

 ansvar for sine handlinger, og det gør man ikke med de fremsatte  

 lovforslag, og det gør man heller ikke med de ændringsforslag,  

 som støttes af et flertal i Folketinget.
DF har bemærket sig, at  

 bl.a.
Venstre i læserbreve og kommentarer har ført sig  

 vældig frem med, at man er kritisk over for børneloven.  

 Alligevel støtter Venstre lovforslagene og regeringen i denne sag,  

 hvilket virker mærkværdigt.
I det hele taget er det urimeligt, at regeringen kommer  

 med så afgørende ændringsforslag så tæt  

 på, at Folketinget skal afslutte sine behandlinger af lovforslag.
Det  

 er urimeligt for høringsberettigede parter m.fl., som måtte have  

 interesse for sådanne forslag.
DF kan generelt konstatere, at  

 eksempelvis Præsteforeningen aldrig er blevet hørt om  

 forslagene, selv om præsterne får en vigtig opgave i forbindelse  

 med lovenes virke i praksis.
Sognepræsten bliver nemlig, som det fremgår af  

 lovforslagene, fremover hovedansvarlig for, at der rejses fadersskabsag,  

 når et barn fødes uden for ægteskab.
Det gælder,  

 uanset om forældrene ikke er gift eller om moderen af forskellige  

 grunde ikke ønsker at opgive faderens navn, hvilket sker i omkring 200  

 sager hvert år.
Disse kvinder risikerer fremover at blive stillet for  

 en dommer.
Tidligere har jordemoderen og de sociale myndigheder haft  

 ansvaret for at underrette statsamtet, når et barn fødes uden en  

 registreret far.
Statsamtet forsøger herefter at rejse faderskabssag,  

 hvis der er en formodet far, eller at overtale moderen til alligevel at  

 oplyse faderens navn.
Fremover bliver det den kirkebogsførende, der skal  

 indberette til statsamtet.
Kordegnen udfører ofte papirarbejdet, men  

 præsten har ansvaret og bliver dermed den direkte anledning til, at der  

 rejses faderskabssag.
Hidtil har kirkekontoret først været inde  

 i billedet, når en faderskabssag var afsluttet.
Dette må dog  

 siges at være en vigtig ændring, men alligevel har man ikke  

 ulejliget sig med at spørge Præsteforeningen om dens holdning  

 til sagen.
 Det er på alle måder nogle problematiske love,  

 som burde være udsat, til de var ordentligt gennemarbejdede og de  

 relevante parter spurgt til råds.
 Et andet mindretal i udvalget (KRF) vil stemme  

 hverken for eller imod lovforslagene.
 En oversigt over Folketingets sammensætning er  

 optrykt i tillægsbetænkningen.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 2 og L 3 omdelt  

 efter afgivelse af betænkning Bilagsnr.
