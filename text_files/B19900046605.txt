 I medfør af § 1, stk. 1 og 2, § 4, § 5 og § 24 i lov nr. 414 af 13. juni  

 1990 om administration af Det europæiske økonomiske Fællesskabs forordninger  

 om markedsordninger for landbrugsvarer m.v. fastsættes:
 § 1.  Bestemmelserne i denne bekendtgørelse vedrører  

 ydelse af produktionsstøtte til olieholdige frø med henblik på  

 oliefremstilling eller iblanding i foder samt kontrol med importerede  

 olieholdige frø i henhold til Det europæiske økonomiske Fællesskabs  

 forordninger.
Produktionsstøtte til olieholdige frø § 2.  EF-direktoratet varetager administrationen af  

 støtteordningen til olieholdige frø (raps-, rybs- og solsikkefrø) og udsender  

 vejledning om de gældende bestemmelser.
 § 3.  Ydelse af produktionsstøtte til olieholdige frø  

 er, udover hvad der følger af fællesskabsbestemmelserne, betinget af, at  

 enhver virksomhed, forinden produktionen iværksættes, og før tilførslen af  

 frøene finder sted, registreres hos EF-direktoratet og godkendes af  

 Plantedirektoratet som anerkendt bruger af olieholdige frø.
Stk. 2.  Tilførslen og forarbejdningen undergives  

 Plantedirektoratets kontrol.
De nærmere retningslinier for kontrollens  

 gennemførelse fastsættes af EF-direktoratet og Plantedirektoratet.
 § 4.  Bevillinger til forarbejdningsvirksomheder, som  

 er udstedt af told- og skattevæsenet, og som udløber efter den 1. juli 1990,  

 bevarer deres gyldighed, indtil Plantedirektoratet godkender virksomheden som  

 anerkendt bruger af olieholdige frø.
Kontrol med importerede olieholdige frø § 5.  Kontrollen med importerede olieholdige frø  

 (raps-, rybs- og solsikkefrø samt blandinger som nærmere fastlagt i  

 fællesskabsbestemmelserne) med oprindelse i tredjelande varetages af told- og  

 skattevæsenet samt Plantedirektoratet.
 Stk. 2.  Kontrollen sker for at sikre, at importeret frø  

 med oprindelse i tredjelande ikke nyder godt af støtteordningen for oliefrø,  

 dyrket i Fællesskabet, samt udbetalingen af eventuelle differencebeløb og  

 udligningsbeløb ved import af frø med oprindelse i et andet medlemsland.
 § 6.  Importører af olieholdige frø skal, af hensyn  

 til kontrollen med anvendelse af frøene, forud for importen indhente en  

 bevilling fra told- og skattevæsenet.
 § 7.  Når kontrollen med importen her i landet er  

 forbundet med en sikkerhedsstillelse udsteder EF-direktoratet på begæring af  

 importøren en attest som bevis for, at sikkerhedsstillelse er sket.
 Stk. 2.  Attesten skal fremlægges for told- og  

 skattevæsenet i forbindelse med importen.
Fællesbestemmelser § 8.  Plantedirektoratet og told- og skattevæsenet er  

 berettiget til at udtage prøver af produkterne, i det omfang det er  

 nødvendigt for at undersøge deres beskaffenhed, og har ret til at foretage  

 eftersyn hos eksportører, importører og senere handelsled, herunder de af  

 Plantedirektoratet godkendte virksomheder, og til at efterse  

 varebeholdninger, forretningsbøger, øvrige regnskabsmateriale,  

 ledsagedokumenter, analysemateriale samt korrespondance m.v.
 Stk. 2.  Det påhviler virksomhederne at yde den bistand,  

 der er nødvendig for foretagelsen af eftersyn og kontrol.
 § 9.  Udgifter til vejning af frøene ved tilførslen  

 til de af Plantedirektoratet godkendte virksomheder samt udgifterne ved  

 udtagning, forsendelse og undersøgelse af prøverne af olieholdige frø og  

 heraf fremstillede produkter afholdes af den pågældende virksomhed.
 § 10.  Overtrædelse af § 6, § 7, stk. 2, og § 8, stk.  

 2, samt af de i medfør af bekendtgørelsen meddelte godkendelser og andre  

 forskrifter straffes med bøde, medmindre højere straf er forskyldt efter  

 ovennævnte lovs § 25.
 § 11.  Bekendtgørelsen træder i kraft den 1. juli  

 1990.
 Stk. 2.  Samtidig ophæves bekendtgørelse nr. 240 af 22.  

 januar 1988.
