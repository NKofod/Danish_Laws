Nr LSF 159 Forslag til Lov om tilskud til skovbrugets konsulentvirksomhed Fremsat af landbrugsministeren (Tørnæs) den 18. januar 1990 Vedtaget ved tredjebehandling den 26. april 1990 Lov nr. 274 af 02/05/1990 § 1. Landbrugsministeren kan yde tilskud til sammenslutninger og institutioner til delvis dækning af udgifter til konsulentvirksomhed vedrørende skovbrug på de faglige områder, der er angivet i § 5.
 Stk. 2. Landbrugsministeren fastsætter, til hvilke sammenslutninger og  

 institutioner der kan ydes tilskud efter loven.
 Stk. 3. Landbrugsministeren godkender tilskudsmidlernes anvendelse og kan  

 fastsætte nærmere regler herom.
 Stk. 4. Tilskud kan ikke ydes til konsulentvirksomhed over for skove, der  

 tilhører staten, kommuner, kirker og præsteembeder.
 § 2. Tilskuddet ydes inden for en beløbsramme, der fastsættes på de årlige  

 finanslove.
 § 3. Landbrugsministeren fastsætter fordelingen af beløbsrammen mellem de  

 enkelte sammenslutninger og institutioner, der er godkendt i medfør af § 1,  

 stk. 2.
 Stk. 2. Landbrugsministeren fastsætter, hvilke udgifter til  

 konsulentvirksomhed der er tilskudsberettigede.
 § 4. Landbrugsministeren fastsætter, hvilke uddannelsesmæssige,  

 efteruddannelsesmæssige og beskæftigelsesmæssige krav rådgivningspersonale  

 skal opfylde, for at tilskud kan ydes.
 Stk. 2. Personer, der er beskæftiget med konsulentvirksomhed, hvortil der  

 ydes tilskud, må ikke ved denne virksomhed tage andre hensyn end de rent  

 faglige eller betinge sig anvendelsen af bestemte handelsforbindelser.
 § 5. Tilskud til konsulentvirksomhed ydes inden for følgende faglige  

 områder:
 1) Skovdyrkning.
 2) Dyrkning af pyntegrønt og juletræer.
 3) Skovbrugets driftsteknik.
 4) Erhvervs- og samfundsmæssig vejledning.
 5) Driftsplanlægning.
 6) Flersidigt skovbrug.
 Stk. 2. Landbrugsministeren kan foretage ændringer i afgrænsningen af  

 faglige områder i stk. 1.
 § 6. Tilskud til godkendte udgifter ydes med højst 50 pct.
 Stk. 2. Landbrugsministeren kan i tilfælde, hvor konsulentvirksomheden  

 udøves under særlig vanskelige forhold, eller hvor særlige aktiviteter ønskes  

 fremmet, fastsætte, at tilskud til godkendte udgifter ydes med en højere  

 procent end 50.
 Stk. 3. Landbrugsministeren kan fastsætte regler om, at tilskuddet  

 nedsættes, eller at der ikke ydes tilskud til konsulentvirksomhed over for  

 skovejere, hvis samlede skovareal overstiger 50 hektar.
 Stk. 4. Fastsættelsen af regler efter stk. 3 finder sted under hensyntagen  

 til bonitet.
§ 7. Tilskud efter denne lov bortfalder, 1) hvis tilskudsmodtageren har givet urigtige eller vildledende  

 oplysninger eller har fortiet oplysninger af betydning for ydelse af  

 tilskuddet, eller 2) hvis betingelserne for støtte ikke længere er opfyldt.
 Stk. 2. I de tilfælde, der er nævnt i stk. 1, kan landbrugsministeren  

 bestemme, at ydede beløb skal tilbagebetales helt eller delvis.
 Stk. 3. Når forholdene taler derfor, kan landbrugsministeren gøre  

 undtagelse fra bestemmelserne i stk. 1.
 § 8. Landbrugsministeren fastsætter nærmere regler om tilskudsordningens  

 gennemførelse og administration.
 § 9. Henlægger landbrugsministeren sine beføjelser efter loven til en  

 institution under Landbrugsministeriet, kan ministeren fastsætte regler om  

 adgangen til at påklage afgørelser, der er truffet i henhold til  

 bemyndigelsen, herunder om, at klage ikke skal kunne indbringes for højere  

 administrativ myndighed.
 § 10. Tidspunktet for lovens ikrafttræden fastsættes af  

 landbrugsministeren.
 § 11. Lov nr. 111 af 1. marts 1919 om statstilskud til småskovsforeninger  

 ophæves.
 § 12. Loven gælder ikke for Færøerne og Grønland.
Oprindeligt fremsat forslag § 1. Landbrugsministeren kan yde tilskud til sammenslutninger og institutioner til delvis dækning af udgifter til konsulentvirksomhed vedrørende skovbrug på de faglige områder, der er angivet i § 5.
 Stk. 2. Landbrugsministeren fastsætter, til hvilke sammenslutninger og  

 institutioner der kan ydes tilskud efter loven.
 Stk. 3. Landbrugsministeren godkender tilskudsmidlernes anvendelse og kan  

 fastsætte nærmere regler herom.
 Stk. 4. Tilskud kan ikke ydes til konsulentvirksomhed over for skove, der  

 tilhører staten, kommuner, kirker og præsteembeder.
 § 2. Tilskuddet ydes inden for en beløbsramme, der fastsættes på de årlige  

 finanslove.
 § 3. Landbrugsministeren fastsætter fordelingen af beløbsrammen mellem de  

 enkelte sammenslutninger og institutioner, der er godkendt i medfør af § 1,  

 stk. 2.
 Stk. 2. Landbrugsministeren fastsætter hvilke udgifter til  

 konsulentvirksomhed, der er tilskudsberettigede.
 § 4. Landbrugsministeren fastsætter, hvilke uddannelsesmæssige,  

 efteruddannelsesmæssige og beskæftigelsesmæssige krav, rådgivningspersonale  

 skal opfylde, for at tilskud kan ydes.
 Stk. 2. Personer, der er beskæftiget med konsulentvirksomhed, hvortil der  

 ydes tilskud, må ikke ved denne virksomhed tage andre hensyn end de rent  

 faglige eller betinge sig anvendelsen af bestemte handelsforbindelser.
 § 5. Tilskud til konsulentvirksomhed ydes inden for følgende faglige  

 områder:
 1) Skovdyrkning.
 2) Dyrkning af pyntegrønt og juletræer.
 3) Skovbrugets driftsteknik.
 4) Erhvervs- og samfundsmæssig vejledning.
 5) Driftsplanlægning.
 6) Flersidigt skovbrug.
 Stk. 2. Landbrugsministeren kan foretage ændringer i afgrænsningen af  

 faglige områder i stk. 1.
 § 6. Tilskud til godkendte udgifter ydes med højst 50 pct.
 Stk. 2. Landbrugsministeren kan i tilfælde, hvor konsulentvirksomheden  

 udøves under særligt vanskelige forhold, eller hvor særlige aktiviteter  

 ønskes fremmet, fastsætte, at tilskud til godkendte udgifter ydes med en  

 højere procent end 50.
 Stk. 3. Landbrugsministeren kan fastsætte regler om, at tilskuddet  

 nedsættes, eller at der ikke ydes tilskud til konsulentvirksomhed over for  

 skovejere, hvis samlede skovareal overstiger 50 hektar.
§ 7. Tilskud efter denne lov bortfalder, 1) hvis tilskudsmodtageren har givet urigtige eller vildledende  

 oplysninger eller har fortiet oplysninger af betydning for ydelse af  

 tilskuddet, eller 2) hvis betingelserne for støtte ikke længere er opfyldt.
 Stk. 2. I de tilfælde, der er nævnt i stk. 1, kan landbrugsministeren  

 bestemme, at ydede beløb skal tilbagebetales helt eller delvist.
 Stk. 3. Når forholdene taler derfor, kan landbrugsministeren gøre  

 undtagelse fra bestemmelserne i stk. 1.
 § 8. Landbrugsministeren fastsætter nærmere regler om tilskudsordningens  

 gennemførelse og administration.
 § 9. Henlægger landbrugsministeren sine beføjelser efter loven til en  

 institution under Landbrugsministeriet, kan ministeren fastsætte regler om  

 adgangen til at påklage afgørelser, der er truffet i henhold til  

 bemyndigelsen, herunder om at klage ikke skal kunne indbringes for højere  

 administrativ myndighed.
 § 10. Tidspunktet for lovens ikrafttræden fastsættes af  

 landbrugsministeren.
 § 11. Lov nr. 111 af 1. marts 1919 om statstilskud til småskovsforeninger  

 ophæves.
 § 12. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Baggrund Med lovforslaget tilsigtes det at fremme og effektivisere  

 konsulentvirksomheden i skovbruget og derigennem forbedre skovenes  

 træproduktion og miljømæssige værdier.
Det samlede skovbevoksede areal udgør ca. 400.000 hektar, hvoraf ca. 65  

 pct. er i privat eje.
De private skove er fordelt på mere end 25.000 ejere,  

 hvoraf de fleste har kombineret land- og skovbrug.
Forbruget af træ og træprodukter svarer til ca. 7 mill. m3 uforarbejdet  

 træ pr år.
Da hugsten kun udgør lidt over 2 mill. m3 træ, er der tale om en  

 meget lav selvforsyningsgrad.
For at dække forbruget importeres der årligt  

 træ og træprodukter for ca. 13 mia. kr.
Produktiviteten i skovbruget er meget uensartet.
Der er generelt en bedre  

 ressourceudnyttelse i større skove end i de mindre skove.
De store skove  

 drives som regel under vejledning af forstligt sagkyndige, der står for  

 skovenes daglige administration.
I modsætning hertil drives de mindre private  

 skove ofte helt uden forstlig bistand.
 Det må antages, at en øget rådgivningsindsats over for især ejere af  

 mindre skove kan medvirke til at forøge skovenes træproduktion og  

 miljøværdier.
 På denne baggrund foreslås konsulentstøtten inden for skovbruget  

 tilrettelagt således, at den især tilskynder til øget og effektiviseret  

 anvendelse af forstlig bistand i de mindre skove.
Lovforslaget skal bl.a. ses i sammenhæng med lov nr. 194 af 29. marts 1989  

 om tilskud til skovforbedrende foranstaltninger, hvorefter ansøgere, hvis  

 samlede skovareal er mindre end 150 hektar, kan få støtte til skovforbedrende  

 foranstaltninger f.eks. til udhugning og udrensning, konvertering af  

 lavtproducerende bevoksningstyper og driftsplaner.
Ansøgninger om støtte til  

 skovforbedrende foranstaltninger skal udfærdiges med bistand af konsulenter,  

 der er godkendt af landbrugsministeren efter indstilling fra De Danske  

 Skovdyrkerforeninger, Det danske Hedeselskab og Dansk Skovforening.
Lovforslaget skal ligeledes ses i sammenhæng med lovforslag L 20 om  

 ændring af lov om støtte til forbedring af strukturen og effektiviteten i  

 jordbruget, der er fremsat den 5. oktober 1989, og som bl.a. omfatter en  

 ordning med tilskud til skovtilplantning.
Det foreslås heri, at der skal  

 godkendes konsulenter til at bistå ved udformning af ansøgninger om tilskud  

 og til at attestere for tilplantningsprojekternes forstlige forsvarlighed.
2. Hidtidige ordninger Tilskud til konsulentvirksomhed ydes efter forskellige regler til  

 skovdyrkerforeningerne, samvirksomheden De Danske Skovdyrkerforeninger, Det  

 danske Hedeselskab og Dansk Skovforening.
2.1 Skovdyrkerforeningerne Tilskud til skovdyrkerforeningerne ydes i henhold til lov nr. 111 af 1.  

 marts 1919 om statstilskud til småskovsforeninger, jf. bekendtgørelse nr. 104  

 af 24. marts 1975.
Det er en betingelse for tilskud, der ydes til den enkelte  

 skovdyrkerforening, at foreningens vedtægter er godkendt af  

 Landbrugsministeriet.
Godkendelse forudsætter, at foreningens medlemstal  

 overstiger 25, og at det samlede tilskudsberettigede areal overstiger 1.000  

 hektar.
Der kan kun medregnes op til 50 hektar skov for den enkelte ejendom.
Tilskuddet udgør 70 pct. af den enkelte skovdyrkerforenings udgifter til  

 løn, pension, kørsel og efteruddannelse.
Der ydes kun tilskud til een  

 forstuddannet konsulent pr. forening.
På finansloven for 1990 er afsat 3,4 mill. kr. til dækning af tilskud til  

 skovdyrkerforeningernes konsulentvirksomhed.
Endvidere er der i 1990 afsat  

 220.000 kr. til rådgivnings-og informationsarbejde til samvirksomheden De  

 Danske Skovdyrkerforeninger.
Skovdyrkerforeningerne har ca. 7.000 medlemmer,  

 som repræsenterer ca. 60.000 hektar skov, heraf godt 45.000 hektar hos  

 medlemmer, der har mindre end 50 hektar skov.
2.2 Det danske Hedeselskab Støtte til Det danske Hedeselskabs konsulentvirksomhed over for skovbruget  

 ydes som programtilskud i henhold til Akt 163 af 31. marts 1982.
 Tilskuddet ydes til godkendte programmer, som for skovbrugsområdet  

 omfatter rådgivning og konsulentbistand i skove henholdsvis over og under 50  

 hektar samt skovplanlægning.
 Tilskuddet ydes på basis af de enkelte programmers aktiviteter og udgør  

 indtil 100 pct. af den sagsdebiterede teknikerløn samt en forholdsmæssig  

 andel af Hedeselskabets kapacitetsomkostninger med fradrag af  

 klienthonorarer.
På finansloven for 1990 er afsat 14,65 mill. kr. til billiggørelse af  

 Hedeselskabets ydelser til landbrug og skovbrug.
Heraf er der i 1990  

 budgetteret med 10,85 mill. kr. i tilskud til Hedeselskabets  

 skovbrugsprogrammer.
Programmerne omfatter ca. 115.000 hektar skov fordelt på  

 ca. 2.500 skovejere, herunder Hedeselskabet.
Delprogrammet vedrørende  

 rådgivning og konsulentbistand på ejendomme under 50 hektar vedrører ialt ca.  

 27.000 hektar skov.
2.3 Dansk Skovforening Dansk Skovforening modtager konsulenttilskud efter lov nr. 813 af 21.  

 december 1988 om tilskud til jordbrugets konsulentvirksomhed.
Tilskud til  

 foreningen ydes inden for fagområderne redskabs- og maskinbrug, driftsøkonomi  

 samt dyrkning af pyntegrønt og juletræer.
Tilskuddet udgjorde i 1989 56,9  

 pct. af foreningens refusionsberettigede udgifter til konsulenters og  

 assistenters løn, kørsel, pension og efteruddannelse.
 Udgifter til tilskuddet afholdes inden for bevillingen til  

 foreningskonsulenter inden for landbruget.
I 1989 udgjorde tilskuddet til Dansk Skovforening ca. 800.000 kr.
De  

 konsulentopgaver, som Dansk Skovforening udfører, har overvejende karakter af  

 landskonsulentvirksomhed.
3. Vurdering af de hidtidige tilskudsordninger Selv om aktiviteterne i skovdyrkerforeningerne og Hedeselskabet ikke er  

 fuldt sammenlignelige, er det ikke hensigtsmæssigt, at statstilskuddene til  

 konsulentvirksomheden ydes på forskelligt grundlag og med forskellige  

 tilskudssatser.
Dette forhold blev drøftet i Skovpolitisk Udvalg, der afgav betænkning i  

 december 1986. Udvalget skitserede forskellige modeller for etablering af en  

 samlet tilskudsordning for støtte til konsulentvirksomhed for mindre skove og  

 skove af lavere bonitet.
Udvalget anbefalede en ordning med  

 aktivitetesafhængige tilskud inden for rammer fastsat for de enkelte  

 sammenslutninger for konsulentvirksomhed.
 På baggrund af betænkningen blev det i den skovpolitiske redegørelse af  

 30. april 1987 tilkendegivet, at en enstrenget ordning med en ensartet  

 aktivitetsafhængig tilskudsberegning ville blive søgt etableret.
4. Forslagets indhold Det har været overvejet at samle al konsulentvirksomhed inden for  

 skovbruget i et organisatorisk samarbejde mellem de eksisterende  

 organisationer inden for skovbruget.
Dette blev anbefalet af et udvalg under  

 Landbrugsministeriet allerede i 1972, jf. betænkning nr. 639 om Koordinering  

 af småskovsforeningernes og Hedeselskabets konsulentvirksomhed.
En sådan  

 samling ville give mulighed for en enkel, enstrenget ordning.
 På grund af forskelle i organisationernes medlemssammensætning og  

 organisationernes forskellige tilrettelæggelse af konsulentarbejdet anses det  

 imidlertid ikke for muligt straks at gennemføre en sådan samling af  

 konsulentvirksomheden.
Med lovforslaget tilsigtes etableret en ordning med fælles tilskudsregler  

 for den almene konsulentvirksomhed.
Lovforslaget udelukker ikke en senere  

 samling af konsulentvirksomheden i en organisation, der f.eks. vil kunne  

 etableres i fællesskab af organisationer, der driver konsulentvirksomhed  

 inden for skovbruget.
Der foreslås en maksimal tilskudssats på 50 pct.
Tilskuddet beregnes af  

 godkendte udgifter inden for de i forslagets § 5 nævnte fagområder.
Det er i  

 øvrigt hensigten, at satsen for tilskud til skovkonsulentvirksomhed skal  

 følge satsen for tilskud til jordbrugets konsulentvirksomhed.
 Tilskuddet til konsulentvirksomhed sigter primært på ejere af mindre  

 private skove, i overensstemmelse med betragtningerne i den skovpolitiske  

 redegørelse af 30. april 1987 om en bedre udnyttelse af ressourcerne, især i  

 de mindre skove.
 Det foreslås derfor, at der åbnes mulighed for, at tilskuddet nedsættes,  

 eller at der ikke ydes tilskud til konsulentvirksomhed til skovejere, hvis  

 samlede skovareal er over en vis størrelse, der mindst vil udgøre 50 hektar.
Det foreslås, at der årligt fastsættes en beløbsramme for hver godkendt  

 sammenslutning og institution.
Rammerne for tilskud vil blive fastsat på  

 basis af den budgetterede tilskudsgivende konsulentaktivitet.
Der vil ved  

 vurderingen af budgetterne blive taget udgangspunkt i de foregående års  

 registrerede aktivitet og antallet af skovejere, skovarealer og faglige eller  

 geografiske områder, der forventes omfattet af den tilskudsberettigede  

 rådgivningsaktivitet.
Tilskuddet til konsulentvirksomhed vil ikke være bundet til et på forhånd  

 fastlagt antal konsulenter, men vil være aktivitetsafhængigt.
De  

 tilskudsberettigede sammenslutninger og institutioner vil inden for  

 beløbsrammerne kunne tilpasse aktiviteterne til vekslende rådgivningsbehov.  

 Dette svarer til Skovpolitisk Udvalgs anbefalinger.
Hermed sikres muligheden  

 for dels en større faglig fleksibilitet i rådgivningen dels en udvidelse af  

 rådgivningen.
Det forventes, at Det danske Hedeselskab og De Danske Skovdyrkerforeninger  

 godkendes som tilskudsberettigede.
Det vil være samvirksomheden De Danske  

 Skovdyrkerforeninger og ikke som under den gældende ordning de enkelte lokale  

 foreninger, der er tilskudsmodtager.
 Omlægningen af tilskudsordningerne vil berøre såvel tilskudsgrundlaget som  

 tilskudssatsen i Hedeselskabet og skovdyrkerforeningerne.
 For Hedeselskabets vedkommende bliver der tale om reduktion af  

 tilskudsgrundlaget, som hidtil har inkluderet et omkostningstillæg til  

 dækning af selskabets kapacitetsomkostninger, og af den faktiske  

 tilskudssats.
For skovdyrkerforeningernes vedkommende vil den gældende regel om, at der  

 kun ydes tilskud til een konsulent pr. forening, blive ophævet og afløst af  

 et aktivitetsafhængigt tilskud.
Det er endvidere hensigten, at  

 konsulentbistand ydet af skovteknikere skal være tilskudsberettiget, mens der  

 under den gældende ordning kun ydes tilskud til konsulentbistand ydet af  

 forstkandidater.
Dansk Skovforenings konsulentaktivitet under jordbrugets  

 konsulentvirksomhed, der overvejende har karakter af landskonsulentvirksomhed  

 jf. afsnit 2. 3, er ikke omfattet af den foreslåede tilskudsordning.  

 Landskonsulentopgaverne indgår i overvejelserne om etablering af en ny  

 struktur for forskning, udvikling og formidling i skovbruget.
Det er fundet  

 rigtigst at afvente resultatet af disse overvejelser, før der foreslås  

 ændringer vedrørende Dansk Skovforening.
 Afhængigt af disse nærmere overvejelser vil en landskonsulentvirksomhed  

 eventuelt kunne etableres gennem ændringsforslag til lovforslaget.
5. Lovforslagets statsfinansielle virkninger Udgifterne ved lovforslaget afholdes ved overførsel af midler, der er  

 afsat under § 11, Landbrugsministeriet på finanslov for 1990 med tilhørende  

 BO-år.
På konto 11.07.43.53.01 på finansloven for 1990 med tilhørende BO-år er i  

 1990, 1991, 1992 og 1993 afsat henholdsvis 14,65, 13,5, 12,5 og 11,5 mill.  

 kr. til billiggørelse af ydelser til landbrug og skovbrug, formidlet gennem  

 Det danske Hedeselskab.
Kontoen omfatter det samlede tilskud til skovbrugs-  

 og grundforbedringsprogrammerne.
Der foreslås overført 8 mill. kr. årligt fra  

 denne konto til skovbrugets konsulentvirksomhed.
På konto § 11.06.03.52.02 på finansloven for 1990 er afsat 3,4 mill. kr. i  

 1990 og 3,3 mill. kr. i hvert af årene 1991, 1992 og 1993 til  

 konsulentbistand, som ydes af De Danske Skovdyrkerforeninger.
Beløbene  

 foreslås overført til skovbrugets konsulentvirksomhed.
Herudover foreslås der i 1990 og i BO-årene 1991, 1992 og 1993 overført  

 henholdsvis 2,1, 2,2, 2,7 og 3,7 mill. kr. fra konto § 11.06.05 »det  

 private skovbrug, lovforslag«.
Midlerne på konto 11.06.05 er bl.a.  

 bevilget til styrkelse af konsulentordningerne.
På baggrund af ikrafttrædelsestidspunktet for ordningen overføres en  

 forholdsmæssig andel af de for 1990 foreslåede overførte beløb.
Der oprettes  

 en ny konto hertil på tillægsbevillingsloven for 1990.
I tabel 1 er vist de forventede udgifter til tilskud til  

 konsulentvirksomhed m.v.
I beløbene er inkluderet driftsudgifter og  

 eengangsudgifter vedrørende ordningens administration samt udgifter til  

 information om ordningen, jf. tabel 2.
 Tabel 1. Udgifter til tilskud m.v.
 Udgifterne til tilskud m.v. afholdes ved overførsel af de ovenfor nævnte  

 midler.
Administration af de gældende ordninger for skovdyrkerforeningerne og  

 Hedeselskabet har siden den 1. januar 1990 været henlagt til  

 Jordbrugsdirektoratet.
Administrationen af den foreslåede konsulentordning  

 vil ligeledes blive henlagt til Jordbrugsdirektoratet.
Der vil ikke være  

 merudgifter til løn og kontorhold.
Disse udgifter afholdes inden for de på  

 finanslov for 1990 med tilhørende BO-år afsatte bevillinger til  

 Jordbrugsdirektoratets drift.
Engangsudgifter til EDB-udvikling og EDB-udstyr m.v. skønnes til ca.  

 150.000 kr.
Udgiften til driften af EDB-systemet til udbetaling af tilskud og  

 aktivitetsregistrering fordeles mellem Jordbrugsdirektoratet og  

 tilskudsmodtagerne, svarende til hvad der er gældende for udbetaling af  

 tilskud efter loven om tilskud til jordbrugets konsulentvirksomhed.  

 Jordbrugsdirektoratets udgift til driften af systemet skønnes at være ca.  

 50.000 kr. årligt.
 Herudover foreslås der afholdt udgifter til information vedrørende den nye  

 lov med op til ialt 300.000 kr. i perioden 1990-92. Tilrettelæggelsen af  

 informationen vedrørende den nye ordning vil blive søgt koordineret med den  

 information, der i øvrigt udarbejdes om konsulentorganisationerne på  

 skovområdet.
 De nævnte engangsudgifter, driftsudgifter og udgifter til information vil  

 blive afholdt af de til ordningen bevilgede tilskudsmidler.
 I perioden 1990-93 skønnes de omhandlede udgifter at fordele sig som vist  

 i tabel 2.
Tabel 2. Udgifter til EDB og information Lovforslagets gennemførelse vil ikke have udgifts- eller personalemæssige  

 konsekvenser for kommunerne.
6. Høring Udkast til lovforslaget har været forelagt for Dansk Skovforening, De  

 Danske Skovdyrkerforeninger, Det danske Hedeselskab, De danske  

 Landboforeninger, Danske Husmandsforeninger, Tolvmandsforeningerne,  

 Skovteknisk Institut, Danske Træindustrier, Dansk Forstkandidatforening,  

 Danske Skov- og Landskabsingeniører.
7. Notifikation for EF-Kommissionen Lovforslaget skal notificeres for EF-Kommissionen.
Bemærkninger til lovforslagets enkelte bestemmelser Til § 1 Den foreslåede tilskudsordning for konsulentvirksomhed inden for  

 skovbruget omfatter skovbrugsfaglige sammenslutninger og institutioner, der  

 godkendes af landbrugsministeren.
Det forventes, at Det danske Hedeselskab og De Danske Skovdyrkerforeninger  

 som centralorganisation for 16 lokale foreninger godkendes som  

 tilskudsberettigede.
Nye sammenslutninger og institutioner vil eventuelt  

 kunne godkendes.
Landbrugsministeren fastsætter visse krav som forudsætning  

 for godkendelse, herunder mindstekrav til konsulentaktivitetens samlede  

 omfang, til antallet af skovejere og det samlede skovareal, som årligt  

 omfattes af rådgivningsvirksomheden.
Bestemmelsen i stk. 3 indebærer, at landbrugsministeren skal godkende den  

 prioritering af beløbsrammer, som de i stk. 2 nævnte sammenslutninger og  

 institutioner årligt foretager.
Landbrugsministeren kan, bl.a. under  

 hensyntagen til effektiviteten af den tilbudte rådgivning, fastlægge  

 kriterier for fordelingen af det budgetterede tilskud inden for den enkelte  

 sammenslutning og institution.
Landbrugsministeren kan inden for finansåret  

 omfordele ikke-udnyttede andele af beløbsrammerne mellem tilskudsmodtagerne.
 Efter bestemmelsen i stk. 4 vil der ikke kunne ydes tilskud til rådgivning  

 vedrørende skove tilhørende staten, kommuner, kirker og præsteembeder.
Til § 2 Der henvises til lovforslagets almindelige bemærkninger.
Til § 3 Fordelingen af beløbsrammen mellem de enkelte sammenslutninger og  

 institutioner fastsættes på basis af den budgetterede tilskudsgivende  

 rådgivningsaktivitet, jf. lovforslagets almindelige bemærkninger.
 Det er hensigten, at de tilskudsberettigede udgifter skal omfatte løn,  

 pension og efteruddannelse i lighed med den tilsvarende ordning for  

 jordbrugets konsulenter.
Der vil blive fastsat maksimumsgrænser for tilskudsberettigede udgifter på  

 baggrund af overenskomstmæssige lønninger aftalt mellem pågældende faglige  

 organisation og Finansministeriet.
Hvis der ikke foreligger en sådan  

 overenskomst, fastsættes maksimumsgrænserne på grundlag af det statslige  

 lønniveau, som den pågældende kan henføres til.
Til § 4 Rådgivningspersonalet vil blandt andet omfatte forstkandidater og  

 skovteknikere.
Bestemmelsen i stk. 2 er delvist overført fra loven om tilskud til  

 jordbrugets konsulentvirksomhed, men tilpasset de særlige administrations- og  

 driftsforhold, hvor for eksempel entreprenøropgaver ofte udføres af de samme  

 organisationer, som forestår selve konsulentvejledningen.
Bestemmelsen tager  

 sigte på enhver form for handelsaftale, herunder aftaler om køb og salg af  

 planter, materialer m.v. og aftaler om bestemte entreprenør- og  

 serviceydelser.
Til § 5 Ad nr. 1.
 Rådgivning om skovdyrkning omfatter bistand med fastlæggelse af  

 hugsttidspunkt og hugststyrke i de enkelte bevoksninger, fastlæggelse af  

 foryngelsesbevoksninger, kultur- og bevoksningspleje og i øvrigt enhver  

 rådgivning om fremme af skovens vækst og sundhed.
 Ad nr. 2.
 Rådgivning om dyrkning af pyntegrønt og juletræer indgår som et naturligt  

 supplement til rådgivningen om skovdyrkning og omfatter tilsvarende opgaver  

 som nævnt under nr. 1.
 Ad nr. 3.
 Rådgivning om skovbrugets driftsteknik omfatter valg af teknik og  

 arbejdsmetoder ved plantning, udhugning, hovedskovning, udslæbning m.v. og  

 anden rådgivning i øvrigt om valg af teknologi og maskiner, herunder  

 anvendelse af EDB i skovbruget.
 Ad nr. 4.
Erhvervs- og samfundsmæssig vejledning omfatter bl.a. dækningsbidrags- og  

 rentabilitetsberegninger, pris- og omkostningsanalyse, skovlovgivning,  

 landbo- og formueret, skatteregler m.v.
Endvidere bistand ved udarbejdelse af  

 ansøgninger til det offentlige om tilskud.
 Ad nr. 5.
Rådgivning om driftsplanlægning vedrører valg af planlægningsomfang,  

 herunder vejledning om behovet for korttegning, vedmasse- og  

 tilvækstopgørelser, økonomiberegning m.v.
Tilskud til udarbejdelsen af  

 driftsplaner kan ydes i henhold til lov om tilskud til skovforbedrende  

 foranstaltninger.
 Ad nr. 6.
 Rådgivning om flersidigt skovbrug vedrører blandt andet forøgelse og  

 forbedring af træproduktionen og varetagelsen af landskabelige,  

 naturhistoriske, kulturhistoriske og miljøbeskyttende hensyn samt hensyn til  

 frilufslivet.
Til § 6 Ifølge bestemmelsen vil der maksimalt kunne ydes 50 pct. tilskud.
I  

 tilfælde, hvor konsulentvirksomheden udøves under særligt vanskelige forhold,  

 eller hvor særlige aktiviteter ønskes fremmet, åbnes der, jf. stk. 2,  

 mulighed for en højere tilskudssats end 50 pct.
Bestemmelsen sigter især på  

 konsulentvirksomhed på mindre øer.
 Tilskudsprocenten i henhold til stk. 1, forventes fastsat til 50 for 1990  

 i lighed med tilskudssatsen under jordbrugets konsulentstøtteordning.
 Efter bestemmelsen i stk. 3 kan tilskuddet reduceres for  

 konsulentvirksomhed over for skovejere, hvis samlede skovareal er over en vis  

 størrelse, der mindst udgør 50 hektar, ligesom landbrugsministeren kan  

 bestemme, at der ikke ydes tilskud til konsulentvejledning i større skove.
Til § 7 Efter stk. 1, nr. 2, kan tilskuddet bortfalde, hvis betingelserne for  

 støtte ikke længere er opfyldt.
Der tænkes herved særligt på tilfælde, hvor  

 en planlagt rådgivningsaktivitet ikke gennemføres som forudsat.
 Bestemmelsen i stk. 3 giver landbrugsministeren mulighed for i  

 undtagelsestilfælde at fravige bestemmelserne efter stk. 1, f.eks. hvis det  

 pågældende forhold ikke er af væsentlig betydning for ydelsen af tilskuddet.
Til § 8 Landbrugsministeren fastsætter bl.a.krav om indsendelse af oplysninger,  

 herunder budget og regnskab som forudsætning for tildeling af støtte og som  

 udgangspunkt for fastsættelsen af de enkelte sammenslutningers beløbsramme,  

 jf. § 3, stk. 1. Landbrugsministeren fastlægger generelle krav til budgetters  

 og regnskabers udformning, herunder krav vedrørende regnskabernes revision.
Der vil blive tilrettelagt en aktivitetsregistrering med en specificeret  

 timeregistrering af konsulentvejledningen.
Der vil blive fastlagt nærmere  

 regler om registrering, indberetning og kontrol af aktiviteterne.
Til § 9 Bestemmelsen findes i Landbrugsministeriets nyere lovgivning med henblik  

 på at kunne delegere behandlingen af sager til en institution under  

 Landbrugsministeriet.
 Administrationen vil blive henlagt til Jordbrugsdirektoratet.
Til § 10 Da lovforslaget skal notificeres for EF-Kommissionen, bestemmer  

 landbrugsministeren tidspunktet for lovens ikrafttræden.
 Det påregnes, at loven vil kunne sættes i kraft med virkning fra 1. juli  

 1990.
Efter 2. behandling den 24. april 1990 § 1. Landbrugsministeren kan yde tilskud til sammenslutninger og institutioner til delvis dækning af udgifter til konsulentvirksomhed vedrørende skovbrug på de faglige områder, der er angivet i § 5.
 Stk. 2. Landbrugsministeren fastsætter, til hvilke sammenslutninger og  

 institutioner der kan ydes tilskud efter loven.
 Stk. 3. Landbrugsministeren godkender tilskudsmidlernes anvendelse og kan  

 fastsætte nærmere regler herom.
 Stk. 4. Tilskud kan ikke ydes til konsulentvirksomhed over for skove, der  

 tilhører staten, kommuner, kirker og præsteembeder.
 § 2. Tilskuddet ydes inden for en beløbsramme, der fastsættes på de årlige  

 finanslove.
 § 3. Landbrugsministeren fastsætter fordelingen af beløbsrammen mellem de  

 enkelte sammenslutninger og institutioner, der er godkendt i medfør af § 1,  

 stk. 2.
 Stk. 2. Landbrugsministeren fastsætter, hvilke udgifter til  

 konsulentvirksomhed der er tilskudsberettigede.
 § 4. Landbrugsministeren fastsætter, hvilke uddannelsesmæssige,  

 efteruddannelsesmæssige og beskæftigelsesmæssige krav rådgivningspersonale  

 skal opfylde, for at tilskud kan ydes.
 Stk. 2. Personer, der er beskæftiget med konsulentvirksomhed, hvortil der  

 ydes tilskud, må ikke ved denne virksomhed tage andre hensyn end de rent  

 faglige eller betinge sig anvendelsen af bestemte handelsforbindelser.
 § 5. Tilskud til konsulentvirksomhed ydes inden for følgende faglige  

 områder:
 1) Skovdyrkning.
 2) Dyrkning af pyntegrønt og juletræer.
 3) Skovbrugets driftsteknik.
 4) Erhvervs- og samfundsmæssig vejledning.
 5) Driftsplanlægning.
 6) Flersidigt skovbrug.
 Stk. 2. Landbrugsministeren kan foretage ændringer i afgrænsningen af  

 faglige områder i stk. 1.
 § 6. Tilskud til godkendte udgifter ydes med højst 50 pct.
 Stk. 2. Landbrugsministeren kan i tilfælde, hvor konsulentvirksomheden  

 udøves under særlig vanskelige forhold, eller hvor særlige aktiviteter ønskes  

 fremmet, fastsætte, at tilskud til godkendte udgifter ydes med en højere  

 procent end 50.
 Stk. 3. Landbrugsministeren kan fastsætte regler om, at tilskuddet  

 nedsættes, eller at der ikke ydes tilskud til konsulentvirksomhed over for  

 skovejere, hvis samlede skovareal overstiger 50 hektar.
 Stk. 4. Fastsættelsen af regler efter stk. 3 finder sted under hensyntagen  

 til bonitet.
§ 7. Tilskud efter denne lov bortfalder, 1) hvis tilskudsmodtageren har givet urigtige eller vildledende  

 oplysninger eller har fortiet oplysninger af betydning for ydelse af  

 tilskuddet, eller 2) hvis betingelserne for støtte ikke længere er opfyldt.
 Stk. 2. I de tilfælde, der er nævnt i stk. 1, kan landbrugsministeren  

 bestemme, at ydede beløb skal tilbagebetales helt eller delvis.
 Stk. 3. Når forholdene taler derfor, kan landbrugsministeren gøre  

 undtagelse fra bestemmelserne i stk. 1.
 § 8. Landbrugsministeren fastsætter nærmere regler om tilskudsordningens  

 gennemførelse og administration.
 § 9. Henlægger landbrugsministeren sine beføjelser efter loven til en  

 institution under Landbrugsministeriet, kan ministeren fastsætte regler om  

 adgangen til at påklage afgørelser, der er truffet i henhold til  

 bemyndigelsen, herunder om, at klage ikke skal kunne indbringes for højere  

 administrativ myndighed.
 § 10. Tidspunktet for lovens ikrafttræden fastsættes af  

 landbrugsministeren.
 § 11. Lov nr. 111 af 1. marts 1919 om statstilskud til småskovsforeninger  

 ophæves.
 § 12. Loven gælder ikke for Færøerne og Grønland.
