 På grundlag af betænkningen »Udvidet statslig information om love  

 m.v.« (nr. 787/1977) har regeringen fastsat følgende regler for statens  

 Informationstjeneste (tidligere Statens Informationskontor) og for statslige  

 myndigheders informationsvirksomhed:
Statens Informationstjenestes  

 forretningsområde § 1.  Statens informationstjeneste skal i samarbejde med de berørte myndigheder - samle, bearbejde og videregive erfaringer, der gøres af de enkelte  

 myndigheder gennem deres informationsvirksomhed - forbedre metoderne for annoncering og andre former for betalt  

 information, og - styrke kontakten til tv, radio og pressens redaktioner.
 § 2.  Statens Informationstjeneste fungerer som  

 rådgiver for de statslige myndigheder med hensyn til alle former for  

 information, jfr. §§ 9-12.
 Stk. 2.  Statens Informationstjeneste hjælper med at  

 udarbejde informationsbudgetter i forbindelse med lovforslag, aktstykker til  

 Finansudvalget samt i alle situationer, hvor der foreligger større konkrete  

 informationsbehov.
Stk. 3.  Statens Informationstjeneste skal rådspørges om  

 de praktiske spørgsmål, der knytter sig til information, bl.a. valg af medier  

 og eventuel brug af bistand ved informationens udformning.
Dette gælder  

 således, når man ønsker at benytte filmselskaber og producenter af radiospots  

 til programmet OBS samt reklamebureauer, free-lance konsulenter, dagblades  

 reklametekniske afdelinger m.v.
Informationstjenesten indgår kontrakt med  

 filmselskaber og producenter af radiospots samt godkender kontrakter med  

 reklamebureauer m.v.
Informationstjenesten medvirker endvidere som rådgiver  

 under informationssagens forløb.
Stk. 4.  Når en myndighed henvender sig til Statens  

 Informationstteneste om bistand ved valg af reklamebureau, anviser informationstjenesten et eller flere  

 bureauer, som skønnes egnede ttl at løse opgaven.
Myndigheden foretager  

 herefter selv det endelige valg.
 Stk. 5.  Informationstjenesten bistår en myndighed, der  

 ønsker at foretage en efterfølgende undersøgelse af informationens effekt.
Stk. 6.  Informationstjenesten rådgiver om den sproglige udformning af annoncer, pjecer, blanketter, skrivelser m. v.
 § 3.  Statens Informationstjeneste kan,indhente  

 oplysninger fra de enkelte myndigheder til belysning af de forhold, der hører  

 under informationstjenestens forretningsområde.
Stk. 2.  Statens Informationstjeneste kan endvidere henlede de øvrige myndigheders opmærksomhed på behovet for informationsforanstaltninger og  

 effektundersøgelser.
§ 4.  Myndigheder, der overvejer at gennemføre større  

 informationsforanstaltninger eller -undersøgelser, bør så tidligt som muligt optage forhandling herom med Statens Informationstjeneste.
Statslige myndigheders  

 informationsvirksomhed § 5.  Den enkelte myndighed træffer afgørelse om,  

 hvorvidt og i hvilket omfang information skal finde sted, samt om  

 informationens indhold.
 § 6.  Ved gennemførelsen af retsforskrifter eller mere  

 omfattende administrative dispositioner med retligt indhold skal de enkelte  

 myndigheder tage stilling til, om der er behov for at udbrede kendskabet til  

 de pågældende forskrifter eller dispositioner gennem information.
 Stk. 2.  Bemærkninger til lovforslag skal indeholde et  

 skøn over de forventede udgifter til eventuel information om loven eller om  

 administrative dispositioner i henhold til denne, jfr. herved også § 2 i  

 Statsministeriets cirkulære nr. 195 af 16. september 1966 om bemærkninger til  

 lovforslag.
 § 7.  Ved udarbejdelsen af nye eller ændrede  

 retsforskrifter bør man være opmærksom på, om der er behov for at medtage  

 udtrykkelige bestemmelser om information eller for ændring at hidtil gældende  

 regler herom.
 § 8.  Udgifter til information afholdes af den  

 informerende myndighed bortset fra de tilfælde, som nævnes i stk. 3 og 4.
Stk. 2.  Den enkelte myndighed skal påse, at der er de  

 fornødne midler til rådighed til information efter §§ 5 og 6 Stk. 3.  Udgifter til tv- og radioindslag (programmet  

 OBS) afholdes af Statens Informationstjeneste.
Stk. 4.  Udgifter til informationsforanstaltninger, som  

 ikke har kunnet forudses ved de enkelte myndigheders budgetlægning, eller som  

 vedrører emner, der ikke kan henføres til en enkelt myndighed, kan afholdes  

 af Statens Informationstjeneste.
Informationstjenesten søger hvert år en  

 bevilling til dette formål.
 § 9.  Alle tv- og radioindslag, der skal betales af  

 staten (programmet OBS), formidles gennem Statens Informationstjeneste.  

 Informationstjenesten sørger herunder for kontakten til Statens Filmcentral.
 § 10.  Al annoncering for statens regning skal  

 formidles af Statens Informationstjeneste.
 Stk. 2.  Bortset fra de annoncer, der overdrages  

 reklamebureauer, ekspederer Statens Informationstjeneste annoncerne til  

 bladene og foretager den fornødne indryknings- og tekstkontrol, på de  

 annoncerende myndigheders vegne.
 § 11.  Al annoncering for statens regning afregnes  

 gennem Statens Informationstjeneste, som efter betaling af annonceudgifterne  

 månedligt debiterer de pågældende myndigheder for de udlagte beløb og i  

 øvrigt på myndighedernes vegne fører den løbende regningskontrol.
 § 12.  Pjecer, plakater og andre tryksager af  

 informationsmæssig karakter kan formidles gennem Statens  

 Informationstjeneste, der i så fald også varetager kontakten til Direktoratet  

 for Statens Indkøb med henblik på trykningen.
§ 13.  DSB, Post- og Telegrafvæsenet og tilsvarende kommercielle statsvirksomheder er undtaget fra bestemmelserne i §§ 2, 10 og 11, men de kan, hvis de ønsker det, få bistand fra Statens  

 Informationstjeneste.
 § 14.  Dette cirkulære træder i stedet for  

 Finansministeriets cirkulære nr. 100 af 12. juni 1975.
