(Til alle kommunalbestyrelser,  

 valgbestyrelser og statsamtmænd) INDHOLDSFORTEGNELSE 1. Indledning 2. Oversigt over opgavefordelingen ved folketingsvalg 2.1. Kommunalbestyrelsens opgaver 2.2. Valgbestyrelsens opgaver 2.3. Statsamtmandens opgaver 3. Oversigt over tidsfristerne ved folketingsvalg 4. Valgret, valglister og valgkort 4.1. Valgret 4.2. Maskinel udarbejdelse af valglister 4.3. Manuel berigtigelse af den maskinelt udskrevne valgliste 4.4. Særligt om flytning inden for landets grænser senere end 18.-dagen  

 før valgdagen 4.5. Særligt om tilflytning fra udlandet m.v. senere end 18.-dagen før  

 valgdagen 4.6. Udsendelse af valgkort 4.7. Indsigelser vedrørende valgkort og valglister 5. Valg m.v. af valgbestyrelser, valgstyrere og  

 tilforordnede vælgere 5.1. Valgbestyrelser 5.2. Valgstyrere 5.3. Tilforordnede vælgere 5.4. Diæter 6. Kandidater til valget, stemmesedler m.v.
6.1. Kandidatanmeldelser 6.2. Kandidaternes navne på stemmesedlerne 6.3. Valgbestyrelsens undersøgelse af kandidatanmeldelserne 6.4. Valgbestyrelsens indberetning til statsamtmanden 6.5. Partiernes godkendelse af kandidaterne 6.6. Partiernes anmeldelser om nominering og partiliste 6.7. Statsamtmandens meddelelse til valgbestyrelserne 6.8. Stemmesedler og opslag 7. Afstemning på valgdagen 7.1. Kommunalbestyrelsens forberedelse af afstemningen 7.2. Den almindelige fremgangsmåde ved stemmeafgivningen 7.3. Reglerne om hjælp til stemmeafgivningen 7.4. Opretholdelse af ro og orden i stemmelokalerne 7.5. Valgagitation ikke tilladt i stemmelokalerne og de umiddelbare  

 adgangsveje hertil 7.6. Indsamlinger på afstemningsstederne 7.7. Andre afstemninger samtidig med valg 8. Brevstemmeafgivning 8.1. De generelle regler om brevstemmeafgivning her i landet 8.2. Særligt om brevstemmeafgivning på folkeregistrene 8.3. Særligt om brevstemmeafgivning på sygehuse og i kriminalforsorgens  

 anstalter og arresthusene 8.4. Særligt om brevstemmeafgivning på plejehjem m.v. og i vælgerens hjem 8.5. Særligt om brevstemmeafgivning på mindre øer, herunder Christiansø 8.6. Brevstemmeafgivning på Færøerne, i Grønland, i udlandet, på danske skibe i udenrigsfart og på danske havanlæg 8.7. Modtagelse og kontrol af brevstemmer 9. Opgørelse af afstemningen i opstillingskredsen 9.1. Stemmeoptælling på afstemningsstedet 9.2. Bedømmelse af stemmesedler 9.3. Valgstyrernes afstemningsbog 9.4. Indberetning til Indenrigsministeriet på valgaftenen 9.5. Fintælling i opstillingskredsen 9.6. Valgbestyrelsens valgbog 9.7. Indsendelse af valgbogen til Indenrigsministeriet 10. Opbevaring og kassation af valgmateriale.  

 Afholdelse af udgifterne til valget 11. Formularer m.v. til brug ved valget 12. Ophævelse af tidligere udsendt cirkulære og  

 vejledning om folketingsvalg Bilag:
1. Oversigt over bekendtgørelser og cirkulærer udstedt  

 i henhold til lov nr. 271 af 13. maj 1987 om valg til Folketinget, som ændret  

 ved lov nr. 245 af 19. april 1989 2. Oversigt over ændringer af reglerne om  

 folketingsvalg 3. Bekendtgørelse om stemmesedler til brug ved  

 folketingsvalg 4. Udsnit af en stemmeseddel 5. Cirkulære om brevstemmeprotokollers indhold og  

 udformning 6. Bekendtgørelse om bedømmelse af stemmesedler  

 afgivet til folketingsvalg 7. Cirkulære om valgbøger og afstemningsbøger til brug  

 ved folketingsvalg Indenrigsministeriets vejledning nr. af 12. oktober 1990 Vejledning om afholdelse af folketingsvalg (Til alle kommunalbestyrelser,  

 valgbestyrelser og statsamtmænd) 1. Indledning Reglerne om folketingsvalg indeholdes i lov nr. 271 af 13. maj 1987, som  

 ændret ved lov nr. 245 af 19. april 1989, samt i de bekendtgørelser og  

 cirkulærer, som indenrigsministeren har udsendt i henhold til loven, jf.  

 oversigten i bilag 1 .
 I denne vejledning redegøres for de opgaver, der i henhold til loven m.v.  

 påhviler henholdsvis kommunalbestyrelser, valgbestyrelser og statsamtmænd i  

 forbindelse med forberedelse, afholdelse og opgørelse af folketingsvalg.
 Forud for de enkelte folketingsvalg vil Indenrigsministeriet udsende  

 meddelelser, hvor der i tilknytning til denne vejledning vil blive redegjort  

 for de særlige forhold, der vedrører det pågældende valg.
 I bilag 2 findes en oversigt over de ændringer af reglerne om  

 folketingsvalg, der er gennemført ved den nye folketingsvalglov (lov nr. 271  

 af 13. maj 1987, som ændret ved lov nr. 245 af 19. april 1989). Disse  

 ændringer omtales derfor ikke i vejledningen.
2. Oversigt over opgavefordelingen ved folketingsvalg Dette afsnit indeholder en oversigt over de opgaver, der påhviler  

 henholdsvis kommunalbestyrelserne, valgbestyrelserne og statsamtmændene.
Det  

 nærmere indhold af de enkelte opgaver er beskrevet i de følgende afsnit i  

 vejledningen.
2.1. Kommunalbestyrelsens opgaver Ved folketingsvalg varetager kommunalbestyrelsen følgende opgaver:
2.2. Valgbestyrelsens opgaver Ved folketingsvalg varetager valgbestyrelsen følgende opgaver:
 Valgbestyrelsen (formanden) for opstillingskredsene i henholdsvis  

 Københavns og Frederiksberg Kommuner varetager herudover de opgaver, der i  

 den øvrige del af landet varetages af statsamtmændene.
2.3. Statsamtmandens opgaver Ved folketingsvalg varetager statsamtmanden følgende opgaver:
3. Oversigt over tidsfristerne ved folketingsvalg Forberedelse, gennemførelse og opgørelse af folketingsvalg skal afvikles  

 inden for tidsfrister, der er fastsat i eller i henhold til  

 folketingsvalgloven.
I det følgende gives en oversigt over disse tidsfrister,  

 idet bemærkes, at folketingsvalg sædvanligvis udskrives med et varsel på 3-4  

 uger.
Valgets udskrivelse Kommunalbestyrelsen vælger medlemmer til valgbestyrelsen samt valgstyrere  

 og tilforordnede vælgere, såfremt dette ikke allerede er sket.
 Kommunalbestyrelsen indrykker annoncer i de stedlige dagblade eller  

 lokalaviser om brevstemmeafgivning.
 Kommunalbestyrelsen eftersender brevstemmer fra vælgere, der har afgivet  

 brevstemme før valgets udskrivning (fx på danske skibe i udenrigsfart), men  

 som siden da har anmeldt flytning til en anden kommune, til den nye  

 bopælskommune.
3 uger før valgdagen Brevstemmeafgivning i Danmark kan begynde.
På folkeregistrene skal kunne  

 afgives brevstemme fra dette tidspunkt.
18 dage før valgdagen Skæringsdato for tilflytteres optagelse på valglisten.
Skæringsdato for  

 kommunalbestyrelsens indberetninger til CPR til brug for den maskinelt  

 udskrevne valgliste.
15 dage før valgdagen Sidste frist for kommunalbestyrelsens indberetning af ændringer vedrørende  

 afstemningsområder og -steder til vedkommende edb-central.
Sidste frist for anmeldelse af nye partier til Indenrigsministeriet.
Denne  

 frist udløber kl. 12.
12 dage før valgdagen Sidste frist for indgivelse af anmodning til folkeregistret om  

 brevstemmeafgivning i hjemmet.
Denne frist udløber kl. 18.
11 dage før valgdagen Sidste frist for indgivelse af kandidatanmeldelser.
Sidste frist for  

 tilbagetrækning af en kandidatanmeldelse.
Disse frister udløber kl. 12.
 Snarest derefter giver valgbestyrelsen meddelelse til statsamtmanden om de  

 modtagne og godkendt kandidatanmeldelser.
10 dage før valgdagen Indenrigsministeriet bekendtgør senest denne dag i landets dagblade, at  

 der vil blive udsendt valgkort.
8 dage før valgdagen Sidste frist for partiernes meddelelse til statsamtmanden om godkendelse  

 og nominering af kandidater samt anmeldelse af partiliste.
Disse frister  

 udløber kl. 12. Snarest derefter giver statsamtmanden valgbestyrelserne  

 meddelelse om de opstillede kandidater i amtskredsen.
 Maskinelt udskrevne valglister og valgkort skal være kommunalbestyrelsen i  

 hænde.
7 dage før valgdagen Maskinelt udskrevne valgkort skal være afleveret til postbesørgelse, enten  

 af kommunalbestyrelsen eller vedkommende edb-central.
5 dage før valgdagen Maskinelt udskrevne valgkort skal være vælgerne i hænde.
Næstsidste søgnedag før valgdagen Sidste dag for brevstemmeafgivning i Danmark.
Dagen før valgdagen Valgstyrernes undersøgelse af, om brevstemmer kan komme i betragtning, kan  

 begynde.
 Valgbestyrelsen skal aflevere stemmesedler og opslag til  

 kommunalbestyrelserne i god tid inden afstemningens begyndelse.
Valgdagen Afstemning kl. 9-20. Stemmeoptælling på afstemningsstederne.
Indberetning  

 af resultatet til valgbestyrelsen og Indenrigsministeriet.
Dagen efter valgdagen Valgbestyrelsen foretager fintælling for hele opstillingskredsen.  

 Afsendelse af valgbog til Indenrigsministeriet.
Ugedagen efter valgdagen Sidste frist for indsendelse af valgklager til Folketinget.
12 søgnedage efter valgdagen kl. 12 Folketinget sammentræder.
 Når Folketinget har godkendt valget, tilintetgøres stemmesedler, valgkort  

 og valglister.
4. Valgret, valglister og valgkort 4.1. Valgret Valgret til Folketinget har enhver, som på valgdagen - har dansk indfødsret - er fyldt 18 år og - har fast bopæl i riget, medmindre vedkommende er umyndiggjort, jf. lovens § 1 og grundlovens § 29.
 Ved umyndiggjorte forstås såvel personer, der alene er umyndiggjort i  

 formueretlig henseende, som personer, der tillige er personlig umyndiggjort.  

 Derimod fortabes valgretten ikke for personer, der sættes under lavværgemål.
 Personer, der er ansat i den danske stat og beordret til tjeneste uden for  

 riget, og ægtefæller, der samlever med disse personer, anses for at have fast  

 bopæl i riget, jf. lovens § 2, stk. 1.
 Personer, der midlertidigt har taget ophold i udlandet, og som er omfattet  

 af en af de persongrupper, der er opregnet i lovens § 2, stk. 2, anses  

 ligeledes for at have fast bopæl i riget i valgretsmæssig henseende.  

 Tilsvarende gælder ægtefæller, der samlever med disse personer.
 Ingen kan udøve valgret uden at være optaget på valglisten, jf. lovens §  

 3.
Vælgere, der er tilmeldt et folkeregister her i landet, optages automatisk  

 på valglisten.
Vælgere, der er omfattet af lovens § 2, optages kun på  

 valglisten, hvis de har anmodet herom.
4.2. Maskinel udarbejdelse af valglister Kommunalbestyrelsen skal udarbejde en valgliste over kommunens vælgere.  

 Valglisten skal udarbejdes for hvert afstemningsområde i kommunen.
Om  

 indberetning af ændringer vedrørende afstemningsområder m.v. se afsnit 4.6.  

 nedenfor.
 Valglisterne udarbejdes maskinelt på grundlag af oplysningerne i det  

 centrale personregister (CPR) med de ændringer, som kommunens folkeregister  

 har modtaget til og med 18.-dagen før valgdagen.
Med henblik på den maskinelt udarbejdede valgliste skal  

 kommunalbestyrelsen (folkeregistret) foretage indberetning til CPR om Indberetningerne skal foretages senest 18.-dagen før valgdagen, dvs. for  

 meddelelser modtaget denne dag, på samme dag som modtagelsen af meddelelsen.  

 Det forudsættes dog, at meddelelsens rigtighed kontrolleres på sædvanlig  

 måde, samt at de almindelige betingelser for indberetning til CPR i øvrigt er  

 opfyldt.
Dette gælder også indberetninger vedrørende tilflytning fra eller  

 fraflytning til Færøerne eller et af de øvrige nordiske lande.
Om manuel  

 optagelse af visse vælgere, der tilflytter fra et af de øvrige nordiske  

 lande, henvises til afsnit 4.3. nedenfor.
 Ifølge den tidsplan, der gælder for udtræk fra CPR-registret til brug for  

 fremstilling af valglister og valgkort, udsendelse af materiale til  

 kommunerne m.v., vil den maskinelt udskrevne valgliste være  

 kommunalbestyrelsen i hænde senest 8.-dagen før valgdagen.
 Opmærksomheden henledes på, at valglisten ikke må udleveres til politiske  

 partier m.v.
4.3. Manuel berigtigelse af den maskinelt udskrevne valgliste Berigtigelse af fejl eller mangler vedrørende indberetninger 18.-dagen før  

 valgdagen Konstateres det, at en ændring, der burde være indberettet til CPR senest  

 18.-dagen før valgdagen, ikke er indberettet, foretages manuel optagelse på  

 eller sletning af valglisten.
Ved flytning mellem 2 kommuner må  

 tilflytningskommunen rette henvendelse til fraflytningskommunen herom,  

 således at den pågældende kan slettes af valglisten i fraflytningskommunen.
Manuel optagelse på valglisten af visse vælgere, der tilflytter fra et  

 af de øvrige nordiske lande Vælgere, der er flyttet til kommunen fra et af de øvrige nordiske lande  

 senest 18.-dagen før valgdagen, og som senest denne dag har anmeldt  

 flytningen til kommunens folkeregister, men for hvem der ikke foreligger  

 internordiske flyttepapirer, skal optages manuelt på valglisten.
Forinden  

 optagelsen på valglisten kan de pågældende om fornødent afkræves  

 dokumentation for, at de opfylder indfødsrets- og aldersbetingelsen for  

 valgret.
Vælgere, der tilflytter fra Færøerne uden at aflevere internordiske  

 flyttepapirer, skal derimod ikke optages på valglisten, idet disse vælgere  

 forbliver optaget på valglisten på Færøerne.
Manuel optagelse på valglisten af visse vælgere, der er omfattet af  

 lovens § 2 Såfremt en vælger, der er omfattet af lovens § 2, stk. 2, og hvorom der  

 tidligere er truffet beslutning om optagelse på folketingsvalglisten, har  

 indgivet ansøgning om fornyet optagelse på valglisten inden  

 2-årsfristens udløb, gælder følgende:
 Det bemærkes, at afslag på anmodninger om optagelse på valglisten,  

 herunder fornyet optagelse, alene kan gives af Valgretsnævnet (medmindre  

 afslaget er begrundet i, at den pågældende ikke opfylder de almindelige  

 valgretsbetingelser, bortset fra bopælsbetingelsen).
Manuel optagelse på valglisten af vælgere, der erhverver dansk  

 indfødsret, eller hvis umyndiggørelse ophæves senere end 18.-dagen før  

 valgdagen Personer, der erhverver dansk indfødsret senere end 18.-dagen før  

 valgdagen, skal optages manuelt på valglisten, såfremt de opfylder de øvrige  

 betingelser for optagelse på valglisten.
 Personer, der har været umyndiggjort, men hvis umyndiggørelse ophæves  

 senere end 18.-dagen før valgdagen, skal optages manuelt på valglisten,  

 såfremt de opfylder de øvrige betingelser for optagelse på valglisten.
 Disse berigtigelser af valglisten skal foretages til og med valgdagen.
Manuel slettelse af valglisten Ved meddelelser om udrejse - men ikke ved fraflytning til Færøerne, jf.  

 dog nedenfor, eller Grønland - dødsfald, umyndiggørelse eller fortabelse af  

 dansk indfødsret, som modtages i kommunens folkeregister senere end 18.-dagen  

 før valgdagen, skal den pågældende vælger manuelt slettes af valglisten.
Vælgere, der fraflytter til et af de øvrige nordiske lande, skal dog først  

 slettes, når folkeregistret har modtaget underretning om, at pågældende er  

 optaget i folkeregistret i et af de øvrige nordiske lande.
Vælgere, der  

 fraflytter til Færøerne, skal kun slettes af valglisten i tilfælde af, at  

 folkeregistret modtager underretning om, at vælgeren er registreret som  

 tilflyttet Færøerne senest 18.-dagen før valgdagen.
 Disse berigtigelser (slettelser) skal foretages for de  

 anmeldelser/meddelelser, som modtages i kommunens folkeregister til og med  

 dagen inden valgdagen.
4.4. Særligt om flytning inden for landets grænser senere end  

 18.-dagen før valgdagen Vælgere, hvis flyttedato ligger senere end 18.-dagen før valgdagen, eller  

 som anmelder flytning senere end denne dato enten inden for kommunen eller  

 fra en anden kommune, skal forblive optaget på valglisten under den hidtidige  

 bopæl, jf. lovens § 18, stk. 4.
 Til disse vælgere bør folkeregistret udlevere eller tilsende skriftlig  

 oplysning om, at de kan afgive stemme enten ved fremmøde på valgdagen på et  

 afstemningssted ved den hidtidige bopæl eller ved at brevstemme til den  

 hidtidige bopælskommune.
4.5. Særligt om tilflytning fra udlandet m.v. senere end 18.-dagen før  

 valgdagen Vælgere, der anmelder flytning til kommunen fra udlandet, Færøerne eller  

 Grønland senere end 18.-dagen før valgdagen, eller hvor flyttedatoen ligger  

 senere end 18.-dagen før valgdagen, kan ikke optages på valglisten.
Vælgere,  

 der er optaget på valglisten i henhold til lovens § 16, jf. § 2, skal ikke  

 slettes af valglisten, fordi de melder flytning til kommunen senere end  

 18.-dagen før valgdagen.
4.6. Udsendelse af valgkort Så snart valglisten er udarbejdet, udsender kommunalbestyrelsen valgkort  

 til kommunens vælgere.
Til vælgere, der ikke er optaget i kommunens  

 folkeregister (udlandsdanskere m.fl.) skal dog ikke udsendes valgkort.
 Valgkortet skal indeholde oplysning om vælgerens navn og adresse, nummer  

 på valglisten samt om afstemningsstedets beliggenhed og dag og tid for  

 afstemningen.
Ændringer i afstemningsområder og -steder skal løbende indberettes til de  

 kommunale edb-centraler og skal være vedkommende edb-central i hænde senest  

 15 dage før valgdagen.
Såfremt de maskinelt udskrevne valgkort som følge af  

 for sen indberetning eller af anden årsag ikke indeholder de nævnte  

 oplysninger, må disse påføres valgkortene manuelt.
 Valgkortene skal være kommunalbestyrelsen i hænde senest 8 dage før  

 valgdagen.
 Kommunalbestyrelsen skal senest 7 dage før valgdagen aflevere alle  

 valgkort til postbesørgelse med henblik på, at disse kan være vælgerne i  

 hænde senest 5 dage før valgdagen.
 Med henblik på at sikre hurtig udbringning skal man opfordre  

 kommunalbestyrelsen til at orientere postvæsenet om udsendelsen i god tid  

 forinden afleveringen til postbesørgelse.
 Der er intet til hinder for, at kommunalbestyrelsen kan indgå aftale med  

 vedkommende edb-central om, at valgkortene afleveres til postbesørgelse  

 direkte fra edb-centralen.
 Det vil være hensigtsmæssigt, såfremt folkeregistret inden aflevering af  

 valgkortene til postvæsenet har udtaget valgkort vedrørende personer, for  

 hvem der senere end 18.-dagen før valgdagen er modtaget meddelelse om, at de  

 er afgået ved døden eller af andre grunde har mistet deres valgret  

 (fraflytning til udlandet, umyndiggørelse eller fortabelse af dansk  

 indfødsret).
 Til vælgere, der ikke er omfattet af den maskinelle udskrivning af  

 valglister og valgkort, men som optages manuelt på valglisten af  

 folkeregistret, jf. afsnit 4.3., udsender kommunalbestyrelsen valgkort,  

 såfremt de oplysninger, der giver grundlag for optagelse på valglisten, har  

 foreligget i folkeregistret senest dagen før valgdagen.
4.7. Indsigelser vedrørende valgkort og valglister Senest 10 dage før valgdagen bekendtgør Indenrigsministeriet i landets  

 dagblade, at der vil blive udsendt valgkort til vælgerne, og at indsigelser  

 om manglende modtagelse af valgkort eller modtagelse af valgkort med  

 fejlagtigt indhold skal fremsættes over for kommunalbestyrelsen, jf. lovens §  

 21.
 Kommunalbestyrelsen skal straks behandle de fremsatte indsigelser  

 vedrørende valgkort samt i givet fald berigtige fejlene ved udfærdigelse af  

 nye valgkort og ved rettelser i valglisten, jf. lovens § 22, stk. 1.
Rettelser af valglisten kan foretages til og med valgdagen.
Dette  

 nødvendiggør, at der på folkeregistrene på valgdagen er personale, der kan  

 tage stilling til de indsigelser, der måtte blive fremsat, i hele det  

 tidsrum, hvor der kan afgives stemme (kl. 9-20).
5. Valg m.v. af valgbestyrelser, valgstyrere og  

 tilforordnede vælgere 5.1. Valgbestyrelser For hver opstillingskreds vælges en valgbestyrelse.
I kommuner, der  

 omfatter flere opstillingskredse, vælges een valgbestyrelse, der er fælles  

 for alle opstillingskredse i kommunen.
Medlemmerne af valgbestyrelsen vælges af kommunalbestyrelsen blandt dens  

 medlemmer, i Københavns Kommune tillige blandt magistratens medlemmer.  

 Borgmesteren er født medlem af (formand for) valgbestyrelsen.
Med hensyn til  

 de nærmere regler om valg af valgbestyrelsens medlemmer og stedfortrædere for  

 disse samt om formand og valg af næstformand henvises til lovens §§ 23-27.
Valgbestyrelsen skal vælges senest , når valg er udskrevet.
Der er  

 således intet til hinder for, at valgbestyrelsen vælges på et tidligere  

 tidspunkt, fx på det konstituerende møde.
 Ingen, der er opstillet som kandidat i vedkommende stor- eller amtskreds,  

 kan vælges som medlem eller stedfortræder til valgbestyrelsen, jf. lovens §  

 27.
 Vedrørende valgbestyrelsens opgaver henvises til lovens § 23, stk. 2, og  

 til oversigten i afsnit 2.2. Vedrørende valgbogen henvises til afsnit 9.6.  

 Vedrørende de opgaver, der påhviler valgbestyrelsens formand, henvises til  

 lovens § 28, stk. 1 og 2, § 33, stk. 1, § 35, næstsidste pkt., § 71, § 74,  

 stk. 3, og § 105, stk. 1.
5.2. Valgstyrere Senest når valg er udskrevet, vælger kommunalbestyrelsen for hvert  

 afstemningsområde mindst 5 og højst 9 valgstyrere til at forestå afstemningen  

 og den efterfølgende stemmeoptælling.
Valgstyrerne vælges ved forholdstalsvalg under eet.
Valgstyrerne vælges  

 blandt vælgerne i kommunen, herunder kommunalbestyrelsesmedlemmerne.
Blandt valgstyrerne vælger kommunalbestyrelsen en formand for valgstyrerne  

 for hvert afstemningsområde.
Formændene vælges ved forholdstalsvalg under  

 eet.
 Enhver vælger har pligt til at påtage sig hvervet som valgstyrer.
Der er intet til hinder for, at en person, der er kandidat til valget,  

 vælges til valgstyrer.
Der er heller intet til hinder for, at et medlem af  

 valgbestyrelsen samtidig vælges til valgstyrer.
 Vedrørende valgstyrernes opgaver henvises til lovens §§ 46-52, §§ 65-66 og  

 §§ 68-70. Vedrørende valgstyrernes afstemningsbog henvises til afsnit 9.3.  

 nedenfor.
 Forholdstalsvalgene foretages efter reglerne i den kommunale styrelseslovs  

 § 24, stk. 3. Det er dog ikke nødvendigt at afholde valg, såfremt der i  

 kommunalbestyrelsen er enighed om, hvem der skal udpeges til valgstyrere  

 henholdsvis formænd for valgstyrerne.
 Spørgsmålet om, hvor de enkelte valgstyrere skal gøre tjeneste, afgøres i  

 mangel af enighed af kommunalbestyrelsen ved almindelig flertalsafgørelse.
5.3. Tilforordnede vælgere Senest når valg er udskrevet, vælger kommunalbestyrelsen et antal  

 tilforordnede vælgere til at bistå ved valget.
De tilforordnede vælges blandt  

 de vælgere, herunder kommunalbestyrelsesmedlemmer, der har bopæl i kommunen.
 Enhver vælger har pligt til at påtage sig hvervet som tilforordnet vælger.
Kandidater til valget kan vælges til tilforordnet vælger.
Kandidater til  

 valget kan dog ikke udpeges til at varetage hverv som stemmemodtager ved  

 brevstemmeafgivningen, jf. nedenfor.
De tilforordnede vælgere vælges ved forholdstalsvalg under eet, medmindre  

 de udpeges i enighed af kommunalbestyrelsen, jf. ovenfor i afsnit 5.2. om  

 valg af valgstyrere ved forholdstalsvalg.
Vedrørende fastlæggelsen af de  

 tilforordnedes tjenestested gælder ligeledes tilsvarende regler som for  

 valgstyrere.
 Indenrigsministeriet henstiller , at kommunalbestyrelsen ved  

 udpegning af tilforordnede vælgere tager særligt hensyn til de mindre partier  

 samt de partier, der ikke er repræsenteret i kommunalbestyrelsen.
De tilforordnede vælgere har til opgave at bistå valgstyrerne med deres  

 opgaver på valgdagen, herunder den efterfølgende stemmeoptælling på  

 afstemningsstedet.
Valgbestyrelsen kan beslutte, at tilforordnede vælgere  

 ligeledes skal medvirke ved fintællingen.
 Tilforordnede vælgere varetager endvidere hvervet som stemmemodtager i  

 forbindelse med brevstemmeafgivning på plejehjem og andre institutioner, der  

 drives efter reglerne i bistandsloven, samt i vælgerens hjem, jf. lovens §  

 55, stk. 2, som ændret ved lov nr. 245 af 19. april 1989.
Ved denne lovændring er det tilsigtet, at eventuel bistand til vælgernes  

 stemmeafgivning på plejehjem m.v. og i vælgerens hjem ligesom ved  

 stemmeafgivningen på valgdagen skal ydes af 2 tilforordnede vælgere.
Ved  

 lovændringen er derfor forudsat, at de tilforordnede vælgere, der skal  

 fungere som brevstemmemodtagere, bliver udpeget blandt de tilforordnede  

 vælgere efter samme principper som de tilforordnede vælgere (eventuelt  

 valgstyrere), der udpeges til på valgdagen at yde hjælp til stemmeafgivningen  

 til de vælgere, der har brug herfor og fremsætter anmodning herom.
Det vil ikke være i overensstemmelse med forudsætningerne for  

 lovændringen, såfremt stemmemodtagerne ved brevstemmeafgivning på plejehjem  

 m.v. og i vælgerens hjem udpeges blandt tilforordnede vælgere, der er ansat i  

 kommunens forvaltning, herunder folkeregistret, med henblik på, at  

 brevstemmeafgivningen de nævnte steder som før lovændringen kan gennemføres  

 alene med kommunalt ansat personale som stemmemodtagere.
Pligten til at  

 udbetale og modtage diæter, jf. afsnit 5.4. nedenfor, er i øvrigt uafhængig  

 af, om den pågældende tilforordnede vælger er ansat i kommunens tjeneste  

 eller ej.
 Der er ikke noget krav om, at de tilforordnede vælgere, der fungerer som  

 brevstemmemodtagere, tillige skal medvirke ved afstemningen m.v. på  

 valgdagen.
5.4. Diæter Til valgbestyrelsens medlemmer, valgstyrerne og de tilforordnede vælgere  

 ydes diæter - men ikke erstatning for tabt arbejdsfortjeneste - for deres  

 virksomhed i forbindelse med valget, jf. lovens § 31, stk. 3.
Diæterne ydes efter reglerne i den kommunale styrelseslov.
Dette  

 indebærer, at der ikke ydes diæter til en borgmester eller medlemmerne af  

 magistraten i de kommuner, der har oprettet en magistrat med hjemmel i § 64 i  

 den kommunale styrelseslov og ej heller til kommunalbestyrelsesmedlemmerne i  

 de kommuner, hvor kommunalbestyrelsen har besluttet, at medlemmerne skal  

 vederlægges efter reglerne i § 16 a i den kommunale styrelseslov.
 Diæterne er af samme størrelse som de diæter, der ydes efter den kommunale  

 styrelseslov (for tiden 280 kr. pr. dag, hvis varetagelsen af hvervet varer  

 under 4 timer, 560 kr. pr. dag, hvis hvervet varer mere end 4 timer).
 Ifølge Skatteministeriets bekendtgørelse nr. 677 af 4. november 1988, §  

 22, nr. 5, anses diæter til valgstyrere og tilforordnede vælgere ikke for  

 A-indkomst, hvorfor der ikke skal tilbageholdes kildeskat.
 6. Kandidater til valget, stemmesedler m.v.
6.1. Kandidatanmeldelser En person, der ønsker at opstille som kandidat til valget, skal indgive  

 anmeldelse herom til formanden for valgbestyrelsen i den opstillingskreds,  

 hvor den pågældende ønsker at lade sig opstille.
En person kan anmelde sig  

 som kandidat i flere opstillingskredse inden for samme stor- eller amtskreds.
 En person kan enten opstille som kandidat for eet opstillingsberettiget  

 parti eller som kandidat uden for partierne, jf. lovens § 32.
Snarest muligt efter, at valget er udskrevet, tilsender  

 Indenrigsministeriet valgbestyrelsen en foreløbig fortegnelse over de  

 opstillingsberettigede partier og de bogstavbetegnelser, som disse er  

 tildelt.
Snarest muligt efter udløbet af fristen for anmeldelse af nye  

 partier (15 dage før valgdagen kl. 12), udsender Indenrigsministeriet den  

 endelige fortegnelse over de opstillingsberettigede partier.
Kandidatanmeldelser skal indleveres til formanden for opstillingskredsens  

 valgbestyrelse senest kl. 12 elleve dage før valgdagen . Der er ikke  

 hjemmel til at dispensere fra denne frist.
Kandidatanmeldelser, der  

 indleveres for sent, skal derfor afvises.
Anmeldelsen skal ske på en formular, der er godkendt af  

 Indenrigsministeriet, jf. afsnit 11 nedenfor.
Valgbestyrelsen har ikke pligt  

 til at udlevere formularer til kandidaterne.
Kandidatanmeldelsen skal være underskrevet af kandidaten og indeholde  

 oplysning om kandidatens fulde navn, personnummer, bopæl og stilling.
Hvis  

 kandidaten ikke ønsker sig anført på stemmesedlen med sit fulde navn, skal  

 det angives, hvordan navnet ønskes anført, jf. nedenfor i afsnit 6.2.  

 Endvidere skal i anmeldelsen angives navn og bopæl på en vælger i  

 opstillingskredsen, som valgbestyrelsen ud over kandidaten kan rette  

 henvendelse til, hvis anmeldelsen er mangelfuld.
 Kandidater, der vil opstille for et parti, skal angive dette, herunder  

 partiets navn, i anmeldelsen.
 Kandidater, der opstiller uden for partierne, skal angive dette.  

 Anmeldelsen skal endvidere være underskrevet af kandidatens stillere - mindst  

 150 og højst 200 vælgere i opstillingskredsen - og indeholde oplysning om  

 hver enkelt stillers navn, personnummer og bopæl.
 Oplysningerne om stillernes navne og bopæl, men ikke personnummer, er  

 offentligt tilgængelige.
 Den, der indleverer en kandidatanmeldelse, har ret til at få kvittering  

 for indleveringen med angivelse af tidspunktet.
En kandidat kan tilbagekalde sin kandidatanmeldelse.
Fristen herfor er den  

 samme som for indlevering af en kandidatanmeldelse, dvs. kl. 12 elleve dage  

 før valgdagen.
 En stiller for en kandidat uden for partierne kan ikke tilbagekalde sin  

 anbefaling, efter at kandidatanmeldelsen er indleveret, jf. lovens § 34.
6.2. Kandidaternes navne på stemmesedlerne Lovens § 33, stk. 2, indeholder følgende regler om kandidaternes navne på  

 stemmesedlerne:
»Hvis kandidaten ikke ønsker sig anført på stemmesedlem med sit fulde  

 navn, skal det angives (på kandidatanmeldelsen), hvordan navnet ønskes  

 anført.
Kandidatens efternavn eller mellemnavn samt mindst eet fornavn eller  

 forbogstav skal altid anføres.
Kun mellem- og efternavne, som kandidaten er  

 berettiget til at føre efter navneloven, eller mellemnavne, som er anmeldt  

 til folkeregistret, kan anføres på stemmesedlen.
I stedet for fornavnet kan  

 anføres et kaldenavn, der er afledt af fornavnet.« Anvendelsen af reglerne kan illustreres med følgende eksempler:
 Eksempel 1:
 Kandidatens fulde navn er:
 Anne Marie Vestergaard Andersen . Kandidaten kan anføres på  

 stemmesedlen med sit fulde navn eller med navnet:
Anne Andersen M.
Vestergaard Mie Vestergård Andersen osv.
 Eksempel 2:
 Kandidatens fulde navn er:
Anne Marie Andersen . Anne Maries eget efternavn er Hansen, men  

 hun har som giftenavn antaget sin ægtefælles eget efternavn Andersen.  

 Ægtefællen har som mellemnavn Vestergaard, og Anne Marie har anmeldt til  

 folkergistret, at hun ønsker at anvende sin ægtefælles mellemnavn som  

 mellemnavn.
Kandidatens adresseringsnavn er herefter:
 Anne Marie Vestergaard Andersen.
 Kandidaten i eksempel 2 har samme muligheder for navneangivelse på  

 stemmesedlen som kandidaten i eksempel 1. Herudover har kandidaten i  

 eksempel 2 mulighed for at benytte sit eget efternavn, dvs. eksempelvis at  

 blive opført på stemmesedlen som:
 Marie Hansen.
Sidstnævnte regel fremgår ikke direkte af lovteksten, men af  

 bemærkningerne til lovforslaget.
Kandidatens adkomst til eget efternavn kan  

 kontrolleres af folkeregistret.
 Reglerne om anmeldelse af brug af mellemnavn findes i  

 Indenrigsministeriets cirkulære nr. 173 af 13. december 1989 om  

 folkeregistrering, § 31. (I 1991 vil reglerne blive overført til en ny  

 bekendtgørelse om folkeregistrering).
 På stemmesedlen skal som minimum anføres fornavn eller forbogstav  

samt efternavn eller mellemnavn.
 I bemærkningerne til lovforslaget til folketingsvalgloven er det forudsat,  

 at spørgsmålet om, hvorvidt et kaldenavn er afledt af fornavnet bliver  

 vurderet lempeligt, samt at kandidater, der tidligere har været opført på  

 stemmesedlen med et bestemt kaldenavn, fortsat skal kunne opføres på  

 stemmesedlen med dette kaldenavn (uden parentes).
6.3. Valgbestyrelsens undersøgelse af kandidatanmeldelserne Så snart fristen for kandidatanmeldelser er udløbet, skal valgbestyrelsen  

 undersøge, om de rettidigt indleverede kandidatanmeldelser er gyldige.
Det  

 skal i forbindelse hermed undersøges, om de anførte oplysninger om  

 kandidatens fulde navn, personnummer og bopæl er i overensstemmelse med de  

 tilsvarende oplysninger i Det Centrale Personregister (CPR). Endvidere skal  

 undersøges, om kandidatens ønsker vedrørende angivelsen af navn på  

 stemmesedlen kan imødekommes.
 Selv om eventuelle mangler vedrørende ovennævnte oplysninger m.v. typisk  

 ikke kan medføre kandidatanmeldelsens ugyldighed, bør valgbestyrelsen følge  

 den i lovens § 35 angivne fremgangsmåde vedrørende afhjælpning af mangler,  

 der kan medføre ugyldighed (fx at kandidatanmeldelsen ikke er underskrevet af  

 kandidaten).
 Den i § 35 foreskrevne fremgangsmåde går ud på, at valgbestyrelsen straks  

 skal give kandidaten eller den vælger, der er anført i anmeldelsen,  

 meddelelse om eventuelle mangler og samtidig indrømme en frist på 12 timer  

 til indlevering af en ny kandidatanmeldelse eller afhjælpning af mangler på  

 anden måde, hvorefter valgbestyrelsens formand træffer afgørelse.
For så vidt angår kandidater uden for partierne skal valgbestyrelsen  

 herudover undersøge, om anmeldelsen er underskrevet af det fornødne antal  

 stillere, herunder at stillerne er vælgere i opstillingskredsen, samt at  

 ingen af stillerne har anbefalet flere kandidater uden for partierne.
Den,  

 der som stiller anbefaler flere kandidater, kan ikke anses som stiller for  

 nogen af kandidaterne, jf. lovens § 32, stk. 3, og skal derfor slettes.
 Mangler vedrørende antallet af stillere skal medføre kandidatanmeldelsens  

 ugyldighed, medmindre de afhjælpes i tide.
 Det indføres i valgbogen, hvilke kandidater der gyldigt har anmeldt sig i  

 opstillingskredsen.
6.4. Valgbestyrelsens indberetning til statsamtmanden Snarest muligt efter gennemgangen af kandidatanmeldelserne skal  

 valgbestyrelsen skriftligt indberette til statsamtmanden, hvilke kandidater  

 der gyldigt har anmeldt sig til valg i opstillingskredsen.
Indberetningen  

 skal indeholde følgende oplysninger om hver enkelt kandidat: Fulde navn,  

 personnummer, stilling, bopæl, »stemmeseddelnavn« samt hvilket  

 parti, kandidaten vil opstille for, eller om kandidaten opstiller uden for  

 partierne.
 Forud for hvert valg vil Indenrigsministeriet give valgbestyrelsen  

 meddelelse om, hvilken form (skema) der skal benyttes ved indberetningen til  

 statsamtmanden.
 For så vidt angår opstillingskredsene i Københavns og Frederiksberg  

 Kommuner henvises til lovens § 36, stk. 2 og 4.
6.5. Partiernes godkendelse af kandidaterne Kandidater, der vil opstille for et parti, skal godkendes af partiet.
Partiernes godkendelse skal ske ved en skriftlig meddelelse.
I  

 amtskredsene skal meddelelsen gives til vedkommende statsamtmand.
I 1. og 2.  

 storkreds (Søndre og Østre Storkreds) til formanden for valgbestyrelsen i  

 Københavns Kommune.
I 3. storkreds (Vestre Storkreds) til formanden for  

 valgbestyrelsen i Frederiksberg Kommune.
 Meddelelsen om godkendte kandidater skal gives senest kl. 12 otte dage  

 før valgdagen . Den skal for hver godkendt kandidat indeholde oplysning  

 om kandidatens navn, personnummer og bopæl samt hvilke(n)  

 opstillingskreds(e), kandidaten er godkendt i.
 Hvis meddelelse ikke gives inden udløbet af den anførte frist, kan ingen  

 kandidat opstilles for partiet i den pågældende amtskreds (storkreds).
Kandidater, der ikke godkendes i mindst een opstillingskreds, kan ikke  

 opstilles til valget, heller ikke som kandidater uden for partierne.
Dette er  

 en konsekvens af, at disse kandidater ikke opfylder det stillerkrav, der  

 gælder for kandidater uden for partierne.
 Det er ikke i loven angivet, hvilket organ inden for partiet der er  

 beføjet til at godkende kandidater eller til at anmelde nominering eller  

 partiliste, jf. nedenfor i afsnit 6.6. Beføjelsen tilkommer principielt det  

 organ, der ifølge partiets egne vedtægter er øverste myndighed inden for  

 partiorganisationen, men beføjelsen kan delegeres til lokale  

 partiorganisationer i amtskredsen (storkredsen). Rent praktisk vil  

 statsamtmanden kunne lægge til grund, at det organ inden for partiet, der ved  

 sidste folketingsvalg indgav meddelelse/anmeldelse om godkendte kandidater,  

 nominering eller partiliste, også vil være beføjet (legitimeret) hertil ved  

 det kommende folketingsvalg, medmindre partiets landsorganisation giver  

 meddelelse om ændrede forhold på dette område.
 Med hensyn til nye partier, der ikke var opstillingsberettigede ved sidste  

 folketingsvalg, vil Indenrigsministeriet sørge for, at statsamtmændene m.fl.  

 får underretning om, hvilket organ inden for partiet der er legitimeret til  

 at give de pågældende godkendelser m.v.
6.6. Partiernes anmeldelser om nominering og partiliste Hvis der for et parti er opstillet to eller flere kandidater i samme  

 opstillingskreds (sideordnet opstilling), kan partiet anmelde, at en af disse  

 kandidater skal være partiets nominerede kandidat i opstillingskredsen.  

 Nominering har den betydning, at den nominerede kandidat skal anføres som  

 partiets første kandidat på stemmesedlen i vedkommende opstillingskreds, jf.  

 lovens § 40, stk. 2.
Et parti, for hvilket der højst er opstillet (godkendt) een kandidat i  

 hver opstillingskreds inden for vedkommende stor- eller amtskreds (kredsvis  

 opstilling), kan anmelde en bestemt rækkefølge (partiliste) for alle partiets  

 kandidater i stor- eller amtskredsen.
Anmeldelse af partiliste har betydning  

 dels for kandidaternes rækkefølge på stemmesedlen, dels for  

 kandidatudvælgelsen og stedfortræderrækkefølgen, jf. lovens § 39, stk. 2 og  

 4, § 82 og § 85, stk. 3.
 Hvis et parti anmelder partiliste, uanset om der i en opstillingskreds er  

 opstillet flere kandidater for partiet, vil anmeldelsen være ugyldig.
 Anmeldelser om nominering og om partiliste skal indgives skriftligt til  

 statsamtmanden i vedkommende amtskreds, i 1. og 2. storkreds (Søndre og Østre  

 Storkreds) til formanden for valgbestyrelsen i Københavns Kommune, i 3.  

 storkreds (Vestre Storkreds) til formanden for valgbestyrelsen i  

 Frederiksberg Kommune, senest kl. 12 otte dage før valgdagen , dvs.  

 inden for samme frist som for partiernes meddelelse om godkendelse af  

 kandidater, jf. afsnit 6.5. ovenfor.
6.7. Statsamtmandens meddelelse til valgbestyrelserne Snarest muligt efter udløbet af den i afsnit 6.5. og 6.6. anførte frist  

 (kl. 12 otte dage før valgdagen) skal statsamtmanden udarbejde en fortegnelse  

 over de kandidater, der er opstillet i amtskredsen, jf. lovens § 36, stk. 3.  

 Fortegnelserne sendes straks til valgbestyrelserne til brug ved  

 tilvejebringelse af stemmesedler og opslag for de enkelte opstillingskredse.
 Statsamtmanden træffer i tvivlstilfælde afgørelse om, hvordan et  

 kandidatnavn skal anføres på stemmesedlerne.
 Forud for hvert valg vil Indenrigsministeriet give statsamtmanden  

 meddelelse om, hvilken form (skema) der skal benyttes ved udarbejdelsen af  

 fortegnelsen over de opstillede kandidater.
 Indenrigsministeriet vil endvidere give statsamtmanden meddelelse om, til  

 hvilke myndigheder m.v. ud over valgbestyrelserne fortegnelsen skal sendes,  

 ligesom Indenrigsministeriet vil give meddelelse om, hvilke særlige  

 fortegnelser over de opstillede kandidater der skal indsendes til  

 Indenrigsministeriet.
 For så vidt angår kandidatfortegnelser for storkredsene henvises til  

 lovens § 36, stk. 4 og 5.
6.8. Stemmesedler og opslag Stemmesedlerne tilvejebringes ved valgbestyrelsens foranstaltning.
 Stemmesedlerne udarbejdes på grundlag af de af statsamtmanden m.fl.  

 udarbejdede fortegnelser over de opstillede kandidater.
Med hensyn til stemmesedlernes indhold og udformning henvises til  

 Indenrigsministeriets bekendtgørelse nr. 742 af 1. december 1989 om  

 stemmesedler til brug ved folketingsvalg, der er optaget som bilag 3  

 til vejledningen.
I bilag 4 er vist et udsnit i naturlig størrelse af  

 en stemmeseddel.
 Stemmesedlerne skal være af hvidt karton eller svært papir med en gramvægt  

 på mindst 125 g/m2. En sværere kvalitet kan benyttes, fx med en  

 gramvægt på 135 g/m2.
 Vedrørende udformningen af opslag til stemmelokalerne henvises til lovens  

 § 45, stk. 3.
 Valgbestyrelsen skal sørge for, at det nødvendige antal stemmesedler og  

 opslag er afleveret til kommunalbestyrelsen i god tid inden afstemningens  

 begyndelse.
7. Afstemning på valgdagen I hvert afstemningsområde foregår afstemningen på eet afstemningssted.
 Overalt i landet begynder afstemningen kl. 9 og fortsætter til kl. 20 og  

 så længe, der endnu derefter indfinder sig vælgere for at stemme, jf. lovens  

 § 46.
7.1. Kommunalbestyrelsens forberedelse af afstemningen Kommunalbestyrelsen skal sørge for lokaler til afstemningen samt for det  

 fornødne antal stemmerum og stemmekasser.
Stemmerum og stemmekasser skal være  

 indrettet som foreskrevet i lovens § 45, stk. 2. Stemmerum skal være forsynet  

 med det fornødne udstyr til stemmeafgivning (skriveplade, blyant eller andet  

 egnet skriveredskab).
 Det vil være hensigtsmæssigt, såfremt der i stemmerummet er ophængt opslag  

 med vejledning om fremgangsmåden ved selve stemmeafgivningen.
På hvert afstemningssted (i hvert stemmelokale) skal være indrettet et  

 stemmerum, hvor der er plads til, at 3 personer kan opholde sig samtidig.
Det  

 følger af, at det nu er fastsat i loven, at hjælp til stemmeafgivningen,  

 herunder til afkrydsning af stemmesedlen, som hovedregel skal ydes af 2  

 valgstyrere eller tilforordnede vælgere, jf. nedenfor i afsnit 7.3.
I stemmelokalerne skal der være opslag, der angiver samtlige partiers og  

 kandidaters navne i den rækkefølge, hvori de er anført på stemmesedlerne.
For  

 partierne skal tillige angives bogstavbetegnelserne.
 Kommunalbestyrelsen skal sørge for, at der på hvert afstemningssted er  

 truffet de fornødne forberedelser til afstemningen, herunder at valgstyrerne  

 og de tilforordnede vælgere er gjort bekendt med deres opgaver på valgdagen.
En række af den tidligere lovs detaljerede bestemmelser om, hvorledes  

 opgaverne på afstemningsstedet skal varetages, herunder om opbevaring af  

 nøglerne til stemmekasserne, er ikke medtaget i den nye lov.
Det forudsættes,  

 at de nærmere regler i stedet fastsættes af kommunalbestyrelsen.
Kommunalbestyrelsen bør endvidere tage stilling til, hvorvidt det skal  

 være tilladt at ryge i stemmelokalerne . Indenrigsministeriet skal  

 herved henlede opmærksomheden på, at Sundhedsministeriet i skrivelse af 7.  

 april 1988 har henstillet, at alle kommuner og amtskommuner træffer de  

 nødvendige foranstaltninger til opfyldelse af intentionerne i cirkulære nr.  

 56 af 23. marts 1988 om sikring af røgfri miljøer i statslige lokaler,  

 transportmidler o.lign.
Ifølge cirkulærets § 3 er tobaksrygning ikke tilladt  

 i lokaler, hvortil der er adgang for offentligheden.
7.2. Den almindelige fremgangsmåde ved stemmeafgivningen Den almindelige fremgangsmåde ved stemmeafgivningen er i lovens §§ 47 og  

 48 beskrevet således:
»Valgret udøves ved personligt fremmøde på afstemningsstedet.  

 Vælgeren skal inden stemmeafgivningen aflevere sit valgkort til  

 valglisteføreren.
Har en vælger ikke medbragt valgkort, udskrives et  

 valgkort.
Vælgeren skal i øvrigt på forespørgsel give oplysning om navn,  

 bopæl og fødselsdato.
Hvis der er tvivl om en vælgers identitet, skal denne  

 fastslås, om fornødent ved fremlæggelse af dokumentation herfor.
Derefter, og  

 når valglisteføreren har afmærket vælgerens navn på valglisten, udleveres en  

 stemmeseddel til vælgeren.
Stemmeafgivningen sker i stemmerummet, hvor kun vælgeren må være til  

 stede.
På stemmesedlen sætter vælgeren et kryds ved et partinavn eller et  

 kandidatnavn.
En vælger kan få ombyttet en stemmeseddel, hvis den er fejlagtigt  

 afkrydset eller ved uagtsomhed gjort ubrugelig.
Ombytning kan ikke ske, efter  

 at stemmesedlen er lagt i stemmekassen.
Når stemmeafgivningen er foretaget, sammenfolder vælgeren stemmesedlen,  

 således at ingen kan se, hvordan der er stemt.
Derefter lægger vælgeren  

 stemmesedlen i stemmekassen i overværelse af en tilforordnet vælger.« Opmærksomheden henledes på, at vælgere, der har afgivet en brevstemme, der  

 er taget i betragtning, ikke kan stemme ved afstemningen på valgdagen, jf.  

 lovens § 67.
7.3. Reglerne om hjælp til stemmeafgivningen Vælgere, der på grund af manglende førlighed, svagelighed eller lignende  

 ikke kan bevæge sig ind i stemmelokalet eller i øvrigt foretage  

 stemmeafgivningen på den foreskrevne måde, kan forlange fornøden hjælp til  

 stemmeafgivningen.
Der kan i forbindelse hermed ske de fornødne lempelser i  

 den foreskrevne fremgangsmåde, jf. lovens § 49.
Hjælp til stemmeafgivning skal ydes af 2 valgstyrere eller tilforordnede  

 vælgere.
Blinde eller svagsynede vælgere kan dog i stedet for forlange hjælp  

 af en person, der er udpeget af vælgeren selv.
 Det er nu udtrykkeligt fastsat i loven, jf. § 49, stk. 3, at hjælp til  

 afkrydsning af stemmesedlen kun kan ydes, såfremt vælgeren umiddelbart over  

 for dem, der yder hjælp, utvetydigt kan tilkendegive, på hvilket parti eller  

 hvilken kandidat vælgeren ønsker at stemme.
 En af vælgeren medbragt håndskrevet eller maskinskrevet seddel om, hvor på  

 stemmesedlen vælgeren ønsker krydset sat, kan ikke anses for en umiddelbar  

 tilkendegivelse.
En vælger skal om fornødent have adgang til at afgive stemme umiddelbart  

 uden for stemmelokalet, fx i en bil parkeret ved afstemningsstedet.
To  

 valgstyrere eller tilforordnede vælgere skal i så fald bringe stemmesedlen ud  

 til vælgeren og - efter at vælgeren har stemt og sammenfoldet stemmesedlen -  

 bringe stemmesedlem tilbage til stemmelokalet.
Stemmesedlen bør være nedlagt  

 i en transportabel stemmekasse.
 Det bør nøje iagttages, at stemmeafgivningen sker på betryggende måde,  

 således at de pågældende vælgere ikke udsættes for nogen påvirkning med  

 hensyn til, hvordan de skal stemme, og således at ingen får lejlighed til at  

 gøre sig bekendt med, hvordan der er stemt.
 Hvis en vælger, der afgiver stemme umiddelbart uden for stemmelokalet,  

 skal have hjælp til afkrydsning af stemmesedlen, må alene enten de 2  

 valgstyrere eller tilforordnede vælgere, der yder hjælpen, eller , for  

 så vidt angår blinde eller svagsynede vælgere, den af vælgeren selv udpegede  

 hjælper, medvirke ved og gøre sig bekendt med vælgerens stemmeafgivning.
I øvrigt henvises til bestemmelsen i lovens § 51, hvorefter de, der  

 forestår afstemningen, ikke under afstemningen må give en vælger råd eller  

 opfordring med hensyn til, hvilket parti eller hvilken kandidat vælgeren skal  

 stemme på.
De, der medvirker ved afstemningen, har endvidere tavshedspligt  

 med hensyn til, hvad de måtte erfare om en vælgers stemmeafgivning.
7.4. Opretholdelse af ro og orden i stemmelokalerne Ifølge lovens § 50 kan valgstyrerne bestemme, at der i stemmelokalet  

 foruden de personer, der forestår afstemningen, kun må opholde sig vælgere,  

 der skal afgive stemme.
Endvidere kan valgstyrerne begrænse antallet af  

 tilstedeværende vælgere, når ordensmæssige hensyn kræver det.
De  

 tilstedeværende skal rette sig efter valgstyrernes anvisninger.
De hidtidige regler, hvorefter de opstillede kandidater og for hver  

 kandidat en af kandidaten til valgstyrerne angiven vælger havde en særlig ret  

 til at opholde sig i stemmelokalet, er ophævet.
Det er dog ikke hermed  

 tilsigtet at ændre eventuelle lokale traditioner for kandidater m.fl.s  

 tilstedeværelse på afstemningsstederne, men spørgsmålet om de pågældendes  

 adgang til at være til stede vil alene bero på valgstyrernes beslutning.
 Borgmesteren betragtes som hørende til den persongruppe, der forestår  

 afstemningen, og har dermed ret til at opholde sig i stemmelokalerne.
7.5. Valgagitation ikke tilladt i stemmelokalerne og de umiddelbare  

 adgangsveje hertil Valgstyrerne skal påse, at vælgerne ikke udsættes for valgagitation i  

 valglokalerne (stemmelokalerne) eller andre steder i umiddelbar tilknytning  

 hertil, jf. lovens § 50.
 Der må således ikke uddeles propagandamateriale eller ophænges  

 valgplakater eller på anden måde udøves egentlig valgagitation i de nævnte  

 lokaliteter eller de umiddelbare adgangsveje hertil, fx gange, trapper,  

 skolegårde og lignende.
Det er i loven forudsat, at valgstyrerne alene skrider ind i tilfælde af  

 manifestationer af en vis pågående karakter.
Således vil det forhold, at  

 vælgere, der møder op for at afgive stemme, bærer emblemer, mærkater eller  

 lignende, hvorpå der er trykt en opfordring til at stemme på et bestemt parti  

 eller en bestemt kandidat, ikke i sig selv i almindelighed give grundlag for  

 indskriden fra valgstyrerne.
Derimod skal de personer, der deltager i valgets afvikling, helt undlade  

 at bære de nævnte emblemer, mærkater eller lignende.
Disse personer må heller  

 ikke bære mærkater, emblemer eller lignende, der angiver stillingtagen til  

 aktuelle politiske spørgsmål eller i øvrigt giver udtryk for en bestemt  

 politisk holdning eller lignende.
 Valgstyrerne skal i øvrigt påse, at vælgerne har uforstyrret adgang til og  

 fra afstemningslokalerne.
7.6. Indsamlinger på afstemningsstederne Kommunalbestyrelsen afgør, hvorvidt anmodninger om tilladelse til  

 indsamlinger til velgørende formål (Røde Kors, Folkekirkens Nødhjælp m.v.) på  

 valgdagen i forbindelse med de enkelte afstemningssteder skal imødekommes.  

 Kommunalbestyrelsen kan i forbindelse hermed stille betingelser vedrørende  

 indsamlingsbøssernes størrelse og placering m.v.
 Det må i øvrigt forudsættes, at eventuelle indsamlinger tilrettelægges  

 således, at de ikke på nogen måde kan forstyrre valghandlingen, herunder  

 besværliggøre adgangen til stemmelokalerne.
7.7. Andre afstemninger samtidig med valg Kommunalbestyrelsen kan beslutte, at der i forbindelse med valg skal  

 afholdes en særlig lokal afstemning.
En forudsætning herfor er, at  

 afstemningen tilrettelægges således, at den foregår lokalemæssigt helt  

 adskilt fra valget, herunder så vidt muligt med særskilte adgangsveje til de  

 pågældende stemmelokaler.
Afstemningen skal herudover tilrettelægges således,  

 at den ikke kan virke forstyrrende på vælgernes adgang til at afgive stemme  

 ved valget eller på gennemførelsen af valget i øvrigt.
8. Brevstemmeafgivning 8.1. De generelle regler om brevstemmeafgivning her i landet Reglerne om brevstemmeafgivning har i landet findes i lovens §§ 53-56 og  

 §§ 60-62.
 Efter disse bestemmelser kan enhver vælger, der er forhindret i at møde  

 frem til afstemningen på valgdagen, afgive brevstemme på folkeregistrene de  

 sidste 3 uger før valgdagen, dog senest næstsidste søgnedag før valgdagen.
 Inden for samme tidsrum kan visse nærmere angivne grupper af vælgere  

 afgive brevstemme på sygehuse, på plejehjem og andre institutioner, der  

 drives efter reglerne i bistandsloven, samt i kriminalforsorgens anstalter og  

 arresthusene.
 Endelig kan vælgere, der på grund af sygdom eller manglende førlighed ikke  

 vil kunne møde frem på afstemningsstedet, brevstemme i deres eget hjem,  

 medmindre de har mulighed for at stemme i en af de ovenfor nævnte  

 institutioner.
 Om stemmeafgivning på mindre øer se nedenfor i afsnit 8.5.
Ifølge lovene om folketingsvalg på Færøerne og i Grønland kan færøske  

 og grønlandske vælgere , der opholder sig her i landet, brevstemme på  

 folkeregistrene her i landet til valget på Færøerne henholdsvis i Grønland.  

 Stemmeafgivning kan finde sted fra 3 måneder før valgdagen.
Der benyttes det  

 samme brevstemmemateriale som ved valget i Danmark.
Brevstemmesedlen udfyldes  

 med navnet på et parti og/eller en kandidat, der opstiller til valget på  

 Færøerne henholdsvis i Grønland.
Brevstemmematerialet til brug ved brevstemmeafgivning til  

 folketingsvalg består af Brevstemmematerialet tilvejebringes ved Indenrigsministeriets  

 foranstaltning.
Forud for hvert valg giver Indenrigsministeriet kommunalbestyrelsen m.fl.  

 meddelelse om, hvilket brevstemmemateriale der skal benyttes ved det  

 pågældende valg.
Brevstemmematerialet skal til enhver tid findes på  

 folkeregistrene.
Brevstemmematerialet kan rekvireres hos Barfod og I.
Chr.
Petersen A/S,  

 Postboks 1332, Fabriksparken 56, 2600 Glostrup, telefon 42 45 15 16.
8.2. Særligt om brevstemmeafgivning på folkeregistrene Uanset normal lørdagslukning skal folkeregistrene holdes åbne for  

 brevstemmeafgivning i mindst nogle timer den sidste lørdag før fristens  

 udløb.
Det vil i øvrigt være hensigtsmæssigt, såfremt folkeregistrene holdes  

 åbne nogle timer på alle lørdage i det tidsrum, hvor der kan afgives  

 brevstemme.
Der er ikke fastsat nærmere regler om fremgangsmåden m.v. ved  

 brevstemmeafgivning på folkeregistrene.
Brevstemmeafgivningen skal derfor  

 foregå direkte på grundlag af lovens regler.
Der henvises herom til reglerne  

 i lovens § 61, der har følgende indhold:
» § 61.  Vælgere, der ønsker at brevstemme, skal  

 vise fornøden legitimation til brevstemmemodtageren.
Herefter udleveres  

 brevstemmematerialet, jf. § 60.
 Stk. 2 .  På stemmesedlen anføres navnet eller  

 bogstavbetegnelsen for et parti, der har kandidater opstillet i den stor-  

 eller amtskreds, hvor vælgeren er optaget på valglisten. Ønsker vælgeren at  

 stemme på en bestemt kandidat, der er opstillet i den pågældende stor- eller  

 amtskreds, anføres navnet på kandidaten, eventuelt med tilføjelse af  

 partinavnet eller bogstavbetegnelsen.
Stk. 3 .  Vælgeren udfylder stemmesedlen uden  

 overværelse af andre og lægger den i konvolutten.
Derefter udfylder vælgeren  

 følgebrevet og underskriver dette i overværelse af stemmemodtageren, der  

 attesterer stemmeafgivningen.
 Stk. 4 .  Hvis vælgeren ikke er i stand til at udfylde  

 stemmesedlen eller udfylde og underskrive følgebrevet, skal stemmemodtageren  

 yde den fornødne hjælp, jf. dog stk. 5. Er der ydet hjælp, skal dette fremgå  

 af følgebrevet.
 Stk. 5 .  Hjælp til udfyldning af stemmesedlen kan kun  

 ydes, såfremt vælgeren umiddelbart over for den, der yder hjælp, utvetydigt  

 kan tilkendegive, på hvilket parti eller hvilken kandidat vælgeren ønsker at  

 stemme.
Stk. 6 .  Konvolutten med stemmeseddel samt følgebrevet  

 lægges i yderkuverten, der sendes til kommunalbestyrelsen i den kommune, hvor  

 vælgeren er optaget på valglisten.
På yderkuverten skal angives vælgerens  

 navn, fødselsdato og bopæl.« På folkeregistrene bør så vidt muligt indrettes stemmerum, hvor vælgeren  

 kan foretage stemmeafgivningen.
Et enligtstående bord eller pult vil dog også  

 kunne benyttes.
 Efter loven gælder der ikke nogen regel om, at der ved brevstemmeafgivning  

 på folkeregistrene skal være to stemmemodtagere.
Det vil dog være hensigtsmæssigt, at der er mindst to stemmemodtagere til  

 stede for det tilfælde, at en vælger skal have hjælp til at udfylde  

 stemmesedlen . I så fald kan 2 stemmemodtagere medvirke ved  

 brevstemmeafgivningen.
Den stemmemodtager, der har ydet hjælp, påtegner  

 følgebrevet med »Hjælp ydet til udfyldelse af stemmesedlen«, eller  

 lignende efterfulgt af sin underskrift eller initialer, mens den anden  

 stemmemodtager attesterer følgebrevet.
I tilfælde, hvor vælgeren ikke er i stand til egenhændigt at underskrive  

 følgebrevet, kan ligeledes medvirke 2 stemmemodtagere.
Den ene stemmemodtager  

 underskriver i dette tilfælde på det sted på følgebrevet, der er beregnet til  

 vælgerens underskrift, med sit eget navn efterfulgt af ordet »for«  

 og vælgerens navn, mens den anden stemmemodtager underskriver attesten.
I loven er det forudsat, at vælgeren selv udfylder følgebrevet og  

 yderkuverten, herunder rubrikken på bagsiden.
Der er dog intet til hinder  

 for, at folkeregistret er vælgeren behjælpelig med - på grundlag af den  

 foreviste legitimation - at udfylde følgebrevet og rubrikken på yderkuvertens  

 bagside med vælgerens fulde navn, fødselsdato og bopæl samt foretage  

 adressering på yderkuverten til kommunalbestyrelsen i den kommune, hvor  

 vælgeren er optaget på valglisten (har fast bopæl).
 Brevstemmeafgivning på folkeregistret kan foretages uden for  

 folkeregistrets lokaler, fx på parkeringspladsen ved folkeregistret  

 (»vognbrevstemme«). En vælger har dog ikke krav på at kunne  

 brevstemme uden for folkeregistrets lokaler.
 I forbindelse med brevstemmeafgivningen skal vælgerne have lejlighed til  

 at gøre sig bekendt med fortegnelser over de opstillingsberettigede partier  

 og de i vedkommende stor- eller amtskreds opstillede kandidater, så snart  

 disse fortegnelser foreligger.
Opmærksomheden henledes på, at stemmemodtagerne ikke i forbindelse med  

 brevstemmeafgivningen må give en vælger råd eller opfordring med hensyn til,  

 hvilket parti eller hvilken kandidat vælgeren skal stemme på.
De må ikke over  

 for uvedkommende oplyse, om en vælger har afgivet brevstemme eller i øvrigt  

 oplyse forhold vedrørende en vælgers stemmeafgivning.
Der henvises herved til  

 lovens § 62.
8.3. Særligt om brevstemmeafgivning på sygehuse og i  

 kriminalforsorgens anstalter og arresthusene Brevstemmeafgivning på nævnte institutioner gennemføres ved  

 institutionens egen foranstaltning.
Nærmere regler om afstemningens  

 tilrettelæggelse og gennemførelse er fastsat i Indenrigsministeriets  

 bekendtgørelser nr. 300 og 302 af 17. maj 1989 om brevstemmeafgivning på  

 sygehuse henholdsvis i kriminalforsorgens anstalter og arresthusene.
8.4. Særligt om brevstemmeafgivning på plejehjem m.v. og i vælgerens  

 hjem Nærmere regler om kommunalbestyrelsens opgaver i forbindelse med  

 tilrettelæggelse og gennemførelse af brevstemmeafgivning på plejehjem og  

 andre institutioner, der drives efter reglerne i bistandsloven, samt i  

 vælgerens hjem er fastsat i Indenrigsministeriets bekendtgørelser nr. 301 og  

 303 af 17. maj 1989, hvortil der henvises.
 Opmærksomheden henledes på, at det i sidstnævnte bekendtgørelse er  

 fastsat, at kommunalbestyrelsen på forskellig måde, herunder ved annoncering  

 i de stedlige dagblade eller lokalaviser skal sørge for, at vælgerne bliver  

 gjort bekendt med muligheden for at brevstemme i hjemmet og om de nærmere  

 betingelser herfor.
 Det er nu fastsat, at hvervene som stemmemodtagere ved brevstemmeafgivning  

 på plejehjem m.v. og i vælgerens eget hjem skal varetages af tilforordnede  

 vælgere, der er valgt af kommunalbestyrelsen, jf. afsnit 5.3. ovenfor.
Opmærksomheden henledes på, at det fremgår af de nævnte bekendtgørelser,  

 at hver af de 2 stemmemodtagere så vidt muligt skal være udpeget af  

 forskellige grupper i kommunalbestyrelsen.
Endvidere fremgår, at  

kandidater til valget samt ansatte på vedkommende plejehjem  

 m.v., henholdsvis hjemmehjælpere og hjemmesygeplejersker m.fl. ansat i  

 kommunens hjemmesygeplejerskeordning, ikke kan udpeges til  

 stemmemodtagere på plejehjem m.v., henholdsvis i vælgerens eget hjem,  

 uanset om de i øvrigt måtte være valgt som tilforordnede.
8.5. Særligt om brevstemmeafgivning på mindre øer, herunder  

 Christiansø På afsides beliggende øer, der ikke udgør et selvstændigt  

 afstemningsområde, kan afgives brevstemme til en eller flere vælgere, som  

 kommunalbestyrelsen har udpeget til at være stemmemodtagere, jf. lovens § 54,  

 stk. 4, jf. § 55, stk. 3.
 På Christiansø kan der afgives brevstemme hos fyrmesteren inden for de  

 frister, der i øvrigt gælder for brevstemmeafgivning her i landet.
8.6. Brevstemmeafgivning på Færøerne, i Grønland, i udlandet, på  

 danske skibe i udenrigsfart og på danske havanlæg På Færøerne, i Grønland og i udlandet Ved folketingsvalg kan enhver vælger ligesom ved andre valg brevstemme på  

 folkeregistrene på Færøerne og i Grønland samt på danske diplomatiske og  

 konsulære repræsentationer i udlandet (ambassader, konsulater m.v.).  

 Endvidere kan brevstemmes hos en stemmemodtager, der er udpeget af  

 Indenrigsministeriet, jf. lovens § 57.
 Nedennævnte personer (stillingsindehavere) er af Indenrigsministeriet  

permanent udpeget som brevstemmemodtagere , bl.a. ved folketingsvalg.
På Færøerne Rigsbudsmanden eller den fuldmægtig ved rigsombudet, som rigsombudsmanden  

 har bemyndiget hertil Landfogden Sysselmændene I Grønland Forbindelsesofficeren, Thule Forbindelsesofficeren, Søndre Strømfjord Stationslederen, Danmarkshavn Stationslederen, Narssarsuaq Stationslederen, Kulusuk Stationslederen, Prins Christian Sund Stationslederen på Station Nord Flyvepladslederen, Constable Pynt Havnekontrolløren, Færingehavn Chefen for Slædepatruljen Sirius I udlandet Chefen for Dansk Kontingent til De Forenede Nationers styrke på Cypern.  

 Kontingentets underafdelingschefer.
 Ældste danske officer ved FN's observatørgruppe til overvågelse af  

 våbenstilstanden mellem Indien og Pakistan.
 Danish Senior National Representative, ENJJPT, Sheppard Air Force Base,  

 Texas.
På danske skibe i udenrigsfart og danske havanlæg Søfolk og passagerer på danske skibe i udenrigsfart samt personer,  

 der er ansat på danske havanlæg , kan brevstemme på skibet eller  

 havanlægget, jf. lovens § 58. Skibsføreren eller dennes stedfortræder,  

 henholdsvis chefen for havanlægget eller dennes stedfortræder, fungerer som  

 stemmemodtager.
Tidsrum for brevstemmeafgivning På Færøerne, i Grønland, i udlandet, på danske skibe i udenrigsfart samt  

 på danske havanlæg uden for dansk område kan afgives brevstemme fra 3 måneder  

 før valgdagen.
 Søfolk på danske skibe i udenrigsfart og deres medsejlende ægtefæller kan  

 dog afgive brevstemme på skibet fra dagen efter et folketingsvalg med  

 gyldighed for førstkommende folketingsvalg.
Loven indeholder ingen regler om sidste frist for brevstemmeafgivning på  

 Færøerne etc.
Brevstemmerne skal imidlertid være afgivet på et sådant  

 tidspunkt, at de kan være afleveret til valgstyrerne på vedkommende  

 afstemningssted, inden afstemningen på valgdagen begynder kl. 9.
 På danske havanlæg på dansk område kan afgives brevstemme de sidste  

 3 uger før valgdagen, dog senest næstsidste søgnedag før valgdagen.
 Det drejer sig for tiden om havanlæggene på Danfeltet, Gorm Feltet samt  

 felterne Thyra Øst og Vest.
Brevstemmematerialet Brevstemmematerialet er det samme, som benyttes her i landet, jf. afsnit  

 8.1. ovenfor.
På Færøerne anvendes dog det færøske brevstemmemateriale til  

 brug ved folketingsvalg, der navnlig adskiller sig fra det danske derved, at  

 stemmesedlen ikke er forsynet med rubrikker, men alene er påtrykt ordet  

 »Stemmeseddel«.
Fremgangsmåden ved brevstemmeafgivning Med hensyn til den praktiske fremgangsmåde ved brevstemmeafgivningen  

 henvises til lovens § 61 samt til afsnit 8.2. ovenfor om brevstemmeafgivning  

 på folkeregistrene.
Ved brevstemmeafgivning på en dansk repræsentation i Forbundsrepublikken  

 Tyskland eller i Schweiz følges en særlig fremgangsmåde.
Efter at  

 brevstemmematerialet er udfyldt på repræsentationen, skal vælgeren medtage  

 dette og selv aflevere det til postbesørgelse uden for repræsentationens  

 område.
8.7. Modtagelse og kontrol af brevstemmer Reglerne om kommunalbestyrelsens modtagelse og registrering af  

 brevstemmer samt om valgstyrernes kontrol og gennemgang af disse findes i  

 lovens §§ 64-66.
De brevstemmer, som kommunalbestyrelsen modtager, skal på yderkuverten  

 påtegnes om modtagelsestidspunktet.
I en protokol skal anføres det antal  

 brevstemmer, der modtages, og datoen herfor samt det antal brevstemmer, der  

 videresendes til andre kommuner samt datoen herfor.
Hvis afsenderen efter sin  

 bopælsangivelse på yderkuverten har bopæl i en anden kommune, skal  

 kommunalbestyrelsen straks videresende brevstemmen til denne.
I Indenrigsministeriets cirkulære nr. 64 af 3. maj 1989 om  

 brevstemmeprotokollers indhold og udformning er fastsat nærmere regler om  

 registrering af brevstemmer, hvortil der henvises.
Cirkulæret er optaget som  

bilag 5 til vejledningen.
Kommunalbestyrelsen skal sørge for, at de modtagne brevstemmer opbevares  

 betryggende.
Yderkuverterne må først åbnes af valgstyrerne eller under  

 overværelse af valgstyrerne i forbindelse med disses gennemgang af  

 brevstemmerne.
 Valgstyrernes gennemgang af de modtagne brevstemmer skal ske inden  

 afstemningens begyndelse på valgdagen, om nødvendigt dagen før valgdagen.  

 Yderkuverterne åbnes, og det undersøges, om brevstemmerne kan komme i  

 betragtning, jf. lovens § 65, som ændret ved lov nr. 245 af 19. april 1989.
En brevstemme kan ikke komme i betragtning , såfremt Når en brevstemme ikke kan komme i betragtning, anføres årsagen  

 hertil på yderkuverten, og den uåbnede konvolut og følgebrevet lægges på ny i  

 yderkuverten.
Der foretages ingen afmærkning i valglisten.
 Det anføres i afstemningsbogen, hvor mange af brevstemmerne der ikke er  

 taget i betragtning fordelt efter årsagen hertil.
 Når en brevstemme kan komme i betragtning , sættes et mærke ved  

 vælgerens navn på valglisten, der angiver, at vælgeren har afgivet  

 brevstemme.
 Det er ikke mere foreskrevet, at der skal udskrives valgkort  

 for de vælgere, der har afgivet en brevstemme, der er taget i betragtning.  

 Følgebrevene kan i stedet anvendes til kontrollen af antal vælgere, der  

 ifølge valglisten har afgivet stemme.
Brevstemmer, der kan komme i betragtning, opbevares, idet den uåbnede  

 konvolut og følgebrevet på ny indlægges i yderkuverten, indtil afstemningen  

 er afsluttet.
Derefter tages konvolutterne ud af yderkuverterne og lægges i  

 en stemmekasse, jf. dog nedenfor.
Konvolutterne åbnes først i forbindelse med  

 stemmeoptællingen.
Hvis valgstyrerne efter afstemningens begyndelse modtager  

bekræftet underretning om, at en vælger, der har afgivet en  

 brevstemme, der ved gennemgangen af brevstemmerne inden afstemningens  

 påbegyndelse er taget i betragtning, er afgået ved døden inden valgdagen, kan  

 den pågældendes brevstemme ikke komme i betragtning.
Brevstemmen skal derfor  

 fremtages, påtegnes om årsagen til, at den ikke kan komme i betragtning, og  

 henlægges til de øvrige brevstemmer, der ikke kan komme i betragtning, og  

 indgå i registreringen af disse i afstemningsbogen.
 Tilsvarende gælder, hvis valgstyrerne efter afstemningens påbegyndelse  

 modtager bekræftet underretning om, at en vælger, der er optaget på  

 valglisten, inden valgdagen af andre grunde har mistet sin valgret  

 (umyndiggørelse, fortabelse af dansk indfødsret, udvandring).
Brevstemmer, der modtages af valgstyrerne efter afstemningens  

 begyndelse , påtegnes om modtagelsestidspunktet (dato og klokkeslæt) og  

 kommer ikke i betragtning.
Yderkuverterne åbnes ikke.
9. Opgørelse af afstemningen i opstillingskredsen 9.1. Stemmeoptælling på afstemningsstedet Når afstemningen er afsluttet, foretager valgstyrerne og de tilforordnede  

 vælgere stemmeoptælling på afstemningsstedet.
De i den tidligere lov indeholdte mere detaljerede regler om den praktiske  

 tilrettelæggelse af stemmeoptællingen er ikke medtaget i den nye lov.
De  

 fornødne regler forudsættes i stedet fastsat af kommunalbestyrelsen.
Stemmeoptællingen er offentlig.
Af sikkerhedsmæssige grunde bør foretages  

 den fornødne afskærmning af den del af lokalet/lokalerne, hvor  

 stemmeoptællingen foregår.
Det optælles, hvor mange stemmer der er afgivet for hvert af partierne og  

 for hver kandidat uden for partierne.
Reglerne om, hvilke stemmer der anses  

 for opgivet for de enkelte partier, henholdsvis kandidater uden for  

 partierne, findes i lovens § 68, stk. 2 og 3.
Tvivlsomme stemmesedler, herunder stemmesedler, der utvivlsomt er  

 ugyldige, frasorteres og afgives til formanden for valgstyrerne.
Valgstyrerne  

 foretager derefter bedømmelsen af stemmesedlernes gyldighed, jf. nedenfor i  

 afsnit 9.2.
 Resultatet af stemmeoptællingen, herunder opgørelsen af de ugyldige  

 stemmer fordelt efter de forskellige ugyldighedsgrunde, indføres i  

 afstemningsbogen.
 Resultatet af stemmeoptællingen bekendtgøres for de tilstedeværende og  

 indberettes straks til formanden for valgbestyrelsen i opstillingskredsen.
 Til kontrol af optællingen af de afgivne stemmer sammenholdes antallet af  

 disse med antallet af vælgere, der ifølge afmærkningerne i valglisten har  

 afgivet stemme, ligesom afmærkningerne i valglisten sammenholdes med antallet  

 af modtagne/udskrevne valgkort for vælgere, der har afgivet stemme ved  

 personligt fremmøde på valgdagen og antallet af følgebreve (eventuelt  

 særskilt udskrevne valgkort) for vælgere, der har afgivet en brevstemme, der  

 er taget i betragtning.
Valgstyrerne skal endvidere foretage den i de fortrykte afstemningsbøger  

 på side 7 foreskrevne afstemning af stemmeseddelregnskabet.
Stemmematerialet  

 sammenpakkes derefter som angivet i afstemningsbøgerne.
 Afstemningsbogen underskrives af valgstyrerne og afleveres til  

 kommunalbestyrelsen tillige med stemmematerialet.
9.2. Bedømmelse af stemmesedler Lovens § 69, stk. 1 og 2, indeholder de grundlæggende regler om årsagerne  

 til, at stemmesedler afgivet til folketingsvalg er ugyldige.
De nærmere regler herom er fastsat i Indenrigsministeriets bekendtgørelse  

 nr. 326 af 16. maj 1990 om bedømmelse af stemmesedler afgivet til  

 folketingsvalg, hvortil der henvises.
Bekendtgørelsen er optaget som bilag  

 6 til vejledningen.
 I de følgende afsnit er enkelte af bestemmelserne i bekendtgørelsen  

 uddybet.
Bedømmelse af stemmesedler afgivet på afstemningsstedet I lovens § 48, stk. 1, er det forudsat, at vælgeren kun sætter eet kryds  

 på stemmesedlen, enten ved et partinavn eller et kandidatnavn.
Af lovens §  

 73, stk. 3 og 4, fremgår imidlertid, at en stemmeseddel er gyldig, selv om  

 der på stemmesedlen er anbragt 2 eller flere kryds (jf. dog herved  

 bekendtgørelsens § 13), når blot disse kryds er placeret inden for samme  

 partifelt.
Stemmesedler, der er afmærket med et stort kryds, der dækker et  

 helt partifelt, kan også være gyldige.
Ifølge lovens § 48, stk. 1, foretages stemmeafgivningen ved, at vælgeren  

 mærker stemmesedlen med et kryds.
Loven indeholder ingen definition af kryds.  

 Af bekendtgørelsens § 11 fremgår, at såkaldte dobbeltkryds, V-formede mærker  

 o.lign. sidestilles med almindelige kryds.
Bedømmelse af brevstemmesedler Ifølge lovens § 61, stk. 2, foretages stemmeafgivningen ved, at vælgeren  

 på brevstemmesedlen anfører navnet og/eller bogstavbetegnelsen for et parti  

 og/eller et kandidatnavn.
Det er tilstrækkeligt, at en af delene er anført,  

 såfremt det anførte vedrører et parti eller en kandidat, der er opstillet til  

 valget i den stor- eller amtskreds, hvor vælgeren er optaget på valglisten.
Brevstemmesedler, der er påført modstridende angivelser vedrørende  

 bogstavbetegnelse, partinavn eller kandidatnavn (personnavn), er ugyldige,  

 jf. bekendtgørelsens § 25. Som eksempel kan nævnes, at en  

 brevstemmeseddel er ugyldig, såfremt den er påført bogstavet C og partinavnet  

 Venstre.
Stemmesedlen er ugyldig, selv om den herudover er påført navnet på  

 en kandidat, der er opstillet for partiet Venstre.
 En brevstemmeseddel, der ud over bogstavet C og/eller partinavnet Det  

 Konservative Folkeparti er påført navnet på en person, der ikke er opstillet  

 til valget i vedkommende stor- eller amtskreds, vil derimod kun være ugyldig  

 efter bekendtgørelsens § 25, såfremt det er almindeligt kendt, at den  

 pågældende person ikke tilhører Det Konservative Folkeparti, men fx er en  

 kendt politiker for et andet parti.
 Reglerne i bekendtgørelsens § 26 vedrører bedømmelse af brevstemmesedler,  

 der foruden bogstavbetegnelse og/eller partinavn og/eller kandidatnavn  

 (personnavn) er påført en uofficiel bogstavbetegnelse.
 Som eksempler på anvendelse af reglerne i bekendtgørelsens § 26 kan  

 anføres følgende:
 En brevstemmeseddel, der er påført den uofficielle bogstavbetegnelse KF  

 samt navnet på en kandidat, der er opstillet for Det Konservative Folkeparti  

 i vedkommende stor- eller amtskreds, er gyldig . En brevstemmeseddel,  

 der er påført den uofficielle bogstavbetegnelse KF samt navnet på en  

 kandidat, der er opstillet for Venstre, er ugyldig.
Brevstemmesedler til brug ved folketingsvalg Ifølge bekendtgørelsens § 29 er en brevstemmeseddel ugyldig, såfremt det  

 må antages, at den ikke er tilvejebragt af indenrigsministeren til brug ved  

 folketingsvalg.
De brevstemmesedler, der er fremstillet til brug ved brevstemmeafgivning  

 til folketingsvalg, er grå, forsynet med 3 rubrikker til anførelse af  

 henholdsvis bogstavbetegnelse, partinavn og kandidatnavn og påtrykt ordet  

 »Stemmeseddel«, jf. afsnit 8.1. ovenfor.
Ved brevstemmeafgivning på  

 Færøerne benyttes dog det færøske brevstemmemateriale, hvis stemmesedler er  

 hvide og alene påtrykt ordet »Stemmeseddel«.
 Brevstemmer, der er afgivet på brevstemmesedler beregnet til kommunale  

 valg, Europa-Parlamentsvalg eller folkeafstemninger, vil være ugyldige i  

 medfør af bekendtgørelsens § 29.
Registrering af ugyldige stemmesedler, herunder brevstemmesedler Antallet af ugyldige stemmesedler, og hvorledes disse fordeler sig på de  

 enkelte ugyldighedsgrunde, anføres i de dertil beregnede skemaer i de  

 pågældende afstemningsbøger og valgbøger.
Paragrafhenvisningen i disse  

 skemaer vedrører de paragraffer i bekendtgørelsen, hvor de pågældende  

 ugyldighedsgrunde er beskrevet.
9.3. Valgstyrernes afstemningsbog Vedrørende indholdet og udformningen af valgstyrernes afstemningsbog  

 henvises til §§ 9-13 i Indenrigsministeriets cirkulære nr. 177 af 26.  

 september 1990 om valgbøger og afstemningsbøger til brug ved folketingsvalg.  

 Cirkulæret er optaget som bilag 7 til vejledningen.
9.4. Indberetning til Indenrigsministeriet på valgaftenen Når formanden for valgbestyrelsen har modtaget indberetninger fra  

 samtlige afstemningssteder i opstillingskredsen, sammentælles de indberettede  

 stemmetal, og der gives straks indberetning til Indenrigsministeriet herom.
 Forud for hvert valg vil Indenrigsministeriet give valgbestyrelserne  

 meddelelse om den nærmere fremgangsmåde, der skal følges ved indberetningen.
9.5. Fintælling i opstillingskredsen Senest dagen efter, at afstemningen har fundet sted, foretager  

 valgbestyrelsen den endelige opgørelse af resultatet af stemmeafgivningen i  

 opstillingskredsen (fintælling). I opstillingskredse, der består af flere  

 kommuner, foregår fintællingen i kredskommunen.
Fintællingen er offentlig.
Af sikkerhedsmæssige grunde bør foretages den  

 fornødne afskærmning af den del af lokalet/lokalerne, hvor fintællingen  

 foregår.
 Kommunalbestyrelsen skal sørge for, at afstemningsbøgerne, stemmesedlerne,  

 brevstemmematerialet samt de benyttede valglister og valgkort er til stede  

 ved fintællingen.
 Fintællingen foretages efter reglerne i lovens § 73. For hvert  

 afstemningsområde for sig foretages en ny optælling og bedømmelse af de  

 afgivne stemmesedler efter reglerne i lovens §§ 68-69, jf. afsnit 9.2. om  

 bedømmelse af stemmesedler.
Samtidig med optællingen af stemmer for hvert afstemningsområde for sig  

 foretages en opgørelse af de personlige stemmer for hver kandidat samt  

 antallet af partistemmer for hvert parti, jf. lovens § 73, stk. 2. Opgørelsen  

 af de personlige stemmer og partistemmerne kan dog også foretages ved en 3.  

 optælling for opstillingskredsen under eet.
Reglerne, hvorefter det afgøres,  

 om en stemme er en personlig stemme eller en partistemme, findes i lovens §  

 73, stk. 3 og 4.
 Når de personlige stemmer henholdsvis partistemmerne er optalt, fordeler  

 valgbestyrelsen partistemmerne på de enkelte kandidater i overensstemmelse  

 med lovens § 73, stk. 5.
Hvis to eller flere kandidater er lige berettiget til en partistemme,  

 fordeles denne ikke.
Bemærkning herom anføres i valgbogen.
Valgbestyrelsen  

 skal således ikke foretage lodtrækning.
Lodtrækning foretages ved  

 Indenrigsministeriets foranstaltning.
 Resultatet af opgørelsen af afstemningen i opstillingskredsen indføres i  

 valgbogen.
 Valgbogen underskrives af valgbestyrelsen.
 Stemmesedlerne og det øvrige stemmemateriale sammenpakkes og opbevares som  

 angivet i lovens § 74, stk. 1 og 2, jf. § 104.
9.6. Valgbestyrelsens valgbog Vedrørende indholdet og udformningen af valgbestyrelsens valgbog henvises  

 til §§ 1-8 i Indenrigsministeriets cirkulære nr. 177 af 26. september 1990,  

 der er optaget som bilag 7 til vejledningen.
9.7. Indsendelse af valgbogskopi til Indenrigsministeriet Så snart fintællingen af afsluttet og senest dagen derefter skal  

 formanden for valgbestyrelsen indsende en kopi (i 2 eksemplarer) af valgbogen  

 til Indenrigsministeriet.
Kopien skal attesteres af formanden.
I stedet for  

 en bekræftet fotokopi kan indsendes en bekræftet afskrift.
 Tillige med valgbøgerne skal indsendes en annulleret stemmeseddel.
 Forud for hvert valg vil Indenrigsministeriet give valgbestyrelserne  

 meddelelse om den nærmere fremgangsmåde ved indsendelse af valgbogen m.v.
10. Opbevaring og kassation af valgmateriale.  

 Afholdelse af udgifterne ved valget Valgmaterialet opbevares af valgbestyrelsen henholdsvis  

 kommunalbestyrelsen i overensstemmelse med reglerne i lovens § 104.
Når klagefristen er udløbet, og eventuelle klager over valget er endeligt  

 afgjort, tilintetgøres valglisterne, valgkortene og stemmesedlerne, herunder  

 brevstemmematerialet. Øvrigt valgmateriale opbevares efter reglerne i lov om  

 kommunernes styrelse, jf.
Indenrigsministeriets bekendtgørelse nr. 201 af 29.  

 april 1981 om kassation i kommunernes arkiver.
 Vedrørende tilintetgørelse henholdsvis opbevaring af brevstemmer, der  

 modtages efter valgdagen, henvises til §§ 5 og 6 i Indenrigsministeriets  

 cirkulære nr. 64 af 3. maj 1989 om brevstemmeprotokollers indhold og  

 udformning.
 Når Folketinget har godkendt valget, sender Indenrigsministeriet  

 meddelelse herom til valgbestyrelserne.
Udgifterne ved folketingsvalg afholdes af kommunerne.
Udgifterne til  

 brevstemmematerialet afholdes dog af statskassen.
Portoudgifter til  

 forsendelse af brevstemmer afholdes af den myndighed, institution, skib eller  

 havanlæg, som stemmemodtageren repræsenterer.
 Udgifter, der forskudsvis er afholdt af kredskommunen fordeles af  

 valgbestyrelsens formand på opstillingskredsens kommuner i forhold til det  

 senest offentliggjorte folketal.
 Reglerne om afholdelse af udgifterne ved folketingsvalg indeholdes i  

 lovens § 105.
 11. Formularer til brug ved valget m.v.
Formularer til brug ved valget, herunder formularer til  

 kandidatanmeldelser, samt afstemningsbøger og valgbøger kan købes hos Barfod  

 og I.
Chr.
Petersen A/S, Postboks 1332, Fabriksparken 56, 2600 Glostrup,  

 telefon 42 45 15 16, telefax 42 45 18 71. Samme sted kan for  

 Indenrigsministeriets regning rekvireres brevstemmemateriale og  

 ansøgningsskemaer til brug ved anmodning om brevstemmeafgivning i hjemmet.
12. Ophævelse af tidligere udsendt cirkulære og vejledning om folketingsvalg Ved udsendelsen af denne vejledning bortfalder Indenrigsministeriets  

 cirkulære nr. 174 af 27. oktober 1980 om valg til Folketinget med senere  

 ændringer samt Indenrigsministeriets vejledning nr. 96 af 18. juni 1987 om  

 ændrede regler om kandidatopstilling til folketingsvalg.
Indenrigsministeriet, den 12. oktober  

 1990 Thor Pedersen / Anne Birte Pade Bilag 1 Oversigt over bekendtgørelser og cirkulærer udstedt i henhold til lov nr.  

 271 af 13. maj 1987 om valg til Folketinget, som ændret ved lov nr. 245 af  

 19. april 1989 Bekendtgørelser - Bekendtgørelse nr. 332 af 23. juni 1988 om optagelse på  

 folketingsvalglisten afpersoner, der har valgret uanset ophold i udlandet - Bekendtgørelse nr. 300 af 17. maj 1989 om brevstemmeafgivning på  

 sygehuse - Bekendtgørelse nr. 301 af 17. maj 1989 om brevstemmeafgivning på  

 plejehjem og andre institutioner, der drives efter reglerne i bistandsloven - Bekendtgørelse nr. 302 af 17. maj 1989 om brevstemmeafgivning i  

 kriminalforsorgens anstalter og arresthusene - Bekendtgørelse nr. 303 af 17. maj 1989 om brevstemmeafgivning i  

 vælgerens hjem - Bekendtgørelse nr. 645 af 12. oktober 1989 om valgagitation - Bekendtgørelse nr. 742 af 1. december 1989 om stemmesedler til brug ved  

 folketingsvalg - Bekendtgørelse nr. 217 af 2. april 1990 om fordeling af kreds- og  

 tillægsmandater ved folketingsvalg - Bekendtgørelse nr. 326 af 16. maj 1990 om bedømmelse af stemmesedler  

 afgivet til folketingsvalg Cirkulærer - Cirkulære nr. 75 af 23. juni 1988 om behandling m.v. af ansøgninger om  

 optagelse på folketingsvalglisten af personer, der har valgret uanset ophold  

 i udlandet - Cirkulære nr. 64 af 3. maj 1989 om brevstemmeprotokollers indhold og  

 udformning - Cirkulære nr.177 af 26. september 1990 om valgbøger og afstemningsbøger  

 til brug ved folketingsvalg Indenrigsministeriet har endvidere udsendt vejledning nr. 139 af 17. juli  

 1990 om folkeregistrenes attestation m.v. af vælgererklæringer til brug ved  

 partianmeldelser og vejledning nr. 188 af 8. oktober 1990 om  

 brevstemmeafgivning på danske skibe i udenrigsfart og danske havanlæg.
Bilag 2 Oversigt over ændringer af reglerne om folketingsvalg 1. Ny folketingsvalglov Ved lov nr. 271 af 13. maj 1987, som ændret ved lov nr. 245 af 19. april  

 1989, er gennemført en række ændringer af de hidtidige regler om  

 folketingsvalg, der senest fandt anvendelse ved folketingsvalget den 10. maj  

 1988.
 Den nye folketingsvalglov - lov nr. 271 af 13. maj 1987 - trådte i kraft  

 den 1. juli 1988. Ændringsloven trådte i kraft dagen efter bekendtgørelsen i  

 Lovtidende, dvs. den 21. april 1989.
2. Ændringer, der fandt anvendelse ved  

 Europa-Parlamentsvalget den 15. juni 1989 En række af de ændringer af reglerne om afholdelse af folketingsvalg, der  

 er gennemført ved den nye folketingsvalglov, vedrører også de regler, der  

 gælder for Europa-Parlamentsvalg, og fandt dermed første gang anvendelse ved  

 Europa-Parlamentsvalget den 15. juni 1989.
 Det drejer sig om følgende ændringer:
 - Statsansatte, der er beordret til tjeneste uden for riget, optages på  

 valglisten i seneste bopælskommune og ikke som hidtil i Københavns Kommune (§  

 16).
 - Personer, der er tilmeldt folkeregistret for områder i Grønland uden for  

 den kommunale inddeling, skal optages på folketingsvalglisten i Grønland (og  

 ikke i seneste bopælskommune).
 - Bekendtgørelse om dag og tid for afstemningen samt om udsendelse af  

 valgkort forestås af indenrigsministeren (og ikke som hidtil af henholdsvis  

 valgbestyrelsen og kommunalbestyrelsen) (§ 21).
 - I de kommuner, der omfatter flere opstillingskredse, vælges een  

 valgbestyrelse, der er fælles for alle opstillingskredse i kommunen  

 (København, Frederiksberg, Gentofte, Odense, Århus, Aalborg) (§§ 23 og 25).
 - Nye regler om valg af næstformand for valgbestyrelsen (§ 26).
 - Valgstyrernes valgbog benævnes afstemningsbog (for at undgå forveksling  

 med valgbestyrelsens valgbog) (§ 29).
 - Videregående adgang til diæter for valgstyrere og tilforordnede vælgere  

 (§ 31).
 - Liberalisering af reglerne om kandidaternes navneangivelse på  

 stemmesedlerne (§33).
 - Den hidtidige regel om, at 25% af vælgerne i et afstemningsområde kan  

 forhindre at afstemningsområdet nedlægges, er ophævet (§ 45, jf. § 9).
 - Kommunalbestyrelsen skal bestemme hvilket skriveredskab, herunder  

 skriftfarven, der skal anvendes til afkrydsning af stemmesedlen (§ 45).
 - Stemmekasser, der kan forsegles, kan anvendes (§ 45).
 - Adgangen til middagslukning på afstemningssteder i mindre kommuner er  

 ophævet.
 - Almindelig adgang til inden udlevering af stemmesedlen at spørge en  

 vælger om navn, fødselsdato og bopæl (§ 47).
 - Krav om 2 tilforordnede vælgere eller valgstyrere ved hjælp til  

 stemmeafgivning på valgdagen (§ 49).
 - Smidiggørelse af reglerne om adgang til at afgive brevstemme i  

 institutioner (§ 54).
 - Krav om 2 stemmemodtagere ved brevafstemning på sygehuse, plejehjem  

 m.v., i kriminalforsorgens anstalter og arresthusene samt i vælgerens hjem (§  

 55).
 - Tilforordnede vælgere skal fungere som stemmemodtagere ved  

 brevafstemning på plejehjem m.v. og i vælgerens hjem (§ 55, stk. 2).
 - Adgangen til at afgive brevstemme på danske skibe i indenrigsfart samt  

 på fyrskibe og fyr er ophævet.
 - Det er nu lovfæstet, at der er adgang til at afgive brevstemme på danske  

 havanlæg (§ 58).
 - Forenkling af reglerne om kontrol med brevstemmer (§§ 64-66). Endvidere  

 lempelse af reglerne om, hvilke brevstemmer der ikke kan tages i betragtning  

 (§ 65, stk. 2, nr. 3).
 - Ved flere brevstemmer fra en vælger skal sidst afgivne brevstemme tages  

 i betragtning (og ikke den først afgivne) (§ 65).
 - Kravet om udskrivelse af særskilt valgkort for vælgere, der har afgivet  

 brevstemme, er afskaffet.
 - Adgangen til at stemme på valgdagen, uanset afgiven brevstemme, er  

 ophævet (§ 67).
3. Ændringer, der alene vedrører folketingsvalg De ændringer af reglerne om afholdelse af folketingsvalg, der alene har  

 betydning ved folketingsvalg, vedrører reglerne om opstilling af kandidater  

 uden for partierne, tidsfristen for tilbagetrækning af en kandidatanmeldelse,  

 reglerne om anmeldelse af partiliste, reglerne om varetagelse af  

 »statsamtmandsopgaverne« i storkredsene samt reglerne om  

 kandidatudvælgelsen og stedfortræderrækkefølgen, når der er anmeldt  

 partiliste.
 Herudover skal fremhæves, at frister med klokkeslæt er ændret, således at  

 fristen udløber kl. 12 mod hidtil kl. 16. Denne ændring har betydning for  

 partianmeldelser (frist kl. 12 femten dage før valgdagen), for indgivelse af  

 kandidatanmeldelser (frist kl. 12 elleve dage før valgdagen) og for  

 partiernes meddelelse/anmeldelse til statsamtmanden om godkendelse af  

 kandidater, nominering og partiliste (frist kl. 12 otte dage før valgdagen).
 Fristen for indgivelse af anmodning om at brevstemme i hjemmet udløber  

kl. 18 tolv dage før valgdagen.
 For kandidater uden for partierne er stillerkravet forhøjet fra  

 mindst 25 og højst 50 til mindst 150 og højst 200 (§ 32).
 Tidsfristen for tilbagetrækning af en kandidatanmeldelse er ændret  

 fra kl. 12 otte dage før valgdagen til kl. 12 elleve dage før valgdagen.
 Reglerne om anmeldelse af partiliste er ændret, således at  

 partiliste ikke mere kan kombineres med sideordnet opstilling, dvs. tilfælde,  

 hvor der i en opstillingskreds i en stor- eller amtskreds er opstillet mere  

 end een kandidat for et bestemt parti (§ 41).
 »Statsamtmandsopgaverne« varetages i 1. og 2.  

 storkreds (Søndre og Østre Storkreds) af formanden for valgbestyrelsen i  

 Københavns Kommune (borgmesteren for magistratens 1. afd.)(§ 36). Tidligere  

 blev disse funktioner varetaget af Københavns Magistrat.
 »Statsamtmandsopgaverne« varetages i 3. storkreds  

 (Vestre Storkreds) af formanden for valgbestyrelsen for Frederiksberg  

 Kommune (borgmesteren i Frederiksberg Kommune) (§ 36). Tidligere blev disse  

 funktioner varetaget af Frederiksberg Kommunalbestyrelse.
 Reglerne om kandidatudvælgelse, når der er anmeldt partiliste ,  

 går nu ud på, at alene kandidater, der umiddelbart opnår et stemmetal  

 (personlige stemmer og tillagte partistemmer), der mindst svarer til  

 fordelingstallet, kan sprænge partilisten.
 Øvrige kandidater vælges i partilistens rækkefølge(§ 82). Der foretages  

 således ikke mere stemmeoverføringer som led i kandidatudvælgelsen.
 Stedfortræderrækkefølgen, når der er anmeldt partiliste , beror nu  

 alene på rækkefølgen på partilisten (§ 85). Tidligere kunne rækkefølgen bero  

 dels på stemmeoverføringer, dels på størrelsen af kandidaternes stemmetal.
4. Brevstemmematerialet Brevstemmematerialet (teksten på følgebrevet og vejledningen på  

 følgebrevets bagside) er ændret som følge af den nye folketingsvalglov.
5. Afstemningsbøger og valgbøger Afstemningsbøgerne (tidligere benævnt valgstyrernes valgbog) og  

 valgbøgerne er ændret som følge af den nye folketingsvalglov og den i henhold  

 til loven udstedte bekendtgørelse om bedømmelse af stemmesedler afgivet til  

 folketingsvalg.
Bilag 3 Bilag 4 Bemærkninger til den viste stemmeseddel Som eksempel er vist et udsnit i naturlig størrelse af en stemmeseddel  

 fra folketingsvalget i 1988 fra Frederiksborg Amtskreds 3. opstillingskreds,  

 Hillerødkredsen.
Afstanden mellem de streger, der adskiller de enkelte kandidaters navne  

 bør ikke være mindre end 5 mm.
På den viste stemmeseddel er afstanden 7 mm.  

 Afstanden mellem stregerne, der er anbragt over og under partiets  

 bogstavbetegnelse og navn, bør ikke være mindre end 1 cm som på den viste  

 stemmeseddel.
 Der kun medtaget det antal partier, som er nødvendigt for at illustrere de  

 forskellige opstillingsformer m.v.
Sideordnet opstilling med nominering (A) Alle kandidater er anført med halvfede typer, idet alle partiets  

 kandidater i amtskredsen er opstillet i den pågældende opstillingskreds.
Den  

 nominerede kandidat øverst.
Dernæst de øvrige kandidater i alfabetisk  

 rækkefølge efter efternavn (eller mellemnavn, såfremt dette skal anføres i  

 stedet for efternavn).
Kredsvis opstilling (C) Opstillingskredsens kandidat er anført øverst med halvfede typer.
Dernæst  

 de øvrige kandidater i amtskredsen med almindelige typer i alfabetisk  

 rækkefølge.
Kredsvis opstilling med partiliste (F) Opstillingskredsens kandidat er anført øverst med halvfede typer.
Dernæst  

 de øvrige kandidater i amtskredsen med almindelige typer i partilistens  

 rækkefølge. - Opstilling med partiliste kan ikke mere kombineres med  

 sideordnet opstilling.
Sideordnet opstilling med nominering (G) Opstillingskredsens to kandidater er anført øverst med halvfede typer.
Af  

 de to er den nominerede kandidat anført først.
I dette tilfælde har  

 nomineringen ingen selvstændig betydning, da vedkommende kandidat også uden  

 nominering skulle have været anført først i kraft af den alfabetiske  

 rækkefølge.
Efter opstillingskredsens kandidater er anført de øvrige  

 kandidater i amtskredsen med almindelige typer i alfabetisk rækkefølge.
 Opmærksomheden henledes på, at kandidaternes navne inden for hvert  

 partifelt kun må opføres i to eller flere lodrette kolonner, såfremt det er  

 nødvendigt for at undgå, at stemmesedlen bliver uforholdsmæssig lang.
