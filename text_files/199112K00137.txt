Nr LSF 137 Forslag til Lov om ændring af lov om social bistand (Udvidelse af  

 forsøgsreglerne) Fremsat af socialministeren (Else Winther Andersen) den 4. december 1991 Vedtaget ved tredjebehandling den 10. marts 1992 Lov nr. 192 af 23/03/1992 § 1 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 947 af 27. december 1991, foretages  

 følgende ændring:
 I § 138 b, stk. 1, indsættes efter 2. pkt. som nyt punktum:
»Endvidere kan der på tilsvarende måde gives tilladelse til andre  

 forsøgsordninger, der sigter mod at give større variation i tilbud til  

 personer, som af helbredsmæssige grunde har behov for støtte.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 406 af 6.juni 1991, foretages følgende  

 ændringer:
 1. I § 11 indsættes som nr. 3:
» 3) når pågældende har ophold i kommunen efter reglerne i §  

 83 stk. 2-3.« 2. I § 11 indsættes som nye stykker:
 » Stk. 2. Ud over de tilfælde, der er nævnt i stk. 1, kan det  

 ved aftale mellem kommunalbestyrelserne i fraflytnings- og  

 tilflytningskommunen bestemmes, at fraflytningskommunen fortsat afholder  

 fraflytningskommunens udgifter efter denne lov, når der anvises en person en  

 ældrebolig i medfør af lov om boliger for ældre eller personer med handicap.  

 Aftalen gælder, så længe den pågældende bor i ældreboligen.
Stk. 3. Aftaler, der er indgået efter stk. 2, kan ikke indbringes  

 for anden administrativ myndighed.« 3. I § 83 indsættes efter stk.1 som nye stykker:
» Stk. 2. Personer, der er godkendt til optagelse i plejehjem  

 eller beskyttet bolig efter stk. 1, eller som opfylder betingelserne for at  

 få anvist en ældrebolig, har, når ganske særlige forhold taler for det, ret  

 til at blive optaget i institution eller få anvist en ældrebolig i en anden  

 kommune.
Det er en forudsætning, at pågældende opfylder betingelserne for at  

 blive optaget i plejehjem eller beskyttet bolig eller få anvist en ældrebolig  

 i den kommune, hvor institutionen eller ældreboligen er beliggende.
Stk. 3. Socialministeren fastsætter nærmere regler om  

 betingelserne for at blive optaget i en institution eller få anvist en  

 ældrebolig efter stk. 2.« Stk. 2 og 3 bliver herefter stk. 4 og 5.
 4. I § 138 b, stk. 1, indsættes efter 2. pkt. som nyt pkt.:
»Endvidere kan der på tilsvarende måde gives tilladelse til andre  

 forsøgsordninger, der sigter mod at give større variation i tilbud til  

 personer, som af helbredsmæssige grunde har behov for støtte.« § 2 I lov om social pension, jf. lovbekendtgørelse nr. 497 af 4. juli 1989,  

 som senest ændret ved § 2 i lov nr. 400 af 6. juni 1991, indsættes i §  

 58 efter nr. 2 som nyt nr.:
»3) En ældrebolig efter lov om boliger for ældre eller  

 personer med handicap, som pågældende har opnået i medfør af § 11, stk. 2, og  

 § 83, stk. 2, i lov om social bistand.« Nr. 3 og 4 bliver herefter nr. 4 og 5.
§ 3 Loven træder i kraft d. 1. januar 1992.
Bemærkninger til lovforslaget Almindelige bemærkninger Lovforslaget indeholder forslag om:
1) Ret til plejehjemsophold, beskyttet bolig eller anvisning af en  

 ældrebolig i en anden kommune 2) Udvidelse af forsøgsreglerne i § 138 b.
 ad 1) Efter bistandslovens § 10, stk. 1, tilkommer kompetencen til at  

 træffe afgørelser om bistand efter loven som udgangspunkt kommunalbestyrelsen  

 i opholdskommunen.
 Opholdskommunen har både den stedlige kompetence i sagen, dvs. er  

handlekommune og den økonomiske forpligtelse til at yde bistand, dvs.  

 er betalingskommune .
 Afgørelseskompetencen og det økonomiske ansvar er således som udgangspunkt  

 placeret hos den samme myndighed, hvilket i almindelighed giver sikkerhed  

 for, at hensynet til at sikre den bedst mulige ressourceudnyttelse bliver  

 inddraget i afgørelserne.
 Opholdskommunen har altid pligt til at træde til med bistand, men det er  

 ikke i alle situationer denne kommune, der skal bære den kommunale andel af  

 udgiften ved den bistand, der må ydes.
Ifølge lovens § 11 kan den kommunale andel af udgiften kræves refunderet,  

 f.eks. når en person ved medvirken fra en anden kommune eller offentlig  

 myndighed er optaget i institution eller i pleje i den nuværende kommune.
I  

 denne situation kan den aktuelle opholdskommune kræve sine udgifter til  

 institutionsplads refunderet af den tidligere opholdskommune.
Reglerne om, at en tidligere opholdskommune i visse situationer bevarer  

 betalingsforpligtelsen, skal modvirke fristelsen til at flytte økonomisk  

 belastende klienter til andre kommuner og dermed frigøre sig for  

 betalingsforpligtelsen.
Endvidere tilsigter reglerne en jævn fordeling af de  

 økonomiske byrder vedrørende institutionsklienter eller sagt med andre ord en  

 beskyttelse af »institutionskommuner«.
Med mellemrum dukker der dog konkrete tilfælde op, hvor lovens regler om  

 kommunernes betalingsforpligtelse ikke virker tilfredsstillende.
Der kan  

 nævnes den situation, hvor en person - typisk af familiemæssige grunde -  

 ønsker en plejehjemsplads i en anden kommune.
Dette bliver afslået af  

 opholdskommunen, eventuelt med den begrundelse, at man i opholdskommunen har  

 ledig plejehjemskapacitet.
Kommunen ønsker derfor ikke at blive forpligtet  

 til at refundere udgifter til en plejehjemsplads i en anden kommune.
I den forbindelse bemærkes, at kommunerne afholder 100% af udgifterne til  

 ophold i plejehjem for personer over 67 år.
Da et plejehjemsophold typisk vil  

 være en varig foranstaltning, kan der derfor blive tale om betydelige  

 udgifter, der skal afholdes af den henvisende kommune i det enkelte tilfælde.
 Det er regeringens opfattelse, at problemet med plejehjemsflytninger til  

 en anden kommune i mange tilfælde - i overensstemmelse med henstillinger fra  

 Socialministeriet - i praksis løses ved, at de involverede kommuner indgår  

 aftaler, som tilgodeser klientens ønsker om en plejehjemsplads uden for  

 opholdskommunen.
Det er imidlertid også regeringens opfattelse, at der under ganske særlige  

 forhold bør være en egentlig ret for ældre personer til at blive optaget i  

 plejehjem i en anden kommune end opholdskommunen.
Dette vil f.eks. være  

 tilfældet, hvis ansøgeren har så nærtstående boende i den anden kommune, at  

 det er afgørende for den pågældende at bevare den tætte kontakt.
Ved  

 nærtstående forstås børn, søskende og andre med en nær tilknytning til  

 ansøgeren.
Der kan således ikke stilles krav om et egentligt  

 slægtskabsforhold.
 Der kan også foreligge ganske særlige forhold, hvis ansøgeren af fx  

 religiøse eller andre ganske særlige grunde ønsker at blive optaget i et  

 plejehjem, som ligger i en anden kommune.
Tilsvarende situationer kan opstå i forbindelse med ældre personers ønske  

 om at få anvist en ældrebolig i en anden kommune.
Der stilles derfor også  

 forslag om, at en person har ret til at få anvist en ældrebolig i en anden  

 kommune, når pågældende har en særlig familiemæssig tilknytning til denne,  

 jf. ovenfor.
 Med dette lovforslag vil der i disse undtagelsessituationer blive  

 tilvejebragt en sådan ret.
 I overensstemmelse med grundprincippet i bistandslovens  

 opholdskommuneregler foreslås det, at de kommunale merudgifter, der er  

 forbundet med opholdet i tilflytningskommunen, afholdes af den tidligere  

 opholdskommune (fraflytningskommunen). De nærmere vilkår vil blive fastlagt  

 efter forhandling med de kommunale parter.
Endvidere stilles der, efter ønske fra Ældreboligrådet og de kommunale  

 organisationer, forslag om, at kommunerne kan træffe aftale om, at den  

 tidligere opholdskommune afholder udgifter, når der anvises en ældre eller en  

 person med et handicap en ældrebolig i en anden kommune.
En sådan mulighed  

 foreligger ikke efter de gældende regler, når en person får ophold i en  

 bolig, der ikke hører under bistandsloven.
En tilsvarende regel om aftale om mellemkommunal refusion er vedtaget i  

 Boligministeriets lov nr. 376 af 6. juni 1991 om individuel boligstøtte.
Det  

 siges i lovens § 76, at en opholdskommune ved aftale kan få sin nettoudgift  

 til boligstøtte til en person, der ønsker ophold i en ældrebolig i en anden  

 kommune, refunderet af en tidligere opholdskommune.
Der foreslås endvidere,  

 at den tidligere bopælskommune bevarer pligten efter pensionslovgivningens  

 bestemmelser, jf. lovforslagets § 2.
ad 2) Endelig foreslås det at udvide forsøgsområdet i bistandslovens § 138  

 b sådan, at der, ligesom det allerede er sket med hensyn til tilbud til børn,  

 gives muligheder for forsøg inden for andre områder end de  

 institutionsformer, der er omtalt i afsnit VI og VII.
Der lægges op til  

 forsøg med nye tilbud til personer, som af helbredsmæssige grunde har behov  

 for støtte.
Der vil være mulighed for, at kommunerne udbetaler et  

 kontantbeløb til ældre, der selv har et ønske herom, således at der kan købes  

 hjælp efter egne ønsker og behov.
Forslaget sigter mod at give kommunerne og  

 de ældre større valgfrihed med hensyn til service og tilbud i øvrigt på  

 ældreområdet.
Økonomiske og administrative konsekvenser Forslaget indebærer ikke merudgifter for det offentlige under et og  

 påvirker ikke de økonomiske forhold mellem staten og kommunerne.
 De økonomiske konsekvenser, herunder de byrdefordelingsmæssige  

 konsekvenser, vil blive drøftet med de kommunale parter.
Bemærkninger til lovforslagets enkelte bestemmelser Til § 1 Til nr. 1.
 Forslaget giver mulighed for, at opholdskommunen kan kræve sine udgifter  

 ved opholdet refunderet af den tidligere opholdskommune, såfremt opholdet i  

 kommunen skyldes en af de ganske særlige grunde, der er nævnt i forslagets  

 nr. 3.
 Til nr. 2.
Efter bistandslovens § 16 kan uenighed mellem kommunerne om deres  

 forpligtelser efter loven indbringes for klagemyndighederne.
Bestemmelsen  

 vedrører en aftale mellem kommunerne, og for at skabe klarhed om § 16 er det  

 foreslået, at aftaler efter bestemmelsen ikke kan indbringes for  

 klagemyndighederne.
 Der henvises i øvrigt til lovforslagets almindelige bemærkninger.
 Til nr. 3.
Forslaget skal sikre, at personer, der er visiteret til en  

 plejehjemsplads, en beskyttet bolig eller har fået anvist en ældrebolig i en  

 kommune, får en ret til at blive optaget i et plejehjem, en beskyttet bolig  

 eller få anvist en ældrebolig i en anden kommune, såfremt der foreligger  

 ganske særlige forhold.
Optagelse og anvisning af bolig i  

 tilflytningskommunen sker i øvrigt på tilsvarende vilkår, som gælder for  

 kommunens egne borgere.
For så vidt angår anvisning af ældrebolig bemærkes det, at retten til at  

 anvise en ældrebolig efter § 17, stk. 1, i lov om boliger for ældre og  

 personer med handicap, tilkommer den kommune, hvori ældreboligen er  

 beliggende.
Forslaget indebærer således, at når den pågældende er eller  

 bliver anvist en ældrebolig i tilflytningskommunen efter ovennævnte § 17,  

 stk. 1, og samtidig opfylder betingelserne efter forslaget til § 83, stk.2,  

 påhviler betalingsforpligtelsen for ydelser efter den sociale lovgivning  

 fortsat fraflytningskommunen.
 Socialministeren fastsætter nærmere regler om kriterierne for optagelse i  

 plejehjem eller for anvisning af ældrebolig i andre kommuner.
 Der henvises i øvrigt til de almindelige bemærkninger.
 Til nr. 4.
 Forslaget sigter mod at udvide forsøgsområdet, således at der også kan  

 godkendes forsøg med nye tilbud til personer, som af helbredsmæssige grunde  

 har behov for støtte.
Forsøg for denne persongruppe har hidtil kun været mulige vedrørende andre  

 institutionsformer end dem, der er omtalt i afsnit VI og VII.
Det foreslås,  

 at der gives tilsvarende muligheder for personer, der ikke er optaget i en  

 institution eller hvor forsøg ønskes med andet indhold end nye  

 institutionsformer.
 Baggrunden for forslaget er først og fremmest at give mulighed for, at  

 ældre, som af helbredsmæssige grunde har behov for støtte, får større  

 mulighed for valg af service og tilbud i øvrigt fra kommunerne.
Efter bestemmelsen vil der være mulighed for, at kommunerne udbetaler  

 ældre, der selv har et ønske herom, et kontantbeløb, sådan at de kan købe  

 bistand til hjælp efter egne ønsker og behov.
Der tænkes herved på hjælp til  

 aflastning af pårørende, som har påtaget sig plejen af den ældre, eller  

 hjælp, som kan indgå som supplement i øvrigt i den løsning, som den ældre  

 selv har valgt til at dække et aktuelt behov for hjælp.
Der kan f.eks være  

 tale om hjælp, når den pågældende bor i bofællesskab med andre ældre i en  

 ældreegnet bolig, eller hjælp til ophold, som ligger ud over de tilbud, som  

 kommunen normalt stiller til rådighed.
Der kan f.eks være tale om en  

 institutionslignende bolig med et højere serviceniveau end det normale for  

 kommunerne eller amtskommunerne.
Forsøgene skal indstilles af kommunen eller  

 amtskommunen og godkendes af socialministeren.
Dette giver mulighed for at  

 følge forsøgene og på grundlag af erfaringerne at tage stilling til, om der  

 skal ske en generel ændring af de muligheder, der er efter bistandsloven.
Til § 2 Efter pensionslovens § 58 betragtes en kommune fortsat som bopælskommune,  

 hvis en pensionist optages i en af de institutionstyper, der er nævnt i  

 bestemmelsen, i en anden kommune.
Forslaget udvider  

 bopælskommuneforpligtelsen til også at omfatte optagelse i ældreboliger.
 Bopælskommuneforpligtelsen indebærer bl.a., at kommunen skal modtage  

 ansøgning om pension, tilkende pension eller afgive indstilling til  

 revaliderings- og pensionsnævnet, beregne og udbetale pension.
 Efter de regler, der gælder fra 1. januar 1992, skal den kommune, der har  

 truffet afgørelse om førtidspension eller har afgivet indstilling herom,  

 afholde 50 pct. af udgifterne til førtidspension m.v. i de første 6 år efter  

 tilkendelsen.
 Ved optagelse i institutioner omfattet af § 58 afholder bopælskommunen den  

 kommunale del af udgiften, så længe førtidspensionisten er optaget i  

 institutionen i en anden kommune og indtil pensionisten efter tilkendelsen af  

 pension sammenlagt har boet uden for institutionen i 6 år, jf. § 52, stk. 3.
 Hvis en pensionist er flyttet til en ny kommune efter pensionstilkendelsen  

 og derefter optages i en institution i en 3. kommune, ændrer det ikke  

 tilkendelseskommunens betalingsforpligtelse efter reglerne i § 52.
 Der henvises i øvrigt til forslagets almindelige bemærkninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 406 af 6.juni 1991, foretages følgende  

 ændringer:
 1. I § 11 indsættes som nr. 3:
» 3) når pågældende har ophold i kommunen efter reglerne i §  

 83 stk. 2-3.« 2. I § 11 indsættes som nye stykker:
 » Stk. 2. Ud over de tilfælde, der er nævnt i stk. 1, kan det  

 ved aftale mellem kommunalbestyrelserne i fraflytnings- og  

 tilflytningskommunen bestemmes, at fraflytningskommunen fortsat afholder  

 fraflytningskommunens udgifter efter denne lov, når der anvises en person en  

 ældrebolig i medfør af lov om boliger for ældre eller personer med handicap.  

 Aftalen gælder, så længe den pågældende bor i ældreboligen.
Stk. 3. Aftaler, der er indgået efter stk. 2, kan ikke indbringes  

 for anden administrativ myndighed.« § 11. Opholdskommunen kan kræve sin del af udgifterne til bistand  

 refunderet af en tidligere opholdskommune, 1) når pågældende ved medvirken fra en anden kommune eller offentlig  

 myndighed er anbragt i institution eller pleje i kommunen, 2) når pågældendes ophold i kommunen skyldes indkaldelse til aftjening af  

 værnepligt eller indlæggelse i sygehus og lignende behandlingsinstitution.
 3. I § 83 indsættes efter stk.1 som nye stykker:
» Stk. 2. Personer, der er godkendt til optagelse i plejehjem  

 eller beskyttet bolig efter stk. 1 eller som opfylder betingelserne for at få  

 anvist en ældrebolig, har, når ganske særlige forhold taler for det, ret til  

 at blive optaget i institution eller få anvist en ældrebolig i en anden  

 kommune.
Det er en forudsætning, at pågældende opfylder betingelserne for at  

 blive optaget i plejehjem eller beskyttet bolig eller få anvist en ældrebolig  

 i den kommune, hvor institutionen eller ældreboligen er beliggende.
Stk. 3. Socialministeren fastsætter nærmere regler om  

 betingelserne for at blive optaget i en institution eller få anvist en  

 ældrebolig efter stk. 2.« Stk. 2 og 3 bliver herefter stk. 4 og 5.
 § 83. Kommunalbestyrelsen træffer bestemmelse om optagelse i et  

 plejehjem eller en beskyttet bolig.
 Stk. 2. Krav om fraflytning af boligen for beboere i plejehjem og  

 beskyttede boliger kan kun gennemføres, såfremt kravet støttes på forhold,  

 der kan sidestilles med en af de i lejelovens kapitel XIII nævnte  

 opsigelsesgrunde.
 Stk. 3. Afgørelse om fraflytning kan, også i tilfælde, hvor  

 optagelse er sket i andre institutioner end dem, kommunalbestyrelsen  

 sædvanligvis stiller til rådighed for kommunens indbyggere, indbringes for  

 amtsankenævnet, i Københavns og Frederiksberg Kommuner for Den Sociale  

 Ankestyrelse.
 4. I § 138 b, stk. 1, indsættes efter 2. pkt. som nyt pkt.:
»Endvidere kan der på tilsvarende måde gives tilladelse til andre  

 forsøgsordninger, der sigter mod at give større variation i tilbud til  

 personer, som af helbredsmæssige grunde har behov for støtte.« § 138 b.
Socialministeren kan efter indstilling fra  

 kommunalbestyrelsen eller amtsrådet tillade, at der for en forsøgsperiode  

 oprettes andre socialpædagogiske tilbud for børn og andre institutionsformer  

 for børn og voksne end dem, der er omtalt i afsnit VI og VII.
På tilsvarende  

 måde kan der gives tilladelse til andre forsøgsordninger, der sigter mod at  

 nedbringe ventelister til dagtilbud for børn.
Stk. 2. Socialministeren kan i forbindelse med en tilladelse efter  

 stk. 1 godkende betalingsordninger og ordninger vedrørende udgiftsfordeling,  

 selv om ordningerne fraviger reglerne herom.
Forældrebetalingen kan dog ikke  

 ved sådanne ordninger fastsættes højere end den sædvanlige forældrebetaling  

 for tilsvarende pædagogiske tilbud for samme aldersgruppe i kommunen.
 Stk. 3. Socialministeren kan efter indstilling fra  

 kommunalbestyrelsen eller amtsrådet for en forsøgsperiode godkende ordninger,  

 der fraviger reglerne om udgiftsfordelingen, også når det drejer sig om  

 foranstaltninger uden for afsnit VI og VII.
§ 2 I lov om social pension, jf. lovbekendtgørelse nr. 497 af 4. juli 1989,  

 som senest ændret ved § 2 i lov nr. 400 af 6. juni 1991, indsættes i §  

 58 efter nr. 2 som nyt nr.:
»3) En ældrebolig efter lov om boliger for ældre eller  

 personer med handicap, som pågældende har opnået i medfør af § 11, stk. 2, og  

 § 83, stk. 2, i lov om social bistand.« Nr. 3 og 4 bliver herefter nr. 4 og 5.
 § 58. En kommune bevarer pligten efter § 57, hvis den får en  

 person optaget på en af følgende institutionstyper i en anden kommune:
 1) Almindelig og særlige plejehjem efter bistandslovens § 79, stk. 1, og §  

 112, stk. 2.
 2) Beskyttede boliger efter bistandslovens § 79, stk. 2.
 3) Institutioner for personer med vidtgående fysiske og psykiske handicap  

 efter bistandslovens § 112, stk. 1.
 4) Alle institutioner under sygehusvæsenet.
Efter 2. behandling den 27. februar 1992 § 1 I lov om social bistand, jf. lovbekendtgørelse nr. 817 af 6. december  

 1990, som senest ændret ved lov nr. 947 af 27. december 1991, foretages  

 følgende ændring:
 I § 138 b, stk. 1, indsættes efter 2. pkt. som nyt punktum:
»Endvidere kan der på tilsvarende måde gives tilladelse til andre  

 forsøgsordninger, der sigter mod at give større variation i tilbud til  

 personer, som af helbredsmæssige grunde har behov for støtte.« § 2 Loven træder i kraft dagen efter bekendtgørelsen i Lovtidende.
