 Der kan ydes tilskud til nettoudgifterne ved en virksomheds afholdelse af  

 en virksomhedskonference vedrørende produktivitetsspørgsmål efter  

 nedenstående regler.
 Indhold:
Indholdet kan være principperne for ledelse, organisation, uddannelse og  

 medarbejderrepræsentation i virksomhedens styrende organer.
Også konkrete  

 problemer, f.eks. omkring indførelse af edb, nye lønsystemer og ny  

 produktionsteknik, kan tages op.
 Formål:
Virksomhedskonferencer, der har til formål at styrke samarbejdet i enkelt  

 virksomheder fx. omkring indførelse af nye ledelsesprincipper, indførelse af  

 ny teknologi mv.
Virksomhedskonferencer vil især være hensigtsmæssige, hvor  

 der som følge af virksomhedens størrelse og antallet af medarbejdere kan  

 opstå kommunikationsproblemer, der virker hindrende for samarbejdet og  

 løsningen af virksomhedens produktivitetsproblemer.
Tilskud til en  

 virksomhedskonference skal ses som en igangsættende foranstaltning og søges  

 gennem Samarbejdsnævnet, en faglig organisation eller direkte.
 Deltagerkreds:
Medlemmerne af virksomhedens samarbejdsudvalg vil være den naturlige kærne  

 i deltagerkredsen, som i øvrigt skal omfatte et repræsentativt udsnit af  

 virksomhedens medarbejdergrupper og ledelse.
Det samlede antal deltagere i en  

 virksomhedskonference bør både af praktiske og økonomiske grunde begrænses.
 Forberedelse og gennemførelse:
Det er en forudsætning for tilskud, at der er gennemført en grundig  

 forberedelse af konferencen, som normalt vil have en varighed af 1 a 2 dage.  

 Programmet og tilrettelæggelsen bør således forud drøftes f.eks. i  

 virksomhedens samarbejdsudvalg.
Der bør også være taget stilling til det  

 praktiske arrangement, således at der i tide gives medarbejderne meddelelse  

 om konferencens program og tiden for afholdelsen.
Endvidere bør der være udpeget en konferenceleder (ordstyrer) og en  

 konferencesekretær, som forestår det praktiske arrangement og udarbejder  

 konferencerapporten.
Efter konferencen bør virksomhedens medarbejdere  

 informeres om forløbet og eventuelle konklusioner.
Den af sekretæren  

 udarbejdede rapport eller et resume af denne bør være tilgængelig for alle  

 interesserede.
Tilskud Tilskud til en virksomhedskonference skal ses som en igangsættende  

 foranstaltning, og der kan derfor kun opnås tilskud til en konference pr.  

 virksomhed, idet det videre arbejde med opgaverne må financieres af  

 virksomheden selv.
Såfremt en virksomhed består af flere selvstændige  

 afdelinger, vil der kunne opnås tilskud til en konference for hver enkelt  

 afdeling, hvis forholdene i øvrigt tilsiger dette.
Under særlige  

 omstændigheder kan der ydes tilskud til mere end en konference for samme  

 virksomhed, f.eks. i forbindelse med leder- eller ejerskifte eller ved anden  

 gennemgribende ændring i virksomhedens forhold.
 Tilskuddet ydes efter »hjælp til selchjælp's-princippet, således at  

 kun en del af de faktiske nettoomkostninger dækkes.
 Ansøgning:
Ydelse af tilskud forudsætter, at der senest 14 dage inden konferencens  

 afholdelse indsendes en ansøgning gennem Samarbejdsnævnet eller en  

 arbejdsmarkeds- eller erhvervsorganisation.
Såfremt en virksomhed ikke har  

 tilknytning til nogen organisation kan ansøgningen sendes direkte til  

 Teknologistyrelsen.
 Ansøgningen må omfatte såvel et program for konferencens indhold og emner  

 med tidsangivelser som et budget over udgifter, indtægter og tilskudsbeløb.
 Regnskabsaflæggelse:
 Regnskab, program, deltagerliste og rapport, opstillet i overensstemmelse  

 med vedlagte »Regler for beregning af tilskud til kurser og konferencer  

 om produktivitetsspørgsmål«, skal indsendes til Teknologistyrelsen  

 senest 2 måneder efter konferencens afholdelse, medmindre anden frist er  

 aftalt med tilsagnsmodtageren.
