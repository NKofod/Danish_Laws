 1. Antallet af danske børn til anonym bortadoption er  

 ca. 50 om året.
2. Da antallet af ansøgere, der ønsker at adoptere et  

 dansk barn, langt overstiger antallet af børn til bortadoption, er det langt  

 fra alle kvalificerede ansøgere, der kan få anvist et dansk adoptivbarn,  

 medens de endnu opfylder aldersbetingelserne.
Herefter må hverkan manden  

 eller kvinden ved barnets modtagelse være fyldt 40 år.
Det er endvidere en  

 betingelse, at ansøgernes sammenlagte alder skal være under 78 år.
 3. Adoptionsnævnet sigter på, at ansøgernes mulighed  

 for at få et dansk adoptivbarn skal kunne endeligt afklares inden for et  

 tidsrum af 2 - 3 år fra deres optagelse på venteliste.
 4. For at opnå dette og for samtidig at opfylde sin  

 forpligtelse til - så vidt muligt - at anvist de få børn, der kan anvises,  

 til de ansøgere, der passer bedst til at modtage børnene, har adoptionsnævnet  

 fastsat følgende principper for behandling af disse sager:
5. For ansøgere, der er godkendt som adoptivforældre  

 til dansk barn, gælder en frist på et år efter samrådets godkendelse,  

 indenfor hvilken frist ansøgerne skal have nået at få anvist et barn, idet  

 deres sag vil blive henlagt, hvis det ikke inden udløbet af 1-års fristen har  

 været muligt for adoptionsnævnet at anvise dem et barn.
Denne regel gælder  

 ikke ansøgere, der er godkendt til adoption af et handicappet dansk barn.
 Samtlige ansøgere bør orienteres om deres muligheder for i stedet at søge  

 adoption af et udenlandsk barn, hvis de opfylder betingelserne herfor,  

 herunder aldersbetingelserne som angivet i nævnets cirkulærskrivelse nr.  

 4/80.
6.1. Familier, som er noteret på venteliste i tiden 1. april 1976 - 31.  

 marts 1978, forundersøges nu, hvis de ikke i forvejen har 2 eller flere børn,  

 og et eventuelt barn har været i familien i mindst 9 måneder, under  

 forudsætning af, at de ikke er faldet - eller i løbet af kort tid vil falde -  

 for aldersgrænserne.
Det er endvidere en forudsætning for foretagelse af en  

 forundersøgelse, at ansøgerne forinden skriftligt erklærer sig indforstået  

 med en forundersøgelse på vilkår, der indebærer, at der ikke i en eventuel  

 godkendelse kan indlægges noget tilsagn om, at barn vil kunne anvises, men  

 som samtidig betyder, at ventetiden inden en afklaring højst vil være 1 år  

 efter en godkendelse, hvis det ikke forinden har været muligt at anvise dem  

 et barn.
 6.2. Familier, som er noteret på venteliste i tiden 1. april 1978 - 31.  

 december 1979, forventes tilbudt en forundersøgelse ca. den. 1. april 1981.
 6.3. Familier, som noteres på venteliste i tiden 1. januar - 31. december  

 1980, forventes tilbudt forundersøgelse ca. den 1. april 1982.
 6.4. Familier, som noteres på venteliste i tiden 1. januar 1981 - 31.  

 december 1981, forventes tilbudt forundersøgelse ca. den 1. april 1983.
7. Familier, der allerede har 2 eller flere børn i  

 hjemmet, kan ikke komme i betragtning ved anvisning af dansk barn til  

 adoption.
Sådanne familier bør derfor ikke forundersøges, medmindre de ønsker  

 at adoptere et af nævnets vanskeligt anbringelige børn, d.v.s. børn med  

 fysisk eller psykisk handicap, herunder børn med sinkerisiko, jfr. herom  

 nævnets cirkulærskrivelse nr. 4/77.
 8. Man skal anmode om, at samtlige ansøgere, der er  

 noteret på nævnets venteliste, orienteres om deres sags videre behandling i  

 overensstemmelse med foranstående retningslinier.
 P.N.V.
Hornslet Til samtlige socialcentre, Københavns magistrat og Frederiksberg kommune,  

 det sociale udvalg.
