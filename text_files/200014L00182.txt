Betænkning afgivet af Miljø- og  

 Planlægningsudvalget den 6. december 2000 Betænkning over Forslag til lov om ændring af lov om  

 vandforsyning m.v.
(Gennemførelse af drikkevandsdirektivet m.v.) [af miljø- og energiministeren (Svend Auken)] 1. Udvalgsarbejdet Lovforslaget blev fremsat den 5. oktober 2000 og var til  

 1. behandling den 27. oktober 2000. Lovforslaget blev efter 1. behandling  

 henvist til behandling i Miljø- og Planlægningsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og miljø- og energiministeren  

 oversendte den 10. juli 2000 dette udkast til udvalget, jf. (1999-2000) alm.  

 del   bilag 1481. Den 5. oktober 2000 oversendte miljø- og  

 energiministeren de indkomne høringssvar og den 24. oktober 2000 et  

 notat herom.
Spørgsmål Udvalget har stillet et spørgsmål til  

 miljø- og energiministeren til skriftlig besvarelse, som denne har  

 besvaret.
Spørgsmålet og ministerens svar herpå er optrykt  

 som bilag 2 til betænkningen.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse uændret.
 Dansk Folkeparti kan støtte lovforslaget og  

 ønsker samtidig at påpege de muligheder, der er i  

 bekendtgørelse nr. 718 af 12. september 1997 om støtte til  

 forureningstruede vandindvindinger.
 Et mindretal i udvalget (EL) indstiller  

 lovforslaget til forkastelse ved 3. behandling.
Enhedslisten er imod, at Danmark tilslutter sig EU s  

 drikkevandsdirektiv.
Selv om der er tale om et minimumsdirektiv, så kan  

 det stadig godt få betydning for den officielle holdning til, hvilken  

 mængde pesticider der tillades i drikkevandet i Danmark, hvis EU skulle  

 finde på at introducere sundhedsmæssigt fastsatte  

  grænseværdier, som i praksis er langt højere end den  

 gældende grænseværdi på 0,1 mikrogram/liter.
Det blev  

 drøftet at bruge sundhedsmæssigt fastsatte  

 grænseværdier i forbindelse med udarbejdelsen af  

 drikkevandsdirektivet.
I det hele taget er der lagt meget mere vægt  

 på sundhedshensyn end på miljøhensyn i  

 drikkevandsdirektivet, samtidig med at der er en udpræget tendens til,  

 at sundhedsvidenskabelige eksperter rykker ind i de videnskabelige  

 ekspertkomiteer på bekostning af miljøeksperter.
Det er ikke,  

 fordi Enhedslisten har problemer med sundhedshensyn, men når man ved,  

 at de sundhedsmæssigt fastsatte grænseværdier er mange  

 gange højere end den miljømæssigt fastsatte  

 grænseværdi, så er Enhedslisten nødt til at tage  

 konsekvensen af, hvad den udvikling tegner til.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Martin Glerup (S)  Margot Torp (S)  

  Inger Bierbaum (S)  Lis Greibe (S)  

  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 8 Bilagsnr.
Titel 1 Høringssvar 2 Høringsnotat 3 Spm. 1 om kommentar til høringssvar fra Landbrugsraadet, til  

 miljø- og energiministeren 4 Svar på spm. 1 om kommentar til høringssvar fra  

 Landbrugsraadet, fra miljø- og energiministeren 5 Lukning af spørgsmål 6 Notat om præcisering af lovforslagets bemærkninger om de  

 økonomiske og administrative konsekvenser for det offentlige, fra  

 miljø- og energiministeren 7 Udkast til betænkning Bilag 2 Et af udvalgets spørgsmål til miljø- og  

 energiministeren og dennes svar herpå Spørgsmål 1 og miljø- og  

 energiministerens svar herpå er optrykt efter ønske fra  

 Venstre.
 Spørgsmål 1:
Ministeren bedes kommentere høringssvaret fra  

 Landbrugsraadet, jf.
L 8 - bilag 1, herunder uddybende forholde sig til de  

 fødevareforarbejdende virksomheders mulighed for information om selv  

 ganske beskedne overskridelser af grænseværdierne fra almene  

 vandforsyninger.
 Svar:
 Jeg har forelagt spørgsmålet for  

 Miljøstyrelsen, der oplyser følgende:
 Landbrugsraadet har påpeget, at der i  

 bemærkningerne til lovforslaget bør ske en præcisering af,  

 hvorledes og hvor ofte oplysninger om vandkvaliteten skal  

 offentliggøres.
Bemærkningerne til lovforslagets punkt 3 er alene  

 eksempler på oplysninger, som kan tænkes stillet til  

 rådighed for forbrugerne.
Udmøntningen af reglen vil ske ved en  

 kommende ændring af bekendtgørelsen om vandkvalitet og tilsyn  

 med vandforsyningsanlæg.
I denne forbindelse vil de nøjagtige  

 minimumskrav til den nye forbrugerinformation blive fastsat.
Det kan i  

 øvrigt oplyses, at en rapport om forbrugerinformation om drikkevand  

 udarbejdet af en gruppe under Danske Vandværkers Forening vil  

 indgå i arbejdet med ændringen af bekendtgørelsen.
 Landbrugsraadet har endvidere påpeget, at  

 særligt fødevareindustrier altid bør informeres om selv  

 beskedne overskridelser.
 Blandt andet på baggrund af Landbrugsraadets  

 høringsskrivelse blev det i lovbemærkningerne fremhævet,  

 at information til forbrugerne også omfatter industrier og herunder  

 fødevarevirksomheder.
 Det fremgår af lovforslagets § 62, stk. 6, at  

 kommunalbestyrelsen kan fravige denne informationspligt i tilfælde,  

 hvor overskridelsen af kvalitetskravene er ubetydelig.
Reglen i § 62, stk. 6, er en implementering af  

 drikkevandsdirektivets informationskrav.
Det fremgår heraf, at der skal  

 ske information af forbrugerne, medmindre den kompetente myndighed finder, at  

 overskridelsen er ubetydelig.
Udgangspunktet for administration af reglen  

 må være, at der i alle tilfælde af kvalitetsoverskridelser  

 af de mikrobiologiske parametre sker en information af forbrugerne.
I  

 tilfælde af mindre overskridelser af de kemiske parametre, som vel at  

 mærke ikke er af sundhedsmæssig karakter, og hvor overskridelsen  

 forventes afhjulpet inden for et kortere tidsrum, kan kommunalbestyrelsen  

 fravige informationspligten.
Som en forbedring af informationsgrundlaget er reglen i  

 den nugældende bekendtgørelse om vandkvalitet, hvorefter der  

 også skal ske en indberetning til de relevante  

 fødevaremyndigheder, flyttet til lovteksten.
Dette er sket i  

 samarbejde med Fødevaredirektoratet og sikrer   efter adskillelsen af  

  miljø- og levnedsmiddelkontrollerne   at kommunalbestyrelserne ved  

 overskridelser af drikkevandskvaliteten fremover underretter de statslige  

 fødevareregioner.
 Endelig har Landbrugsraadet foreslået, at det  

 indføjes i lovteksten, at forbrugerne »straks« oplyses om  

 påbud meddelt i henhold til stk. 2.
Såfremt vandet i et vandforsyninganlæg er  

 sundhedsfarligt, skal kommunalbestyrelsen, jf. § 62, stk. 1 og 3, i  

 påbudet indarbejde, hvilke foranstaltninger der skal  

 gennemføres, og bl.a. sikre, at vandforsyningsanlægget  

 informerer sine forbrugere, herunder fødevareindustrier, om vandets  

 kvalitet, og hvilke sikkerhedsforanstaltninger den enkelte forbruger skal  

 træffe.
Det fremgår af forslagets § 62, stk. 7.
Der eksisterer allerede i dag et samarbejde mellem  

 vandværk, kommune og embedslægeinstitution.
Dette samarbejde  

 udmønter sig bl.a. ved, at der i forbindelse med overskridelser, uheld  

 og andre forureninger sikres en information af bl.a. særlig  

 følsomme virksomheder og institutioner m.v.
Dette samarbejde  

 videreføres og forstærkes i forbindelse med L 8.
