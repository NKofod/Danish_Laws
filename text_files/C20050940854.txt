Orienteringsskrivelse  

 om kommunalreformen på  

  

 Beskæftigelsesministeriets område Information om kommunalreformen på  

 Beskæftigelsesministeriets område Folketinget har i dag, den  

 17. juni 2005, vedtaget -  

 	  

 L 22 - Lov om ansvaret  

 for og styringen af den aktive beskæftigelsesindsats  

  

 og -  

 	  

 L 23 - Lov om ændring  

 af lov om en aktiv beskæftigelsesindsats med flere love (konsekvensrettelser  

 som følge af kommunalreformen).
De to love er en del af den  

 samlede lovgivning, der gennemfører kommunalreformen, og udmønter  

 Beskæftigelsesministeriets  

 del af reformen.
Begge love træder i kraft den 1. januar 2007.
Lovene  som fremsat med  

 bemærkninger og som vedtaget ved 3. behandlingen i Folketinget - kan findes  

 via  

 et link på Beskæftigelsesministeriets hjemmeside  

  

 www.bm.dk  

  

 under Tal og love  Lovforslag.
Efter  

 sommerferien vil lovforslagene med  

 bemærkninger kunne findes på Folketingets hjemmeside,  

  

 www.ft.dk  

, under Arkiv.
De vedtagne love vil  

 endvidere blive lagt i Retsinformation,  

  

 www.retsinfo.dk  

,  

 under Beskæftigelsesministeriet.
 De bekendtgørelser, der skal  

 udstedes i forbindelse med de to love, forventes at være udarbejdet omkring  

 årsskiftet 2005/2006. Herefter vil de blive lagt på Arbejdsmarkedsstyrelsen  

 hjemmeside,  

  

 www.ams.dk  

.
På Arbejdsmarkedsstyrelsens  

 hjemmeside ligger Jobcenterguiden, som indeholder en detaljeret beskrivelse  

 af  

 det nye beskæftigelsessystem.
En opdateret version af jobcenterguiden vil  

 blive  

 lagt på hjemmesiden inden udgangen af uge 27.
 På sidste side i dette brev  

 findes en oversigt over, hvilke kontorer i Arbejdsmarkedsstyrelsen, der kan  

 oplyse nærmere om de enkelte elementer i styringsloven.
 Det kan oplyses, at fristen  

 for kommunernes interessekendegivelse for at etablere et pilotjobcenter er  

 ændret til den 1. februar 2006. I pilotjobcenteret er varetagelsen af den  

 statslige beskæftigelsesindsats delegeret til kommunen.
Der ansættes fire  

 beskæftigelseschefer, der bl.a. får ansvaret for den statslige  

 beskæftigelsesindsats  

 i jobcentrene i regionen.
Beskæftigelsescheferne vil efter sommerferien tage  

 kontakt til alle kommuner med henblik på den videre proces.
 Arbejdsmarkedsstyrelsen vil  

 afslutningsvist benytte lejligheden til at takke for en god og konstruktiv  

 møderunde med alle de nye kommuner og AF-regionerne.
 Neden for beskrives indholdet  

 af de to love i hovedpunkter:
Lov om ansvaret for og  

 styringen af den aktive beskæftigelsesindsats 1. Organisering Fire  

 beskæftigelsesregioner Der oprettes fire  

 beskæftigelsesregioner.
Beskæftigelsesregionerne følger den generelle  

 regionsstruktur  

 med undtagelse af beskæftigelsesregionen for Sjælland og København, som  

 omfatter Region Hovedstaden og Region Sjælland.
Regionskontorerne i  

 beskæftigelsesregionerne placeres i Aalborg, Århus, Odense og Roskilde.
De fire  

 beskæftigelsesregioner får bl.a. til opgave at overvåge arbejdsmarkedet og  

 følge op på jobcentrenes beskæftigelsesindsats samt resultater og effekter  

 heraf.
Beskæftigelsesregionerne kan iværksætte initiativer, hvis resultaterne  

 af beskæftigelsesindsatsen udebliver på det lokale niveau.
 Beskæftigelsesregionerne får  

 endvidere til opgave at medvirke til løsningen af tværgående  

 beskæftigelsespolitiske  

 problemer for at sikre gennemførelse af den nationale beskæftigelsespolitik.  

 Beskæftigelsesregionerne  

 gennemfører således med inddragelse af de regionale beskæftigelsesråd og med  

 ministerens godkendelse rammeudbud for afgrænsede målgrupper, administrerer  

 det  

 regionale beskæftigelsesråd beslutninger om indsatsen ved flaskehalse og  

 virksomhedslukninger eller større afskedigelser og sikrer, at jobcentrene har  

 adgang  

 til den nødvendige specialistviden.
 Beskæftigelsesregionerne er  

 sekretariat for de regionale beskæftigelsesråd.
Jobcentre Beskæftigelsesindsatsen  

 varetages i jobcentre af henholdsvis staten og kommunen i fællesskab eller af  

 kommunen alene.
Jobcentrene oprettes af kommunen. (Se afsnit 2 neden for om  

 jobcentre).
Statens organisering  

 (driftsregioner) Der oprettes fire enheder  

 (driftsregioner), der overordnet leder den statslige beskæftigelsesindsats i  

 jobcentrene i den pågældende beskæftigelsesregion.
I hver driftsregion  

 ansættes  

 en beskæftigelseschef, som får ansvaret for driften, herunder  

 regnskabsaflæggelse, ansættelseskompetence, tilsyn m.v.
Kommunernes organisering A.
Forvaltning Kommunerne skal sikre, at  

 beskæftigelsesindsatsen bliver varetaget i en særskilt del af den kommunale  

 forvaltning.
Denne særskilte del af forvaltningen skal udføre opgaver, der er  

 afgrænset  

 i forhold til den øvrige kommunale forvaltning, og den særskilte del af  

 forvaltningen har sit eget budget til beskæftigelsesindsatsen.
Denne del af  

 forvaltningen er afgrænset i forhold til andre dele af forvaltningen, der  

 f.eks. varetager opgaver vedrørende udbetaling af forsørgelsesydelser og det  

 sociale område.
 Den særskilte del af  

 forvaltningen kan også varetage opgaver vedrørende Ungdommens  

 Uddannelsesvejledning  

 og danskuddannelse til udlændinge m.fl.
Der udarbejdes en  

 bekendtgørelse om, hvilke opgaver der udover opgaverne efter lov om en aktiv  

 beskæftigelsesindsats ligger i jobcenteret, og hvilke opgaver staten og  

 kommunen skal samarbejde om i jobcenteret.
Bekendtgørelserne forventes at  

 være  

 udarbejdet omkring årsskiftet 2005/2006.
 En nærmere beskrivelse af  

 kommunens organisering af jobcentre findes i  

  

 Jobcenterguiden, afsnit  

 III.6 (organisering af jobcentre) og bilag 14 (forpligtende  

 kommunale  

 samarbejder) på Arbejdsmarkedsstyrelsens hjemmeside.
B.
Udvalgsstruktur Kommunalbestyrelsen kan vælge  

 enten at lade økonomiudvalget varetage forvaltningen af  

 beskæftigelsesindsatsen,  

 eller kommunen kan nedsætte et stående udvalg, der varetager forvaltningen af  

 beskæftigelsesindsatsen, og ydelserne, der knytter sig hertil, det vil sige:
-  

 	  

 opgaverne efter lov om  

 en aktiv beskæftigelsesindsats, -  

 	  

 opgaverne efter lov om  

 aktiv socialpolitik (dog ikke kapitel 10 og  

  

 10 a), -  

 	  

 lov om dagpenge ved  

 sygdom eller fødsel og -  

 	  

 beskæftigelsesindsatsen  

 efter integrationsloven og ydelser knyttet hertil (dog ikke §§ 35  39).
 Det stående udvalg vil  

 desuden kunne varetage den umiddelbare forvaltning af den kommunale  

 erhvervspolitik,  

 den overordnede integrationspolitik og opgaver vedrørende Ungdommens  

 Uddannelsesvejledning  

 og danskuddannelse til udlændinge m.fl.
Kommuner med  

 mellemformsstyre, herunder med delt  

 administrativ ledelse, skal også tage stilling til, hvilket udvalg  

 beskæftigelsesindsatsen hører under.
Loven giver mulighed for, at formanden  

 for  

 det stående udvalg for beskæftigelsesområdet samtidig kan være formand for ét  

 andet udvalg.
I  

  

 magistratskommuner  

 kan kommunen beslutte, hvilket magistratsmedlem, der varetager  

 den umiddelbare forvaltning af  

 beskæftigelsesområdet.
Kommunen skal i styrelsesvedtægten nedsætte et  

 rådgivende udvalg til at rådgive om beskæftigelsesområdet alene.
2. Jobcentrene Staten og kommunen flytter  

 sammen i fælles jobcentre landet over og samarbejder om  

 beskæftigelsesindsatsen.  

 Staten og kommunerne er fortsat ansvarlige for hver deres målgrupper.
Alle  

 borgere, der har brug for en beskæftigelsesindsats, skal henvende sig i  

 jobcenteret, uanset hvilket forsørgelsesgrundlag personen får (dagpenge,  

 kontanthjælp, ledighedsydelse osv.). Der vil være et jobcenter i alle  

 kommuner.  

 Kommuner, der indgår i et forpligtende samarbejde efter lov om forpligtende  

 kommunale samarbejder, deles om et jobcenter.
Her er det alene den  

 bemyndigede  

 kommune, der skal oprette et jobcenter.
 Alle jobcentre løser de samme  

 opgaver, men de løses af henholdsvis staten og kommunen i fællesskab og  

 kommunen alene:
1)  

 	  

 Jobcentre, hvor både  

 kommunen og staten løser alle beskæftigelsesrettede opgaver for hver deres  

 målgrupper.
Denne type jobcenter placeres i ca. 80 kommuner.
Der er både  

 kommunal og statslig ledelse i disse jobcentre.
Medarbejderne kan løse  

 opgaver  

 på tværs af målgrupperne.
2)  

 	  

 Pilotjobcentre, hvor  

 kommunen løser alle opgaver, også for statens målgrupper, fordi staten her  

 har  

 delegeret ansvaret for sine målgrupper til kommunen.
Der etableres i  

 størrelsesordenen 10 pilot-jobcentre.
Der er kun kommunal ledelse i  

 pilotjobcentrene.
3. Mål og styring Ministeren udmelder hvert år  

 et begrænset antal beskæftigelsespolitiske mål på indsatsområder.
Der kan  

 f.eks. være tale om udmelding af 3-4 mål, som jobcentrene sætter særligt  

 fokus  

 på i planlægningen af beskæftigelsesindsatsen.
De regionale  

 beskæftigelsesråd udarbejder årligt en analyserapport om resultater og  

 effekter  

 af indsatsen i jobcentrene.
På baggrund af analyserapporten og de regionale  

 beskæftigelsesråds anbefalinger og angivelse af udfordringer og  

 indsatsområder,  

 der bør sættes fokus på i regionen, udmelder ministeren efter indstilling fra  

 Beskæftigelsesrådet mål for det kommende års beskæftigelsesindsats.
De  

 udmeldte  

 mål kan være landsdækkende eller regionale mål og indgår i de lokale  

 jobcentres  

 plan for det kommende års beskæftigelsesindsats.
4. Arbejdsmarkedets parter Arbejdsmarkedets parter får  

 indflydelse på hele den beskæftigelsespolitiske indsats for alle målgrupperne  

 i  

 indsatsen.
På det centrale niveau er  

 parterne repræsenteret i  

  

 Beskæftigelsesrådet  

 (BER), som skal rådgive beskæftigelsesministeren  

 og integrationsministeren om beskæftigelsesindsatsen.
På det regionale niveau  

 er parterne repræsenteret i fire  

  

 regionale beskæftigelsesråd  

 (RBR), som  

 skal rådgive ministeren om de fremadrettede beskæftigelsespolitiske mål,  

 overvåge og følge op på resultater og effekter af indsatsen i de lokale  

 jobcentre samt løse tværgående beskæftigelsespolitiske problemstillinger  

 (f.eks. vedrørende flaskehalse og virksomhedslukninger). På det lokale niveau  

 er parterne repræsenteret i  

  

 lokale beskæftigelsesråd  

 (LBR), som rådgiver  

 om jobcenterets indsats og samordner og udvikler den lokale forebyggende  

 indsats for personer, der har svært ved at klare sig på arbejdsmarkedet.
5. Klageadgang Der oprettes fem nye  

 beskæftigelsesankenævn i de fem regioner med sekretariat i de regionale  

 statsforvaltninger.  

 Beskæftigelsesankenævnet behandler alle klager over afgørelser om tilbud  

 truffet af de to myndigheder (staten og kommunen) i jobcentret samt  

 beskæftigelsesrettede ydelser.
 Ankestyrelsen kan behandle  

 klager over beskæftigelsesankenævnenes afgørelser, hvis de har principiel  

 eller  

 generel betydning.
Beskæftigelsesankenævnet  

 bliver klageinstans i stedet for de sociale nævn, der hidtil har behandlet  

 klager over kommunale afgørelser, og de regionale arbejdsmarkedsråd og  

 Arbejdsmarkedsstyrelsen, der har behandlet klager over Arbejdsformidlingens  

 afgørelser.
Beskæftigelsesankenævnet behandler herudover klager over  

 afgørelser  

 truffet efter lov om kompensation til handicappede i erhverv m.v.
 Klagesystemet er ens for alle  

 borgere i jobcentret, uanset om der er tale om en statslig eller kommunal  

 indsats.
 Der ændres ikke på  

 klagesystemet for arbejdsløshedskassernes afgørelser efter  

 arbejdsløshedsforsikringsloven.
6. Særlige overgangsregler Den specialiserede  

 revalideringsindsats Da amtskommunerne nedlægges,  

 overtager kommunerne den specialiserede revalideringsindsats.
For at styrke grundlaget for  

 beskæftigelsesregionernes overvågning af indsatsen  herunder om der er  

 de  

 fornødne tilbud til målgrupper med behov for en specialiseret  

 revalideringsindsats  skal kommunerne/sammenlægnings-udvalgene i 2006  

 og de  

 følgende tre år udarbejde en årlig redegørelse om kommunens behov for og  

 forventede brug af de revalideringstilbud, som amtskommunen hidtil har  

 drevet.  

 Redegørelsen skal bl.a. indeholde oplysning om, i hvilket omfang behovene  

 forventes  

 opfyldt gennem egne tilbud, andre kommuners tilbud og private tilbud.
Der vil  

 blive udarbejdet en bekendtgørelse, der fastsætter nærmere regler for, hvad  

 redegørelsen skal indeholde.
De lokale  

 beskæftigelsesråd og koordinationsudvalgene Ved lovens ikrafttræden  

 nedlægges koordinationsudvalgene og erstattes af lokale beskæftigelsesråd.
De  

 lokale beskæftigelsesråd overtager koordinationsudvalgenes nuværende opgaver  

 og  

 får herudover også andre opgaver.
 Kommunerne kan i forbindelse  

 med den løbende etablering af jobcentre i løbet af 2006 have interesse i at  

 etablere lokale beskæftigelsesråd inden 1. januar 2007 for at forberede og  

 planlægge arbejdet for 2007. Loven giver derfor mulighed for, at  

 kommunalbestyrelserne eller sammenlægningsudvalget for kommuner, der indgår i  

 en sammenlægning, kan nedsætte lokale beskæftigelsesråd fra 1. januar 2006.  

 Det  

 lokale beskæftigelsesråd overtager i forbindelse hermed  

 koordinationsudvalgets  

 opgaver og midler, hvorfor koordinationsudvalget nedlægges samtidigt.
Da koordinationsudvalgene er  

 oprettet af kommunalbestyrelserne, kan sammenlægningsudvalgene ikke træffe  

 beslutning om nedlæggelse af koordinationsudvalgene.
Der er derfor  

 kommunalbestyrelsen  

 - også i kommuner, der sammenlægges  der skal træffe denne beslutning.  

 Da det  

 er sammenlægningsudvalget, der har kompetence til at oprette et lokalt  

 beskæftigelsesråd, og kommunalbestyrelsen, der har kompetence til at nedlægge  

 koordinationsudvalget, må den nærmere tilrettelæggelse af overgangen fra  

 koordinationsudvalg til lokalt beskæftigelsesråd aftales mellem  

 sammenlægningsudvalget  

 og kommunalbestyrelsen.
 I kommuner, der ikke indgår i  

 en sammenlægning, kan de nyvalgte kommunalbestyrelser  der påbegynder  

 deres  

 funktionsperiode den 1. januar 2006  både oprette et lokalt  

 beskæftigelsesråd  

 og nedlægge koordinationsudvalget.
Indfasning af målgrupper Loven medfører, at staten og  

 kommunen skal samarbejde om og varetage beskæftigelsesindsatsen i fælles  

 jobcentre  dog udfører kommunen indsatsen alene i pilotjobcentrene.
 For at sikre en effektiv  

 overgang af beskæftigelsesindsatsen til jobcentrene for alle målgrupper og  

 bevare fokus på beskæftigelse i jobcenteret sker overgangen for kontant- og  

 starthjælpsmodtagere  

 gradvist over en to-årig periode.
 Jobcenteret varetager således  

 beskæftigelsesindsatsen for alle målgrupper fra lovens ikrafttræden den 1.  

 januar 2007 undtagen for personer, der ved lovens ikrafttræden modtager  

 kontant- eller starthjælp ikke alene på grund af ledighed.  

 Beskæftigelsesindsatsen for disse personer overgår til jobcenteret,  

 efterhånden  

 som personerne bliver arbejdsmarkedsparate eller af anden årsag ikke længere  

 er  

 omfattet af den nævnte målgruppe.
For at sikre, at beskæftigelsesindsatsen  

 for alle målgrupper overgår til jobcenteret inden for en to-årig periode,  

 skal  

 alle kontanthjælps- og starthjælpsmodtagere, der var  

 ikke-arbejdsmarkedsparate  

 ved lovens ikrafttræden, dog overgå til jobcenteret i løbet af 2008.  

 Kommunalbestyrelsen kan beslutte, hvornår i 2008 beskæftigelsesindsatsen for  

 disse personer skal varetages i jobcenteret.
Kommunen kan endvidere aftale  

 med  

 staten, at indsatsen for disse personer varetages i jobcenteret allerede i  

 2007.
 Beskæftigelsesindsatsen for  

 alle kontant- og starthjælpsmodtagere vil således være flyttet til  

 jobcentrene  

 senest den 1. januar 2009.
Lov om ændring af lov  

 om en aktiv beskæftigelsesindsats med flere love Loven indeholder de  

 ændringer, der er en følge af den samtidig vedtagne lov om ansvaret for og  

 styringen af den aktive beskæftigelsesindsats (L 22).
 Loven indeholder ændringer af  

 lovgivning under Beskæftigelsesministeriet, Socialministeriet, Ministeriet  

 for  

 Flygtninge, Indvandrere og Integration, Undervisningsministeriet og  

 Ministeriet  

 for Familie og Forbrugeranliggender.
 Forslaget indeholder  

 herudover konsekvensrettelser som følge af:
-  

 	  

 at  

 arbejdsformidlingen ikke længere anvendes som betegnelse for den  

 instans, der  

 varetager de statslige opgaver i jobcentrene -  

 	  

 nye benævnelser for de  

 kollegiale organer, der medvirker i beskæftigelsesindsatsen -  

 	  

 nye regler om klage  

 over afgørelser truffet af staten og kommunerne.  

 Klagerne behandles af beskæftigelsesankenævnene,  

 der etableres i de fem regioner.
 -  

 	  

 at amtskommunerne  

 nedlægges, og at amtskommunernes opgaver i forhold til den specialiserede  

 revalideringsindsats overgår til kommunerne.
Med venlig hilsen Arbejdsmarkedsstyrelsen, den 17. juni  

 2005 Karen Ryder Følgende kontorer i Arbejdsmarkedsstyrelsen kan  

 kontaktes for nærmere oplysninger om lov om ansvaret for og styringen af den  

 aktive beskæftigelsesindsats:
Emne Ansvarligt kontor Andre aktører 2. kontor: Andre aktører,  

 den etniske beskæftigelsesindsats, sygefravær, Beskæftigelsesrådets  

 sekretariat Ankesystemet 9. kontor: Aktiv beskæftigelsespolitik,  

 love og jura Beskæftigelsesplan 1. kontor: Udvikling af  

 jobcentre, kompetence og styring Beskæftigelsesregionerne 4. kontor: Styring af  

 regionalt statsligt niveau og beskæftigelsesindsatsen Beskæftigelsesrådet 2. kontor: Andre aktører,  

 den etniske beskæftigelsesindsats, sygefravær, Beskæftigelsesrådets  

 sekretariat Etablering af jobcentre 1. kontor: Udvikling af  

 jobcentre, kompetence og styring IT, Jobnet, logo m.v.
