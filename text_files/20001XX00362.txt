Skriftlig fremsættelse (28. marts  

 2001) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om ændring af straffeloven og lov  

 om social service. (Ungdomskriminalitet).
(Lovforslag nr.
L 210).
 Formålet med lovforslaget er at styrke indsatsen og  

 reaktionsmulighederne over for den hårde kerne af socialt belastede og  

 utilpassede unge kriminelle.
Lovforslaget indebærer, at der i straffeloven  

 indføres en ny ungdomssanktion i form af en struktureret, kontrolleret  

 socialpædagogisk behandling af 2 års varighed for de 15-17  

 årige.
Ungdomssanktionen giver mulighed for at fastholde den unge i  

 længere tid og for samtidig at iværksætte en behandling,  

 der på længere sigt kan få den unge på ret kurs.
Efter forslaget er hovedelementerne i sanktionen et  

 indledende ophold i en sikret institution (typisk af 2 måneders  

 varighed), derefter et længerevarende ophold i en almindelig  

 døgninstitution eller godkendt opholdssted, afsluttende med en  

 ambulant fase/udslusningsfase.
Der foreslås indbygget en betydelig grad  

 af fleksibilitet i foranstaltningen, således at den løbende kan  

 tilpasses   skærpes eller lempes afhængig af den unges  

 adfærd og udvikling.
Den samlede varighed af sanktionen foreslås  

 at være 2 år.
Den samlede længstetid for ophold i  

 institution/opholdssted foreslås at være på 1 år og 6  

 måneder, heraf højst 12 måneder i en sikret  

 institution.
 Der opstilles fire kriterier med henblik på  

 afgrænsning af den personkreds, som ungdomssanktionen skal kunne  

 anvendes over for: Et objektivt alderskriterium, et kriterium, der knytter  

 sig til gerningsmandens personlige forhold ("social profil"), et  

 kriterium, der angår kriminalitetens art (kriminalitetskravet), og  

 endelig et kriterium, der knytter sig til den straf, den unge  

 lovovertræder ellers ville blive idømt (strafkravet).
Ungdomssanktionen tager sigte på unge, der er fyldt  

 15 år, og som endnu ikke er fyldt 18 år.
Det er alderen  

 på gerningstidspunktet, der er afgørende.
For så vidt angår den "sociale  

 profil" er målgruppen efter forslaget kendetegnet ved, at der  

 er tale om unge med markante tilpasningsproblemer, dvs. unge med en  

 mangelfuldt udviklet evne til at skabe normale sociale relationer,  

 besvær med at orientere sig i normale sociale sammenhænge og ofte  

 præget af et højt angstniveau med deraf følgende  

 uhensigtsmæssige og grænseoverskridende reaktionsformer, herunder  

 kriminelle handlinger af særlig voldsom eller voldelig karakter.
Deres  

 adfærd er i mange tilfælde karakteriseret ved, at de   typisk i  

 forbindelse med, at de færdes i grupper   ved truende eller lignende  

 aggressiv adfærd optræder på en måde, der skaber  

 frygt og utryghed i de områder, hvor de færdes.
Anvendelse af ungdomssanktionen forudsætter efter  

 forslaget, at foranstaltningen må anses for formålstjenlig til at  

 imødekomme den unges særlige behov for behandling, og  

 hovedformålet med ungdomssanktionen vil være at varetage det  

 individualpræventive formål med at straffe: At undgå at den  

 unge begår ny kriminalitet.
Det vil således være en  

 forudsætning for anvendelse af ungdomssanktionen, at den unge efter en  

 individuel vurdering ikke findes uegnet til behandling.
For så vidt angår kriminalitetens art,  

 er det efter forslaget navnlig tanken, at ungdomssanktionen skal anvendes ved  

 grovere personfarlig kriminalitet, f.eks. vold, røveri og  

 voldtægt.
Ungdomssanktionen skal endvidere kunne anvendes i  

 tilfælde af anden alvorlig kriminalitet, herunder mere omfattende  

 berigelseskriminalitet, brugstyverier eller hærværk.
Hvad endelig angår strafkravet, vil Efter forslaget er det retten, der skal træffe  

 afgørelse om, hvorvidt en ung, der er fundet skyldig, er omfattet af  

 målgruppen for ungdomssanktionen og således opfylder  

 betingelserne for at blive idømt denne sanktion i stedet for  

 almindelig fængselsstraf.
Kommer retten til det resultat, at der skal  

 idømmes ungdomssanktion, skal retten i dommen fastsætte de  

overordnede rammer med hensyn til varigheden af institutionsophold og  

 eventuelt andre pålæg.
Retten skal træffe afgørelse  

 på grundlag af indstillingen fra de sociale myndigheder og  

 anklagemyndighedens og forsvarerens påstande og procedurer.
Efter forslaget er det ikke en forudsætning for at  

 anvende ungdomssanktionen, at den unge (eller  

 forældremyndighedsindehaveren) giver samtykke til  

 foranstaltningen.
Det er dog en forudsætning, at den unge efter en  

 individuel vurdering ikke findes uegnet til behandling.
Findes den unge  

 undtagelsesvis uegnet til behandling inden for det sociale system, skal der  

 efter forslaget idømmes en almindelig straf.
Findes den unge derimod  

 ikke uegnet til behandling, og er den unge omfattet af målgruppen,  

 idømmes ungdomssanktionen, selv om den unge måtte  

 foretrække en almindelig straf, der vil være af kortere varighed  

 end ungdomssanktionen.
Den pågældende har således ikke  

 valgfrihed.
 Lovforslaget indebærer også, at der gennem en  

 ændring af lov om social service indføres en pligt for kommunen  

 til at udarbejde en foreløbig handleplan senest 7 dage efter,  

 at den har modtaget dokumentation fra politiet om alvorligere kriminalitet,  

 således at den nødvendige sociale indsats navnlig over for  

 børn og unge under den kriminelle lavalder kan iværksættes  

 så hurtigt som muligt efter, at kriminaliteten er begået.
 Lovforslaget bygger på den rapport, som  

 Ekspertgruppen om ungdomskriminalitet afleverede til justitsministeren og  

 socialministeren den 2. februar 2001. Ekspertgruppen blev nedsat af  

 regeringen den 27. oktober 2000.
 Idet jeg henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje  

 Tings velvillige behandling.
