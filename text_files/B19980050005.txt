 I medfør af § 10, stk. 2, og § 14 i lov nr. 16 af 13. januar 1997 om  

 søfartsuddannelse, som ændret ved lov nr. 388 af 10. juni 1997, fastsættes:
Uddannelsens formål § 1.  Uddannelsens formål er at give personer, der  

 ønsker beskæftigelse inden for søfartsområdet, en grundlæggende teoretisk og  

 praktisk faglig uddannelse, der gør dem i stand til at udføre alt  

 forekommende praktisk arbejde inden for dæks- og maskinområdet på en  

 sikkerhedsmæssig forsvarlig måde.
Eleverne opnår efter gennemført uddannelse  

 ret til at udmønstre som henholdsvis ubefaren og befaren skibsassistent, jf.  

 lov om skibes besætning.
 Uddannelsens varighed og struktur mv.
 § 2.  Uddannelsen til skibsassistent, der veksler  

 mellem skoleundervisning på søfartsskole og praktiktid til søs, omfatter 40  

 ugers undervisning på godkendte søfartsskoler fordelt over to skoleperioder,  

 og en praktiktid bestående af 18 måneders fartstid i søgående handelsskibe.
 Stk. 2.  Søfartsstyrelsen fastsætter de nærmere regler  

 for skoleuddannelsens indhold og for praktiktidens tilrettelæggelse.
 § 3.  Uddannelsen indledes med et 20 ugers skoleophold  

 (grundkurset for skibsassistenter) på godkendt søfartsskole.
 Stk. 2.  Andet skoleophold (afslutningskurset for  

 skibsassistenter) varer 20 uger.
§ 4.  Efter gennemført grundkursus eller  

 afslutningskursus med tilfredsstillende resultat udsteder skolen bevis  

 herfor.
Påtegning herom kan indføres i de pågældendes søfartsbøger.
 Stk. 2.  Når den samlede uddannelse omfattende  

 skoleundervisning og praktiktid er gennemført, kan den søfarende ved  

 henvendelse til Søfartsstyrelsen få søfartsbogen påtegnet om ret til at  

 udmønstre som befaren skibsassistent.
 § 5.  For personer med svendebrev eller  

 uddannelsesbevis i et af Søfartsstyrelsen godkendt fag eller en godkendt  

 branche inden for jern- og metalområdet omfatter uddannelsen til  

 skibsassistent et særligt maritimt kursus af 10 ugers varighed.
Stk. 2.  Skolen udsteder bevis til elever, som har  

 gennemført kurset med tilfredesstillende resultat.
Påtegning herom kan  

 indføres i de pågældendes søfartsbøger.
Beviset eller påtegning i søfartsbog  

 giver ret til at udmønstre som befaren skibsassistent.
 § 6.  Personer, som i forbindelse med uddannelse til  

 skibsmekaniker med tilfredsstillende resultat har gennemført et 10 ugers  

 afslutningskursus for skibsmekanikere på godkendt søfartsskole anses for at  

 opfylde bestemmelserne i § 4, stk. 2.
Optagelse § 7.  På grundkurset kan optages elever, som har  

 opfyldt den 9-årige undervisningspligt, er fyldt 17 1/2 år og er i besiddelse  

 af gyldigt sundhedsbevis.
Sundhedsbeviset må ikke indeholde begrænsninger i  

 arbejdsområde, der hindrer tjeneste som skibsassistent.
 Stk. 2.  Personer, som er fyldt 16 år, kan optages på  

 grundkursus, hvis der er indgået en uddannelsesaftale mellem den pågældende  

 og et rederi om et søfartsuddannelsesforløb.
 § 8.  På afslutningskurset for skibsassistenter  

 optages personer, som efter at have gennemført grundkurset har udført  

 tjeneste som ubefaren skibsassistent i søgående handelsskibe i 6 måneder.
 § 9.  Henvendelse om ansøgning om optagelse på statens  

 søfartsskoler kan rettes til Søfartsstyrelsen, til vedkommende skole eller  

 til Søfartens Praktikkontor, Amaliegade 33, 1256 København K.
Ophold på skoler § 10.  Grundkursus, afslutningskursus for  

 skibsassistenter eller skibsmekanikere og maritimt kursus for personer med  

 svendebrev gennemføres som internatkurser.
 Stk. 2.  Undervisningen på de i stk. 1 anførte kurser er  

 gratis.
 Stk. 3.  For opholdet på statens søfartsskoler betales  

 et vederlag på 400 kr. pr. uge af elever, som er fyldt 18 år.
Understøttelse af elever § 11.  Under afslutningskurset for skibsassistenter  

 ydes der eleverne en kursusgodtgørelse på 6.000 kr. pr. måned, jf. dog stk.  

 3.
 Stk. 2.  Under maritimt kursus for personer med  

 svendebrev ydes der eleverne en kursusgodtgørelse efter tilsvarende regler,  

 som er fastsat for erhvervsmæssig uddannelse for specialarbejdere m.m. og  

 omskoling.
 Stk. 3.  Til personer,der har gennemført grundkurset  

 inden 1. august 1997, og som har udført tjeneste som ubefaren skibsassistent  

 i søgående handelsskibe i 18 måneder inden optagelse på afslutningskurset for  

 skibsassistenter, ydes der under afslutningskurset kursusgodtgørelse i  

 henhold til stk. 2.
Ikrafttræden § 12.  Bekendtgørelsen træder i kraft den 1. august  

 1998.
 Stk. 2.  For Fanø Søfartsskole har § 10, stk. 3, dog  

 først virkning fra 1. januar 1999.
 Stk. 3.  Bekendtgørelse nr. 439 af 19. juli 1988 om  

 erhvervsfaglig grund- og afslutningskurser inden for søfartsområdet ophæves.
