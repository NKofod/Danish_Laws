 Bureauet kunne ansætte sygeplejepersonale som timelønnede,  

 månedslønnede eller timelønnede på freelance basis.  

 Bureauet forestod aflønningen efter overenskomst med Dansk  

 Sygeplejeråd, og var godkendt af Sundhedsstyrelsen.
Vikarbureau for sygeplejersker Reference: ML § 13, stk. 1, nr. 1 og 2 samt MV 1995 D.11.1 og MV 1995  

 D.11.2 Styrelsen gav regionen medhold.
 Styrelsen begrundede sin afgørelse med, at lovens § 13, stk. 1, nr.  

 1 og 2, kun finder anvendelse for virksomheder, der efter deres karakter  

 udøver en sådan virksomhed, at det kan siges at være anden  

 egentlig sundhedspleje eller social forsorg.
 Bureauet drev derimod virksomhed med udlejning af arbejdskraft, der er  

 momspligtig efter momslovens § 4, stk. 1.
 Endvidere fandt styrelsen ikke, at bureauets ydelse havde en sådan  

 tilknytning til de momsfritagne aktiviteter, at de kunne anses for at  

 være omfattet af de påberåbte fritagelsesbestemmelser.
 Subsidiært påberåbte bureauet sig momslovens § 4, stk.  

 4, idet bureauet mente, at det drev virksomhed som formidler i eget navn, men  

 for en andens regning.
Styrelsen afviste denne påstand, fordi bureauet selv ansatte og  

 aflønnede sygeplejerskerne.
Styrelsen fandt derfor, at bureauet drev  

 virksomhed i eget navn og for egen regning.
