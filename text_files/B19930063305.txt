(Kræftbekendtgørelsen) I medfør af § 5, stk. 1, § 21, stk. 2 og efter bemyndigelse i henhold til § 9, stk. 2 i lov nr. 292 af 10. juni 1981 om visse havanlæg, samt efter samråd med Søfartsstyrelsen fastsættes:
Anvendelsesområde og definitioner § 1.  Bekendtgørelsen finder anvendelse på havanlæg,  

 som omhandlet i havanlægslovens § 1.
 § 2.  Ved anvendelsen af bestemmelserne i denne  

 bekendtgørelse skal følgende definitioner lægges til grund:
 § 3.  Bekendtgørelsen omfatter arbejde med, herunder  

 fremstilling, anvendelse og håndtering af:
 Stk. 2.  I det omfang, det er angivet i bilag 1 ud for  

 det enkelte stof, omfatter bekendtgørelsen tillige:
§ 4.  Bekendtgørelsen finder ikke anvendelse på  

 arbejde med Almindelige bestemmelser § 5.  Et stof eller materiale, der er omfattet af  

 denne bekendtgørelse, må ikke anvendes, hvis det kan erstattes med et  

 ufarligt, mindre farligt eller mindre generende stof eller materiale.
 Stk. 2.  Det skal herunder sikres, at stofferne og  

 materialerne anvendes i den form, der medfører mindst risiko for kontakt ved  

 arbejdet.
Stk. 3.  Hvis stoffet eller materialet ikke kan  

 erstattes efter stk. 1 eller udelades, fordi en afvejning efter stk. 4 viser,  

 at brugen af et erstatningsstof eller erstatningsmateriale vil medføre  

 væsentlige tekniske problemer for arbejdsgiveren eller vil medføre en ikke  

 uvæsentlig økonomisk belastning, jf. stk. 5, skal arbejdsgiveren skriftligt  

 begrunde dette overfor sikkerhedsorganisationen.
På havanlæg uden  

 sikkerhedsorganisation skal begrundelsen gives over for de ansatte eller til  

 deres repræsentanter.
Endvidere skal det på forlangende dokumenteres overfor  

 Energistyrelsen.
 Stk. 4.  Når brugen af et erstatningsstof eller  

 erstatningsmateriale vil medføre ikke uvæsentlige forskelle i tekniske  

 egenskaber, skal der foretages en samlet afvejning af de tekniske  

 konsekvenser overfor de sikkerheds- og sundhedsmæssige hensyn.
 Stk. 5.  Såfremt substitution er teknisk mulig, men vil  

 medføre en ikke uvæsentlig økonomisk belastning, skal en sådan økonomisk  

 belastning tages i betragtning ved den i stk. 4 nævnte afvejning.
 Stk. 6.  Hvis stoffet eller materialet ikke kan  

 erstattes efter stk. 1 eller udelades, fordi en afvejning efter stk. 4 viser,  

 at brugen af et erstatningsstof eller erstatningsmateriale vil medføre  

 væsentlige tekniske problemer for arbejdsgiveren eller vil medføre en ikke  

 uvæsentlig økonomisk belastning, jf. stk. 5, skal arbejdsgiveren sikre, at  

 mængden af stoffet eller materialet begrænses mest muligt samt at antallet af  

 arbejdstagere, der udsættes for stoffet eller materialet, begrænses mest  

 muligt.
 § 6.  Hvor der beskæftiges ansatte ved arbejde med  

 stoffer og materialer, der kan være farlige for eller iøvrigt forringe  

 sikkerhed eller sundhed, skal der for hvert enkelt stof eller materiale  

 udarbejdes en brugsanvisning med følgende oplysninger, såfremt det er teknisk  

 og fagligt muligt:
Stk. 2.  Brugsanvisninger skal foruden de i stk. 1  

 nævnte oplysninger indeholde oplysning om, at arbejde med stoffet eller  

 materialet kan udgøre en kræftrisiko.
Brugsanvisninger for materialer skal  

 tillige oplyse om navnene på stofferne.
Der skal anvendes de navne, hvormed  

 stofferne og materialerne betegnes i bilag 1.
 Stk. 3.  Brugsanvisninger skal opbevares tilgængeligt  

 for de ansatte og skal oplyse om eventuelle forholdsregler efter § 13.
 Stk. 4.  De ansatte, der er beskæftiget med stoffet  

 eller materialet, skal vejledes i brugen heraf og have brugsanvisningen  

 udleveret med effektiv instruktion.
 § 7.  Der skal anvendes arbejdsprocesser,  

 arbejdsmetoder og værktøj, der udelukker eller begrænser udvikling af dampe  

 og støv, dannelse af røg og aerosoler m.v., samt sprøjt og stænk fra  

 stofferne og materialerne så meget som det er rimeligt under hensyntagen til  

 den tekniske udvikling.
 Stk. 2.  Hvis det ikke kan hindres, at der ved en  

 arbejdsproces sker udvikling af dampe og støv, dannelse af røg og aerosoler  

 m.v. samt forekommer sprøjt og stænk fra stoffer og materialer, der anses for  

 kræftfremkaldende, skal dette såvidt muligt imødegås på udviklingsstedet  

 eller fjernes, primært ved etablering af mekanisk udsugning.
 § 8.  Recirkulation af udsuget luft med indhold af  

 stofferne eller materialerne må ikke finde sted.
 § 9.  Tekniske anlæg og ventilationssystemer, der  

 anvendes ved arbejde med stofferne eller materialerne, skal hvor det er  

 teknisk muligt, forsynes med hensigtsmæssigt virkende  

 overvågningsanordninger, der afslører og alarmerer ved unormale driftsforhold  

 og ved uheld.
 Stk. 2.  I tilknytning til overvågningen skal der være  

 udarbejdet instruktion, der angiver, hvilke forholdsregler, der skal følges  

 ved unormale driftsforhold og ved uheld.
 § 10.  De ansatte skal underrettes om unormale  

 driftsforhold og om ethvert uheld, der kan medføre en øget risiko for  

 påvirkning fra stofferne eller materialerne eller fra arbejdsprocesserne.
Stk. 2.  Sålænge den øgede risiko er til stede, må der  

 inden for det pågældende område kun beskæftiges personer i det omfang, det er  

 nødvendigt for genoprettelsen af normale forhold.
Den øgede risiko for  

 påvirkning fra stofferne eller materialerne eller fra arbejdsprocesserne må  

 ikke være konstant for den enkelte ansatte og skal begrænses til det strengt  

 nødvendige.
§ 11.  Affald, der indeholder stofferne eller  

 materialerne, skal samles, opbevares og bortskaffes i egnede lukkede  

 beholdere, eller hvor dette ikke er praktisk muligt på anden betryggende  

 måde.
Beholdere m.v. skal være mærket, som angivet i bilag A.
 § 12.  Ved arbejde omfattet af denne bekendtgørelse  

 skal der anvendes egnet særligt arbejdstøj og egnede personlige værnemidler,  

 hvis arbejdet ikke på anden måde kan udføres sikkerheds- og sundhedsmæssigt  

 fuldt forsvarligt.
 Stk. 2.  Særligt arbejdstøj og personlige værnemidler må  

 ikke bæres under spisepauser.
 Stk. 3.  Særligt arbejdstøj og personlige værnemidler  

 skal opbevares adskilt fra andet tøj.
 Stk. 4.  Når særligt arbejdstøj eller personlige  

 værnemidler skal til destruktion eller rengøring, skal de opbevares og  

 bortskaffes i lukket emballage, mærket som angivet i bilag A.
 Stk. 5.  Rengøring af særligt arbejdstøj og personlige  

 værnemidler skal foregå særskilt med udstyr egnet til formålet.
 Stk. 6.  For brugen af særligt arbejdstøj og personlige  

 værnemidler ved det omhandlede arbejde gælder i øvrigt bestemmelserne i  

 Energistyrelsens bekendtgørelse om anvendelse af personlige værnemidler på  

 havanlæg.
 § 13.  I arbejdslokaler eller områder, hvor der er  

 risiko for forurening fra stofferne og materialerne, må der ikke ryges,  

 spises eller drikkes, ligesom opbevaring af tobak, mad og drikkevarer ikke må  

 finde sted.
Særlige bestemmelser § 14.  Bestemmelserne i dette kapitel finder kun  

 anvendelse i det omfang det følger af angivelserne i bilag 1 og 2 ud for det  

 enkelte stof, materiale eller arbejdsproces eller af en vurdering i henhold  

 til § 15.
Vurdering af sikkerheds- og sundhedsforholdene § 15.  Hvor det er angivet ud for det enkelte stof,  

 materiale eller arbejdsproces i bilag 1 og 2, skal der i vurderingen af  

 sikkerheds- og sundhedsforholdene, jf. § 23 i Energiministeriets  

 bekendtgørelse om sikkerhed m.v. på havanlæg, ved arbejde hermed indgå en  

 fastlæggelse og vurdering af arten, graden og varigheden af enhver påvirkning  

 fra de pågældende stoffer, materialer og arbejdsprocesser.
Stk. 2.  Ved den i stk. 1 nævnte vurdering skal  

 arbejdsgiveren være særligt opmærksom på eventuelle virkninger hos særligt  

 følsomme risikogrupper blandt arbejdstagerne.
Hvis den fysiske eller psykiske  

 tilstand hos en ansat ved visse arbejder kan betyde øget fare for den ansatte  

 selv eller dennes omgivelser, må den ansatte ikke beskæftiges ved sådanne  

 arbejder.
 Stk. 3.  Vurderingen skal fornys regelmæssigt og desuden  

 ved enhver ændring i arbejdsforholdene, der kan medføre en øget risiko for  

 påvirkning fra stofferne, materialerne eller fra arbejdsprocesserne.
 Stk. 4.  Arbejdet med de i stk. 1 nævnte stoffer,  

 materialer og arbejdsprocesser skal planlægges og tilrettelægges under hensyn  

 til denne vurdering, og det skal herunder sikres, at der om nødvendigt  

 træffes sådanne særlige foranstaltninger, som angivet i § 16 og §§ 18-23.
Særlige foranstaltninger § 16.  I det omfang, det følger af ovennævnte  

 vurdering, jf. § 15, skal arbejde med de omhandlede stoffer, materialer og  

 arbejdsprocesser foregå i lukkede anlæg, hvis det er teknisk muligt.
 § 17.  I det omfang, det fremgår af bilag 1 og 2, må  

 arbejdsprocesser, hvori stoffer og materialer indgår, kun foregå i lukkede  

 anlæg eller på anden måde, der hindrer frigørelse af stofferne eller  

 materialerne, således at enhver påvirkning herfra udelukkes.
 Stk. 2.  Hvis det ikke er teknisk muligt at opfylde stk.  

 1, skal stofferne og materialerne fjernes fuldstændigt fra udviklingsstedet.
 Stk. 3.  Hvis det ikke er teknisk muligt fuldstændigt at  

 fjerne stofferne og materialerne, skal egnede personlige værnemidler og egnet  

 særligt arbejdstøj anvendes.
 § 18.  I det omfang, det følger af ovennævnte  

 vurdering, jf. § 15, skal arbejdspladser, hvor der arbejdes med disse  

 stoffer, materialer eller arbejdsprocesser, være afgrænset og mærket med  

 passende advarsels- og sikkerhedsskiltning, herunder med skilte om  

 rygeforbud.
 Stk. 2.  Sådanne foranstaltninger skal altid træffes i  

 det omfang, det fremgår af bilag 1 og 2.
 § 19.  I det omfang, det følger af ovennævnte  

 vurdering, jf. § 15, må arbejde med disse stoffer, materialer og  

 arbejdsprocesser kun udføres på arbejdspladser, som er effektivt adskilt fra  

 andre arbejdspladser, og kun ansatte, hvis arbejde gør det nødvendigt, må  

 have adgang til disse områder.
 Stk. 2.  Sådanne foranstaltninger skal altid træffes i  

 det omfang, det fremgår af bilag 1 og 2.
 § 20.  I det omfang, det følger af ovennævnte  

 vurdering, jf. § 15, skal bade- og omklædningsfaciliteterne omfatte 2  

 adskilte omklædningsrum henholdsvis for gangtøj og arbejdstøj.
 Stk. 2.  Omklædningsrummene skal være placeret således,  

 at færdsel imellem dem kun kan ske gennem et baderum, og færdsel til og fra  

 omklædningsrummet for gangtøj ikke går gennem områder med forurening.
Stk. 3.  Omklædningsrummet for arbejdstøj skal være  

 indrettet og udstyret, så der her på forsvarlig måde kan foretages pakning af  

 arbejdstøjet i tæt emballage, inden det fjernes til vask.
Benyttes  

 engangsbeklædning eller udstyr, skal der findes lukkede, hensigtsmæssige  

 affaldsbeholdere hertil.
 Stk. 4.  Omklædningsrummet for arbejdstøj må ikke være  

 til benyttelse for andre end de, der er udsat for den pågældende forurening.
 Stk. 5.  Bade- og omklædningsfaciliteterne skal altid  

 indrettes på denne måde i det omfang, det fremgår af bilag 1 og 2.
 § 21.  I det omfang, det følger af ovennævnte  

 vurdering, jf. § 15, skal arbejdsgiveren sørge for, at der i kontrollen med  

 arbejdsmiljøet indgår måleprogrammer.
 Stk. 2.  Måleprogrammerne skal altid indgå i kontrollen  

 i det omfang, det fremgår af bilag 1 og 2.
 Stk. 3.  Måleprogrammerne skal være anerkendt af  

 Direktoratet for Arbejdstilsynet.
 § 22.  Arbejdsgiveren skal føre en ajourført liste  

 over de ansatte, der vurderes, jf. § 15, at kunne være eller have været udsat  

 for risiko ved arbejde med disse stoffer, materialer eller arbejdsprocesser,  

 med angivelse af påvirkningen.
Stk. 2.  De ansatte har adgang til de oplysninger, der  

 for deres egen person er indført i listen.
De ansatte og deres repræsentanter  

 inden for virksomheden har adgang til de kollektive og anonyme oplysninger i  

 listen.
Stk. 3.  Oplysningerne om den enkelte ansatte skal  

 opbevares i 40 år efter, at risikoen er ophørt.
Ved virksomhedsophør skal  

 listen sendes til Energistyrelsen.
 § 23.  Arbejdsgiveren skal sikre, at ansatte, der  

 vurderes, jf. § 15, at kunne være udsat for risiko for påvirkning fra disse  

 stoffer, materialer eller arbejdsprocesser, har adgang til, jf. § 32 i  

 Energiministeriets bekendtgørelse om sikkerhed m.v. på havanlæg, før  

 ansættelsen og herefter med regelmæssige mellemrum at få foretaget en  

 helbredsundersøgelse.
 Stk. 2.  Lægeundersøgelser skal forestås af  

 arbejdsmedicinske klinikker eller afdelinger, herunder arbejdsmedicinske  

 ambulatorier, eller af andre lignende sagkyndige.
 Stk. 3.  Hvis der ved en arbejdsmedicinsk undersøgelse  

 konstateres en anomali, der kan skyldes påvirkning under arbejdet, kan  

 Energistyrelsen bestemme, at andre, herunder tidligere ansatte, som under  

 arbejde på virksomheden har været udsat for påvirkning af samme art, skal  

 tilbydes undersøgelse.
Stk. 4.  Den, der forestår undersøgelser, indsender  

 resultaterne heraf til Energistyrelsen og orienterer den undersøgte ansatte  

 om resultatet.
Dette skal på anmodning meddeles den ansatte skriftligt.
 Stk. 5.  I det omfang, det fremgår af bilag 1 og 2, skal  

 de ansatte have adgang til at få foretaget arbejdsmedicinske undersøgelser.
 § 24.  Stoffer og materialer, der er omfattet af denne  

 bekendtgørelse, skal, for så vidt der ikke er foreskrevet andet, være  

 emballeret således, at emballagen med hensyn til modstandsdygtighed og  

 uigennemtrængelighed opfylder følgende krav:
 Stk. 2.  I det omfang, det fremgår af bilag 1, skal  

 arbejdsgiveren sørge for, inden stofferne eller materialerne tages i  

 anvendelse på virksomheden, at emballagen er forsynet med mærkning efter  

 reglerne i bilag A.
 § 25.  I det omfang, det fremgår af bilag 1 og 2, må  

 arbejde med stofferne, materialerne og arbejdsprocesserne kun udføres af  

 personer, der har fået vejledning om sikkerheds- og sundhedsmæssige problemer  

 og foranstaltninger i forbindelse med arbejdet, foretaget af særlige  

 sagkyndige.
 § 26.  I det omfang, det fremgår af bilag 1 og 2, må  

 arbejde med stofferne, materialerne og arbejdsprocesserne kun udføres af  

 personer, der har gennemgået en særlig uddannelse godkendt af direktøren for  

 Arbejdstilsynet.
 Anvendelsesbegrænsninger, godkendelse, anmeldelse m.v.
 § 27.  I det omfang, det fremgår af bilag 1 og 2, er  

 fremstilling og anvendelse af stofferne, materialerne og arbejdsprocesserne  

 ikke tilladt.
 § 28.  I det omfang, det fremgår af bilag 1 og 2, må  

 arbejde med stofferne, materialerne og arbejdsprocesserne ikke udføres i  

 indkvarteringen.
 § 29.  Fremstilling og anvendelse af stofferne,  

 materialerne og arbejdsprocesserne må i det omfang, det fremgår af bilag 1 og  

 2, ikke finde sted uden godkendelse fra Energistyrelsen, jf. dog § 30, stk.  

 3.
 § 30.  Ansøgning om godkendelse skal indgives  

 skriftligt til Energistyrelsen og indeholde oplysning om følgende:
 Stk. 2.  Energistyrelsen kan forlange supplerende  

 oplysninger til brug for godkendelse.
Stk. 3.  Godkendelse af bekæmpelsesmidler foretages af  

 Miljøstyrelsen, jf.
Miljøstyrelsens regler om kemiske bekæmpelsesmidler.
 § 31.  Såfremt Energistyrelsens afgørelse ikke er  

 meddelt ansøgeren senest 3 måneder efter, at ansøgningen er modtaget i  

 Energistyrelsen, kan stoffet, materialet eller arbejdsprocessen umiddelbart  

 fremstilles eller tages i brug.
 Stk. 2.  Tidsfristen regnes fra det tidspunkt, hvor  

 tilstrækkelig dokumentation foreliigger, jf. § 30.
 § 32.  Den, der har opnået godkendelse efter § 29,  

 skal underrette Energistyrelsen om ændringer i de pågældende arbejdsprocesser  

 m.v., som kan indebære fare for sikkerhed og sundhed.
 § 33.  I det omfang, det fremgår af bilag 1, skal den,  

 der fremstiller et stof eller materiale, foretage anmeldelse til  

 Energistyrelsen.
 § 34.  I det omfang, det fremgår af bilag 1 og 2, skal  

 arbejdsgange, arbejdsprocesser og metoder m.v. anmeldes til Energistyrelsen.
 Stk. 2.  Anmeldelsen skal være skriftlig og indeholde de  

 oplysninger, som er angivet i bilag B.
 § 35.  I det omfang, det fremgår af bilag 1 og 2, skal  

 ethvert uheld, der kan medføre risiko for, at personer udsættes for  

 sundhedsfare ved påvirkninger fra stofferne og materialerne eller fra  

 arbejdsprocesserne, meddeles til Energistyrelsen.
 Stk. 2.  Meddelelsen skal omfatte beskrivelse af  

 uheldet, herunder navne på de pågældende stoffer og materialer samt  

 udslippets mængde.
 Stk. 3.  Meddelelsen skal omfatte en angivelse af den  

 mulige årsag til uheldet samt en redegørelse for, hvordan lignende uheld kan  

 imødegås for fremtiden.
Revision og dispensation § 36.  Den i bilag 1 og 2 fastsatte regulering  

 revideres hvert andet år af Direktoratet for Arbejdstilsynet, og er  

 umidddelbart gældende for denne bekendtgørelses anvendelsesområde.
 § 37.  Energistyrelsen kan, hvor særlige forhold  

 foreligger, dispensere fra bestemmelserne i denne bekendtgørelse, når det  

 skønnes rimeligt og fuldt forsvarligt, og i det omfang, det er foreneligt med  

 direktiv 90/394/EØF af 28. juni 1990 om beskyttelse af arbejdstagerne mod  

 risici for under arbejdet at være udsat for kræftfremkaldende stoffer.
Stk. 2.  For de stoffer og materialer, der er nævnt i  

 bilag C, kan dispensation kun gives til de der nævnte formål.
Ansøgning skal  

 indeholde de i bilag C nævnte oplysninger.
Straf § 38.  Medmindre højere straf er forskyldt efter anden  

 lovgivning straffes med bøde eller hæfte den, der Stk. 2.  For overtrædelse af §§ 5-13, §§ 15-29 og §§  

 32-35, kan der pålægges rettighedshaverne og operatøren bødeansvar, selvom  

 overtrædelsen ikke kan tilregnes dem som forsætlig eller uagtsom.
Overtrædes  

 de i 1. punktum nævnte bestemmelser under samme omstændigheder inden for  

 andre arbejdsgiveres respektive arbejdsområder, pålægges vedkommende  

 arbejdsgiver bødeansvar som nævnt i 1. punktum.
For bødeansvaret fastsættes  

 ingen forvandlingsstraf.
 Stk. 3.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
Ikrafttræden § 39.  Bekendtgørelsen træder i kraft den 1. september  

 1993.
 Stk. 2.  For stoffer og materialer, der allerede er  

 taget i brug, skal den skriftlige begrundelse efter § 5, stk. 3 først  

 foreligge senest 12 måneder fra bekendtgørelsens ikrafttræden.
Energistyrelsen, den 27. juli 1993 Ib Larsen / Hans Erik Christensen BILAG A Regler for mærkning efter § 11 og § 24.
 1. Mærkningsforpligtelse og udformning af etiketten.
 I det omfang, stofferne eller materialerne ikke allerede er mærket i  

 henhold til Miljøministeriets regler om mærkning, skal emballagen på de  

 pågældende stoffer/materialer være forsynet med en etiket med følgende tekst:  

»Indeholder et stof, der er omfattet af dansk arbejdsmiljøregulering  

 med hensyn til kræftrisiko«.
 2. Etikettens anbringelse.
 Etiketten skal anbringes synligt på hver enkelt af de enheder, der  

 indeholder stoffet eller materialet, med mindre mærkning ikke på rimelig vis  

 kan finde sted, f.eks. på grund af begrænsede dimensioner, almindelig  

 uegnethed eller visse tekniske vanskeligheder.
BILAG B Oplysninger om arbejdsgange, -processer og -metoder m.v., jf. § 34 Generelt.
 1. Virksomhedens navn og adresse.
 2. Virksomhedens art.
 3. Havanlæggets navn.
 Stoffer og materialer m.v.
 4. Anvendt stof, materiale eller proces  

 (brugsanvisning vedlægges ved anmeldelse til Energistyrelsen).
 5. PR-nr.
 6. Forbrug, årlig mængde.
 Substitutionsovervejelse.
 7. Teknisk begrundelse for at anvende stoffet og  

 materialet.
 8. Dokumentation for, at det ikke er muligt at  

 erstatte stoffet og materialet.
 Arbejdsområder og -metoder m.v.
 9. Afdeling(er), hvor der arbejdes med stoffet,  

 materialet eller processen.
 10. Beskrivelse af arbejdsprocessen.
 11. Beskrivelse af arbejdsgangen.
 12. Beskrivelse af fremgangsmåden ved rengøring.
 13. Beskrivelse af fremgangsmåden ved reparations- og  

 vedligeholdelsesarbejde.
 14. Fremgangsmåden ved opsamling og opbevaring af  

 affald.
 15. Beskrivelse af sikkerhedsforanstaltninger,  

 herunder personlige værnemidler, afskærmning af arbejdssted, sluser m.v.
 16. Maskiner/værktøj.
 17. Antal personer beskæftiget med stoffet, materialet  

 eller processen.
 Underskrift.
 18. Dato og underskrift.
BILAG C Energistyrelsen kan tillade afvigelser fra forbudet mod anvendelse  

 af:
 til følgende formål:
 En ansøgning om tilladelse skal indeholde følgende oplysninger:
 Ansøgningen skal være bilagt en udtalelse fra sikkerhedsorganisationen.
(* 1) Bekendtgørelsen indeholder bestemmelser, der gennemfører Rådets Direktiv 90/394 EØF, EF-Tidende 1990 L 196, s. 1, og Rådets Direktiv 88/364 EØF, EF-Tidende 1988, L 179, s. 44.
