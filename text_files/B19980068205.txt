Bekendtgørelse om ændring af  

 bekendtgørelse om sædekorn (Sortsblandinger med hybridrug) § 1 I bekendtgørelse nr. 785 af 22. november 1990 om  

 sædekorn, som ændret senest ved bekendtgørelse nr. 527 af  

 20. juni 1997, foretages følgende ændring:
 Bilag 1, Afsnit I, A, nr. 7) Sortsblandinger, affattes  

 således:
 »Sortsblandinger:
 Sortsblandinger, dog ikke blandinger af konventionel rug  

 og hybridrug, skal indeholde tre eller fire sorter, der  

 vægtmæssigt skal udgøre samme andel af blandingen.
 Ved sammensætning af blandingen skal der tages  

 hensyn til sorternes resistens over for betydende, epidemiske sygdomme og til  

 deres dyrkningsegenskaber.
Sortsblandinger af konventionel rug og hybridrug skal  

 indeholde 90 % af en hybridsort og 10 % af en konventionel sort.« § 2 Bekendtgørelsen træder i kraft den 30. september 1998.
