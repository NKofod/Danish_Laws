En a-kasse havde ret til refusion for fejludbetaling, der skyldtes fejl i den elektroniske pensionsindberetning Arbejdsmarkedets Ankenævn har behandlet a-kassens klage over Arbejdsdirektoratets afgørelse af 30. oktober 2007 om refusion på møde den 4. september 2008.
Ankenævnet traf denne A F G Ø R E L S E A-kassen har ret til refusion for de 15.940 kr., som er udbetalt med urette til a-kassens medlem på grund af en urigtig pensionsindberetning.
 Ankenævnet ændrer således Arbejdsdirektoratets afgørelse af den 30. oktober 2007.
B E G R U N D E L S E Ankenævnet har lagt til grund, at a-kassen med urette har udbetalt 15.940 kr. for meget i efterløn til medlemmet som følge af, at a-kassen fik en urigtig pensionsindberetning i forbindelse med, at medlemmet overgik til efterløn den 1. april 2004. A-kassen har ikke fundet grundlag for at pålægge medlemmet ansvar for fejludbetalingen.
 Ankenævnet er enig med direktoratet i, at forholdet ikke er omfattet af de i refusionsbekendtgørelsens §§ 4-6 nævnte særlige tilfælde, hvor en a-kasse vil have ret til refusion for ydelser udbetalt med urette.
 Ankenævnet er således enig med direktoratet i, at urigtige oplysninger fra en pensionskasse ikke kan sidestilles med urigtige oplysninger fra en arbejdsgiver, jf. bekendtgørelsens § 5, stk. 2.
 Ankenævnet finder imidlertid efter en konkret vurdering, at der foreligger et sådant særligt tilfælde, at der vil være grundlag for at give a-kassen refusion efter bekendtgørelsens § 7.
 Ankenævnet har herved lagt vægt på, at fejludbetalingen skyldes, at der på den elektroniske indberetning om medlemmets pensioner, som a-kassen modtog forud for medlemmets overgang til efterløn pr. 1. april 2004, blandt andet fremgik, at medlemmet havde én pensionsordning i X.
 Det bemærkes i den forbindelse, at pensionskassernes indberetninger om medlemmernes pensionsforhold er lovpligtige, og at indberetningerne, der sker elektronisk, videregives til a-kasserne af Arbejdsdirektoratet.
 Ankenævnet har endvidere lagt vægt på, at det først var i efteråret 2006, da medlemmet henvendte sig og oplyste om ændring til løbende udbetaling, at a-kassen fik anledning til at konstatere, at der var fejl i den elektroniske pensionsindberetning, idet medlemmet rent faktisk havde to pensionsordninger i X.
 Det er således ankenævnets opfattelse, at a-kassen ikke vidste eller burde vide, at der var fejl i den elektroniske pensionsindberetning, som a-kassen modtog i forbindelse med medlemmets overgang til efterløn, og at a-kassen således ikke har haft mulighed for at undgå fejlen ved at udvise almindelig agtpågivenhed.
R E G L E R Ankenævnet henviser til:
 § 74i, stk. 4 og stk. 11 samt § 86, stk. 4, 1. pkt. og stk. 6 i lov om arbejdsløshedsforsikring m.v., jf. lovbekendtgørelser nr. 708 af 13. august 2003 og nr. 874 af 11. september 2005  § 6, stk. 1 i Arbejdsdirektoratets bekendtgørelser nr. 594 af 22. juni 2001, nr. 872 af 20. august 2004, nr. 601 af 15. juni 2006 og nr. 1621 af 13. december 2006 om fleksibel efterløn  §§ 3-7 i Arbejdsdirektoratets bekendtgørelse nr. 587 af 26. juni 2003 om a-kassernes ret til refusion for udbetalte ydelser.
 Regler:
 Lov om arbejdsløshedsforsikring m.v., jf. lovbekendtgørelse nr. 708 af 13. august 2003 og lovbekendtgørelse nr. 874 af 11. september 2005:
Efterløn Efterløn til medlemmer, der fylder 6å den 1. juli 1999 eller senere Fradrag for pension § 74i.
Et medlems pensionsordninger medfører fradrag i efterlønnen efter reglerne i stk. 2-11. Fradraget foretages, inden der foretages fradrag for arbejde m.v., jf. §§ 74 e-h.
 Stk. 2. ..........
 Stk. 3. ..........
Stk. 4. Pengeinstitutter, livsforsikringsselskaber og pensionskasser m.v. samt offentlige myndigheder, der forvalter pensionsordninger, som er omfattet af stk. 2, 1. pkt., har pligt til at foretage indberetning af værdien kort før og kort efter medlemmets fyldte 60. år af de omfattede pensionsrettigheder.
For pensionsordninger med løbende livsvarige udbetalinger indberettes en beregnet årlig livsvarig ydelse ved udbetaling fra det 60. år.
For alle øvrige pensionsordninger indberettes depotet.
Nærmere bestemmelser om indberetningen, herunder om tidspunktet for indberetningen, fastsættes af skatteministeren efter aftale med beskæftigelsesministeren.
Sker indberetning ikke rettidigt, skal den indberetningspligtige betale en afgift til staten på 500 kr.
Reglerne om angivelse af identiteten af personer efter kildeskattelovens § 57, jf. kildeskattelovens § 74, stk. 1, nr. 2 og 3, og §§ 85 og 86, finder tilsvarende anvendelse på indberetninger efter 1. pkt.
Indberetning sker elektronisk til Told- og Skattestyrelsen, der videregiver oplysningerne i elektronisk form til Arbejdsdirektoratet og eventuelt andre offentlige myndigheder.
Arbejdsdirektoratet videregiver oplysningerne til arbejdsløshedskasserne.
 Stk. 5. ..........
 Stk. 6. .........
 Stk. 7. .........
 Stk. 8. .........
 Stk. 9. .........
 Stk. 10.
 Stk. 11. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om fradrag for pensioner.
 Stk. 12. ..........
Tilbagebetaling og sanktioner § 86. .........
 Stk. 2. .........
 Stk. 3. .........
Stk. 4. Hvis dagpenge eller andre ydelser, jf. stk. 1 og 15, er udbetalt med urette, har kassen ikke krav på refusion fra statskassen og skal betale udbetalt refusionsbeløb for den fejludbetalte ydelse tilbage fuldt ud, medmindre den fejlagtige udbetaling skyldes medlemmets svigagtige forhold.
Tilbagebetaling skal ske, uanset om staten har lidt økonomisk tab.
Direktøren for Arbejdsdirektoratet kan dog i ganske særlige tilfælde give tilladelse til, at kassen helt eller delvis får ret til refusion, hvis staten ikke har lidt et økonomisk tab af samme størrelse som det fejludbetalte beløb.
Direktørens afgørelse herom kan ikke indbringes for anden administrativ myndighed.
 Stk. 5. .........
 Stk. 6. Direktøren for Arbejdsdirektoratet kan efter forhandling med Beskæftigelsesrådet fastsætte regler om administrationen af stk. 4, 1. og 2. pkt., og stk. 5 og kan herunder bestemme, at kassen skal have ret til refusion i ganske særlige situationer, selv om fejludbetalingen ikke skyldes medlemmets svigagtige forhold.
 Stk. 7. .........
 Stk. 8. .........
 Stk. 9. .........
 Stk. 10. .........
 Stk. 11. .........
 Stk. 12. .........
 Stk. 13. .........
 Stk. 14. .........
 Stk. 15. .........
 Arbejdsdirektoratets bekendtgørelser nr. 594 af 22. juni 2001 og nr. 872 af 20. august 2004 om fleksibel efterløn:
§ 6. For medlemmer, der fylder 60 år fra den 1. oktober 2000, indberetter pensionsinstitutter i elektronisk form oplysninger om værdien af pensioner mv. ved det fyldte 59½ år.
Indberetning sker efter Skatteministeriets bekendtgørelse om indberetning af pensioner mv. til brug for opgørelse af fradrag i pension, delpension og fleksydelse.
 Stk. 2. .........
 Stk. 3. .........
 Stk. 4. .........
 Stk. 5. .........
 Stk. 6. .........
 Arbejdsdirektoratets bekendtgørelser nr. 601 af 15. juni 2006 og nr. 1621 af 13. december 2006 om fleksibel efterløn:
 Oplysning om pensioner mv.
§ 6. Pensionsinstitutter mv. indberetter i elektronisk form oplysninger om værdien af pensioner mv. ved det fyldte 59 ½. år.
Indberetning sker efter Skatteministeriets bekendtgørelse om indberetning af pensioner mv. til brug for opgørelse af fradrag i efterløn, delpension og fleksydelse.
 Stk. 2. .........
 Stk. 3. .........
 Stk. 4. ..........
 Stk. 5. ..........
 Stk. 6. ..........
 Arbejdsdirektoratets bekendtgørelse nr. 587 af 26. juni 2003 om a-kassernes ret til refusion for udbetalte ydelser:
Ydelser udbetalt med urette § 3. En a-kasse har ikke ret til refusion, hvis den med urette har udbetalt ydelser.
Er der udbetalt refusion, skal a-kassen betale den tilbage.
 Stk. 2. A-kassen har dog ret til refusion i de i §§ 4-7 anførte tilfælde.
§ 4. Skyldes udbetalingen at medlemmet har udvist svig, jf. § 87 , stk. 1, i lov om arbejdsløshedsforsikring m.v., har a-kassen ret til refusion.
Retten falder dog bort i det omfang, udbetalingen kan tilskrives fejl i a-kassen.
 § 5. Hvis udbetalingen skyldes en skønsmæssig afgørelse, har a-kassen ret til refusion, hvis a-kassen har sikret sig et tilstrækkeligt grundlag for det udøvede skøn, og skønnet kan anses for forsvarligt.
Stk. 2. En a-kasse har ret til refusion, hvis urigtige oplysninger fra arbejdsgivere, offentlige myndigheder eller en anden a-kasse er skyld i, at ydelsen er udbetalt med urette.
A-kassen har dog ikke ret til refusion, hvis den vidste eller burde vide, at oplysningerne var urigtige.
 Stk. 3. Stk. 1 og 2, finder ikke anvendelse, hvis medlemmet på grund af uagtsomhed er ansvarlig for at betale beløbet tilbage efter § 86, stk. 1, i lov om arbejdsløshedsforsikring m.v., jf. dog § 6.
§ 6. En a-kasse har ret til refusion, hvis Arbejdsformidlingen er skyld i, at en ydelse er udbetalt med urette.
A-kassen har dog ikke ret til refusion, hvis den vidste eller burde vide, at ydelsen var godkendt på et urigtigt grundlag.
 § 7. Direktøren for Arbejdsdirektoratet kan i ganske særlige tilfælde give en a-kasse ret til refusion for beløb, der er udbetalt med urette, hvor dette ikke følger af §§ 4-6.
