 Det meddeles herved, at overenskomst af 13. oktober 1987 vedrørende løn-  

 og ansættelsesforhold for undervisningsassistenter ved skoler for  

 ergoterapeuter og fysioterapeuter er udløbet med udgangen af marts måned  

 1989, og at Finansministeriet herefter med Danske Fysioterapeuter og  

 Ergoterapeutforeningen har indgået vedlagte overenskomst med protokollat af  

 16. marts 1990.
 Overenskomsten og aftalen har virkning fra 1. april 1989.
 Ændringer i forhold til bestemmelserne i overenskomsten af 1987, som er  

 gennemført ved den nye overenskomst, er markeret ved streg i margenen ud for  

 overenskomstteksten.
 Opmærksomheden henledes bl.a. på følgende:
 De ansatte bevarer den hidtidige dato for oprykning til nyt skalatrin.
 Eventuelle tvivlsspørgsmål vedrørende overenskomsten forventes forelagt  

 Finansministeriet.
OVERENSKOMST FOR LÆRERE VED ERGOTERAPEUT- OG FYSIOTERAPEUTSKOLERNE Overenskomstens område § 1.  Overenskomsten omfatter ergoterapeuter og  

 fysioterapeuter, der er ansat som lærere på de under staten hørende skoler  

 for ergoterapeuter og fysioterapeuter.
Ansættelse § 2.  Lærere modtager - så vidt muligt før  

 tiltrædelsen - et ansættelsesbrev med angivelse af tjenestested.
Løn § 3.  Fuldt beskæftigede lærere aflønnes efter en  

 lønramme, der består af skalatrinene 26, 28, 3o, 32, 33, 35, 37 og 39.
 Fra 1. april 199o erstattes skalatrin 33 med skalatrin 34, skalatrin 35  

 med skalatrin 36 og skalatrin 39 med skalatrin 4o.
 Stk. 2.  Lønnen beregnes som 1oo/95 af de  

 pensionsgivende lønbestanddele af lønnen på de enkelte skalatrin, der er  

 indeholdt i de i stk. 3 nævnte aftaler, hvortil lægges de  

 ikke-pensionsgivende lønbestanddele.
 Oprykning til nyt løntrin sker efter 2 års beskæftigelse på hvert  

 skalatrin.
 Stk. 3.  Årslønnen på de enkelte skalatrin fastsættes og  

 reguleres til enhver tid som anført i de gældende aftaler om  

 tjenestemandslønninger mv., jf. dog § 19.
 Stk. 4.  For deltidsbeskæftigede reduceres lønnen i  

 forhold til den nedsatte arbejdstid.
Lønanciennitet § 4.  Ved fastsættelse af lønanciennitet for lærere,  

 der ansættes i henhold til overenskomsten, medregnes tidligere beskæftigelse  

 som månedslønnet underviser ved de i § 1 nævnte skoler.
 Stk. 2.  Tidligere beskæftigelse som  

 instruktionsterapeut - ekskl. anciennitet for tvungen militærtjeneste, jf.  

 stk. 3 - dog maksimalt 4 år, medregnes i ancienniteten under forudsætning af,  

 at beskæftigelsen har fundet sted inden for de sidste 6 år forud for  

 ansættelsen som lærer, og under forudsætning af, at beskæftigelsen har været  

 over halv tid.
 Stk. 3.  Endvidere medregnes som lønanciennitet  

 perioder, hvori en lærer har været indkaldt til aftjening af værnepligt, for  

 så vidt indkaldelsen finder sted efter 1. april 1975, samt deltagelse i det  

 1o-måneders videreuddannelseskursus i Århus.
 Stk. 4.  Der kan herudover mellem overenskomstens parter  

 træffes aftale om anciennitetsfastsættelse efter andre regler.
Pension § 5.  Som bidrag til lærerens pensionsordning betaler  

 skolen 1o pct. af de i § 3 nævnte lønninger bortset fra de  

 ikke-pensionsgivende lønbestanddele.
Endvidere tilbageholder skolen i de  

 nævnte læreres løn et beløb på 5 pct. af samme løndele.
Pensionsbidragene  

 indbetales af institutionen til Pensionskassen for Ergoterapeuter og  

 Fysioterapeuter, og pension ydes i henhold til de godkendte  

 pensionsvedtægter.
 Stk. 2.  Der tilkommer ud over nævnte pensionsbidrag  

 ikke læreren nogen i pågældendes ansættelse begrundet ret til pension eller  

 understøttelse fra staten.
 Stk. 3.  For lærere, der ved ansættelsen er fyldt 6o år,  

 og som - jf. § 3, stk. 2, i pensionskassevedtægten - ikke ønsker optagelse i  

 pensionskassen, ydes der ikke tilskud til og foretages ikke fradrag i lønnen  

 som i stk. 1 anført.
Lønberegning, lønfradrag § 6.  Lærere er omfattet af de for tjenestemænd  

 fastsatte regler om lønfradrag/lønberegning, for tiden Finansministeriets  

 cirkulære af 24. maj 1985 (LP.nr. o29/85).
Udbetaling af løn § 7.  Lønnen udbetales månedsvis bagud, og der  

 tilstilles læreren en specificeret oversigt over det udbetalte beløb.  

 Samtidig med udbetalingen af lønnen indbetaler skolen pensionsbidraget til  

 pensionskassen.
Midlertidig tjeneste i højere stilling § 8.  Lærere vil under midlertidig tjeneste i højere  

 stilling oppebære vederlag efter de for tjenestemænd herom gældende regler.  

 Betalingen beregnes på grundlag af lønningerne efter § 3.
Arbejdstid § 9.  Den gennemsnitlige ugentlige arbejdstid er 38  

 timer, svarende til 2o,9 pligtige undervisningstimer pr. uge i  

 undervisningsperioden.
 Med virkning fra 1. september 199o er den gennemsnitlige ugentlige  

 arbejdstid 37 timer, svarende til 2o,35 pligtige undervisningstimer pr. uge i  

 undervisningsperioden.
 For lærere, der efter retningslinier fastsat af Undervisnings- og  

 Forskningsministeriet efter drøftelse med skolerne og foreningerne frigøres  

 fra 1 eller flere undervisningstimer, omregnes disse til arbejdstimer i  

 forholdet 4o:22.
 Stk. 2.  Det pligtige timetal er fastsat under  

 hensyntagen til, at det påhviler lærerne - ud over at tilrettelægge,  

 forberede og gennemføre undervisning, eksamination og censurering - at  

 varetage en række opgaver uden direkte forbindelse med undervisningen,  

 herunder studievejleder-/klasselærerfunktioner, fagkoordinering med lærere  

 ved andre fagområder, gensidig faglig/pædagogisk vejledning, samarbejde med  

 de studerende og instruktørerne på hospitalerne, planlægning af og deltagelse  

 i interne møder, yderligere egen uddannelse af faglig/pædagogisk art samt  

 planlægning og deltagelse i fagligt og pædagogisk udviklingsarbejde.
 Stk. 3.  For opgaverettelse ydes i undervisningsperioden  

 reduktion i det pligtige timetal efter nedenstående satserunder forudsætning  

 af, at opgaverne rettes uden for undervisningstiden:
Opgaver af kategori Stk. 4.  Der kan dog højst inden for et semester ydes  

 timereduktion med gennemsnitlig 6 undervisningstimer pr. uge.
 Stk. 5.  Der kan normalt ikke ydes betaling for timer ud  

 over det pligtige timetal.
Ferie § 10.  De ansatte er omfattet af ferieloven.
Stk. 2.  Til lærere, der er berettiget til ferie med  

 løn, og som ved feriens afholdelse har en anden fast arbejdstid end i  

 foregående kalenderår (optjeningsår), ydes ferielønnen med samme brøkdel, som  

 tjenesten i det foregående kalenderår (optjeningsår) har andraget.
Såfremt  

 der i optjeningsåret har været periodevise ændringer i den faste arbejdstid,  

 tages der ved ferielønnens beregning alene hensyn til arbejdstidsændringer af  

 1 måneds varighed og derover.
 Stk. 3.  Lærere, der holder ferie med løn, er berettiget  

 til en særlig feriegodtgørelse i stedet for det i ferielovens § 14, stk. 1,  

 omhandlede ferietillæg.
 Stk. 4.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
 Stk. 5.  I det beløb, der er beregnet efter stk. 4,  

 fradrages:
 Stk. 6.  Den særlige feriegodtgørelse udgør 1 1/2 pct.  

 af beregningsgrundlaget efter stk. 4 og 5.
 Stk. 7.  Til deltidsansatte, der i optjeningsåret har  

 udført tjeneste ud over den faste nedsatte ugentlige arbejdstid, men inden  

 for den normale 38-timers (fra 1. september 199o 37-timers) arbejdsuge, ydes  

 for sådan tjeneste feriegodtgørelse med 12 1/2 pct.
Sygdom § 11.  Lærere oppebærer løn under sygdom i henhold til  

 lov nr. 261 af 9. juni 1948 om retsforholdet mellem arbejdsgivere og  

 funktionærer (funktionærloven). Den i nævnte lovs § 5, stk. 2, anførte regel  

 om opsigelse med 1 måneds varsel til den 1. i en måned efter 12o dages  

 sygefravær inden for 12 på hinanden følgende måneder optages i  

 ansættelsesbrevet.
Graviditet, barsel og adoption § 12.  Aftalen mellem Finansministeriet og  

 centralorganisationerne under Centralorganisationernes Fællesudvalg om fravær  

 fra arbejdet i forbindelse med graviditet, barsel og adoption finder  

 tilsvarende anvendelse for ansatte efter denne overenskomst.
Militærtjeneste § 13.  Under en lærers indkaldelse til militærtjeneste  

 gælder reglerne i funktionærloven.
Tjenestefrihed § 14. Der kan gives lærere adgang til ekstraordinær tjenestefrihed  

 uden løn i tilfælde, hvor det er foreneligt med tjenestens tarv.
Stk. 2.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 § 15.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Stk. 2.  Finansministeriet og organisationen kan aftale,  

 at styrelsen indbetaler 1o pct. i pensionsbidrag af den hidtidige løn, mod at  

 den ansatte selv indbetaler 5 pct. i pensionsbidrag af den samme løn i de  

 tilfælde, hvor tjenestefrihed ville kunne medregnes i pensionsalderen for  

 tjenestemænd.
Barns 1. sygedag § 16.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Efterløn § 17.  Der ydes læreres efterladte, for hvem de har  

 forsøgerpligt, efterløn i henhold til funktionærloven.
Afskedigelse/opsigelsesvarsel § 18.  Det gensidige opsigelsesvarsel for lærere  

 fastsættes i henhold til funktionærloven.
Stk. 2.  Det påhviler ansættelsesmyndigheden skriftligt  

 at meddele enhver opsigelse til den ansatte og Ergoterapeutforeningen/Danske  

 Fysioterapeuter.
Denne meddelelse skal indeholde begrundelse for opsigelsen.
 Stk. 3.  Skønner Ergoterapeutforeningen/Danske  

 Fysioterapeuter, at afskedigelsen af en efter denne overenskomst ansat lærer  

 ikke kan anses for rimeligt begrundet i pågældendes eller  

 ansættelsesmyndighedens forhold, kan Ergoterapeutforeningen/Danske  

 Fysioterapeuter inden for en frist af 1 måned efter opsigelsen kræve  

 spørgsmålet forhandlet med ansættelsesmyndigheden og Finansministeriet.
Opnås der ikke enighed ved forhandlingen, kan spørgsmålet inden for en  

 frist af 1 måned efter forhandlingen af Ergoterapeutforeningen/Danske  

 Fysioterapeuter kræves gjort til genstand for behandling i et i denne  

 anledning nedsat nævn, der består af 5 medlemmer, hvoraf 2 vælges af  

 Finansministeriet og 2 af Ergoterapeutforeningen/Danske Fysioterapeuter,  

 hvorefter disse i forening udpeger en opmand.
Såfremt der ikke opnås enighed  

 om valget af opmanden, anmodes præsidenten for vedkommende landsret om at  

 udpege denne.
Nævnet fastsætter selv sin forretningsorden.
For nævnet kan foretages  

 afhøring af parter og vidner.
Nævnet afsiger en motiveret kendelse, og i de  

 tilfælde, hvor nævnet måtte finde, at den foretagne opsigelse ikke er  

 rimeligt begrundet i den pågældendes eller ansættelsesmyndighedens forhold,  

 kan det pålægges ansættelsesmyndigheden at afbøde virkningerne af opsigelsen.  

 Det kan herved pålægges ansættelsesmyndigheden, såfremt den pågældende og  

 ansættelsesmyndigheden ikke begge ønsker ansættelsesforholdet opretholdt, da  

 at betale den pågældende en erstatning, hvis størrelse fastsættes af nævnet  

 og skal være afhængig af sagens omstændigheder og pågældendes anciennitet ved  

 institutionen i den nuværende stilling.
Nævnets omkostninger i forbindelse  

 med sagen fastsættes af nævnet og fordeles mellem parterne eller pålægges den  

 tabende part.
 Stk. 4.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelsen af  

 en lærer, som ikke har været uafbrudt beskæftiget ved institutionen i den  

 nuværende stilling i mindst 1 år før afskedigelsen.
Opsigelse af overenskomsten § 19.  Denne overenskomst har virkning fra 1. april  

 1989 og kan såvel af Finansministeriet som af Ergoterapeutforeningen og  

 Danske Fysioterapeuter opsiges med 3 måneders varsel til en 31. marts, dog  

 tidligst til 31. marts 1991.
 Stk. 2.  Fra det tidspunkt at regne, da en opsigelse af  

 overenskomsten får gyldighed, og indtil ny overenskomst indgås, sker  

 aflønning af lærere på grundlag af de på overenskomstens sidste gyldighedsdag  

 gældende aftaler om tjenestemandslønninger.
 København, den 16. marts 199o.
Ergoterapeutforeningen  

 Finansministeriet Gitten Bryde P.
M.
V.
Danske Fysioterapeuter E.
B.
Inger Brøndsted Allan Hurup PROTOKOLLAT Der er mellem Finansministeriet, Ergoterapeutforeningen og  

 Danske Fysioterapeuter ved forhandlingerne vedrørende  

 løn- og 1. Der er enighed om, at der i overenskomstperioden er adgang til  

 forhandling af gældende regler om udbetaling af visse særlige ydelser under  

 sygdom mv. og ferie, såfremt der sker ændringer i funktionærloven og  

 ferieloven på dette område.
 Opnås der ikke enighed om nye regler mv., gælder de hidtidige med de af  

 funktionærloven eller ferieloven nødvendiggjorte ændringer.
 2. Der er enighed om, at der i overenskomstperioden er adgang til  

 forhandling af mulige krav i konsekvens af eventuel ændring af  

 arbejdsmiljølovgivningen mv.
 Opnås der ikke enighed om nye regler mv., gælder de hidtidige med de af  

 arbejdsmiljølovgivningen nødvendiggjorte ændringer.
 3. Det er for parterne oplyst, at de hidtidige hensyn til  

 pensionsudbetaling fortsat vil blive tilgodeset i pensionskassevedtægterne.
 Dette sker ved, at pensionsvilkårene optages i vedtægterne, og det  

 forudsættes, at disse skal godkendes af arbejdsgiverparten i pensionskassen.
 4. Til overenskomsten knyttes med virkning fra 1. april 199o en  

 pulje til individuel aflønning.
I perioden 1. april 199o - 31. marts 1991 udgør puljen 6o.ooo kr.
Beløbet  

 er anført i niveau 31. marts 1989.
 Puljen administreres af Undervisnings- og Forskningsministeriet.
 Puljen anvendes ved aftale mellem ministeriet og den  

 forhandlingsberettigede organisation til formål og lønforbedringer svarende  

 til de formål og lønforbedringsformer, som er anført i Finansministeriets  

 cirkulære af 22. maj 1989 om ministeriepuljer og den til cirkulæret knyttede  

 vejledning.
 5. Der kan i perioden optages forhandling om aflønning af  

 tjenestemænd og pensionerede tjenestemænd fra staten, folkeskolen,  

 folkekirken, kommunen og statsfinansierede eller koncessionerede virksomheder  

 og andre, der oppebærer egenpension fra en pensionsordning, hvortil det  

 offentlige har ydet bidrag, samt personer, der er fyldt 7o år, på grundlag af  

 et af Finansministeriet udarbejdet forslag til regler for aflønning af  

 pensionister.
 København, den 16. marts 199o.
Ergoterapeutforeningen  

 Finansministeriet Gitten Bryde P.
M.
V.
 Danske Fysioterapeuter E.B.
