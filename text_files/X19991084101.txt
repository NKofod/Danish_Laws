Landsskatteretsafgørelse Overdragelse af personligt drevet gartneri til ApS -værdi af goodwill - bindende forhåndsbesked A's klage til Landsskatteretten drejede sig om  

 Ligningsrådets afgørelse af 23. juni 1998, TfS 1998.630, i  

 henhold til skattestyrelseslovens kapitel 2 om bindende forhåndsbesked.  

 Ved denne afgørelse havde Ligningsrådet fundet, at der ved  

 overdragelse af driften af et gartneri fra klagerens personligt drevne  

 virksomhed til et af ham ejet anpartsselskab skulle opgøres  

 værdi af goodwill.
 Spørgsmålet fra klagerens repræsentant  

 til Ligningsrådet var følgende:
"Skal der opgøres en værdi af goodwill ved  

 overdragelse af driften i gartneriet til et af klageren ejet anpartsselskab  

 den 1. januar 1998? Ligningsrådet havde besvaret det stillede  

 spørgsmål således:
Ja." Det var oplyst, at klageren drev gartneri som  

 selvstændig virksomhed.
Gartneriet, der producerede potteplanter af  

 sorterne nerium, eustoma og julestjerne, påtænktes overdraget til  

 et anpartsselskab, når der forelå klarhed omkring den  

 skattemæssige behandling af overdragelsen.
På årsbasis  

 havde gartneriet 4-5 ansatte.
Klageren havde forklaret, at gartneriets salg af  

 potteplanter kunne deles op i 3 hovedkategorier: 1) Salg via B A/S' system og  

 C, 2) Telefonsalg v.h.a.
B A/S' system og 3) Salg til 2  

 supermarkedskæder.
B A/S' system B A/S havde oplyst, at B-systemet var et edb-system,  

 hvor potteplanteproducenter kunne udbyde deres varer til salg over for  

 opkøbere.
Han havde oplyst, at gartnerier, der var tilkoblet  

 B-systemet fik udleveret et edb-program og et modem.
Ca. 480 af  

 landets i alt 600 potteplantegartnerier var tilkoblet systemet.
På  

 systemet var endvidere tilkoblet 21 opkøbere.
På  

 opkøbernes edb-skærme fremgik på hver tekstlinie et  

 vareparti, som et gartneri havde udbudt til salg.
For hvert parti fandtes  

 oplysninger om plantesort, mængde, pris samt gartneriets  

 registreringsnummer.
Gartneriernes navne og adresser fremgik ikke af  

 systemet, men opkøberne kunne ud fra registreringsnummeret slå  

 gartneriernes navne og adresser op i deres egne databaser.
 1) Salg via B A/S' system og C.
Klageren, der var medlem af C A.m.b.a., havde oplyst,  

 at salg gennem C foregik ved, at en grossist, der ville købe  

 potteplanter, kontaktede C og spurgte om mulighederne for køb af en  

 bestemtsort, mængde og kvalitet.
C så i B-systemet, hvad  

 gartnerierne udbød på det pågældende tidspunkt.  

 På C's edb-skærm stod gartnerierne opført i  

 prisrækkefølge, således at det parti, der solgtes til den  

 laveste stykpris, stod anført øverst på skærmen.  

 Klageren havde oplyst, at det normalt ville være dette parti,  

 grossisten var interesseret i at købe.
Grossisten meddelte C, at han  

 ønskede at købe partiet.
C sendte herefter ordren via  

 B-systemet til gartneriet.
På gartneriets skærm fremgik  

 køberens identitet i form af et kundenummer.
Klageren havde forklaret,  

 at køberens identitet var uinteressant for gartneriet.
Klageren havde oplyst, at hvis et gartneri efter at have  

 udbudt et vareparti på B-systemet ikke fik solgt noget, ville det  

 sænke prisen, stadig uvidende om, hvad de øvrige gartnerier  

 solgte lignende produkter for.
Derfor var det tilfældigt, hvem der stod  

 øverst på C's skærm og derfor typisk fik ordren.
På  

 grund af reklamationsregler kunne købere altid være sikre  

 på at få planter, der svarede til den på systemet angivne  

 kvalitet.
Konkurrencen mellem gartnerierne gik derfor ikke på kvalitet,  

 men pris.
Køberne benyttede sig ikke af en fast leverandør, men  

 skiftede alt efter hvem der var billigst.
 C A.m.b.a. havde i skrivelse af 30. april 1998 til Told-  

 og Skattestyrelsen bl.a. oplyst følgende:
"C A.m.b.a. har i dag kontakt til ca. 1000 danske  

 blomsterleverandører - væsentligst potteplanteproducenter.
Af  

 disse 1000 leverandører er ca. 300 medlemmer af C som andelshavere.
En stor del af potteplanteproducenterne udbyder deres  

 produktion til salg via elektronisk opkobling til B, og  

 prisfastsættelsen sker fra leverandørens side fra dag til dag og  

 reguleres af de kendte markedsmekanismer.
Salgsselskaberne  

 trækker/køber varerne fra dette udbud efter optaget ordre fra  

 kunder i ind- og udland.
 En stadig mere begrænset andel af produktionen  

 (3-4%) sælges på auktionen på C (hollandsk ur). Den  

 største afsætning på uret finder sted omkring  

 højtiderne og i udplantningssæsonen.
Medlemmerne hos C A.m.b.a. har ingen leveringspligt.
Til  

 orientering vedlægges vore vedtægter.
Den afgørende faktor med hensyn til gartneriernes  

 kvalitet er spørgsmålet om, hvorvidt de kan levere de produkter,  

 vore kunder efterspørger og til den rette pris.
Et moderne  

 produktionsanlæg i gartneriet og en effektiv drift, er i dag en  

 væsentlig forudsætning for at kunne konkurrere på markedet.  

 For at blive optaget som medlem af C skal udfyldes en  

 optagelsesbegæring, ud fra hvilken  samt et besøg i gartneriet -  

 der tages stilling til evt. medlemskab." Klageren havde anslået, at salget gennem C og til  

 diverse grossister kunne henføres til denne salgskategori, bortset fra  

 den del af C's salg der skete gennem auktionsformen "hollandsk ur". Klageren  

 havde anslået, at salget til kategorien i 1994-1997 udgjorde  

 henholdsvis 75 %, 72 %, 57 % og 54 % af gartneriets samlede salg.
2) Telefonsalg v.h.a.
B A/S' system Klageren havde forklaret, at en række grossister  

 kunne læse udbuddet på B-systemet, men ikke var i stand til at  

 sende ordrer via systemet til gartnerierne.
Disse grossister kunne på  

 skærmen se de samme oplysninger, som fremgik af C's skærm.  

 Grossisten ville ligesom C udvælge et produktparti på  

 skærmen  - normalt ud fra prisen.
Da grossisten ikke kunne sende ordren  

 over B-systemet,   

 fandt han leverandørens navn og telefonnummer på en oversigt  

 over gartnerier ud fra leverandørnummeret på skærmen.
Han  

 ringede herefter til gartneriet og tilbød at købe en vis  

 mængde.
Han ville stort set altid tilbyde en lavere pris end den, der  

 fremgik af B-systemet.
Der ville herefter blive handlet om prisen.
Ville  

 gartneriet ikke tilbyde en tilstrækkelig lav pris, ville grossisten  

 vælge at ringe til en anden leverandør fra B-systemet.
 Klageren havde anslået, at samtlige købere,  

 der ikke kunne henføres til salgskategori 1) tilhørte denne  

 kategori, undtagen de 2 supermarkedskæder, og at salget til kategorien  

 i 1994-1997 udgjorde henholdsvis 25 %, 26 %, 29 % og 32 % af gartneriets  

 samlede salg.
3) Salg til de to supermarkedská áder Klageren havde forklaret, at salg til disse normalt  

 angik periodevise leveranceaftaler og ikke blot køb af enkelte  

 produktpartier.
I disse tilfælde var det almindeligt, at køberen  

 besigtigede gartneriet.
Kontakten knyttedes ved, at gartneriet sendte en fax  

 om, hvad gartneriet kunne tilbyde på det pågældende  

 tidspunkt.
Der sendtes typisk en fax-meddelelse om ugen - til tider op til to  

 eller tre, hvis der skete prisændringer.
Klageren havde forklaret, at  

 meddelelsen havde karakter af en prismeddelelse over for køberne.  

 Denne fax-metode anvendtes af stort set alle gartnerier.
Klageren havde  

 indtil nu ikke solgt til kæderne gennem B-systemet.
Fax-systemet  

 anvendtes, fordi køberne ikke på forhånd efterspurgte en  

 bestemt sort.
Med faxen gjorde man opmærksom på, at planten blev  

 udbudt samt den aktuelle pris.
 Klageren havde anslået, at salget til supermarkeder  

 i 1994-1997 udgjorde henholdsvis 0 %, 2 %, 14 % og 14 % af gartneriets  

 samlede salg.
Emballering Klageren havde forklaret, at emballeringen af  

 potteplanterne i mere end 75 % af tilfældene var pålagt af  

 kunden, idet køberne oftest havde særlige ønsker med  

 hensyn til emballeringsform.
I disse tilfælde kunne gartneriet kun  

 spores p.g.a. et "plantepas", der af hensyn til plantetilsynsmyndighederne  

 skulle påklæbes den flamingobakke, planterne blev transporteret  

 i.
Klageren havde   

 anslået, at gartneriets navn fandtes på selve emballagen på  

 omtrent 10 % af samtlige leverancer.
I så fald stod navnet på  

 papiromsvøbet til de kasser, planterne transporteredes i.
Gartneriets  

 navn fandtes aldrig på emballagen for den enkelte plante.
Levering Klageren havde forklaret, at levering til ká  

 ábere skete gennem en vognmand, der var tilknyttet gartneriet.
Det  

 fremgik ikke af lastbilens udseende, at der kørtes for klagerens  

 gartneri.
Planterne blev ikke afhentet af købere hos klageren.
Ligningsrá ádet havde tilsluttet sig Told-  

 og Skattestyrelsens indstilling, hvorefter fastsættelse af en  

 goodwillværdi ikke var udelukket alene fordi, der ikke forelå en  

 kutyme for fastsættelsen af goodwill i gartnerier.
Styrelsen havde  

 fundet, at der var knyttet en sådan individualiserbar kundekreds til  

 klagerens gartneri, at den kunne danne grundlag for en  

 goodwill-fastsættelse.
Der var herved henset til, at der blev  

 ført direkte forhandlinger om pris, emballage m.v. mellem gartneriet  

 og de enkelte aftagere, herunder detailkæder.
Styrelsen havde henvist  

 til, at ud af 23 navngivne kunder havde 10 været kunder gennem samtlige  

 4 indkomstår, og at 3 af de 10 faste kunder var C-ejede selskaber, hvis  

 køb havde udgjort 43,5 % af den samlede omsætning.
Styrelsen  

 havde anført, at C stillede en række kvalitetskrav til sine  

 medlemmer, idet medlemmerne ifølge vedtægterne for C  A.m.b.a.  

 forpligtede sig til at overholde regler om bl.a. mængde, kvalitet,  

 dyrkningsteknik, emballage og afsætningsfremmende foranstaltninger.
Med  

 hensyn til Vestre Landsrets dom af 12. august 1992, offentliggjort i TfS  

 1992.431 og Landsskatterettens kendelse af 7. juli 1987, offentliggjort i TfS  

 1987.439 havde styrelsen anført, at der primært blev lagt  

 vægt på det faktum, at der alene blev solgt til en enkelt  

 aftager, mens der mere subsidiært blev henset til, at der var tale om  

 en anonymiseret vare, hvor den endelige aftager  forstået som  

 detail-ledet - ikke var bekendt med producenten.
Ligningsrådet havde særligt henset til  

 oplysningerne om den til klagerens gartneri knyttede kundekreds, herunder  

 antallet af kunder samt sammensætningen heraf, at der efter det oplyste  

 blev ført direkte forhandlinger mellem den enkelte aftager og  

 gartneriet om blandt andet pris, emballering m.v., og at kvaliteten af det  

 enkelte gartneris produktionsmetoder, produkter m.v., i hvert fald i relation  

 til afsætning gennem C-ejede selskaber, blev tillagt betydning.
Da der  

 ikke havde foreligget andre holdepunkter for  

 goodwill-værdiansættelsen, havde Ligningsrá ádet  

 fundet, at værdiansættelsen kunne ske med udgangspunkt i  

 Ligningsrådets vejledende beregningsregel.
 Ligningsrådet havde beregnet værdien af  

 goodwill til 545.400 kr.
 Beregningen var foretaget som følger:
 Reguleret skattepligtig indkomst:
 1995: 1 x 1.053.000 kr.   =   1.053.000 kr.
 1996: 2 x 1.141.000 kr.   =   2.282.000 kr.
 1997: 3 x 1.565.000 kr.   =   4.695.000 kr.
8.030.000  

 kr.  :  6  = 1.338.333 kr.
 Udviklingstendens:
 2/3 af 424.000 kr.
(1.565.000 kr.   1.141.000 kr.) 282.667 kr.
 1.621.000 kr.
 Driftsherreløn:
 50% af 1.621.000 kr., dog højst 500.000 kr.
 - 500.000 kr.
 1.121.000 kr.
 Forrentning af aktiver:
 12% af 8.500.000 kr.
 - 1.020.000 kr.
 101.000 kr.
 Kapitalisering:
101.000 kr. x 6 606.000 kr.
-  10% - 60.600 kr.
 545.400 kr.
 Klagerens repræsentant havde over for  

 Landsskatteretten nedlagt påstand om, at den påklagede  

 afgørelse blev ændret, således at der ikke skulle beregnes  

 en værdi af goodwill ved overdragelse af driften af gartneriet til et  

 af klageren ejet selskab.
Repræsentanten havde til støtte for  

 påstanden gjort gældende, at den påklagede  

 forhåndsbesked ikke tog højde for de i ligningsvejledningen  

 opstillede betingelser for beregning af goodwill samt tidligere  

 afgørelser, domme og praksis.
Han havde anført, at det  

 ifølge ligningsvejledningen var en betingelse, at der var sket en reel  

 overdragelse.
Da der ikke fandtes goodwill, kunne en overdragelse ikke  

 være sket.
Potteplanteopkøberne henså kun til kvalitet og  

 pris på varerne.
Ifølge den påklagede afgørelse var  

 disse to parametre påvirket af et moderne produktionsanlæg og en  

 effektiv drift.
Dette var opnået gennem investeringer i de fysiske  

 rammer,  og værdien heraf var medregnet i anskaffelsessummen for  

 bygninger, anlæg og inventar, hvorfor den var afregnet over  

 forpagtningsafgiften.
Det var ikke retten til en mærkevare, der var  

 overdraget, da det var en fuldstændig anonym vare, der blev  

 fremstillet.
Det var ikke muligt at skelne planterne fra klagerens gartneri  

 fra andre gartneriers planter.
Planterne kunne ikke identificeres efter, de  

 havde forladt gartneriet, hverken ud fra plante eller emballage.
Alle kunne  

 under de samme fysiske rammer fremstille samme vare og være stillet ens  

 afsætningsmæssigt.
Som det fremgik af C's skrivelse af 30. april  

 1998, blev der ikke givet en merpris for varer fra bestemte gartnerier, men  

 udelukkende for kvalitet.
Repræsentanten havde anført, at det var en  

 betingelse, at den oprindelige ejer blev påført et tab som  

 følge af mistet goodwill.
Repræsentanten mente ikke, at klageren  

 blev påført et tab.
En eventuel goodwill ville udelukkende  

 være knyttet til klagerens person.
Klageren ville ikke være  

 forhindret i personligt at sælge til samme opkøbere som  

 selskabet.
Repræsentanten havde videre anført, at  

 værdien af goodwill skulle fastsættes til værdien i handel  

 og vandel, og at en overdragelse til en med ham ikke interesseforbunden  

 tredjemand ikke ville udløse betaling for goodwill, idet det var  

 branchekutyme, at der ikke blev beregnet goodwill ved overdragelse mellem  

 uafhængige parter.
Som et af de revisionskontorer, der betjente flest  

 gartnerier, havde repræsentantens kontor aldrig oplevet  

 goodwillfastsættelse mellem uafhængige parter.
Repræsentanten havde henvist til, at der ikke var  

 knyttet en kundekreds til gartneriet.
En lille del af produktionen blev solgt  

 til detailhandlere, men hovedparten blev solgt gennem opkøbere.  

 Opgørelsen over de seneste års afsætning viste store  

 udsving for de enkelte opkøbere, hvilket indikerede, at  

 opkøberne ikke handlede ud fra goodwill.
Han havde anført, at  

 opgørelsen ikke kunne anses for en kundeliste, men derimod en  

 fortegnelse over udenlandske grossisters opkøbere.
Han havde henvist  

 til, at en nærmere analyse af salgsfordelingen afkræftede  

 formodningen for en eventuel goodwill, idet det over fire á ár  

 kun havde været muligt at fastholde 10 ud af 23 opkøbere, og  

 idet de 10 opkøberes andel af omsætningen var faldet fra 92 %  

 til 72 %. I afsætningstallene kunne der endvidere ligge store udsving  

 fra år til år inden for de tre kulturer.
Et tal kunne  

 således det ene år dække over udelukkende Nerium-salg og  

 året efter udelukkende over julestjerne~salg, i modsætning til  

 andre større gartnerier med udelukkende én stor kultur.
Repræsentanten havde henvist til Landsskatterettens  

 kendelse af  7. juli 1987, offentliggjort i TfS 1987.439, og anførte,  

 at der her blev lagt på, at de producerede skind blev solgt gennem De  

 Danske Pelsauktioner uden angivelse af producent, og at detailledet ikke var  

 bekendt med producenten.
Han havde anført, at situationen i  

 nærværende sag var den samme, blot blev planterne solgt gennem et  

 mindre antal firmaer, men stadig uden angivelse af producent.
Han havde  

 endelig anført, at det ikke var korrekt som anført af Told- og  

 Skattestyrelsen, at der blev ført direkte forhandlinger om pris,  

 emballage m.v. mellem gartneriet og de enkelte aftagere.
Forhandlinger  

 foregik gennem opkøberne, således at der ikke var kontakt mellem  

 gartneriet og den endelige aftager.
 Landsskatteretten udtalte:
Goodwill i skattemæssig henseende var efter praksis  

 knyttet til afståelse af en kundekreds, forretningsforbindelser eller  

 lignende, jf.
Vestre Landsrets dom af 12. august 1992, offentliggjort i TfS  

 1992.431.
Retten fandt efter det oplyste om afsætningen af  

 produktionen fra klagerens gartneri ikke, at der var en kundekreds,  

 forretningsforbindelser eller lignende knyttet til klagerens gartneri.
Retten  

 fandt således, at der ikke var goodwill knyttet til gartneriet.
Der var  

 herved henset til, at der hos aftagerne af gartneriets produkter ikke var  

 lagt vægt på produkternes oprindelse.
Der var endvidere henset  

 til, at klageren i årene 1994-997 havde afsat henholdsvis 100%, 98%,  

 86% og 86% af sin produktion via B-systemet, at udbudte varepartier på  

 B-systemet var opført i prisrækkefølge, samt at klagerens  

 gartneri alene var identificeret med et registreringsnummer i systemet.
 Der henvistes til Landsskatterettens kendelse af 7. juli  

 1987, offentliggjort i TfS 1987.439.
 Retten fandt herefter, at der ikke skulle opgøres  

 en værdi af goodwill ved overdragelse af driften i gartneriet til et af  

 klageren ejet anpartsselskab den 1. januar 1998.Den påklagede  

 forhåndsbesked blev ændret, således at det stillede  

 spørgsmål besvaredes med nej.
