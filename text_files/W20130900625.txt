Pressenævnets kendelse i sag nr. 12-70-00393 Resumé Klager  en person  klagede over artiklen Lejere raser over udlejer på nordjyske.dk.
 Pressenævnets formand udtaler:
 Pressenævnet bemærker, at nævnet kan pålægge redaktøren af et massemedie at offentliggøre Pressenævnets kendelse i et af nævnet nærmere fastlagt omfang, jf. medieansvarslovens § 49. Det ligger uden for nævnets kompetence at pålægge nordjyske.dk sletning af artiklen efter medieansvarsloven.
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i mediet eller fire uger efter mediets afgørelse, jf. medieansvarsloven § 34, stk. 2.
Da klagen vedrører en artikel på nordjyske.dk i oktober 2011, og [Klager] først i oktober 2012 rettede henvendelse til NORDJYSKE Medier, er dette sket efter klagefristens udløb.
Da klagen er indgivet til mediet efter klagefristens udløb, og NORDJYSKE Medier ikke har givet afkald på klagefristen, afvises klagen derfor som for sen, jf. medieansvarslovens § 43, stk. 3.
Det forhold, at artiklen stadig er tilgængelig på nordjyske.dk kan ikke føre til andet resultat.
Klagen afvises uden realitetsbehandling.
 [Klager] har klaget til Pressenævnet over artiklen Lejere raser over udlejer bragt på nordjyske.dk den 1. oktober 2011, idet han mener, at god presseskik er tilsidesat.
 Klagen er modtaget i Pressenævnet den 10. december 2012.
 [Klager] rettede ved e-mails i oktober og december 2012 henvendelse til NORDJYSKE Medier og anmodede om at få artiklen slettet.
 NORDJYSKE Medier afviste i december 2012 at slette artiklen under henvisning til, at fristen for at klage over artiklen var overskredet.
[Klager] har til støtte for klagen bl.a. anført, at han ikke har udtalt sig som anført i artiklen, der er skadelig for hans virksomhed.
Artiklen bør derfor slettes fra nordjyske.dk.
 Pressenævnets formand udtaler:
 Pressenævnet bemærker, at nævnet kan pålægge redaktøren af et massemedie at offentliggøre Pressenævnets kendelse i et af nævnet nærmere fastlagt omfang, jf. medieansvarslovens § 49. Det ligger uden for nævnets kompetence at pålægge nordjyske.dk sletning af artiklen efter medieansvarsloven.
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i mediet eller fire uger efter mediets afgørelse, jf. medieansvarsloven § 34, stk. 2.
Da klagen vedrører en artikel på nordjyske.dk i oktober 2011, og [Klager] først i oktober 2012 rettede henvendelse til NORDJYSKE Medier, er dette sket efter klagefristens udløb.
Da klagen er indgivet til mediet efter klagefristens udløb, og NORDJYSKE Medier ikke har givet afkald på klagefristen, afvises klagen derfor som for sen, jf. medieansvarslovens § 43, stk. 3.
Det forhold, at artiklen stadig er tilgængelig på nordjyske.dk kan ikke føre til andet resultat.
Klagen afvises uden realitetsbehandling.
