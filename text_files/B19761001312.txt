PRÆCISIONSLODDER Under henvisning til § 2 i handelsministeriets bekendtgørelse nr. 75 af 6.  

 februar 1976 vedrørende EØF-justering, der her i landet gennemfører  

 rådsdirektiv 71/316/EØF (rammedirektiv) som ændret ved rådsdirektiv  

 72/427/EØF meddeles herved bestemmelser for præcisionslodder således som disse er fastsat i EØF rådsdirektiv 74/148/EØF af 4. marts  

 1974 (specialdirektiv):
 1. Disse bestemmelser omfatter de i bilaget definerede  

 lodder (præcisionslodder) af nøjagtigere klasser end den midterste  

 toleranceklasse med en nominel værdi større end eller lig med 1 mg og mindre  

 end eller lig med 50 kg.
 Disse bestemmelser finder ikke anvendelse på metriske karatlodder samt på  

 lodder inden for særlige områder dækket af andre tekniske direktiver.
 2. Præcisionslodder som beskrevet under 1. er ikke  

 underkastet EØF-typegodkendelse, men er umiddelbart godkendt til  

 EØF-førstegangsjustering, såfremt de med hensyn til måletekniske egenskaber,  

 teknisk udførelse, materiale og nøjagtighed opfylder betingelserne, som er  

 angivet i bilaget til dette tekniske direktiv.
 Sådanne lodder vil herefter af justervæsenet kunne justeres og forsynes  

 med stempel for EØF-førstegangsjustering, således at lodderne kan omsættes og  

 anvendes på lige fod med lodder justeret efter justerreglementet af 1. marts  

 1950 og forhandlet under justervæsenets eneret.
 3. Lodder, som i et andet medlemsland er forsynet med  

 stempel for EØF-førstegangsjustering, kan uden yderligere godkendelse fra  

 justervæsenet omsættes og anvendes her i landet, jvf. § 5 i  

 handelsministeriets bekendtgørelse nr. 75 af 6. februar 1976.
 4. Dette tekniske direktiv træder i kraft den 1.  

 oktober 1976.
E.
Repstorff Holtveg BILAG 1. Definitioner 1.1. Lodder Materialiseret mål for vægt, med lovbestemte konstruktionsmæssige og  

 måletekniske egenskaber: form, dimension, materiale, udførelse, nominel  

 værdi, maksimal tolerance.
1.2. Lodsæt Samling af lodder, der i almindelighed opbevares i lodæsker, og som er  

 sammensat således, at der kan foretages afvejning af enhver byrde, der ligger  

 mellem vægten af loddet med den mindste nominelle værdi og summen af vægten  

 af alle lodderne i samlingen i en række, hvor vægten af lodder med den  

 laveste nominelle værdi udgør sættets trin.
 Sædvanligvis sammensættes lodsæt med følgende sekvenser:
(1; 1; 2; 5) x 10n kg (1; 1; 1; 2; 5) x 10 n kg (1; 2; 2; 5) x 10 n kg (1; 1; 2; 2; 5) x 10n kg I disse udtryk repræsenterer n enten nul eller et positivt eller negativt  

 helt tal.
1.3. Normallodder Når disse lodder bruges til kontrol af vejeinstrumenter og lodder, kaldes  

 de normallodder.
2. Lodders nominelle værdi Lodders nominelle værdi skal være lig med 1 x 10n kg, eller 2 x 10n kg,  

 eller 5 x 10n kg; i disse udtryk repræsenterer n enten nul eller et positivt  

 eller negativt helt tal.
3. Loddernes vægt 3.1. Ved en temperatur på 20 grader C er loddets vægt massen af et  

 referencelod med en massefylde på 8.000 kg/kbm som holdes i ligevægt i luft  

 med en massefylde på 1,2 kg/kbm.
 3.2. De under punkt 4 nævnte maksimale tolerancer skal ses i forhold til  

 loddets vægt.
4. Maksimale tolerancer for EØF-førstegangsjustering 4.1. For hvert enkelt lod gengives den maksimale tolerance opad eller  

 nedad udtrykt i milligram i følgende tabel:
Nominelle 5. Lodders almindelige form Lodder på et gram kan enten have form som mangefold af gram eller som  

 brøkdele.
 5.1. Lodder på et gram og lodder på mangefold af gram.
 5.1.1. Lodder i klasse M1 skal have samme form som lodder i den midterste  

 toleranceklasse.
5.1.2. Lodder i andre toleranceklasser kan have de udvendige dimensioner  

 af lodder i den midterste toleranceklasse.
Lodder fra 10kg til 1 gram kan  

 også være cylinderformet eller svagt keglestubformet med et håndtag foroven.
 5.1.2.1. Højden af selve loddet skal svare nogenlunde til  

 middeldiameteren, idet den tilladte højde ligger mellem 3/4 og 5/4 af denne  

 diameter.
 5.1.2.2. Højden af håndtaget skal på alle lodder have en værdi, der ligger  

 mellem værdien af selve loddets middeldiameter og halve middeldiameter.
 5.1.3. Håndtag er ikke obligatorisk for lodder i klasserne E1, E2 og F1,  

 der kan være formet udelukkende af et cylindrisk legeme.
5.1.4. Lodder i klasserne E1 og E2 skal være massive og støbt i et stykke;  

 andre lodder kan have et justerhulrum lukket med håndtaget eller med enhver  

 anden egnet anordning.
Justerhulrummets volumen må ikke være større end 1/5  

 af loddets samlede volumen.
5.2. Lodder på et gram og lodder på brøkdele af gram.
Lodder på et gram og  

 lodder på brøkdele af gram består af polygonale plader eller af tråde, der er  

 af passende form, som gør håndteringen let.
 Formerne angiver endvidere loddernes nominelle værdi.
 Pladelodder:
trekant for 1 - 10 - 100 - 1000 mg, firkant for 2 - 20 - 200 mg, femkant for 5 - 50 - 500 mg.
 Trådlodder:
1 segment for 1 - 10 - 100 - 1000 mg, 2 segmenter for 2 - 20 - 200 mg, 5 segmenter for 5 - 50 - 500 mg.
 Lodder, der findes i dobbelt eller tredobbelt eksemplar i sekvenserne,  

 skelnes fra hinanden ved en eller to stjerner eller prikker for pladernes  

 vedkommende og ved en eller to kroge for trådenes vedkommende.
 5.3. Lodder på 20 og 50 kg, undtagen dem i klasse M1, kan have en form,  

 som gør håndteringen let.
6. Lodmateriale 6.1. Lodder skal være af metal eller af en metallegering.
Dette metal  

 eller denne legering skal være af en sådan kvalitet, at der under sædvanlige  

 anvendelsesbetingelser kun sker ubetydelig ændring i loddernes vægt i forhold  

 til den maksimale tolerance svarende til deres toleranceklasse.
 6.1.1. Loddets massefylde skal være en sådan, at en afvigelse på 10 pct. i  

 massefylden for luften i forhold til den specificerede massefylde (1,2  

 kg/kbm) højst fremkalder en fejl på 1/4 af den maksimale tolerance.
 6.1.2. Metallet eller legeringen for lodder i klasserne E1, E2 og F1 skal  

 være praktisk taget umagnetisk.
 6.2. Det metal eller den legering, der benyttes til bloklodder fra 5 kg  

 til 50 kg i klasse M1 skal have en korrosions- og slidfasthed, der mindst er  

 lige så god som for gråt støbejern.
 6.3. Cylindriske lodder, med en nominel værdi på 10 kg og derunder, i  

 klasse M1 skal være af messing eller af et materiele, hvis kvalitet mindst  

 svarer til messings.
 6.4. De i punkterne 6.2 og 6.3 nævnte kvaliteter kan opnås ved en passende  

 overfladebehandling.
7. Overfladestand 7.1. Hele overfladen af lodderne, herunder deres standflader og deres  

 kanter, skal være fuldstændig fri for ujævnheder.
Overfladen af lodder i  

 klasserne E1 E2 F1 og F2 må ved undersøgelse med det blotte øje ikke fremvise  

 porøse steder og skal være omhyggeligt poleret.
 Overfladen af cylindriske lodder i klasse M1 fra 10 kg til 1 g skal være  

 poleret og må for det blotte øje ikke fremvise nogen porøsitet.  

 Overfladestanden for bloklodder i klasse M1 på 50, 20, 10 og 5 kg skal kunne  

 sammenlignes med overfladestanden af gråt støbejern, der er støbt omhyggeligt  

 i en form af fint sand.
 7.2. Overfladen af lodder på et gram og af lodder på mangefold af gram i  

 klasserne E1 E2 F1 og F2 kan beskyttes af et metallisk overtræk.
 7.3. Overfladen af lodder på et gram og af lodder på mangefold af gram i  

 klasse M1 kan beskyttes ved et egnet overtræk.
8. Justermaterialer Såfremt de er forsynet med et justerhulrum, justeres lodder i  

 toleranceklasserne F1 og F2 enten med samme materiale, som de består af,  

 eller med rent tin eller med molybdæn.
 Lodder i kladde M1 kan justeres ved hjælp af bly.
9. Påskrifter 9.1. Lodder af lameller eller af tråde med en nominel værdi på et gram  

 eller derunder bærer ingen angivelse af denne.
 9.2. Lodder med med en nominel værdi på et gram eller derover:
- bærer for så vidt angår klasserne E1 og E2 ingen angivelse af deres  

 nominelle værdi; - bærer for så vidt angår klasse F1 kun angivelse af den nominelle værdi i  

 henhold til 9.2.1. påtrykt ved brunering eller indgravering; - bærer for så vidt angår klasse F2 påskrifterne for klasse F1 samt  

 bogstavet F; - bærer for så vidt angår klasse M1 angivelse af den nominelle værdi i tal  

 efterfulgt af betegnelsen for pågældende enhed med forsænkede typer eller i  

 relief på oversiden af selve loddet eller på loddernes håndtag.
 Desuden bærer cylindriske lodder bogstavet M med forsænkede typer eller i  

 relief, og bloklodder er forsynet med bogstavet M, uden at der stilles krav  

 om forsænkede typer eller relief.
 9.2.1. Angivelserne af loddernes nominelle værdier skal repræsentere:
- kilogram for lodder på 1 kg og derover, - gram for lodder fra 1 g til 500 g.
 9.2.2. Lodder, der findes i to eller tre eksemplarer i sekvenserne,  

 skelnes fra hinanden ved en eller to stjerner eller en eller to prikker.
10. Det endelige EØF-justerstempel Æskerne til lodder i klasserne E1, E2 og F1 samt alle lodæsker  

 indeholdende gram og brøkdele af gram skal plomberes med det endelige  

 EØF-justerstempel.
 På lodder i klasse F2 anbringes det endelige EØF-justerstempel på  

 justerhulrummets lukkeanordning eller på standfladen, hvis der ikke findes et  

 justerhulrum.
 På lodder i klasse M1 fra et gram til 50 kg anbringes det endelige  

 EØF-justerstempel på det bly, der plomberer justerhulrummets lukkeanordning  

 eller på standfladen i tilfælde af lodder uden justerhulrum.
11. Præsentation 11.1. Hvad angår klasserne E1 E2 F1 og F2 skal enkeltlodder og lodsæt  

 anbringes i lodæsker.
 11.2. Hvad angår klasse M1:
- enkeltlodder eller lodsæt op til en værdi af 500 g skal anbringes i  

 lodæsker, - lodder som har en nominel værdi på over 500 g kan anbringes i en lodæske  

 eller på en sokkel eller de kan præsenteres enkeltvis uden beskyttelse.
 1.3. Lodæskerne skal på deres låg bære angivelse af den klasse, som de  

 indeholder: E1; E2; F1; F2; M1.
