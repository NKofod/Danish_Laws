 Efter adoptionsbekendtgørelsens § 5 træffer samrådet afgørelse vedrørende  

 forslag fra en udenlandsk adoptionsformidlende myndighed eller institution  

 om, at godkendte ansøgere adopterer et bestemt barn.
 På baggrund af en henvendelse fra en af de adoptionsformidlende  

 organisationer har behandlingstiden for matchingsager været drøftet på et  

 møde i familieretsdirektoratet med repræsentanter for samrådene og de  

 formidlende organisationer.
I den anledning skal man meddele, at sager om matching bør behandles som  

 hastesager.
Man skal derfor anmode samrådene om at tilrettelægge behandlingen  

 af disse sager således, at afgørelse i ukomplicerede sager, hvor der  

 foreligger fyldestgørende oplysninger vedrørende barnet, så vidt muligt  

 træffes i løbet af nogle få dage, eventuelt ved telefonisk kontakt mellem  

 medlemmerne af samrådet.
 P.M.V.
T.Melchior /D.Sylvest Nielsen Til samtlige adoptionssamråd og socialcentre.
(* 1) Cirkulærskrivelsen er udsendt som nr.
A 3/1986.
