Landsskatteretskendelse vedr. fradrag for tab ved salg af  

 aktier i konkursramt selskab Klagen skyldes  

  

 , at selskabet A ApS ikke har fået godkendt fradrag  

 for tab ved salg til hovedanpartshaveren af aktier i konkursramt selskab.
 Ikke godkendt fradrag for tab i forbindelse med salg af  

 aktier i B A/S, 564.400 kr.
 Landsskatteretten godkender fradrag for tab efter  

 aktieavancebeskatningslovens § 2, stk. 2, med 564.400 kr.
Aktiviteten i A ApS (herefter benævnt selskabet) består i  

 finansieringsvirksomhed.
C (herefter benævnt hovedanpartshaveren) ejer hele  

 anpartskapitalen.
Selskabet er ejer af hele anpartskapitalen i D ApS og af  

 25%  

 af aktiekapitalen i B A/S, hvis øvrige aktionærer er E ApS og A/S F, der  

 tilsammen ejer 75% af aktiekapitalen.
D ApS ejer 60% af anpartskapitalen i G  

 ApS.
Selskabet har pr. 1. september 1998 købt aktier i B A/S for  

 564.400 kr. nominelt 500.000 kr.
Aktierne blev købt af selskabets  

 søsterselskab  

 D ApS.
Aktierne blev ved overdragelsesaftale af 25. maj 2000 videresolgt til  

 hovedanpartshaveren i selskabet for 1 kr.
Overdragelsen er ved brev af samme  

 dato meddelt kurator med anmodning om notering.
B A/S gik i  

 betalingsstandsning  

 den 19. januar 2000, og konkursdekret blev afsagt pr. 25. april 2000.  

 Konkursboets kurator udarbejdede pr. 30. august 2000 en opgørelse over  

 aktiver  

 og passiver i B A/S.
Aktiverne udgjorde pr. denne dato 990.122 kr. og  

 passiverne udgjorde 14.610.533 kr.
Der er ikke godkendt fradrag for tab ved salg af aktier i B  

 A/S til hovedanpartshaveren.
Aktierne er ikke anset for overdraget, og  

 dispositionen er alene anset for konstrueret med henblik på opnåelse af et  

 skattemæssigt fradrag.
Der er i den forbindelse lagt vægt på, at der er tale  

 om  

 interesseforbundne parter, at selskabet ikke har dokumenteret, at der har  

 fundet en pengeoverførsel sted i forbindelse med handlen.
Selskabet har ikke  

 i  

 form af bogføringsbilag eller regnskabsmateriale dokumenteret, at aktierne er  

 overdraget.
Selskabet har ikke fremvist en aktiebog, som viser, at B A/S har  

 fået ny aktionær.
Selskabet har endvidere ikke dokumenteret, at de øvrige  

 aktionærer i B A/S har været bekendt med handlen og dermed haft mulighed for  

 at  

 gøre indsigelser over for handlen, jf. aktionæroverenskomsten.
Det er ikke  

 anset for sandsynligt, at selskabet ville kunne afhænde sine aktier i B A/S  

 til  

 andre end interesseforbundne parter, fordi selskabet allerede på  

 salgstidspunktet var erklæret konkurs med en negativ balance på ca. 13,5 mio.  

 kr.
 Klagerens repræsentant har fremsat påstand om, at der  

 godkendes fradrag for tab ved salg af aktier i B A/S med 564.400 kr.
Selskabers afståelse af aktier med en ejertid under 3 år er  

 omfattet af aktieavancebeskatningslovens § 2. Afståelsestidspunktet for  

 aktier,  

 er tidspunktet for ejendomsrettens ophør ved overdragelse eller på anden  

 måde,  

 herunder ved selskabets endelige opløsning, jf.
Højesterets dom trykt i TfS  

 1998.397.
 Der er til støtte for den nedlagte påstand henvist til  

 afgørelsen trykt i TfS 1992.5, hvor salg, der skete af skattemæssige grunde,  

 ikke i sig selv kunne begrunde nægtelse af fradrag for tab.
Der foreligger en retligt bindende aftale om overdragelse af  

 de omhandlede aktier.
Dokumentation for overdragelsen foreligger i form af  

 overdragelsesaftalen af 25. maj 2000. Overdragelsen af aktierne og opgørelsen  

 af tabet fremgår af selskabets regnskabsmateriale.
Den bogholderimæssige registrering af aktiesalget er principielt  

 foretaget via mellemregningskontoen.
Regnskabsmæssige registreringer via  

 mellemregningskonti sidestilles skattemæssigt med betaling.
Det kan derfor  

 ikke  

 tillægges vægt, at der ikke på salgstidspunktet er sket en egentlig  

 pengeoverførsel.
Dette skal også ses i lyset af en symbolsk salgspris på 1  

 kr.
Hovedanpartshaveren har ved skrivelse af 25. maj 2000  

 anmodet kurator om at notere overdragelsen i aktiebogen.
Det fremgår af  

 skrivelsen til kurator, at der ikke er fremkommet indsigelser mod  

 aktieoverdragelsen  

 fra de øvrige aktionærer i B A/S.
Det kan ikke i sig selv betyde en nægtelse af  

 fradragsretten, at der er tale om interesseforbundne parter.
Det er ikke  

 usædvanligt, at handelsværdien ved aktiehandler i tilfælde af  

 betalingsstandsning/konkurs fastsættes til et symbolsk beløb på 1 kr.
Salget af aktierne er sket efter samtale med kurator i B A/S  

 og hovedanpartshaveren, der gennem selskabet G ApS, tilbød boet at være  

 behjælpelig med at overtage aktiver/aktiviteter fra B A/S.
Det var  

 hovedanpartshaverens opfattelse, at det ville være uheldigt, at det købende  

 selskab G ApS via sit moderselskab var delvis ejer af B A/S.
Muligheden for en endelig afslutning af konkursboet var til  

 stede i perioden fra hovedanpartshaverens køb af aktierne til udløb af  

 selskabets 3 års ejerperiode.
Såfremt konkursboet i dette tidsrum var blevet  

 afsluttet, ville selskabet have opnået et tilsvarende skattemæssigt  

 fradragsberettiget  

    

  

 aktietab.
 Sagen afviger fra praksis vedrørende konstruerede tab, da  

 der er tale om et reelt konstateret tab, der som følge af den økonomiske  

 situation og betydelige underbalance i B A/S ikke kan bestrides.
 Det var efter råd fra sine advokater, at hovedanpartshaveren  

 overtog aktierne, således at der ikke ville opstå værdiansættelsesproblemer  

 eller andre problemer i forbindelse  

    

  

 med  

 G ApS opkøb af aktiviteter fra konkursboet.
Det anses for dokumenteret, at der ved aftalen af 25. maj  

 2000 er indgået en endelig bindende aftale om salg af de omhandlede aktier.  

 Der  

 er i den forbindelse henset til brev af samme dato til kurator.
Da der ikke  

 er  

 grundlag for at anse værdien af aktierne for at overstige den aftalte  

 overdragelsespris, godkendes fradrag for tabet efter  

 aktieavancebeskatningslovens § 2, stk. 2.
