 Den herværende US-inspektør har meddelt, at han på flere virksomheder har  

 konstateret, at utilfredsstillende rengøring ikke er forbedret trods påtale  

 fra den kontrollerende dyrlæge.
 På den baggrund skal man herved erindre om, at virksomheden er ansvarlig  

 for rengøring og hygiejne (herunder afskallende maling og rust m.v.) på  

 virksomheden, og at veterinærkontrollen påser overholdelsen af bestemmelserne  

 herfor.
For at sikre samarbejdet mellem virksomheden og veterinærkontrollen om  

 forhold vedrørende rengøring og hygiejne skal virksomheden enten for  

 virksomheden som helhed eller for hver afdeling på virksomheden udpege en  

 person, som er ansvarlig for rengøring og hygiejne inden for pågældende  

 område.
Virksomhedens ansvarlige skal, før arbejde påbegyndes, inspicere  

 virksomheden/afdelingen, og han må først tillade arbejdet påbegyndt, når har  

 har forvisset sig om, at lokaler, inventar og værktøj m.v. er  

 tilfredsstillende rengjort.
 Veterinærkontrollen skal ved stikprøvekontrol - om nødvendigt ved  

 anvendelse af bakteriologiske målemetoder - sikre, at rengøring foretages  

 tilfredsstillende.
 Konstateres det før eller under arbejdet, at rengøringen er mangelfuld,  

 skal den kontrollerende dyrlæge forlange arbejdet udsat eller indstillet,  

 indtil rengøring har fundet sted, og arbejdet må ikke genoptages før  

 rengøringen er godkendt af veterinærkontrollen.
 Har rengøringen ikke tidligere vist sig mangelfuld, anses kontrol 1 til 2  

 gange om ugen for tilstrækkelig.
 I nyindrettede afdelinger og i afdelinger, hvor rengøringen har været  

 mangelfuld, skal hyppigheden øges, og det skal eventuelt forbydes at arbejde  

 påbegyndes, før veterinærkontrollen har inspiceret og godkendt afdelingen.
 P.V.V.
