Generaldirektoratet for Post- og Telegrafvæsenet (P & T) har  

 indgået aftale med Fællesforeningen for Danmarks Brugsforeninger (FDB) og De  

 Samvirkende Købmandsforeninger (DSK) om retningslinier for samarbejdet mellem  

 P & T og medlemmer af foreningerne om udførelse af post- og  

 giroforretninger mod en årlig betaling, afhængig af det forventede antal  

 transaktioner.
P & T har efter konkurrencelovens § 5 anmeldt aftalen til  

 Konkurrencerådet, der har bekræftet anmeldelsespligten.
Generaldirektoratet for Post- og Telegrafvæsenet (P & T) har indgået  

 aftale med Fællesforeningen for Danmarks Brugsforeninger (FDB) og De  

 Samvirkende Købmandsforeninger (DSK) om retningslinier for samarbejdet mellem  

 P & T og medlemmer af foreningerne om udførelse af post- og  

 giroforretninger mod en årlig betaling, afhængig af det forventede antal  

 transaktioner.
P & T har efter konkurrencelovens § 5 anmeldt aftalen til  

 Konkurrencerådet.
Aftalen består af en rammeaftale og en standardkontrakt som grundlag for  

 samarbejdet mellem forretningsindehaveren og postkredsen.
Standardkontrakten  

 kan suppleres med tillæg, hvis parterne enes herom.
 Ikrafttrædelsestidspunktet er fastsat til den 1. april 1991, og aftalen  

 løber indtil, eventuel opsigelse meddeles af en af parterne med 6 måneders  

 varsel.
Samarbejdet fastsættes ud fra Postvæsenets ønske om at få udført post- og  

 giroforretninger hos medlemmer af FDB og DSK, men aftalen omfatter ikke  

 tillægsfunktionsposthuse eller posthuse med under 15.000 transaktioner  

 årligt.
Aftalen forpligter ikke P & T til at vælge medlemmer af FDB og  

 DSK som samarbejdspartner.
FDB og DSK forpligter sig til at anbefale deres  

 medlemmer at samarbejde med P & T på de opstillede vilkår.Videre  

 forpligter aftaleparterne sig til gensidig information af betydning for  

 samarbejdet, og der gives mulighed for konfliktbilæggelse ved voldgift.
Samdrifttagernes godtgørelse for udførelse af post- og giroforretninger  

 fastsættes ud fra antallet af transaktioner, det benyttede areal til  

 postbutik og øvrige udgifter til telefon, lys, rengøring mv.
Betalingen ydes  

 som en a conto betaling pr. måned, idet beløbet fastsættes årligt og  

 udbetales månedligt bagud med 1/12. Såfremt en postbutik forventes at få  

 under 15.000 transaktioner årligt, fastsættes betalingen udelukkende ved  

 lokal forhandling.
Transaktionsbetalingen reguleres pr. 1. januar hvert år i  

 henhold til Det økonomiske Råds BFI-indeks.
Med anmeldelsen af rammeaftalen og bilaget er aftalen blevet offentligt  

 tilgængelig.
Hensigten hermed er, i overensstemmelse med konkurrencelovens  

 formål, at øge gennemsigtigheden vedrørende konkurrenceforholdene for  

 derigennem at bidrage til at skabe virksom konkurrence og dermed fremme  

 effektiviteten.
 (* 1) Konkurrencerådet:
