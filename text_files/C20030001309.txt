 Cirkulære om udbetaling af statstilskud  

 i 2003 til øget aktivitet på sygehusområdet m.v.
(Til alle amtsråd, bestyrelsen for Hovedstadens  

 Sygehusfællesskab, Københavns Borgerrepræsentation og  

 kommunalbestyrelsen i Frederiksberg Kommune) I medfør af § 5 c og § 15 i lov om sygehusvæsenet,  

 jf. lovbekendtgørelse nr. 687 af 16. august 1995, som ændret  

 senest ved lov nr. 145 af 25. marts 2002 og Finanslov 2003, ad  

 § 16.51.72, fastsættes:
Kapitel 1 Tilskudsramme og fordeling § 1. Indenrigs- og Sundhedsministeriet udbetaler  

 for 2003 efter bestemmelserne i dette cirkulære tilskud til  

 amtskommunerne til finansiering af meraktivitet i sygehusvæsenet inden  

 for en ramme på i alt 455 mio. kr.
 Stk. 2. Tilskudsrammen efter stk. 1 forhøjes pr.  

 1. april 2003 med den samlede værdi af amtskommunernes uudnyttede  

 tilskudsrammer i henhold til cirkulære nr. 127 af 14. november 2002 om  

 udbetaling af statstilskud i 2002 til øget aktivitet på  

 sygehusområdet m.v.
 Stk. 3. Reglerne i dette cirkulære om amtskommuner  

 gælder også for Hovedstadens Sygehusfællesskab.
 § 2. Tilskudsrammen efter § 1, stk. 1,  

 fordeles pr. 1. januar 2003 mellem amtskommunerne på grundlag af  

 værdien af deres beregnede forbrug af de af tilskuddet omfattede  

 sygehusydelser ved et landsgennemsnitligt køns- og aldersbetinget  

 forbrug, jf. stk. 2.
 Stk. 2. Det køns- og aldersbetingede forbrug efter  

 stk. 1 beregnes for hver amtskommune som værdien af det somatiske  

 sygehusforbrug afgrænset efter § 4, der pr. 1. januar 2003 er  

 opgjort for hver køns- og 1-års aldersgruppe for perioden 1.  

 januar 2002 til 31. oktober 2002, samt amtskommunernes og København og  

 Frederiksberg kommuners befolkningstal pr. 1. oktober 2002.
Stk. 3. Værdien af forbruget efter stk. 1-2  

 opgøres i DRG- og DAGS-takster (diagnoserelaterede grupper og dansk  

 ambulant grupperingssystem), jf.
Indenrigs- og Sundhedsministeriets  

 Takstsystem 2003 Vejledning, samt takster med udgangspunkt i  

 sygesikringsoverenskomsten.
 Stk. 4. Tilskudsrammen efter § 1, stk. 2, fordeles  

 foreløbigt pr. 1. april 2003 mellem amtskommunerne, således at  

 halvdelen af hver amtskommunes uudnyttede tilskudsramme for 2002  

 tillægges amtskommunens tilskudsramme for 2003, mens summen af de  

 resterende dele af amtskommunernes uudnyttede tilskudsrammer fordeles mellem  

 amtskommunerne efter samme fordelingsnøgle som tilskudsrammen efter  

 § 1, stk. 1. Amtskommunens tilskudsramme for 2003 efter 1. pkt.  

 korrigeres for tilskud udbetalt efter § 8, stk. 4.
 Stk. 5. Den samlede tilskudsramme for hver amtskommune  

 opgøres endeligt pr. 1. april 2004 som summen af den foreløbige  

 tilskudsramme efter stk. 1-3 tillagt amtskommunens andel af  

 tilskudsrammen efter stk. 4.
Kapitel 2 Meraktivitet, der udløser tilskud § 3. Tilskud efter dette cirkulære ydes i  

 det omfang, værdien opgjort i DRG- og DAGS-takster samt takster med  

 udgangspunkt i sygesikringsoverenskomsten af det samlede forbrug af ydelser,  

 der er omfattet af tilskuddet, i en amtskommune i 2003 overstiger et i  

 henhold til § 5 beregnet forbrugsniveau (baseline).
 § 4. Tilskuddet omfatter al somatisk  

 sygehusbehandling, der foregår ambulant eller under indlæggelse,  

 og som finansieres af en amtskommune ved egne eller fremmede sygehuse,  

 klinikker m.v. i medfør af sygehuslovens §§ 5, stk. 1-2, 5d  

 og 5g, jf. § 3, stk. 1-3.
Stk. 2. Sygehusopgaver, der udføres af et af de i  

 § 5, stk. 3, i lov om sygehusvæsenet nævnte private  

 specialsygehuse m.v. inden for de i medfør af denne lovs § 5,  

 stk. 4, fastsatte rammer, indgår ikke ved opgørelsen af  

 tilskuddet.
Følgende behandlingsformer indgår ikke i  

 opgørelsen:
 1)	Fertilitetsbehandling og refertilisation m.v. med følgende  

 aktionsdiagnoser: DZ311, DZ312, DZ313, DZ314, DZ318, DZ319, DN970, DN971,  

 DN972, DN973, DN974, DN978, DN978A, DN978B, DN978C, DN978D, DN978E, DN978F,  

 DN979, DN469, DN469A, DN469B og DN469C eller med procedurekoderne BJFL0,  

 BJFL00, BJFL01, BJFL09, BJFL3, BJFL30, BJFL31, KLAA10, KLAA11, KLAA20,  

 KLCA30.
 2)	Sterilisationer med aktionsdiagnose DZ302 eller en af  

 følgende procedurekoder: KKFD46, KLGA, KLGA00, KLGA10, KLGA11, KLGA20,  

 KLGA21, KLGA22, KLGA96, KLGA97 og KLGA98.
 3)	Alternativ og eksperimentel behandling på private sygehuse og  

 klinikker m.v.
 4)	Behandling for alkoholmisbrug efter § 16 i lov om  

 sygehusvæsenet.
 Stk. 3. Indenrigs- og sundhedsministeren udarbejder en  

 oversigt over ydelser, som i henhold til lov om offentlig sygesikring og lov  

 om sygehusvæsenet kan udføres i speciallægepraksis, og som  

 kan medregnes som merforbrug efter stk. 1.
 Stk. 4. Merforbrug efter stk. 3, der inden for  

 Hovedstadens Sygehusfællesskabs andel af den samlede pulje er  

 finansieret af Københavns og Frederiksberg kommuner som  

 sygesikringsydelser, refunderes de to kommuner af Hovedstadens  

 Sygehusfællesskab efter aftale mellem parterne.
 Stk. 5. Indenrigs- og sundhedsministeren træffer i  

 tvivlstilfælde afgørelse om afgrænsningen efter  

 § 4.
Kapitel 3 Beregning af baseline § 5. For hver amtskommune beregnes et  

 forbrugsniveau for 2003 (baseline), der er udgangspunkt for beregningen af  

 amtskommunens meraktivitet, der udløser tilskud efter dette  

 cirkulære.
 Stk. 2. Baseline udgør for hver amtskommune den samlede  

 værdi af det i § 4 anførte forbrug, der er registreret for  

 perioden 1. januar 2002 til 31. december 2002, opgjort i DRG- og DAGS-takster  

 og takster med udgangspunkt i sygesikringsoverenskomsten med de korrektioner,  

 der følger af stk. 3-6.
 Stk. 3. Den samlede værdi efter stk. 2  

 fratrækkes tilskud for 2002, som amtskommunen har modtaget i henhold  

 til cirkulære nr. 127 af 14. november 2002 om udbetaling af  

 statstilskud i 2002 til øget aktivitet på sygehusområdet  

 m.v. eller nærværende cirkulæres § 8, stk. 4.
Stk. 4. Den samlede værdi efter stk. 2 og 3  

 korrigeres for kodeændringer pr. 1. januar 2003 inden for  

 geriatriområdet.
Der kan efter 1. april 2003 og efter forhandling med  

 amtskommunerne foretages ændringer i baseline, såfremt der  

 efterfølgende konstateres væsentlige og systematiske fejl i  

 forudsætningerne for de korrektioner, der er nævnt i 1. pkt.
Stk. 5. Det samlede forbrug efter stk. 2 og 3 med de i  

 stk. 4 anførte korrektioner, dog undtaget forbrug, der  

 følger af § 4, stk. 1, på private og udenlandske  

 sygehuse samt forbrug, der følger af § 4, stk. 3-4,  

 forhøjes med 1,5 pct. til korrektion for forudsat  

 produktivitetsstigning.
Forbrug efter stk. 2-4, der følger af  

 § 4, stk. 3-4, opregnes til det i henhold til  

 sygesikringsoverenskomsten på speciallægeområdet aftalte  

 takstniveau pr. 1. oktober 2002.
 Stk. 6. Summen af de efter stk. 2 og 3 beregnede  

 beløb med de i stk. 4-5 anførte korrektioner  

 forhøjes med hver amtskommunes andel af 225 mio. kr., som fordeles  

 på samme måde som tilskudsrammen efter § 1, stk. 1.
 Stk. 7. Baseline efter stk. 2 og 3 med de i stk. 4-6  

 anførte korrektioner opgøres foreløbigt pr. 1. april  

 2003.
 Stk. 8. Værdien for hver amtskommune af baseline efter  

 stk. 2 og 3 med de i stk. 4-6 anførte korrektioner  

 opgøres endeligt pr. 1. april 2004.
Kapitel 4 Indberetning og dokumentation af aktivitet § 6. Forbrug efter § 4, stk. 1-2,  

 på sygehuse, der indberettes til Sundhedsstyrelsens  

 Landspatientregister, dokumenteres gennem dette register den 1. i hver  

 måned.
Forbrug efter § 4, stk. 3-4, i  

 speciallægepraksis, der indberettes til Sundhedsstyrelsens register for  

 ydelser i den primære sundhedssektor, dokumenteres gennem dette  

 register.
Stk. 2. Amtskommunerne sikrer gennem deres aftaler med private  

 sygehuse og klinikker i Danmark, at forbruget på disse indberettes til  

 Sundhedsstyrelsens Landspatientregister i henhold til Sundhedsstyrelsens  

 "Fællesindhold for basisregistrering af sygehuspatienter  

 2003" og dokumenteres gennem dette register.
Forbrug af ydelser, som i  

 henhold til lov om offentlig sygesikring kan udføres i  

 speciallægepraksis, og som ikke allerede indberettes til  

 Sundhedsstyrelsens register for ydelser i den primære sundhedssektor,  

 skal indberettes til dette register, og dokumenteres gennem dette register.  

 Amtskommunerne sikrer, at øvrigt forbrug efter § 4, herunder  

 behandling i udlandet og behandling i speciallægepraksis efter lov om  

 sygehusvæsenet, indberettes på individniveau ved anvendelse af  

 oplysninger til gruppering i DRG- eller DAGS-grupper, blandt andet  

 ICD10-koder og nordiske operationskoder, til Sundhedsstyrelsen på  

 særligt modul på internettet og dokumenteres herigennem.
 Stk. 3. Amtsrådene meddeler Indenrigs- og  

 Sundhedsministeriet alle nødvendige, herunder personhenførbare,  

 oplysninger om opgørelse og registrering af den aktivitet, der  

 indberettes i henhold til stk. 1 og 2.
 Stk. 4. Indenrigs- og sundhedsministeren udsteder en  

 særlig revisionsinstruks til brug for amtsrådenes dokumentation  

 af aktivitet, der finansieres gennem ordningen, samt administration af  

 ordningen.
Kapitel 5 Beregning og udbetaling af tilskud § 7. Indenrigs- og Sundhedsministeriet udbetaler  

 pr. 1. januar 2003 et foreløbigt tilskud til hver amtskommune svarende  

 til amtskommunens tilskudsramme efter § 2, stk. 1-3, og pr. 1.  

 april 2003 et foreløbigt tilskud til hver amtskommune svarende til  

 amtskommunens tilskudsramme efter § 2, stk. 4.
 Stk. 2. Udbetaling af tilskud pr. 1. april 2003 efter  

 stk. 1 forudsætter, at der senest denne dato foreligger en af  

 indenrigs- og sundhedsministeren godkendt bestemmelse om amtskommunens  

 administration af ordningen, jf. § 9. Endvidere sker der i modsat fald  

 tilbagebetaling af første udbetaling pr. 1. januar 2003.
Stk. 3. Amtsrådene anviser konto i pengeinstitut,  

 hvortil tilskud skal indbetales.
Amtsrådene anviser CVR-nummer til  

 Indenrigs- og Sundhedsministeriet.
 § 8. Indenrigs- og Sundhedsministeriet beregner  

 på grundlag af den indberettede aktivitet med fradag af den beregnede  

 baseline, jf. §§ 5-6, værdien af hver amtskommunes meraktivitet  

 for 2003 opgjort i DRG- og DAGS-takster samt takster med udgangspunkt i  

 sygesikringsoverenskomsten, jf. § 3.
Stk. 2. Meraktiviteten efter stk. 1 kan indeholde en  

 vækst i den gennemsnitlige værdi pr. kontakt (indlæggelse  

 eller ambulante besøg) i amtskommunen på indtil 2 pct. i forhold  

 til baselineperioden.
Til beregning af den gennemsnitlige værdi pr.  

 kontakt efter 2. pkt. benyttes den i bilag 1 anførte metode.
 Stk. 3. Som grundlag for administration udgør  

 tilskuddet efter ordningen 80 pct. af værdien af meraktiviteten efter  

 stk. 1 og 2.
 Stk. 4. Amtskommunernes tilskud i henhold til cirkulære  

 nr. 127 af 14. november 2002 om udbetaling af statstilskud i 2002 til  

 øget aktivitet på sygehusområdet m.v. opgøres pr.  

 1. april 2003 på grundlag af meraktivitet, der er indberettet senest  

 den 10. marts 2003. Den enkelte amtskommune kan efter 1. april 2003 få  

 udbetalt tilskud for 2002 på grundlag af aktivitet eller  

 ændringer i værdi vedrørende 2002, der indberettes efter  

 den 10. marts 2003, efter reglerne i anførte cirkulære, dog  

 maksimalt svarende til halvdelen af amtskommunens uudnyttede tilskudsramme  

 for 2002. Tilskud udbetalt efter 2. pkt. fratrækkes ved  

 opgørelse af amtskommunens andel af tilskudsrammen efter § 1,  

 stk. 2, (jf. § 2, stk. 3-4) og ved opgørelse af  

 amtskommunens baseline efter § 5.
 Stk. 5. Tilskuddet efter stk. 3 kan ikke overstige  

 amtskommunens samlede tilskudsramme, jf. § 2, stk. 5.
 Stk. 6. Afregning vedrørende det samlede tilskud sker  

 pr. 1. april 2004 på grundlag af meraktivitet, der er indberettet  

 senest den 10. marts 2004.
 Stk. 7. Amtsrådene afgiver senest 15. august 2004 til  

 indenrigs- og sundhedsministeren en revisionspåtegnet  

 redegørelse for meraktiviteten efter § 6 og for amtsrådenes  

 administration af ordningen efter § 9.
 Stk. 8. Amtsrådene afgiver senest 1. september 2003 til  

 indenrigs- og sundhedsministeren en midtvejsredegørelse for  

 amtsrådenes administration af ordningen efter § 9 for perioden 1.  

 januar 2003 til 1. august 2003.
 Stk. 9. Indenrigs- og sundhedsministeren kan kræve for  

 meget udbetalt tilskud tilbagebetalt.
Kapitel 6 Amternes administration af tilskuddet § 9. Amtsrådet fastlægger vilkår  

 for, hvordan budgettet for de enheder i amtskommunens sygehusvæsen, der  

 har bidraget til amtskommunens meraktivitet, øges med det i § 8  

 nævnte tilskud eller andele heraf.
Enhederne kan f.eks. omfatte  

 sygehuse, kliniske afdelinger, funktionsbærende enheder,  

 hjælpefunktioner m.v.
 Stk. 2. Indenrigs- og sundhedsministeren udarbejder en  

 oversigt over de oplysninger, der som minimum skal indgå i  

 vilkårene efter stk. 1.
Stk. 3. De af amtsrådet fastlagte vilkår godkendes  

 af indenrigs- og sundhedsministeren.
Indenrigs- og sundhedsministeren kan  

 herunder godkende bestemmelser, der fraviger bestemmelserne i kapitel V i lov  

 om kommunernes styrelse.
Stk. 4. Indenrigs- og sundhedsministeren kan bestemme, at den  

 enkelte amtskommune skal indgå i en evaluering af den af  

 cirkulæret omhandlede ordning.
Evalueringen kan bl.a. omfatte  

 produktion, ventetid, produktivitet og effektivitet, styre- og  

 afregningsformer, arbejdstilrettelæggelse, kvalitet og service m.v.
 Stk. 5. Amtsrådene meddeler indenrigs- og  

 sundhedsministeren alle nødvendige oplysninger til sikring af, at  

 betingelserne for udbetaling af tilskud efter stk. 1 er opfyldt.
Indenrigs- og Sundhedsministeriet, den 31.  

 januar 2003 Lars Løkke Rasmussen /John Erik Pedersen Bilag Beregning af ændring i værdi pr. kontakt i 1½  

 mia. kr. modellen for 2003 I dette notat beskrives fremgangsmetoden til beregning af udvikling for  

 værdi pr. kontakt for baselineperioden til 2003. Vækst i  

 værdi pr. kontakt indtil 2 pct. kan indgår i den  

 tilskudsberettigede aktivitet.
Korrektion for stigning pr. kontakt udover 2  

 pct. anvises.
Beregningsmetode Beregningsmæssigt opgøres ændring i  

 værdi pr. kontakt ved at sammenholde den gennemsnitlige værdi pr.  

 kontakt i perioden fra 1. januar 2002 til 31. december 2002 med værdien  

 pr. kontakt for den opgjorte periode 2003. Ændringen i værdi pr.  

 kontakt betragtes således som merværdi pr. kontakt i 2003 i  

 forhold til baselineperioden.
 Al tilskudsberettiget sygehusaktivitet som indgår  

 Landspatientregisteret medgår i beregningen.
Korrektioner Inden for geriatri er der blevet indført nye  

 diagnosekoder i løbet af 2002, der anvendes i DkDRG-systemet 2003. De  

 nye koder bevirker, at registreringspraksis ændres, således at  

 værdien af den geriatriske aktivitet ikke kan opgøres ensartet i  

 baseline og i 2003. Det vil derfor ikke være muligt at foretage  

 retvisende opgørelser over ændring i værdi pr. kontakt for  

 dette område i 2003 i forhold til baselineperioden, hvorfor det  

 geriatriske område er udeladt i beregningen af ændring i  

 værdi pr. kontakt.
 Den geriatriske aktivitet, der ikke medtages i grundlaget  

 for beregning af ændring i værdi pr. kontakt i baseline og 2003  

 er:
 Geriatri på det stationære  

 område:
 I baseline:	Al aktivitet på geriatriske afdelinger eller på  

 medicinske afdelinger med geriatriske afsnit som Sygehusklassifikationen  

 2002, Sundhedsstyrelsen, definerer ved hjælp af specialebetegnelsen  

 02 ud for de enkelte afdelinger.
 I 2003: Al aktivitet på geriatriske afdelinger eller på  

 medicinske afdelinger med geriatriske afsnit som Sygehusklassifikationen  

 2003, Sundhedsstyrelsen, definerer ved hjælp af specialebetegnelsen  

 02 ud for de enkelte afdelinger.
 Udvikling i værdi pr. kontakt.
Værdien pr. kontakt opgøres som den samlede  

 produktionsværdi pr. kontakt, hvor produktionsværdien  

 opgøres fra hhv. det ambulante og stationære område.
Det  

 vil sige at for hvert amt opgøres; Samlet produktionsværdi år =DRG produktionsværdi  

år + DAGS produktionsværdi  

år Værdien pr. kontakt kan da opgøres som; Værdi pr. kontakt år  

                   = Samlet produktionsværdi  

år Kontakter år hvor det samlede antal kontakter bliver fastsat som; Kontakter år = udskrivninger år + Gnsn.DAGS Ambulante besøg år Gnsn.DRG hvor Gnsn.DAGS betegner den gennemsnitlige  

 værdi pr. ambulante besøg for den opgjorte periode 2003 og  

Gnsn.DRG betegner den gennemsnitlige værdi pr.  

 sygehusudskrivning for den opgjorte periode i 2003.
 Ændring i værdi pr. kontakt opgøres  

 endeligt som forholdet mellem værdi pr. kontakt i den opgjorte periode  

 i 2003 i forhold til den samlede værdi pr. kontakt i hele  

 baselineperioden.
Ændring i værdi pr. kontakt i pct  

 = { Værdi pr. kontakt 2002 1 } 100 Værdi pr. kontakt Baseline Regulering for udvikling i værdi pr. kontakt udover 2 pct.
 Den samlede værdi af hver amtskommunes somatisk  

 sygehusbehandling, der foregår ambulant eller under indlæggelse,  

 med de ovenfor anførte korrektioner, justeres hver måned med den  

 faktor, som ændringen i værdi pr. kontakt ligger udover 2  

 pct.
