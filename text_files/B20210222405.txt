Bekendtgørelse om anvendelse af lov om retssikkerhed ved forvaltningens anvendelse af tvangsindgreb og oplysningspligter ved tredjepartsverifikation af Den Danske Klimaskovfonds monitering af klimaeffekten af projekter I medfør af § 14, stk. 4, i lov nr. 2186 af 29. december 2020 om Den Danske Klimaskovfond og § 1, stk. 4, i lov om retssikkerhed ved forvaltningens anvendelse af tvangsindgreb og oplysningspligter, jf. lovbekendtgørelse nr. 1121 af 12. november 2019, og efter forhandling med justitsministeren fastsættes:
 § 1. Lov om retssikkerhed ved forvaltningens anvendelse af tvangsindgreb og oplysningspligter gælder for den uafhængige tredjeparts anvendelse af tvangsindgreb efter § 14, stk. 2, i lov om Den Danske Klimaskovfond.
 § 2. Bekendtgørelsen træder i kraft den 1. januar 2022.
