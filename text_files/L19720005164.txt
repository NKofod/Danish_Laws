 Ved en i København mellem udenrigsministeriet og Amerikas forenede Staters  

 ambassade stedfundne noteveksling af 15. december 1971 og 25. maj 1972 er der  

 truffet aftale om følgende tillæg til bilag A til den i bekendtgørelse nr. 14  

 af 20. februar 1950, Lovtidende C, omhandlede overenskomst af 27. januar 1950  

 om gensidig bistand på forsvarets område:
 Tillæg til bilag A.
Til iværksættelse af bestemmelserne i artikel V, stk. 1, overenskomsten om  

 gensidig bistand på forsvarets område vil den danske regering, når De  

 forenede Staters ambassade i København anmoder derom, indbetale danske kroner  

 til et samlet beløb af kr. 1.686.352,50 på den af ambassaden udpegede konto  

 til dækning af de kontorholdsudgifter o.l. i Danmark, som ambassaden på De  

 forenede Staters regerings vegne i tidsrummet fra 1. juli 1971 til 30. juni  

 1972 afholder i forbindelse med gennemførelsen af den pågældende  

 overenskomst.
Dette beløb indbefatter en eengangsfordring for finansåret  

 1971, der hidrører fra omkostninger ved forflyttelse af amerikansk personel,  

 som er nødvendiggjort af de godkendte personalenedskæringer for det gensidige  

 bistandsprogram på forsvarets område i Danmark.
 Udenrigsministeriet, den 4. august 1972.
K.
B.
Andersen.
