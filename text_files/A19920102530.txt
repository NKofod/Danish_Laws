 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om Danmarks Statistik, jf. lovbekendtgørelse nr. 15 af 12. januar  

 1972, som ændret ved § 30 i lov nr. 386 af 13. juni 1990, foretages følgende  

 ændringer:
1. I § 1, stk. 2, ændres »økonomi- og  

 budgetministerens« til: »økonomiministerens«.
I § 2, stk.  

 1, § 3, stk. 3, § 4, stk. 2 og 3, og § 8, stk. 3, ændres  

 »økonomi- og budgetministeren« til: »økonomiministeren«.  

 I § 2, stk. 2, ændres »Økonomi- og budgetministerens« til:  

 »Økonomiministerens«.
I § 5 ændres »Økonomi- og  

 budgetministeren« til: »Økonomiministeren«.
 2. § 1, stk. 4, ophæves.
 3. I § 3, stk. 1, udgår »og 4«.
 4. § 3, stk. 2, affattes således:
»Stk. 2.  Styrelsen træffer beslutning om, i  

 hvilket omfang og på hvilken måde de i § 3 a og §§ 8-12 nævnte oplysninger  

 skal indhentes. Økonomiministeren kan dog fastsætte begrænsninger med hensyn  

 til tilvejebringelsen af oplysninger efter §§ 8-12, som det statistiske  

 departement ikke i de ved lovens ikrafttræden gældende love eller  

 administrative bestemmelser havde hjemmel til at kræve afgivet.« 5. Efter § 3 indsættes:
 » § 3  a . Økonomiministeren kan efter  

 indstilling fra styrelsen fastsætte de regler, der er nødvendige for  

 gennemførelsen eller anvendelsen her i landet af De Europæiske Fællesskabers  

 retsakter om indhentning og bearbejdning af statistiske oplysninger.
 Stk. 2.  Økonomiministeren kan efter indstilling fra  

 styrelsen fastsætte bestemmelser om fravigelse af regler i retsakterne i det  

 omfang, disse indeholder adgang hertil.
Stk. 3.  For så vidt angår spørgsmål i retsakterne, som  

 henhører under andre ministeriers ressort, udøves beføjelserne i stk. 1 og 2  

 af den pågældende minister.« 6. § 7 ophæves.
 7. I § 8, stk. 1, nr. 1, og stk. 2, indsættes efter  

 »art«: », beliggenhed«.
 8. § 9, stk. 1, 1. pkt., affattes således:
»Når indførsel fra og udførsel til udlandet samt varehandel mellem  

 Grønland, Færøerne og det øvrige Danmark ikke omfattes af retsakter om  

 indhentning og bearbejdning af statistiske oplysninger vedtaget af De  

 Europæiske Fællesskaber, skal varemodtagere og vareafsendere meddele  

 oplysning om de ind- og udførte varers værdi, art og mængde, afsendelsesland,  

 oprindelsesland, bestemmelsesland samt transportforhold.« 9. I § 9, stk. 2, ændres »finansministeren« til:  

 »skatteministeren«.
 10. § 12 a, stk. 2, ophæves.
 11. § 13, stk. 1, affattes således:
»Den, der undlader rettidigt at meddele de oplysninger, der kræves  

 efter regler fastsat i medfør af § 3 a, efter §§ 8-12 a eller retsakter om  

 indhentning og bearbejdning af statistiske oplysninger vedtaget af De  

 Europæiske Fællesskaber, eller som forsætligt eller ved grov uagtsomhed  

 afgiver urigtige oplysninger, straffes med bøde.« 12. I § 13 indsættes efter stk. 3 som nye stykker:
 » Stk. 4.  Overskridelse af frister for indsendelse  

 af oplysninger, der kræves efter forordninger vedtaget af De Europæiske  

 Fællesskaber om statistikker over udveksling af goder mellem medlemsstaterne,  

 straffes ikke, medmindre der foreligger forsæt eller grov uagtsomhed, men der  

 pålægges den oplysningspligtige en ekspeditionsafgift på 550 kr.  

 Ekspeditionsafgift med tillæg af omkostninger kan inddrives ved udpantning.
 Stk. 5.  Danmarks Statistik kan fritage den  

 oplysningspligtige for betaling af ekspeditionsafgiften, når det på grund af  

 særlige omstændigheder findes rimeligt.
Stk. 6.  Økonomiministeren fastsætter efter indstilling  

 fra styrelsen de nærmere regler om pålæggelse og opkrævning af  

 ekspeditionsafgiften.« 13. § 14, stk. 3, ophæves.
 14. § 15 affattes således:
 » § 15 .  Loven gælder ikke for Færøerne.
Stk. 2.  § 3 a gælder ikke for Grønland.« § 2 Loven træder i kraft den 1. januar 1993.
Givet på Amalienborg, den 18. december  

 1992 Under Vor Kongelige Hånd og Segl MARGRETHE R.
