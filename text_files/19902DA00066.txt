Nr BTB 66 Betænkning over Forslag til folketingsbeslutning om Danmarks ratifikation  

 af den fjerde AVS-EØF-konvention og slutakt med dertil knyttede protokoller  

 og erklæringer samt intern aftale om finansiering og forvaltning af  

 Fællesskabets bistand   

 Nr B 66 1990-91, 2. samling Afgivet af Markedsudvalget Afgivet: 19910517 Udvalget har behandlet beslutningsforslaget i flere møder og har herunder stillet spørgsmål til udenrigsministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til vedtagelse uændret.
 Et mindretal inden for flertallet (Socialistisk Folkepartis medlem af  

 udvalget) udtaler:
 Mindretallet tager resultatet af forhandlingerne mellem AVS-landene og EF  

 til efterretning og agter derfor at give sit samtykke til ratifikationen af  

 den fjerde AVS-EØF-konvention, undertegnet i Lome den 15. december 1989.
For mindretallet har det været afgørende, at Danmark i forhandlingerne har  

 støttet de synspunkter, der har været fremført fra Lomelandenes side.
Det  

 gælder således kritikken af manglende forbedringer af sukkerprotokollen, hvor  

 EF's forkerte sukkerpolitik stiller sig afgørende i vejen for en virkelig  

 ulandsvenlig politik fra EF's side.
Det gælder kritikken af, at der ikke  

 kunne skabes tilslutning til en større forhøjelse end de 40 pct. på  

 bistandsoverførslerne, og det gælder ønskerne om bedre resultater på  

 råvareområdet, bl.a.
Stabex-ordningen.
På den anden side er der ikke tvivl om, at denne AVS-aftale er bedre end  

 den aftale, som den afløste.
Det gælder visse forbedringer i  

 Stabex-ordningen, inddragelse af menneskerettigheder samt miljøhensyn som  

 f.eks. forbud mod udførsel af giftigt og radioaktivt affald.
Endvidere er der  

 tale om en reel stigning på 25 pct. i udviklingsbevillingerne.
 At disse forbedringer i forhold til den katastrofale udvikling i de  

 fattigste ulande som f.eks. i Afrika ikke engang holder trit med  

 forringelserne i leveforhold for de fattigste, understreger, at  

 verdenssamfundet - og i særlig grad EF - helt anderledes dramatisk må satse  

 på økonomisk omfordeling mellem de rige lande i nord og de fattige i syd, end  

 vi har set hidindtil.
Mindretallet er derfor tilfreds med, at der er mulighed for genforhandling  

 i den 10-års-periode, som konventionen dækker.
Finansprotokollen gælder kun  

 for en 5-års-periode, og EF og AVS-landene har ret til at rejse nye krav til  

 genforhandlingen i 1995. Mindretallet skal opfordre den danske regering til  

 at igangsætte et grundigt forarbejde med henblik på at få EF til at stille  

 krav om genforhandling i 1995. Mindretallet opfordrer den danske regering til  

 at drøfte dette igennem med Folketinget inden udgangen af 1994 med henblik på  

 at opstille ændringer, der skaber lige handelsforhold, fjerner  

 EF-protektionisme, gennemfører en gældsafvikling og forbedrer EF's  

 ulandshjælp.
Disse ændringer haster.
Mindretallet ønsker i den sammenhæng at understrege, at Danmark  

 ubønhørligt skal arbejde for at kræve en klar fattigdomsorientering i EF's  

 ulandshjælp.
Danmark skal derfor modarbejde de tendenser, som har kunnet  

 iagttages til, at EF af bl.a. sikkerhedspolitiske grunde opprioriterer - som  

 f.eks. i Middelhavsområdet - på bekostning af de fattigste u-lande.
 Et mindretal (Fremskridtpartiets medlem af udvalget) indstiller  

 beslutningsforslaget til forkastelse med følgende bemærkninger:
 Mindretallet ønsker at pointere det vanvittige i at være med til at støtte  

 militære styrer, diktatorer og andre menneskerettighedskrænkende regimer.
Kontrollen med brugen af 92 mia. kr. over en 5-årig periode i de 69 lande  

 må siges at være umulig, og man kan frygte, at det vil virke som i bedste  

 fald at smide pengene lige ud ad vinduet.
Sandsynligvis vil en stor del af  

 pengene blive brugt til militære investeringer eller hjælpe til frigørelse af  

 den pågældende stats midler, således at disse midler kan blive brugt til  

 militære formål.
 Åben samhandel landene imellem er en god ting, men Fremskridtspartiet ser  

 ingen grund til, at Danmark skal være med til at betale bod for de europæiske  

 kolonimagters fejltrin.
