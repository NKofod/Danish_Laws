Resumé  


  

 En journalist (A)  

 klagede over den tid der var medgået til Undervisningsministeriets (UM's)  

 behandling  

 af hans anmodning om aktindsigt i en konkret sag.
I UM's svar til A henviste  

 ministeriet blandt andet til at der på grund af efterårsferie først kunne  

 tages  

 endelig stilling til A's anmodning efter den 25. oktober.
Ombudsmanden  

 kritiserede at UM var knapt 6 uger om at tage stilling til  

 aktindsigtsanmodningen.
Endvidere tilkendegav ombudsmanden at ferie ikke kan  

 begrunde udsættelse med en afgørelse om aktindsigt, samt at UM ikke burde  

 have  

 anvendt 12 dage til at forsøge at kontakte A telefonisk med henblik på en  

 afklaring af begæringens omfang.
Ombudsmanden kritiserede  

 videre at UM ikke havde gjort notat om, at UM under en telefonsamtale med A  

 havde oplyst at svar på aktindsigtsanmodningen først kunne forventes efter  

 10-dages fristen i offentlighedslovens § 16 og om årsagen hertil.
Endelig  

 fandt  

 ombudsmanden det uheldigt at UM sidst i svaret til A havde anført, at UM  

 "dog samtidig (vil) beklage, at vi ikke i perioden hørte fra Dem trods  

 gentagne forsøg på at kontakte Dem". Formuleringen indeholdt efter  

 ombudsmandens opfattelse en bebrejdelse og lagde ansvaret for en del af  

 forsinkelsen over på A, hvad der ikke var holdepunkter for. (J. nr.  

 1993-2557-700).
 Sagsbehandlingstid  

 i forbindelse med behandling af en anmodning om aktindsigt.
 Journalist A klagede i brev af 15. november 1993 over at  

 Undervisningsministeriet endnu ikke havde truffet afgørelse i anledning af  

 hans anmodning i brev af 13. oktober 1993 om aktindsigt i en sag om  

 sammensætning af bestyrelsen for Forskerakademiet.
Det fremgik af sagen at Undervisningsministeriet modtog  

 anmodningen om aktindsigt den 14. oktober 1993. I anmodningen bad A om et  

 hurtigt svar.
Han henviste herved til sagens nyhedsmæssige karakter.
Ministeriet ringede A op samme dag for at få uddybet hans  

 anmodning.
I ministeriets referat af samtalen var det nævnt at ministeriet  

 samtidig oplyste, at "der ville gå nogen tid" da ministeriet skulle  

 gennemgå gamle sager.
I tilslutning hertil var det nævnt at ministeriet  

 "har 10 dage, jf. lov om off... § 16, stk. 2." Undervisningsministeriet traf afgørelse i et brev af 23.  

 november 1993 til A.
Heri skrev ministeriet:
 "...
 I forbindelse med telefonsamtale af 14. oktober 1993, hvor  

 De blev kontaktet for nærmere afklaring, bad De om også at få aktindsigt i  

 den  

 senere brevveksling mellem formanden, bestyrelsen og  

 Undervisningsministeriet,  

 hvilket De fik løfte om, dog med den bemærkning, at der på grund af  

 efterårsferien  

 først kunne tages endelig stilling til spørgsmålet efter den 25. oktober.  

 Hvilket De accepterede.
 I forbindelse med, at Politiken den 10. november 1993 bragte  

 en artikel om bestyrelsesformandens afgang forsøgte ministeriet flere gange  

 (...) forgæves at kontakte Dem for at høre, om De fortsat ønskede aktindsigt.
Af samtalen gårs dato udtalte De, at De fortsat var  

 interesseret.
Vi beklager, at materialet fremsendes så sent, men vil dog  

 samtidig også beklage, at vi ikke i perioden hørte fra Dem trods gentagne  

 forsøg på at kontakte Dem." I brev af 29. november 1993 til Undervisningsministeriet  

 skrev A bl.a.:
 "I følgebrevet anføres bl.a., at jeg var indforstået  

 med, at spørgsmålet om aktindsigt først ville blive afgjort efter den 25.  

 oktober.  

 Da den afgørelse er ministeriets, havde jeg jo næppe mulighed for at  

 protestere  

 over det, men det er min overbevisning, at jeg blev indgivet den opfattelse,  

 at  

 de aktuelle papirer, specielt dem vedr. formandsskiftet, ville foreligge for  

 mig umiddelbart efter den 25. oktober. ...
Det fremgår videre, at ministeriet forgæves har søgt kontakt  

 med mig adskillige gange.
Til dette skal jeg anføre følgende: Såfremt  

 redaktionen i Århus (er) ubemandet, er der tilsluttet en telefonsvarer, der  

 henviser til Politikens redaktion i København, som tager imod besked stort  

 set  

 døgnet rundt.
Telefonsvareren angiver desuden telefax-nummer, som også  

 fremgår  

 af det brevpapir, der indeholder min anmodning om aktindsigt, så jeg anser  

 det  

 for forholdsvis enkelt at få kontakt med mig, når man ønsker det.
 Telefoniske og skriftlige rykkere vedr. mit ønske om  

 aktindsigt har jeg anset for overflødige, idet jeg i mit brev af 13. oktober  

 anfører: "Af hensyn til sagens nyhedsmæssige karakter skal jeg anmode om  

 et hurtigt svar." plus at jeg i telefonsamtalen den 14. el. 15 oktober  

 med  

 (...) tydeligt gjorde opmærksom på, at jeg ville sætte stor pris på en hurtig  

 afgørelse især vedrørende papirerne om formandskiftet.
Det er uforståeligt for mig, hvordan en artikel i Politiken  

 den 10. november 1993 om formandsskiftet i Forskerakademiet, skrevet af  

 journalist (...) kan rejse tvivl vedr.  

  

 mit  

  

 ønske om aktindsigt." A gjorde mig bekendt med Undervisningsministeriets afgørelse  

 og hans brev af 29. november 1993 til ministeriet.
Jeg anmodede i den  

 anledning  

 ministeriet om at udtalelsen til mig tillige omfattede ministeriets  

 bemærkning  

 til slut i afgørelsen af 23. november 1993.
I Undervisningsministeriets udtalelse til mig redegjorde  

 ministeriet for indholdet af telefonsamtalen med A den 14. oktober 1993 for  

 så  

 vidt angik spørgmålet om, hvilke akter han ønskede aktindsigt i.
Ministeriet  

 anførte videre:
"Den 9. november 1993 forsøgte (A) telefonisk at  

 kontakte kontorets chef og sagsbehandler.
Da dette ikke lykkedes bad han om  

 at  

 blive ringet op.
De følgende dage forsøgte vi uden held at træffe ham.
Med brev af 23. november 1993, har ministeriet fremsendt  

 kopi af det ønskede materiale til (A), hvor vi beklagede den sene  

 fremsendelse  

 af akterne.
Samtidig beklager vi, at det ikke var lykkedes at få kontakt til  

 (A) hvorved sagen blev yderligere forsinket.
Når artiklen i Politiken af 10. november 1993 kunne rejse  

 tvivl i ministeriet om aktindsigtens omfang, er det begrundet i, at artiklens  

 oplysninger efter ministeriets opfattelse i vidt omfang belyste spørgsmål ved  

 besættelsen  

 af rektorstillingen ved Forskerakademiet.
Vi ønskede derfor afklaret, om  

 ønsket  

 om aktindsigt for så vidt angår denne del af sagen fortsat blev opretholdt af  

 (A).
Ministeriet ønsker at præcisere, at vi finder det meget  

 beklageligt, at sagen har trukket unødigt i langdrag, og vi påtager os  

 naturligvis  

 hovedansvaret herfor.
Der har ikke i det passerede ligget bevidste  

 overvejelser  

 om at trænere sagen, idet vi fra sagens begyndelse har haft den opfattelse,  

 at  

 spørgsmålet om etablering af en bestyrelse for Forskerakademiet og den senere  

 brevveksling om besættelsen af rektorstillingen i fuldt omfang var undergivet  

 retten til aktindsigt." I et brev til A udtalte jeg følgende:
 "En myndighed, der modtager en begæring om aktindsigt,  

 skal snarest afgøre om begæringen kan imødekommes (offentlighedslovens § 16,  

 stk. 1). Er afgørelse herom ikke truffet inden 10 dage efter at begæringen er  

 modtaget, skal myndigheden underrette den begærende om grunden hertil samt om  

 hvornår en afgørelse kan forventes at foreligge (§ 16, stk. 2).
 I forarbejderne til § 16 er det tilkendegivet at  

 "snarest" tilsigter at fremhæve, at sager om aktindsigt skal  

 behandles med særlig hurtighed og at kravet herom skal ses i sammenhæng med  

 lovens formål (Folketingstidende 1985/86 tillæg A spalte 233 og 196). Disse  

 formål er beskrevet i betænkning nr. 325/1963 om offentlighed i  

 forvaltningen,  

 s. 42ff, hvor det bl.a. er anført:
"... navnlig har pressen en åbenbar interesse i at få  

 førstehånds kendskab til, om forhold inden for forvaltningsområder kræver  

 nærmere belysning eller giver anledning til kritik, således at problemer kan  

 sættes under debat på et sagligt og velunderbygget grundlag." Pressens særlige rolle er også fremhævet ved gennemførelsen  

 af den nugældende lov:
 "... en hurtig behandling og afgørelse af sager om  

 aktindsigt er en væsentlig forudsætning for, at offentlighedsloven kan  

 opfylde  

 sine intentioner om, at pressen og andre nyhedsformidlende institutioner skal  

 have mulighed for ved anvendelse af loven løbende at orientere befolkningen  

 om  

 aktuelle sager, der er under behandling i den offenlige forvaltning."  

 (Folketingstidende 1985/86, tillæg A, spalte 196).
Det fremgår således af forarbejderne at lovgivningsmagten  

 har lagt meget stor vægt på, at aktindsigtsbegæringer ekspederes hurtigt. 10  

 dages fristen i lovens § 16, stk. 2, er ikke en absolut frist, men  

 forudsætter  

 at afgørelsen normalt træffes inden 10 dage.
Udskydelse af afgørelsen  

 herudover  

 kræver en nærmere begrundelse.
I forarbejderne og i Justitsministeriets  

 vejledning  

 om offentlighedsloven (s. 34) er nævnt forskellige grunde der kan føre til  

 udsættelse af afgørelsen.
Ingen af disse grunde er oplyst som årsag til  

 udsættelse af afgørelsen i den foreliggende sag.
I ministeriets afgørelse af 23. november 1993 til Dem er nævnt  

 at ministeriet "på grund af efterårsferien" først kunne tage  

 (endelig) stilling til Deres begæring om aktindsigt efter den 25. oktober  

 1993  

 - d.v.s. efter 10 dages fristen.
Ministeriet orienterede Dem efter det  

 oplyste  

 om dette under samtalen med Dem den 14. oktober, men der er ikke notat herom.  

 Tværtimod efterlader ministeriets notat det indtryk at afgørelsen ville blive  

 truffet inden for 10 dages fristen - omend meget tæt på denne frist, jf. det  

 citerede ovenfor.
Ferie kan efter min opfattelse ikke begrunde udsættelse med  

 afgørelsen om aktindsigt.
Hvis den sagsbehandler der skulle have behandlet  

 aktindsigtsanmodningen er på ferie, må afgørelsen overlades til en anden.
Det  

 gælder også selv om der er tale om et tidspunkt som skolernes efterårsferie,  

 hvor  

 der i almindelighed er mange der holder ferie og arbejdspresset blandt det  

 tilbageværende personale derfor er ekstra stort.
Jeg må derfor finde det  

 beklageligt at Undervisningministeriet som begrundelse for at 10 dages  

 fristen  

 ikke blev overholdt henviste til efterårsferien.
 Jeg har gjort Undervisningministeriet bekendt med min  

 opfattelse.
Ministeriet burde endvidere have gjort notat om at  

 ministeriet over for Dem under samtalen den 14. oktober 1993 havde oplyst, at  

 en afgørelse først kunne forventes efter den 25. oktober 1993 og hvorfor det  

 var tilfældet.
Det følger efter min opfattelse af den ulovbestemte pligt til  

 at  

 gøre notat om væsentlige oplysninger vedrørende sagens behandling, jf. bl.a.  

 Forvaltningsloven  

 med kommentarer af John Vogter, Jurist- og Økonomforbundets Forlag, 1992, og  

 min beretning for året 1989, s. 138ff.
Denne pligt omfatter også mundtlige  

 tilkendegivelser om tidspunktet for sagens afslutning.
 Jeg har gjort ministeriet bekendt med min opfattelse.
I anledning af en artikel i Politiken den 10. november 1993  

 blev ministeriet i tvivl om hvorvidt De fortsat ønskede aktindsigt i det  

 ønskede omfang.
Ministeriet forsøgte derfor efter det oplyste at kontakte Dem  

 flere gange telefonisk.
Det lykkedes ministeriet at få kontakt med Dem den  

 22.  

 november 1993 hvor De fastholdt begæringen.
Der er ikke i sagen oplysninger om årsagen til at  

 ministeriet ikke traf afgørelse i perioden ultimo oktober til 10. november  

 1993. Ifølge ministeriets udtalelse til mig har der heller ikke været tvivl  

 om  

 at der i sagen var adgang til aktindsigt i fuldt omfang.
Jeg må derfor lægge  

 til grund at der ikke har været noget til hinder for at træffe afgørelse i  

 denne periode.
Da afgørelser om aktindsigt som nævnt skal behandles med  

 særlig  

 hurtighed, må jeg derfor finde det beklageligt at afgørelsen om aktindsigt  

 (heller) ikke blev truffet i denne periode.
 Jeg har gjort ministeriet bekendt med min opfattelse.
Jeg er enig med Dem i at artiklen i Politiken den 10.  

 november 1993 i princippet ikke havde betydning for Deres begæring om  

 aktindsigt bl.a. fordi artiklen ikke er skrevet af Dem.
I det konkrete  

 tilfælde  

 finder jeg imidlertid ikke tilstrækkeligt grundlag for at kritisere at  

 ministeriet forsøgte at kontakte Dem for at høre, om De fortsat var  

 interesseret i aktindsigt i det ønskede omfang.
Jeg har herved lagt vægt på  

 at  

 De dagen forinden havde søgt at kontakte sagsbehandleren og dennes chef.
Når  

 det ses i sammenhæng med artiklens indhold, kunne ministeriet have et vist  

 grundlag for at antage at De muligvis ikke længere var interesseret i  

 aktindsigt i denne del af sagen.
Derimod finder jeg det kritisabelt at ministeriet anvendte  

 12 dage på at forsøge at kontakte Dem - hvorved afgørelsen om aktindsigt blev  

 yderligere forsinket.
Der er ikke oplysninger - herunder telefonnotater - om  

 at  

 ministeriet skulle have lagt besked til Dem om at ringe tilbage.
Henset til  

 sagens karakter burde ministeriet have udfoldet større bestræbelser på at få  

 kontakt med Dem - f.eks. ved en telefonbesked som nævnt eller ved at skrive  

 til  

 Dem.
Når dette ikke skete, burde ministeriet have truffet afgørelse inden for  

 de første par dage efter den forgæves kontakt til Dem.
 Jeg har gjort ministeriet bekendt med min opfattelse.
Idet jeg som nævnt lægger til grund at ministeriet ikke  

 lagde telefonbesked til Dem, må jeg endvidere finde formuleringen "men  

 vil  

 dog samtidig også beklage, at vi ikke i perioden hørte fra Dem trods gentagne  

 forsøg på at kontakte Dem" til slut i ministeriets afgørelse af 23.  

 november  

 1993 for uheldig.
Formuleringen indeholder en bebrejdelse og lægger ansvaret  

 for den seneste forsinkelse (fra 10. november 1993) over på Dem.
Det har  

 ministeriet efter min opfattelse ikke haft holdepunkter for.
 Jeg har gjort ministeriet bekendt med min opfattelse.
Ministeriet traf afgørelse om aktindsigt knap 6 uger efter  

 modtagelsen af Deres begæring om aktindsigt.
Bortset fra de få dage som sagen  

 blev forsinket fordi ministeriet efter Deres opringning den 9. november 1993  

 og artiklen i Politiken den 10. november 1993 ønskede afklaret, om De fortsat  

 ønskede aktindsigt i samme omfang har ministeriet efter min opfattelse ikke  

 haft det fornødne grundlag for at udsætte afgørelsen om aktindsigt.
 Jeg må på denne baggrund finde ministeriets  

 sagsbehandlingstid kritisabel.
Jeg har gjort ministeriet bekendt med min opfattelse.
Da  

 ministeriet i afgørelsen til Dem og i udtalelsen til mig har beklaget  

 sagsbehandlingstiden  

 foretager jeg mig herudover ikke mere i sagen.
