Der var rejst spørgsmål om afskrivning af tab på uerholdelige fordringer i  

 relation til nogle pantebreve.
Pantebrevene var modtaget i håndpant som  

 sikkerhed for en udestående fordring og senere i forbindelse med debitors  

 konkurs overtaget til dagskurs.
Det var oplyst, at skattevæsenet ville lægge pantebrevenes kursværdi til  

 grund ved opgørelsen af det fradragsberettigede tab.
Det var tillige oplyst,  

 at en senere kursavance på pantebrevene ville blive løbende  

 indkomstbeskattet.
 Ministeriet for skatter og afgifter meddelte, at pantebrevene, der var  

 modtaget til delvis dækning af virksomhedens fordring, ved opgørelsen af det  

 fradragsberettigede tab efter momsloven skal medregnes med den nominelle  

 værdi (restgælden). Kurstabet giver ikke mulighed for afgiftsmæssig  

 regulering.
 Det blev tilføjet, at momsloven ikke - som ved indkomstbeskatningen -  

 åbner mulighed for en tilsvarende løbende afgiftsberigtigelse af  

 pantebrevsydelserne (avancen).
 Da der ifølge momslovens § 13, stk 6, alene kan ske fraskrivning i den  

 afgiftspligtige omsætning for konstaterede tab, må pantebreve, der modtages  

 til hel eller delvis dækning af en fordring, og som senere vil kunne afhændes  

 med gevinst eller indfries (til pari), derfor også medregnes med den  

 nominelle værdi.
 Se også Dep.1127.
