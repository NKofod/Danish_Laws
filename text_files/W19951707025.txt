 reglerne for befordringsgodtgørelse til kurser m.v. truffet  

 afgørelse om, at der kan udbetales befordringsgodtgørelse til  

 ansatte i skatteforvaltningen i forbindelse med disses deltagelse i  

 skattekurserne SK I og SK II.
Skattefri befordringsgodtgørelse I forbindelse med en organisations henvendelse til skatteministeren om  

 problemstillingen har Told- og Skattestyrelsen oplyst ministeren om, at  

 Styrelsen deler regionens opfattelse af, at SK I og SK II er efteruddannelse  

 for en ansat i skatteforvaltningen.
 Told- og skatteregionen har bemærket følgende:
Det kan i nogle situationer være vanskeligt at afgøre,  

 på hvis foranledning en kørsel foretages.
Dette gælder  

 f.eks. de tilfælde, hvor den ansatte deltager i undervisning, kurser  

 m.v.
Der kan som udgangspunkt udbetales skattefri  

 kørselsgodtgørelse (og hvis betingelserne herfor er opfyldt  

 også rejsegodtgørelse) til lønmodtagere, der deltager i  

 efteruddannelse.
Det volder almindeligvis ikke problemer at afgøre,  

 hvornår der er tale om efteruddannelse, når uddannelsen ikke er  

 kompetencegivende.
 Det kan derimod være vanskeligt at foretage en afgrænsning,  

 når der er tale om uddannelse, der nærmer sig det  

 kompetencegivende.
 Hvis der er tale om en ansat, som er i færd med at gennemgå en  

 grunduddannelse, der består af såvel en praktikdel som en  

 teoretisk del, og ansættelse hos arbejdsgiveren i første omgang  

 er sket med henblik på en gennemførelse af den praktiske del af  

 uddannelsen, så kan arbejdsgiveren ikke udbetale skattefri  

 kørselsgodtgørelse, når den ansatte kører til  

 undervisning på skole eller lignende.
 Dette er f.eks. tilfældet  med kontorelever (og andre  

 EFG-elever).
 Hvis der er tale om en person, som er ansat i en permanent stilling, men  

 som deltager i undervisning uden for det almindelige arbejdssted, er det  

 nødvendigt med en nærmere vurdering af forholdet.
Hvis deltagelsen i undervisningen sker på arbejdsgiverens  

 foranledning og i dennes interesse og i øvrigt har sammenhæng  

 med den funktion, som den pågældende medarbejder varetager i  

 virksomheden (f.eks.
SK I og SK II for en ansat i skatteforvaltningen), kan  

 der udbetales skattefri kørselsgodtgørelse.
 Sker undervisningen i denne ansattes fritid, og afholder denne selv  

 udgifterne til kursusmateriale, afgift m.v., kan der dog næppe  

 udbetales skattefri kørselsgodtgørelse.
 Hvis der er tale om undervisning, der på ingen måde relaterer  

 sig til den pågældendes beskæftigelse og ansættelse,  

 men som må anses for etablering med henblik på varetagelse af en  

 helt anden arbejdsopgave, evt. for en anden arbejdsgiver, kan der ikke  

 udbetales skattefri kørselsgodtgørelse.
