Omlægning af administrationsselskabets  

 indkomstår Sagsfremstilling A ApS ejes af D.
A ApS ejede  

 indtil 18. april 2005 70 % af B ApS.
B ApS har 8 helejede datterselskaber.
 A ApS solgte den  

 18. april 2005 sin aktiebesiddelse i BApS til C ApS, som er ejet af A ApS med  

 52 % fra stiftelsen den 18. april 2005. De øvrige anparter i C ApS ejes af to  

 nyetablerede holdingselskaber med hver 24 %. De to nyetablerede  

 holdingselskaber ejes af Ds to voksne døtre.
 A ApS har indkomstår  

 1. maj - 30. april, mens de øvrige selskaber i koncernen har indkomstår 1.  

 januar - 31. december.
 Reglerne om  

 sambeskatning blev ændret i 2005. Det medfører, at selskaberne i koncernen  

 skal  

 sambeskattes, jf. selskabsskatteloven § 31, stk. 1. Det øverste moderselskab,  

 der deltager i sambeskatningen, skal udpeges som administrationsselskab i  

 sambeskatningen, jf. selskabsskattelovens § 31, stk. 4.
De nye regler om  

 sambeskatning har virkning fra og med indkomstår, der påbegyndes den 15.  

 december  

 2004 eller senere, jf.
Lov nr. 426 af 6. juni 2005 § 15, stk. 3.
 For A ApS  

 betyder det, at de nye sambeskatningsregler har virkning fra og med det  

 indkomstår,  

 der begynder den 1. maj 2005. For datterselskabet B ApS har de nye  

 sambeskatningsregler virkning fra og med det indkomstår, der begynder den 1.  

 januar 2005. I perioden 1. januar - 30. april 2005 er A ApS derfor ikke  

 omfattet af sambeskatning med B ApS.
 Fra 1. januar  

 2005 bliver B ApS administrationsselskab for koncernen, jf.  

 selskabsskattelovens § 31, stk. 4, da det fra og med denne dato er det  

 øverste  

 moderselskab, der deltager i sambeskatningen.
Den 18. april  

 2005 etableres der koncernforbindelse med C ApS.
Fra og med 18. april 2005 er  

 C  

 ApS det øverste moderselskab i koncernen, hvorfor dette selskab bliver  

 administrationsselskab, jf. selskabsskattelovens § 31, stk. 4.
 A ApS skal  

 udpeges som administrationsselskab fra 1. maj 2005, da det fra og med denne  

 dato er det øverste moderselskab, der deltager i sambeskatningen, jf.  

 selskabsskatteloven § 31, stk. 4. Der bliver derfor tale om tre forskellige  

 administrationsselskaber og koncernens indkomst skal således opdeles på 3  

 delperioder, jf. selskabsskattelovens § 31, stk. 3.
Det følger af  

 selskabsskattelovens § 10, stk. 5, at alle selskaber i en sambeskatning  

 omfattet  

 af selskabsskatteloven § 31 skal have samme indkomstår som  

 administrationsselskabet.
Det medfører som udgangspunkt, at de øvrige  

 selskaber  

 omfattet af sambeskatningen skal omlægge deres indkomstår, så de svarer til  

 administrationsselskabets indkomstår.
I perioden frem  

 til 1. maj 2005, hvor A ApS indtræder i sambeskatningen og samtidig bliver  

 administrationsselskab,  

 har alle selskaber i koncernen samme indkomstår, hvorfor der ikke skal ske  

 nogen  

 omlægninger.
Den 1. maj 2005 skal C ApS, B ApS og de 8 datterselskaber  

 omlægge  

 deres indkomstår, så de svarer til A ApS' indkomstår.
 Ansøgeren har  

 anmodet om Skatterådets tilladelse til i stedet at omlægge  

 administrationsselskabets (A ApS) indkomstår, jf. selskabsskattelovens § 31  

 B,  

 stk. 1. Administrationsselskabet ønsker at omlægge sit indkomstår til 1.  

 januar  

 - 31. december med omlægningsperioden 1. maj 2004 - 31. december 2005.
 Selskaber, hvis  

 indkomstår 2005 er påbegyndt før den 15. december 2004, kan vælge at anvende  

 samme regler, som gælder for selskaber, hvis indkomstår 2005 påbegyndes den  

 15.  

 december 2004 eller senere, forudsat at alle selskaber i koncernen, jf.  

 selskabsskattelovens §  

 31 C  

 anvender samme  

 regler, jf. § 15, stk. 4 i lov nr. 426 af 6. juni 2005.
Ansøgers eventuelle opfattelse ifølge anmodning og  

 bemærkninger til sagsfremstilling Det er  

 ansøgerens opfattelse, at en omlægning af indkomståret for de øvrige  

 selskaber  

 i koncernen vil være forbundet med betydelige administrative problemer, da B  

 ApS har flere helejede datterselskaber med en meget betydelig  

 driftsaktivitet.
Ansøgeren  

 anfører, at det vil medføre betydelige administrative besparelser for både  

 koncernen og for myndighederne, hvis det ansøgte imødekommes.
Ansøgeren  

 oplyser  

 supplerende, at der ikke er skattemæssige motiver til ansøgningen.
Sagsfremstillingen  

 er sendt til udtalelse hos ansøgerens repræsentant.
Ansøgerens repræsentant  

 har  

 i den forbindelse oplyst, at C ApS er nystiftet pr. 18. april 2005.  

 Sagsfremstillingen er derfor tilrettet med denne oplysning.
SKATs indstilling og begrundelse Det fremgår af  

 selskabsskattelovens § 31 B, stk. 1, at Skatterådet kan tillade, at omlægning  

 af indkomstår ved etablering af koncernforbindelsen sker på anden måde end  

 foreskrevet i selskabsskattelovens § 10, stk. 5, hvis administrative hensyn  

 til  

 selskaberne taler herfor og der ikke opnås særlige skattemæssige fordele  

 herved.
 Da det er  

 oplyst, at alle selskaber i koncernen, bortset fra A ApS, har indkomstår 1.  

 januar - 31. december, og da det er oplyst, at der er en betydelig  

 driftsaktivitet i flere af datterselskaberne, er det SKATs opfattelse, at der  

 er administrative hensyn, der taler for, at dispensation til omlægning af  

 administrationsselskabets indkomstår bør gives efter selskabsskatteloven § 31  

 B, stk. 1. Der ses desuden ikke at opnås særlige skattemæssige fordele  

 herved.
 Ved forlængelse  

 af A ApS' indkomstår som ønsket, udløber indkomståret 2005 for A ApS først  

 31.  

 december 2005 i stedet for 30. april 2005. Det medfører, at det første  

 indkomstår efter 1. december 2004 for A ApS først påbegyndes 1. januar 2006,  

 hvorved A ApS' indtræden i de nye sambeskatningsregler udskydes med 8  

 måneder.
 SKAT opfatter  

 anmodningen som om, at koncernen ønsker at gøre brug af overgangsreglen i §  

 15,  

 stk. 4 i lov nr. 426 af 6. juni 2005. Det fremgår af denne bestemmelse, at  

 selskaber, hvis indkomstår 2005 er påbegyndt før den 15. december 2004, kan  

 vælge at anvende samme regler, som gælder for selskaber, hvis indkomstår 2005  

 påbegyndes den 15. december 2004 eller senere, forudsat at alle selskaber i  

 koncernen, jf. selskabsskattelovens §  

 31 C  

 som affattet ved denne lovs § 1, nr. 17, anvender  

 samme regler.
 SKAT indstiller  

 derfor, at der gives dispensation til omlægning af administrationsselskabets  

 indkomstår  

 med den ønskede omlægningsperiode 1. maj 2004 - 31. december  

 2005. A  

 ApS indtræder dermed i de nye  

 sambeskatningsregler den 15. december 2004.
 A ApS bliver  

 dermed administrationsselskab i hele indkomståret  

 2005. A  

 ApS skal opdele sin indkomst på 2  

 delperioder: perioden indtil 31. december 2004, hvor selskabet skal  

 selvangive  

 sin indkomst særskilt, og perioden 1. januar 2005 - 31. december 2005, hvor A  

 ApS er administrationsselskab i sambeskatningen med de øvrige selskaber.
Sagsfremstillingen  

 og SKATs indstilling er sendt til udtalelse hos Skattecenter X.
Skattecenter  

 X  

 udtaler, at skattecenteret ikke har oplysninger af faktisk karakter af  

 betydning for sagens afgørelse, og er enig i det fremsendte udkast.
Skatterådets afgørelse og begrundelse Skatterådet  

  

 tiltræder SKATs  

 indstilling og begrundelse.
