Moms - Trafikselskab - Leasing Om baggrunden for forespørgslen oplyses, at personbefordring med  

 busser i rutekørsel som bekendt er fritaget for moms, jf. momslovens §  

 13, stk. 1, nr. 15. Momsfritagelsen er baseret på en særlig  

 overgangsbestemmelse, som Danmark benytter indtil videre, jf. 6.  

 momsdirektiv, artikel 28, stk. 3, litra b, og punkt 17 i bilag F.
 Momsfritagelsen medfører, at trafikselskabet betaler en moms  

 på 25 pct. ved køb af nye busser.
Trafikselskabet overvejer at stifte et leasingsselskab, der skal drive  

 virksomhed med udlejning af busser.
Da en sådan udlejningsvirksomhed er  

 momspligtig, vil leasingselskabet, der skal momsregistreres, kunne  

 fratrække momsen af businvesteringerne.
Leasingselskabet skal modsat opkræve 25 pct. moms af den kontraktlig  

 fastsatte ydelse, der ikke kan fratrækkes som indgående moms af  

 trafikselskabet.
Ydelsen fastsættes på markedsvilkår.
De nye busser, anskaffet af leasingselskabet mod fuld momsfradrag, er  

 omfattet af momslovens §§ 43 og 44 vedrørende regulering af den  

 indgående moms for investeringsgoder.
Reguleringsperioden er 5 år  

 inklusive det regnskabsår, hvor busserne er anskaffet.
 Hvis busserne sælges i eller efter udløbet af den  

 5-årige reguleringsperiode, skal der i henhold til momslovens § 8, stk.  

 1, opkræves moms af salgsprisen medmindre, at aktiverne overdrages som  

 led i en hel eller delvis virksomhedsoverdragelse til en ny indehaver.
 Trafikselskabet spørger herefter om en fusion mellem  

 leasingselskabet og trafikselskabet kan gennemføres som en momsfri  

 overdragelse af leasingselskabets busportefølje til trafikselskabet  

 efter reglen i momslovens § 8, stk. 1, 3. punktum.
 Styrelsen bemærker, at der ikke i momsloven er fastsat særlige  

 regler om overdragelse af aktiver ved succession.
 Styrelsen bemærker videre, at det er en forudsætning for en  

 momsfri overdragelse efter momslovens § 8, stk. 1, 3. punktum, at aktiverne  

 fortsat anvendes i forbindelse med en momspligtig virksomhed, f.eks.  

 udlejningsvirksomhed.
 Styrelsen henviser til Momsvejledningen 1995, side 63, hvoraf det  

 fremgår:
"Der skal - for at en overdragelse af en virksomhed eller en del af denne  

 kan anses for at foreligge -være tale om overdragelse af en virksomheds  

 driftsmidler m.v. (økonomisk enhed), som foretages med henblik  

 på, at køberen enten fortsætter driften af virksomheden  

 eller udøver en sådan driftsmæssig anvendelse af de  

 overdragne aktiver, der sidestilles hermed." I den konkrete sag foreligger der hverken en driftsmæssig  

 sidestillet anvendelse, eller en uændret fortsættelse af  

 virksomheden.
 Efter fusionen er det derimod netop meningen, at busserne i anvendelse  

 skal overgå fra momspligtig udlejningsvirksomhed til momsfri  

 personbefordring.
 Told- og Skattestyrelsen finder derfor ikke, at den skitserede  

 overdragelse kan ske momsfrit i.h.t. § 8, stk. 1, 3. punktum.
 Styrelsens kommentar til besvarelsen:
Forespørgeren forudsætter, at leasingydelsen fastsættes  

 på markedsvilkår.
Styrelsen har derfor ikke taget nærmere  

 stilling til, hvad der ligger heri.
Da der er tale om to interesseforbundne  

 selskaber, vil told- og skattemyndighederne næppe acceptere en  

 leasingaftale, der indeholder usædvanlige betalingsvilkår, eller  

 leasingydelser, der er under markedsprisen.
