Landsskatteretskendelse Moms, fradrag, sagsomkostninger -----------------------------------------------------------------------------  

 ----------------------- Klagen skyldes, at told- og skatteregionen har nægtet at godkende  

 fradrag for moms af sagsomkostninger i forbindelse med 2 retssager.
 Det fremgår af sagen, at klageren driver advokatvirksomhed.
Ved Østre Landsrets ankedom af 29. januar 1999 blev klageren  

 dømt til at betale 170.028 kr. til en opsagt sekretær, hvis  

 opsigelse det ikke fandtes godtgjort ikke var begrundet i dennes graviditet.  

 Det pålagdes herudover klageren at betale sagsomkostninger til  

 sekretæren med 43.000 kr.
Sekretæren havde over for landsretten  

 nedlagt påstand om betaling af 340.056 kr.
 Af skrivelse af 11. februar 1999 fra klageren til den tidligere  

 medarbejders advokat fremgår:
"Vedrørende NN Under henvisning til dom i ovennævnte sag af 29. januar 1999  

 fremsendes hoslagt check stor kr. 118.338,84 til opfyldelse heraf.
Ud fra de  

 foreliggende oplysninger har jeg foretaget beregning som følger:
Fratrædelsesgodtgørelse kr.
170.028,00 - Arbejdsmarkedsbidrag 8% kr.
13.602,00 - Specialkonsulent-bidrag 1% kr 1.700,00 kr.
154.726,00 - skat 60% kr.
92.835,00 Nettobeløb efter skat m.v.
 kr.
61.891,00 renter heraf for tiden 18/7 1996 til 12/2 1999, diskontoen + 5% p.a.
 kr.
13.462,12 Sagsomkostninger kr.
43.000,00 I alt vedlagt i check kr.
118.353,12" Klageren har beregnet og fratrukket købsmoms af de  

 pågældende sagsomkostninger med 8.600 kr.
Ved den påklagede afgørelse har told- og skatteregionen ikke  

 godkendt dette fradrag.
Regionen har herved henvist til, at ifølge §  

 40 i momsloven skal en faktura indeholde oplysning om momsbeløbets  

 størrelse eller en angivelse af, at momsen udgør 20 % af det  

 samlede beløb.
Regionen har anført, at der i  

 nærværende sag ikke er fremlagt dokumentation for, at  

 sagsomkostningerne indeholder moms, hverken i form af eksakte beløb  

 eller en angivelsen af, at momsen udgør 20 % af det samlede  

 beløb.
 Klagerens repræsentant har over for Landsskatteretten nedlagt  

 påstand om godkendelse af momsfradrag på 8.600 kr. som  

 angivet.
Repræsentanten har til støtte herfor anført, at der  

 ikke er nogen tvivl om, at den tidligere sekretær ikke er  

 momsregistreret, og at der følgelig er fradrag for moms.
Han har  

 anført, at domstolene ikke længere angiver, at sagsomkostninger  

 indeholder moms, idet det opfattes som selvfølgeligt.
Han har fremlagt  

 en anden dom, hvor den part der blev tillagt sagsomkostninger, var  

 momsregistreret, og har anført, at domstolene ikke tekstmæssig  

 vedrørende sagsomkostninger skelner mellem om den, der tillægges  

 sagsomkostninger er momsregistreret eller ej.
 Endvidere har repræsentanten henvist til departementets  

 afgørelser nr. 948/1986 og 949/1986.
 Landsskatteretten skal udtale:
 Det fremgår af momslovens § 37:
"Registrerede virksomheder kan ved opgørelsen af afgiftstilsvaret  

 som indgående afgift, jf. § 56, stk. 3, fradrage afgiften efter denne  

 lov for virksomhedens indkøb m.v. af varer og ydelser, der udelukkende  

 anvendes til brug for virksomhedens leverancer, som ikke er fritaget for  

 afgift efter § 13, herunder leverancer udført i udlandet." Efter retsplejelovens § 312 er den tabende part i en retssag pligtig at  

 erstatte modparten de ham ved retssagen påførte udgifter, for  

 så vidt parterne ikke selv har truffet anden overenskomst eller retten  

 i særlige omstændigheder finder skellig grund til gøre  

 afvigelse fra denne regel.
Landsskatteretten lægger ved sagens afgørelse til grund, at  

 domstolene ved fastsættelse af sagsomkostninger i en sag som den  

 omhandlede tager hensyn til, om den part, der tillægges  

 sagsomkostninger er momsregistreret eller ej, idet domstolene  

 forudsætter, at en momsregistreret person har fradragsret for momsen af  

 de med retssagen forbundne omkostninger, således at en sådan  

 persons nettoudgift ved retssagen er disse omkostninger uden moms.
Hvis den  

 part, der tillægges sagsomkostninger, ikke er momsregistreret,  

 fastsættes sagsomkostningerne, således at de tillige  

 forudsættes at dække momsen af disse omkostninger .
Landsskatteretten lægger endvidere til grund, at  

 sagsomkostningsbeløbet i en sag som den omhandlede fastsættes  

 på baggrund af et skøn over partens udgifter til sagens  

 førelse men for så vidt angår advokatudgiften uden  

 kendskab til den faktiske udgift.
Endvidere lægger Landsskatteretten  

 til grund, at den part, der pålægges at betale sagsomkostninger  

 ikke har krav på at få - og heller ikke i praksis har - kendskab  

 til modpartens faktiske omkostninger ved sagens førelse.
 Landsskatteretten lægger endelig til grund, at klagerens modpart i  

 den her omhandlede retssag ikke var momsregistreret, og at det hende tillagte  

 omkostningsbeløb i overensstemmelse med ovennævnte blev fastsat  

 under hensyn hertil.
Landsskatteretten finder imidlertid ikke, at klageren i medfør af  

 momslovens § 37 kan anses for berettiget til fradrag for den af denne af  

 sagsomkostningerne beregnede moms.
Klagerens udgift til sagsomkostninger kan  

 således ikke anses at vedrøre dennes indkøb af  

 momsbelagte varer og ydelser som omhandlet i momslovens § 37, stk. 1. Hverken  

 klagerens modpart eller dennes advokat har således leveret momsbelagte  

 varer eller ydelser til klageren.
Klageren er derimod pålagt at betale  

 modpartens skønnede udgifter til momsbelagte ydelser.
Da klageren  

 imidlertid ikke har krav på at få og heller ikke antages at have  

 kendskab til størrelsen af disse faktiske udgifter, kan klageren  

 allerede af den grund ikke anses for berettiget til fradrag for et af  

 sagsomkostningerne beregnet momsbeløb, idet der ikke er sikkerhed for,  

 at dette beregnede beløb svarer til den faktiske momsudgift.
Da en  

 sådan symmetri er en forudsætning for hele momssystemet, findes  

 klageren således ikke ud fra det i Momsvejledningen anførte om  

 skadevolderes fradrag for moms af erstatninger at være berettiget til  

 fradrag for det omhandlede beløb.
 Den påklagede afgørelse stadfæstes derfor med disse  

 begrundelser, hvilket er tiltrådt af Told- og Skattestyrelsen.
