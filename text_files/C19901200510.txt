(til stiftsøvrighederne) Med virkning fra 1. januar 1990 er der sket en ændring af fremgangsmåden  

 ved fordeling af præstestillinger.
 Nyordningen går i korthed ud på følgende:
Der bliver for hvert år fastsat et beløb (rammebevilling) til den  

 præstelige betjening i hvert stift.
Dette beløb svarer til et bestemt antal  

 stillinger og skal dække samtlige udgifter til præsternes lønninger herunder  

 også til vikarer.
Inden for dette beløb er det biskoppens ansvar at tilrettelægge den  

 pastorale struktur i stiftet.
Dette medfører, at det er biskoppen, der  

 træffer afgørelse om, hvorvidt en ledig sognepræstestilling skal opslås  

 uændret, ligesom det er biskoppens kompetence - efter lokal forhandling - at  

 foranledige nedlæggelse og oprettelse af stillinger samt  

 pastoratsomlægninger.
 Udgangspunktet for fordelingen er det nuværende antal præstestillinger,  

 hvilket indebærer, at der ikke sker en reduktion af det samlede antal  

 præstestillinger.
 Nærværende skrivelse bedes fordelt til menighedsråd og provstiudvalg.
