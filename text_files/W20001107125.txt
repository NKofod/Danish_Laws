Kendelse fra Pressenævnet i sag nr.  

 149/1999 En mandlig tandlæge [K] har klaget til  

 Pressenævnet over en artikel og en leder bragt i Fyens Stiftstidende  

 den 25. november 1999, idet han mener, at god presseskik er tilsidesat.
 Af artiklen, der blev bragt på forsiden af Fyens  

 Stiftstidende den 25. november 1999 med overskriften "Tandlæge meldt  

 for sjusk", fremgik følgende:
 "HK Odense valgte sent i går eftermiddag at anmelde  

 den tandlæge, som fagforeningen mener har gjort sig skyldig i grov  

 tilsidesættelse af hygiejne-reglerne.
 HK's ledelse valgte samtidig at offentliggøre  

 navnet på den anklagede tandlæge.
 - Det er tandlæge [K], [adresse] i Dyrup, som vi nu  

 anmelder til Sundhedsstyrelsen, siger HK Odenses formand  Sven-Erik  

  Peterson.
- Vi har en moralsk forpligtelse til at foretage  

 anmeldelsen.
Og af hensyn til offentligheden mener vi, det er mest korrekt,  

 at navnet kommer frem.
 Ifølge fem tidligere ansatte klinikassistenter  

 skulle [K] blandt andet have genbrugt engangssprøjter, ligesom  

 overskydende blodig tandfyldningsmasse blev hældt tilbage på  

 tuben og brugt til andre patienter.
 Fremgangsmåden ville kunne overføre  

 eksempelvis hiv og smitsom leverbetændelse fra patient til patient.
 Over for Stiftstidende afviste tandlæge [K] alle  

 anklager.
 - Jeg vil omgående faxe til  

 embedslægeinstitutionen for at bede om en uvildig undersøgelse  

 af min klinik, sagde han i aftes.
- Der er ikke hold i nogen af anklagerne.
Men HK mener  

 åbenbart, at jeg skal køres gennem kværnen for at de kan  

 bevise deres eksistensberettigelse.
Konsekvensen kan enhver regne ud.
Folk  

 vil formentlig flygte fra min klinik." I lederen i Fyens Stiftstidende samme dag bragte avisen  

 med overskriften "Rygter eller realiteter?" bl.a. følgende:
"TANDLÆGER.
Påtænker De at  

 gå til tandlægen? Ja, vi spørger, fordi det så måske  

 ville være nyttigt at læse avisen først.
En af vore vakse  

 journalister har nemlig læst i HK-medlemsbladet, at en række  

 klinikassistenter klager over, at en tandlæge har forsømt sig  

 groft i forhold til en række sundhedsmæssige regler.
Da det jo  

 ikke er alle patienter, der læser HK-bladet, er det godt journalisten  

 gjorde, for ellers var sagen måske slet ikke kommet til borgernes  

 kendskab.
Og i grunden er det vel dem, der først burde have advarslen  

 om, at der huserer en tandlæge, som blæser på almindelige  

 sundhedsregler.
Nu er der bare det, at HK ikke ville ud med navnet  

 på den tandlæge, der blev anklaget.
Det betød, at der blev  

 kastet mistanke på alle mulige tandlæger.
Det var sandelig en god  

 forbrugeroplysning! I det hele taget er det en mærkelig sag.
For hvis en  

 ansat finder, at der sker noget sundhedsfagligt uforsvarligt, burde man jo  

 henvende sig til Sundhedsstyrelsen eller en anden tilsynsmyndighed.  

 Sådan bare af hensyn til dem, der måtte blive udsat for  

 sundhedsfare! Men reglerne er altså sådan, at det kun er en  

 anden tandlæge, der kan klage og har anmeldelsespligt over en  

 tandlæge! Så kunne man formode, at andre end avisen,  

 læste HK's medlemsblad og fandt ud af, at man hellere måtte  

 kontrollere om disse beskyldninger var rigtige! Men det sker tilsyneladende  

 heller ikke.
For når man ikke har fået en anmeldelse, så  

 kan man jo ikke " Så mens tandlægen, hvis navn ikke kunne  

 oplyses, sidder og spiller både computerspil og ping pong med  

 patienternes sundhed, og mens andre tandlæger kikker ind i deres tomme  

 venteværelser, hvor patienterne holder sig væk, venter vi  

 på næste akt.
Måske er hele sagen bare det rene ingenting og nogle  

 klinikassistenters surhed over arbejdsklimaet på en klinik i Odense! En  

 surhed, de mente, de bare kunne lufte i deres medlemsblad aldeles uden at det  

 havde nogle konsekvenser.
For hvis det hele ikke bare er surhed og rygter,  

 må sagen naturligvis anmeldes, sådan som HK endelig fandt ud  

 af." Klageren har anført, at det er i strid med reglerne  

 om god presseskik, når bladet oplyser hans navn samt adressen på  

 hans tandlægeklinik, idet anklagerne mod ham alene bygger på  

 ukendte udsagn fra anonyme kilder.
Der er ikke ført bevis for  

 påstandene, og ingen relevant myndighed, hverken  

 Embedslægeinstitutionen eller Sundhedsstyrelsen, har truffet  

 afgørelse i sagen.
Bladet optræder således som dommer i  

 sagen og afventer ikke en afgørelse fra de relevante myndigheder.  

 Artiklerne har medført, at nogle klienter har forladt klagerens  

 tandlægeklinik, og at han har mistet omsætning.
 Klageren har endvidere anført, det er forkert og i  

 strid med god presseskik, når det i lederspalten oplyses, at  

 tandlægen spiller ping pong med patienternes sundhed, "at der huserer  

 en tandlæge, som blæser på almindelige sundhedsregler", og  

 at det oplyses, at det er godt, at bladets journalist læste HK-bladet,  

 således at alle kunne blive informeret om, at der huserer en  

 tandlæge, der blæser på almindelige sundhedsregler.
 Klageren har endelig anført, at bladet har  

 nærmest monopolagtig status ikke kun i Odense, men på hele Fyn,  

 og at det derfor er ekstra alvorligt, når bladet videregiver  

 sådanne udtalelser, idet udtalelserne skræmmer patienterne  

 væk, og idet udtalelserne ødelægger hans renomè,  

 levebrød og agtelse.
Indklagede har henvist til, at det er HK's ledelse, der  

 har valgt at offentliggøre klagerens navn samt adressen på  

 klagerens tandlægeklinik, og at det er HK, der har besluttet at anmelde  

 klageren for at have tilsidesat hygiejnereglerne.
Klageren har endvidere selv  

 udtalt sig til bladet, og hans udtalelse er gengivet i forsideartiklen.  

 Klageren har således fået lejlighed til at bidrage med sit syn  

 på sagen.
Indklagede har vedrørende bladets leder  

 anført, at bladet ironiserer over det forløb, som hele sagen  

 har haft, herunder spørgsmålet om klagerens navn skulle oplyses  

 eller ej, eller om der i modsat fald skulle kastes mistanke på alle  

 fynske tandlæger, hvilket bladet ville finde urimeligt.
Indklagede  

 anfører endvidere, at bladets leder er generel, og at den ikke kaster  

 mistanke på klageren alene, idet den slet ikke nævner hans  

 navn.
 I sagens behandling har følgende  

 nævnsmedlemmer deltaget: Axel Kierkegaard, Jørgen Grunnet, Tage  

 Clausen og Ole Askvig.
 Pressenævnet udtaler:
 Klagerens navn samt adressen på hans  

 tandlægeklinik havde allerede været offentliggjort i HK-bladet,  

 da bladet bragte oplysningerne.
En oplysning om, at en nærmere angivet  

 tandlæge eventuelt bryder hygiejnereglerne, kan have meget  

 væsentlig betydning for patienternes sundhed.
Under henvisning hertil,  

 samt da bladet i forbindelse med artiklerne underrettede klageren og anmodede  

 om hans kommentarer, som herefter er gengivet i den ene artikel, finder  

 Pressenævnet ikke, at bladet har handlet i strid med god  

 presseskik.
 Afsagt den 2. februar 2000.
