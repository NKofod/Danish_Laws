Skriftlig fremsættelse (31. januar 2007) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 fremgangsmåden ved anmeldelse m.v. af visse oplysninger hos Erhvervs- og  

 Selskabsstyrelsen.
(Lovforslag nr.
L 123).
 Lovforslaget skal sikre en smidig og hensigtsmæssig  

 administration af anmeldelser og registreringer af erhvervsoplysninger hos  

 Erhvervs- og  

 Selskab  

 sstyrelsen til gavn for  

 borgere og virksomheder.
Lovforslaget er en opfølgning på regeringens placering af en  

 række nye opgaver vedrørende anmeldelse, registrering og offentliggørelse af  

 erhvervsoplysninger i Erhvervs- og  

 Selskab  

 sstyrelsen  

 de senere år.
Det er således blevet et grundvilkår for alle virksomheder at  

 indsende anmeldelse til og være registreret hos Erhvervs- og  

 Selskabsstyrelsen  

 efter en eller flere love.
 Lovforslaget indeholder fælles grundregler om  

 sagsbehandling, der skal gælde, når Erhvervs- og Selskabsstyrelsen behandler  

 oplysninger, som virksomhederne afgiver efter de forskellige love til  

 styrelsen.
Dernæst vil lovforslaget indeholde en lettere adgang til  

 oplysninger på tværs af lovgivningerne, idet Erhvervs- og Selskabsstyrelsen  

 får  

 mulighed for at give brugerne en samlet adgang til de oplysninger, som er  

 offentligt tilgængelige om den enkelte virksomhed i styrelsen.
Derved kan  

 brugerne  

 lettere få overblik over tilgængelige oplysninger, som de hidtil har skullet  

 indhente enkeltvis fra hvert lovområde.
 I takt med udviklingen af de IT-tekniske muligheder i  

 sagsbehandlingen hos styrelsen vil lovforslaget endvidere reducere de  

 administrative byrder for virksomhederne.
 Lovforslaget indeholder tillige en ændring af lov om  

 opkrævning af skatter og afgifter m.v. (opkrævningsloven). Ændringen sikrer  

 et  

 permanent hjemmelsgrundlag til Erhvervs- og Selskabsstyrelsens varetagelse af  

 opgaver efter skatte- og afgiftslovgivningen til erstatning for de årlige  

 hjemler i tekstanmærkninger til finansloven.
 Ændringen berører ikke sagsbehandlingen i told- og  

 skatteforvaltningen, ligesom det fortsat vil være sådan, at enhver  

 registrering  

 efter skatte- og afgiftslovene sker i told- og skatteforvaltningens systemer.
Lovforslaget indeholder ingen nye oplysningskrav eller  

 registreringspligter for virksomhederne.
Lovforslaget indebærer heller ikke,  

 at  

 flere oplysninger om virksomhederne bliver offentligt tilgængelige, end det  

 er  

 tilfældet i dag.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
