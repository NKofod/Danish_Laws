Bekendtgørelse om ændring af bekendtgørelse om adgang til bacheloruddannelser ved universiteterne og de videregående kunstneriske uddannelsesinstitutioner på Uddannelses- og Forskningsministeriets område § 1 I bekendtgørelse nr. 107 af 12. februar 2018 om adgang til bacheloruddannelser ved universiteterne og de videregående kunstneriske uddannelsesinstitutioner på Uddannelses- og Forskningsministeriets område foretages følgende ændringer:
 1. § 3 affattes således:
 »§ 3. Ved en gymnasial eksamen forstås:
 1) Almen studentereksamen (stx).
 2) Erhvervsfaglig studentereksamen i forbindelse med erhvervsuddannelse (eux).
 3) Hf-eksamen/højere forberedelseseksamen med overbygning, jf. dog stk. 5 og 6.
 4) Merkantil studentereksamen (hhx).
 5) Teknisk studentereksamen (htx).
6) Færøsk studentereksamen, Grønlands gymnasiale uddannelse, færøsk højere forberedelseseksamen, færøsk højere handelseksamen, den erhvervsgymnasiale uddannelse til højere handelseksamen fra Grønland, færøsk højere teknisk eksamen, den erhvervsgymnasiale uddannelse til højere teknisk eksamen fra Grønland og eksamen fra Duborg-Skolen og A.
P.
Møller Skolen.
 7) Gymnasiale indslusningskurser for flygtninge og indvandrere (GIF).
 8) Dansk/Fransk Baccalauréat (DFB), Europæisk Baccalauréat (EB), International Baccalaureate (IB) med IB-Diploma, Option Internationale du Baccalauréat (OIB) og dansk-tysk studentereksamen (DIAP).
 9) Udenlandsk eksamen m.v., som er sammenlignelig med en dansk gymnasial eksamen.
Stk. 2. International Baccalaureate (IB) med IB-Course Result på mindst 18 point sidestilles med en gymnasial eksamen, hvis ansøgeren har opnået mindst karakteren 3 i hvert af de 6 fag, der indgår i IB-forløbet.
Endvidere skal ansøgeren have gennemført enkeltfag på gymnasialt niveau svarende til overbygning, jf. reglerne om overbygning i højere forberedelseseksamen (hf-eksamen) i lov om gymnasiale uddannelser, jf. dog stk. 5.
Stk. 3. Bevis for eux 1. del sidestilles med en hf uden overbygning.
Ansøgere skal derfor have gennemført enkeltfag på gymnasialt niveau svarende til overbygning efter reglerne om overbygning i en hf-eksamen/højere forberedelseseksamen i lov om gymnasiale uddannelser, jf. dog stk. 5 og 6.
 Stk. 4. Kravet om en adgangsgivende eksamen kan opfyldes med adgangseksamen til ingeniøruddannelserne ved ansøgning om optagelse på bacheloruddannelserne i teknisk videnskab (civilingeniør), fødevarer og ernæring samt landinspektørvidenskab.
 Stk. 5. IB-Course Result, jf. stk. 2, hf-eksamen/højere forberedelseseksamen uden overbygning og eux 1. del opfylder kravet om en adgangsgivende eksamen ved ansøgning om optagelse på en kunstnerisk bacheloruddannelse.
 Stk. 6.  Bevis for eux 1. del eller hf-eksamen/højere forberedelseseksamen uden overbygning er adgangsgivende, forudsat at ansøgeren er optaget på merkantilt eux-forløb eller hf-forløb før 1. august 2017.
Stk. 7. Styrelsen for Forskning og Uddannelse vurderer udenlandske eksaminer i henhold til lov om vurdering af udenlandske uddannelseskvalifikationer m.v.« 2. § 9 affattes således:
»§ 9. Når en uddannelse eller væsentlige dele heraf udbydes på engelsk, skal ansøgeren senest inden studiestart dokumentere kundskaber i engelsk svarende til mindst B-niveau.
Følgende dokumentation anerkendes, jf. dog stk. 2:
 1) Engelsk på B-niveau med et opnået vægtet gennemsnit på mindst 2,0 uden oprunding, jf. dog stk. 4. Kravet kan også opfyldes med engelsk på A-niveau med et opnået vægtet gennemsnit på mindst 2,0 uden oprunding.
 2) TOEFL-test med et testresultat på mindst 83 eller IELTS-test med et testresultat på mindst 6,5.
 3) En anden test, som institutionen anerkender, og som kompetencemæssigt svarer til nr. 1.
 4) En prøve, som er særligt tilrettelagt af institutionen, og som kompetencemæssigt svarer til nr. 1.
Stk. 2. Institutionen kan fastsætte krav om højere karakter eller testresultat.
Skærpelser skal varsles med mindst 1 år.
Stk. 3. Institutionens hjemmeside skal indeholde oplysninger om anerkendte tests, gyldighedsperiode og eventuel særligt tilrettelagt prøve.
Endvidere skal hjemmesiden oplyse om eventuelle skærpede karakterkrav og testresultat.
Stk. 4. Fra optagelsen i 2020 skal det opnåede vægtede gennemsnit i engelsk på B-niveau være mindst 3,0 uden oprunding.« 3. § 13 affattes således:
 »§ 13. Hvis der er flere kvalificerede ansøgere end studiepladser på den enkelte bacheloruddannelse, opdeles pladserne i kvote 1 og kvote 2. Overskydende pladser fra den enkelte kvote overføres til den anden kvote.
 Stk. 2. Efter indstilling fra uddannelsesinstitutionen fastsætter Styrelsen for Forskning og Uddannelse kvoternes størrelse.
 Stk. 3. Styrelsen kan godkende, at uddannelsesinstitutionen anvender et andet optagelsessystem end kvotesystemet.
Stk. 4. Institutionen offentliggør kvotefordelingen og oplysninger om et eventuelt andet optagelsessystem efter stk. 3 på sin hjemmeside.« 4. § 14, stk. 5, ophæves.
 5. I § 15, stk. 1, nr. 2, udgår »medmindre de pågældende skal søge optagelse gennem kvote 3, jf. stk. 2,«.
 6. § 15, stk. 2, ophæves.
 7. I § 16, stk. 1, 2 pkt., udgår »samt optagelse gennem kvote 3,«.
 8. § 21 ophæves.
 9. I § 23, stk. 1, nr. 4, udgår », medmindre de pågældende skal søge optagelse gennem kvote 3, jf. § 24«.
 10. § 24 ophæves.
 11. § 27 affattes således:
 »§ 27. Ansøgerne modtager svar på deres ansøgning den 28. juli, jf. dog stk. 3. Dog sendes svar fredagen før, hvis den 28. juli er en lørdag eller en søndag.
Stk. 2. Den 28. juli sender Den Koordinerede Tilmelding meddelelse til de ansøgere, der ikke kan optages på nogen af de søgte bacheloruddannelser, jf. dog stk. 1, 2. pkt.
Meddelelsen skal indeholde en henvisning til oversigt over ledige studiepladser på Uddannelses- og Forskningsministeriets hjemmeside.
Stk. 3. Institutionen kan sende svar før den 28. juli til ansøgere, som har behov for en opholdstilladelse som studerende, til ansøgere, der har deltaget i en adgangsprøve, til ansøgere med funktionsnedsættelse og til ansøgere, der benytter sig af den grønlandske særordning.
Det skal fremgå, at tilbuddet bortfalder, hvis ansøgeren modtager pladstilbud på en højere prioritet.
Institutionen fastsætter en frist for accept af en tilbudt studieplads, dog senest 5. juli.
Stk. 4. Retten til en studieplads bortfalder hvis ansøgeren ikke har accepteret en tilbudt studieplads inden for en frist fastsat af uddannelsesinstitutionen.
Institutionen kan dispensere fra fristen, hvis der foreligger usædvanlige forhold.« 12. Bilag 1 affattes som bilag 1 til denne bekendtgørelse.
 13. Bilag 2 affattes som bilag 2 til denne bekendtgørelse.
 14. Bilag 3 affattes som bilag 3 til denne bekendtgørelse.
§ 2 Stk. 1. Bekendtgørelsen træder i kraft den 22. marts 2019, jf. dog stk. 2.
 Stk. 2. § 1, nr. 8, træder i kraft den 1. januar 2020.
