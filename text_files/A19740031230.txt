 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Uddannelserne ved Ålborg Universitetscenter  

 begynder den 1. september 1974.
 § 2.  Til universitetscentret overføres følgende  

 uddannelser, der ved lovens ikrafttræden varetages af andre  

 uddannelsesinstitutioner:
 1. Socialrådgiveruddannelsen ved Den sociale Højskole  

 i Ålborg.
 2. Det almene erhvervsøkonomiske studium (H.A.  

 studiet) ved Handelshøjskolen i Københavns filial i Ålborg.
 3. De erhvervsøkonomiske specialstudier (H.D. studiet)  

 ved Handelshøjskoleafdelingen i Ålborg.
 4. Ingeniøruddannelserne ved Ålborg Teknikum.
 5. Ingeniøruddannelserne ved Danmarks Ingeniørakademis  

 afdelinger i Ålborg.
 Stk. 2.  De nævnte uddannelser indpasses i  

 universitetscentrets samlede uddannelsesvirksomhed.
 § 3.  Den sociale Højskole i Ålborg og Ålborg teknikum  

 ophører som tilskudsberettigede, selvejende institutioner den 30. juni 1974.  

 Stk. 2. Danmarks Ingeniørakademis afdelinger i Ålborg overføres til Ålborg  

 Universitetscenter den 30. juni 1974.
 § 4.  Undervisningsministeren bemyndiges til at  

 erhverve ejendommen, matr. nr. 1 ace Sohngårdsholm, Ålborg købstadjorder, der  

 tilhører den selvejende institution Ålborg Teknikum, på følgende vilkår:
 1. Staten overtager eller indfrier den pantegæld, som  

 indestår i ejendommen.
 2. Teknikums samlinger og inventar samt dets  

 nettoformue medfølger vederlagsfrit.
 3. Omkostningerne ved overtagelsen afholdes af  

 statskassen.
 Stk. 2.  Undervisningsministeren bemyndiges til  

 vederlagsfrit at overtage samlinger og inventar fra Den sociale Højskole i  

 Ålborg.
 § 5.  Det personale, der den 30. juni 1974 er ansat i  

 uopsagt stilling ved Den sociale Højskole i Ålborg, Handelshøjskolen i  

 Københavns filial i Ålborg og Ålborg Teknikum, tilbydes ansættelse ved Ålborg  

 Universitetscenter fra 1. juli 1974.
 Stk. 2.  Lærere, der den 30. juni 1974 er ansatte i  

 uopsagt stilling ved Handelshøjskoleafdelingen i Ålborg med henblik på  

 undervisningen ved de erhvervsøkonomiske specialstudier, tilbydes ligeledes  

 ansættelse ved Ålborg Universitetscenter fra 1. juli 1974.
§ 6.  Ålborg Universitetscenter ledes af en rektor,  

 der er udpeget af undervisningsministeren, og et interimstyre, indtil en  

 statut for universitetscentret er udarbejdet og de første valg er afholdt i  

 henhold til lov af 13. juni 1973 om styrelse af højere  

 uddannelsesinstitutioner.
Sådanne valg skal være afholdt senest den 15.  

 december 1975.
 § 7.  Undervisningsministeren kan fastsætte andre  

 overgangsbestemmelser.
 § 8.  Lov nr. 204 af 4. juni 1965 om oprettelse af  

 afdeling af Danmarks Ingeniørakademi i Ålborg ophæves.
 § 9.  Denne lov træder i kraft den 1. juli 1974.
 Givet på Amalienborg, den 19. juni 1974.
 Under Vor Kongelige Hånd og Segl.
 I Dronningens navn:
 INGRID.
 Dronning af Danmark.
 Rigsforstander.
