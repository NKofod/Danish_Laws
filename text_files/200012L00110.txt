Fremsat den 10. november 2000 af  

 socialministeren (Henrik Dam Kristensen) Forslag til Lov om ændring af lov om dagpenge ved  

 sygdom eller fødsel (Ændring af refusionsregler, smidigere regler om  

 8-ugers opfølgning samt en forsøgsbestemmelse) § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2000, foretages følgende  

 ændringer:
 1. § 24, stk. 1, 3. pkt. ophæves.
 2. I § 24 indsættes efter stk. 1 som et  

 nyt stykke:
» Stk. 2 bliver herefter stk. 3.
 3. I § 24 indsættes efter stk. 2,  

 der bliver til stk. 3, som nyt stykke:
» Stk. 3 bliver herefter stk. 5.
 4. I § 30, stk. 1, 1. pkt. ændres »8 uger« til »4 uger«.
 5. Efter § 41 indsættes:
» Forsøgsordninger § 41 a.
Socialministeren kan efter ansøgning fra en  

 kommune tillade, at der bliver lavet forsøgsordninger, der fraviger  

 reglerne i kapitel 3 samt § 20, § 24 og § 27.« 6. Før § 42 indsættes:
» Ikrafttrædelse og overgangsbestemmelser« § 2 Loven træder i kraft den 1. januar 2001 og har virkning for  

 sygdomstilfælde, der indtræffer den 1. januar 2001 eller  

 senere.
Bemærkninger til lovforslaget Almindelige bemærkninger Der er i de senere år sket en stigning i antallet af  

 sygedagpengemodtagere, der er langvarigt sygemeldt.
Sygefravær har  

 både sociale omkostninger for den enkelte og samfundsøkonomiske  

 omkostninger udover udgifter til dagpenge i form af arbejdsgivernes udgifter  

 til løn under sygdom samt mistet produktion.
Som led i regeringens aftale om finansloven 2001 med  

 Socialistisk Folkeparti og Enhedslisten og som opfølgning på  

 aftalen mellem regeringen og Kommunernes Landsforening om kommunernes  

 økonomi for år 2001 er det derfor besluttet at fremsætte  

 lovforslag om smidiggørelse af regelsættet vedrørende den  

 obligatoriske opfølgning efter 8 uger og justering af  

 refusionsreglerne.
Da mange kommuner har efterlyst en  

 forsøgsbestemmelse i dagpengeloven, vil der ved samme lejlighed blive  

 indsat en forsøgsbestemmelse.
 Lovforslaget er begrundet i et ønske om, at  

 kommunen foretager sygedagpengeopfølgningen på et så  

 tidligt tidspunkt som muligt, idet mange projekter har vist, at en tidlig  

 opfølgning øger den sygemeldtes muligheder for at vende tilbage  

 til arbejdsmarkedet, sygedagpengeperioden forkortes, og kommunen kan  

 koncentrere flere ressourcer mod en tidlig opfølgning i de sager, hvor  

 det er mest hensigtsmæssigt.
En undersøgelse foretaget af Den Sociale  

 Ankestyrelse i 1999 viste, at kommunernes opfølgningsindsats i forhold  

 til langtidssyge kun i 57 pct. af de langvarige sygedagpengesager opfyldte  

 lovens krav om opfølgning senest efter 8 uger.
I 23 pct. af sagerne  

 var der foretaget opfølgning efter de 8 uger.
I 21 pct. af sagerne var  

 der ikke oplyst noget om, hvorvidt der var foretaget opfølgning.
Senere undersøgelser har dog vist, at kommunernes  

 opfølgningsindsats er inde i en positiv udvikling.
Den gældende  

 8-ugersregel for kommunernes opfølgning har medført, at  

 sygedagpengeopfølgningen er kommet på kommunernes dagsorden, og  

 i mange kommuner er opfølgningen fremrykket.
 Denne positive udvikling bør understøttes  

 gennem statslige tiltag, eksempelvis ved i højere grad at  

 smidiggøre muligheden for en tidligere og mere målrettet  

 sygedagpengeopfølgning i de sager, hvor det er relevant samt ved et  

 større økonomisk ansvar til kommunerne.
 Den samlede ændring af dagpengeloven forventes at  

 kunne få en gunstig effekt på arbejdsfastholdelsesindsatsen som  

 en vigtig faktor i styrkelsen af det rummelige arbejdsmarked.
Derudover vil det samarbejde mellem virksomhed og kommune,  

 som opstår i forbindelse med sager om fastholdelse af virksomhedens  

 eksisterende medarbejdere, tillige kunne anvendes som platform for de videre  

 bestræbelser på at gøre arbejdsmarkedet mere rummeligt.
Et  

 positivt samarbejde om fastholdelse kan åbne dørene for  

 integration af nye medarbejdere   eksempelvis i fleksjob.
 Ud fra den betragtning, at lovændringerne vil have  

 større effekt, hvis der samtidig fastsættes regler om at  

 forenkle reglerne om arbejdsgiverens indberetning af sygefravær,  

 således at kommunerne altid er sikret kendskab til længerevarende  

 sygefravær på et tidligt tidspunkt i sygdomsforløbet og  

 dermed får mulighed for at foretage rettidig opfølgning, vil der  

 samtidig med de ovennævnte lovændringer ske ændringer i  

 Socialministeriets bekendtgørelse nr. 442 af 23. juni 1998 om dagpenge  

 ved sygdom og fødsel for så vidt angår reglerne om  

 arbejdsgiverens anmeldelse af sygefravær og refusionskrav.
I følge de nuværende regler skal  

 arbejdsgiveren anmelde sygefravær til kommunen senest efter 4 ugers  

 fravær og refusionskrav senest efter 6 uger.
Anmeldelsen af  

 fraværet og refusionskravet kræver imidlertid, at den sygemeldte  

 bekræfter oplysningerne og oplyser om fraværsårsagen.
Det  

 kan betyde, at kommunen måske ikke altid har mulighed for at  

 påbegynde behandlingen af en dagpengesag rettidig, idet  

 anmeldelsesproceduren kan være tidskrævende med flere led, som  

 kommunen ikke har mulighed for at påvirke.
Derudover kan det være  

 et problem, at processen afhænger af den sygemeldte selv, som ikke  

 nødvendigvis har incitament til at videresende oplysningerne.
Socialministeren vil derfor med hjemmel i  

 sygedagpengelovens § 7, stk. 3, og § 8, stk. 3, ændre  

 reglerne om indberetning i Socialministeriets bekendtgørelse nr. 442  

 af 23. juni 1998 om dagpenge ved sygdom og fødsel. Ændringen  

 går på, at arbejdsgiverens ret til refusion er betinget af, at  

 indberetningen af sygefraværet er kommunen i hænde inden 4 uger.  

 Kommunen vil have mulighed for kun at give refusion fra det tidspunkt, hvor  

 kommunen har fået oplysning om fraværet, hvis sygefraværet  

 ikke er indberettet rettidigt.
Den gældende 6-ugers regel  

 forudsættes dermed ophævet.
En sådan stramning vil forudsætte, at der  

 samtidig gives arbejdsgiverne mulighed for at indberette sygefraværet  

 direkte til lønmodtagerens opholdskommune, uden at indberetningen  

 først skal passere forbi lønmodtageren.
Ellers vil kommunen  

 ikke med rimelighed kunne undlade at dispensere for overskridelse af 4-ugers  

 fristen i de tilfælde, hvor overskridelsen må tilskrives  

 lønmodtageren.
En direkte indberetning af længerevarende  

 sygefravær fra arbejdsgiveren vil indebære, at kommunen som  

 udgangspunkt ikke får oplyst årsagen til sygefraværet, som  

 arbejdsgiveren jo ikke nødvendigvis kender og heller ikke har ret til  

 at få oplyst.
Kommunen må derfor, for at kunne behandle sagen og  

 foretage opfølgning, skaffe oplysningen om fraværsårsagen  

 fra lønmodtageren, hvilket i øvrigt også kan medvirke til  

 at sikre en tidlig kontakt til borgeren.
Kommunen kan benytte samme blanket,  

 som hidtil har været anvendt til fraværsanmeldelsen.
Den blanket,  

 som arbejdsgiveren indsender til kommunen, kan efter en registrering af  

 anmeldelsen videresendes til den sygemeldte, der herefter som hidtil udfylder  

 bagsiden, herunder giver kommunen tilladelse til at indhente bl.a. yderligere  

 lægelige oplysninger, og sender blanketten tilbage til kommunen.
 Ændringerne i bekendtgørelsen vil blive  

 forelagt Erhvervsministeriets testpanel.
Økonomiske og administrative konsekvenser for det offentlige Forslagene om smidiggørelse af reglerne om  

 opfølgning og indsættelse af en forsøgsbestemmelse  

 skønnes ikke at medføre økonomiske eller administrative  

 konsekvenser for det offentlige.
 Ændringen af indberetningsreglerne i  

 sygedagpengebekendtgørelsen skønnes at medføre  

 ubetydelige administrative merudgifter for kommunerne.
Forslaget om nedsættelse af den statslige refusion i  

 uge 5-8 fra 100 pct. til 50 pct. skønnes   ud fra et forudsat  

 statsligt udgiftsniveau for sygedagpenge før lovændringen  

 på 4.832,8 mill. kr. i 2001 - at medføre merudgifter for  

 kommunerne på 518,7 mill. kr. i 2001 og 580,1 mill. kr. årligt  

 fra 2002 og fremefter (pl-2001). De kommunale merudgifter modsvares af  

 tilsvarende mindreudgifter for staten.
Forslaget vil således være  

 udgiftsneutralt for det offentlige som helhed.
 De økonomiske og administrative konsekvenser skal  

 forhandles med de kommunale parter.
Økonomiske og administrative konsekvenser for erhvervslivet Forslaget skønnes ikke at have økonomiske  

 konsekvenser for erhvervslivet.
Derimod skønnes der at være  

 administrative konsekvenser for erhvervslivet.
Forslaget forelægges  

 derfor Erhvervsministeriets testpanel.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget indeholder ingen EU-retlige aspekter Lovforslagets konsekvenser i  

 hovedtræk Positive konsekvenser / Mindreudgifter Negative konsekvenser / Merudgifter Økonomiske konsekvenser for stat,  

 kommuner og amtskommuner Der vil være mindreudgifter for staten  

 på 518,7 mill. kr. i 2001 og 580,1 mill. kr. i 2002 og  

 fremefter Der vil være merudgifter for kommunerne  

 på 518,7 mill. kr. i 2001 og 580,1 mill. kr. i 2002 og  

 fremefter Administrative konsekvenser for stats,  

 kommuner og amtskommuner - - Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet - - Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte  

 bestemmelser Til § 1 Til nr. 1, 2 og 3 En tidlig opfølgning er vigtig for at sikre fortsat  

 arbejdsmarkedstilknytning for den enkelte, idet der ved længerevarende  

 sygeperioder er forøget risiko for ikke at vende tilbage til  

 arbejdsmarkedet.
Længerevarende fravær kan endvidere  

 medføre faglig usikkerhed og forringet social kontakt, som er med til  

 at forringe muligheden for at vende tilbage til arbejdsmarkedet.
En tidlig opfølgning er ikke i sig selv et  

 mål, hvis den ikke tjener et formål.
I sygedagpengesager, der  

 vedrører forudsigelige eller korterevarende sygdomsforløb som  

 fx et brækket ben eller terminale/livstruende sygdomsforløb som  

 fx en uhelbredelig kræftlidelse, vil det således ofte være  

 hensigtsmæssigt at undlade en tidlig intensiv opfølgning,  

 både af hensyn til den sygemeldte selv og til prioriteringen af  

 kommunens ressourcer.
En personlig samtale vil i de situationer ofte ikke  

 være nødvendig eller hensigtsmæssig, ligesom det heller  

 ikke altid vil være relevant med inddragelse af arbejdsmarkedets  

 parter.
Det vil derfor være tilstrækkeligt, at kommunen tager  

 kontakt til den sygemeldte og på den baggrund vurderer, om en personlig  

 samtale er nødvendig i første omgang.
I andre tilfælde vil en opfølgning efter 8  

 uger indebære en for sen opfølgning, hvormed opfølgningen  

 ikke vil have den fornødne effekt i forhold til at bevare den  

 sygemeldtes tilknytning til arbejdsmarkedet.
Der tænkes her specielt  

 på personer med hyppigt sygefravær og personer med specifikke  

 lidelser - især bevægeapparatslidelser og ryglidelser.
I sager,  

 der vedrører personer, hvis sygemelding er begrundet i et  

 dårligt arbejdsmiljø, vil det også være vigtigt med  

 en tidlig opfølgning, dels fordi årsagen til sygefraværet  

 ikke går væk af sig selv, dels fordi den sygemeldtes problemer  

 ofte vil kunne afhjælpes på en anden arbejdsplads eller blot en  

 anden arbejdsfunktion på den nuværende arbejdsplads.
I en række sygedagpengesager vil kommunen derfor med  

 fordel kunne følge op på et tidligere tidspunkt end i dag, mens  

 der i andre sager næppe er behov for en så intensiv  

 opfølgning, som reglerne tilsiger, selv ikke efter 8 ugers  

 sygefravær.
Derfor er det også vigtigt, at sagen kommer til  

 kommunens kendskab så hurtigt som muligt.
Herved kan der opnås en  

 bedre udnyttelse af de ressourcer, der i dag indgår i indsatsen, og  

 dermed en samlet set mere effektiv og målrettet  

 opfølgningsindsats.
Kravet om, at der i alle tilfælde  

 kræves en personlig samtale med den sygemeldte ophæves derfor.  

 Det er i den forbindelse meget vigtigt, at kommunen foretager en  

 målrettet afdækning af de sager, der kan bedømmes som  

 værende »risikosager«.
Det er alene i de tilfælde, hvor der er et  

 forudsigeligt sygdomsforløb, at kommunen ikke behøver at  

 indkalde den sygemeldte til en personlig samtale.
I alle andre tilfælde  

 har kommunen en pligt til at indkalde den sygemeldte til en personlig  

 samtale, og kommunen skal stadig i alle sygedagpengesager tage deres  

 vurdering af sagernes karakter og kompleksitet op til overvejelse senest  

 efter 8 uger med henblik på at sikre, at eksempelvis sager der hidtil  

 er blevet vurderet som ukomplicerede, fortsat kan betegnes som ukomplicerede,  

 og at der fortsat ikke er behov for intensiv opfølgning.
Der kan  

 være sygdomme, der i starten betragtes som ubetydelig, men som  

 efterfølgende viser sig at være længerevarende eller  

 psykisk overbygget.
 I de tilfælde, hvor kommunen har fulgt op på  

 en sygedagpengesag efter fx 6 uger skal der ikke følges op endnu en  

 gang efter fristen i retssikkerhedslovens § 7 (senest efter 8 uger),  

 når der er optaget opfølgning efter dagpengeloven.
De smidigere opfølgningsregler ændrer ikke  

 på kommunernes generelle forpligtigelse til at inddrage den sygemeldtes  

 virksomhed i opfølgningen, jf.
Socialministeriets vejledning om  

 opfølgning.
Til nr. 4 Forslaget skal ses i sammenhæng med forslaget om  

 smidigere regler om 8-ugers opfølgningen og ændringen af  

 anmeldelsesreglerne og er begrundet i et ønske om, at kommunerne  

 foretager sygedagpengeopfølgningen på så tidligt et  

 tidspunkt som muligt.
Bestemmelsen skal ses som et instrument til at sikre en  

 tidlig kommunal opfølgning.
En nedsættelse af den statslige refusion fra 5. uge  

 og en samtidig ændring af indberetningsreglerne således, at  

 arbejdsgiveren skal indberette fraværet direkte til kommunen senest  

 efter 4 ugers sygefravær, vil sikre, at sygemeldingen kommer til  

 kommunernes kendskab senest efter 4 ugers sygefravær.
Senest fra og med  

 5. uge bør kommunen således have mulighed for at aktivt at  

 påvirke den pågældende sag og bør derfor også  

 fra og med 5. uge dele den økonomiske forpligtigelse med staten.
Ændringen medfører, at efter de to  

 første arbejdsgiverbetalte uger, dækker staten udgifterne til  

 sygedagpenge med 100 pct. i uge 3 og 4. Fra uge 5 til og med uge 52  

 dækkes udgifterne til sygedagpenge af stat og kommune med 50 pct. til  

 hver.
Efter uge 52 dækkes udgifterne til sygedagpenge af kommunen med  

 100 pct.
Til nr. 5 Forslaget går ud på, at give socialministeren  

 hjemmel til at give kommunerne tilladelse til forsøgsordninger, der  

 fraviger bestemmelserne i dagpengelovens kapitel 3 og §§ 20, 24 og 27  

 samt de tilhørende bestemmelser i dagpengebekendtgørelsen.
 Hjemlen til at tillade forsøgsordninger bevirker,  

 at socialministeren kan tillade, at der bliver lavet forsøgsordninger,  

 der fraviger reglerne om opfølgning og anmeldelse.
 Forslaget er begrundet i, at en forsøgsordning vil  

 kunne medvirke til, at overvejelser om eventuelle ændringer i loven vil  

 kunne ses fungere i praksis, før de bliver indført i hele  

 landet.
Formålet er bl.a., at der kan laves  

 forsøgsordninger, der vil medføre administrative lettelser for  

 erhvervslivet.
Socialministeriet agter ikke at godkende forsøg, der  

 samlet set medfører øgede administrative byrder for  

 erhvervslivet.
 Der vil heller ikke blive godkendt forsøg, der  

 samlet set påvirker det økonomiske mellemværende mellem  

 stat og kommune.
 Socialministeriet kan forinden, der gives tilladelse til  

 et forsøg, indhente en udtalelse fra Rådet for den sociale  

 indsats på det rummelige arbejdsmarked (Det Sociale Råd).
 De øvrige ændringer er redaktionelle  

 ændringer.
Til nr. 6 Der er tale om redaktionelle ændringer Til § 2 Det foreslås, at loven træder i kraft den 1.  

 januar 2001 og har virkning for sygdomstilfælde, der indtræffer  

 den 1. januar 2001 eller senere.
Det vil sige, at loven har virkning for de  

 sygdomstilfælde, hvor 1. sygefraværsdag er den 1. januar 2001  

 eller senere.
Bilag Lovforslaget sammenholdt med gældende lov Gældende formulering Lovforslaget § 1 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret bl.a. ved  

 § 14 i lov nr. 288 af 12. maj 1999, og senest ved lov nr. 1113 af 29.  

 december 1999, foretages følgende ændringer:
§ 24. Kommunen skal med henblik på at  

 bevare den sikredes tilknytning til arbejdsmarkedet senest efter 8 uger og  

 derefter mindst hver 8. uge tage dennes forhold op til vurdering med henblik  

 på, om der er behov for behandling, optræning, revalidering eller  

 andre former for bistand til den pågældende eller dennes familie.  

 Dette skal ske i samarbejde med dagpengemodtageren, læger, hospitals-  

 og revalideringsinstitutioner, virksomheder og de faglige organisationer samt  

 arbejdsformidlingen.
Kan den sikrede ikke blive erhvervsaktiv igen, skal  

 kommunen, når betingelserne herfor er opfyldt, rejse sag om en social  

 pension.
 1. § 24, stk. 1, 3. pkt. ophæves.
 2. § 24, stk. 2, affattes  

 således:
Stk. 2. Kommunen skal ved den første  

 opfølgning tage stilling til udarbejdelsen af en  

 opfølgningsplan.
Planen skal i alle tilfælde senest udarbejdes,  

 når dagpengemodtageren har været sygemeldt i 6 måneder  

 inden for de sidste 12 måneder.
Har kommunen forlænget  

 dagpengeperioden efter § 22, stk. 1, nr. 1, skal nødvendige  

 afklarende aktiviteter forud for revalideringen være iværksat  

 senest 6 måneder efter forlængelsen.
» Stk. 3. Socialministeren kan fastsætte  

 nærmere regler om opfølgningen af langvarige  

 dagpengetilfælde.
 3. I § 24 indsættes efter stk. 2  

 som nye stykker:
» Stk. 4. Kan den sikrede ikke blive erhvervsaktiv  

 igen, skal kommunen når betingelserne herfor er opfyldt, rejse sag om  

 en social pension.« Stk. 3 bliver herefter stk. 5.
§ 30. Staten afholder kommunens udgifter til  

 sygedagpenge i de første 8 uger, jf. § 25, og udgifterne til  

 barseldagpenge.
I øvrigt afholder staten 50 pct. af kommunens udgifter  

 til dagpenge til og med 52. uge regnet fra 1. sygedag i det aktuelle  

 sygefravær og ansættelsesforhold.
Herefter afholder kommunen de  

 fulde udgifter til sygedagpenge.
 4. I § 30, stk. 1, 1. pkt. ændres  

»8 uger« til »4 uger«.
 5. Efter § 41 indsættes:
» Forsøgsordninger § 41 a.
Socialministeren kan efter  

 ansøgning fra en kommune tillade, at der bliver lavet  

 forsøgsordninger, der fraviger reglerne i kapitel 3 samt § 20,  

 § 24 og § 27.« 6. Før § 42 indsættes:
» Ikrafttrædelse og overgangsbestemmelser« § 2 Loven træder i kraft den 1. januar 2001 og har  

 virkning for sygdomstilfælde, der indtræffer den 1. januar 2001  

 eller senere.
