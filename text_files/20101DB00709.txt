Bilag 1 Betænkning afgivet af Sundhedsudvalget den 30. marts 2011 Betænkning over Forslag til folketingsbeslutning om maksimalt 30 minutters transporttid til nærmeste sygehus [af Per Ørum Jørgensen (KD)] 1. Udvalgsarbejdet Beslutningsforslaget blev fremsat den 18. januar 2011 og var til 1. behandling den 1. februar 2011. Beslutningsforslaget blev efter 1. behandling henvist til behandling i Sundhedsudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (V, S, DF, SF, KF og RV) indstiller beslutningsforslaget til forkastelse.
 Et mindretal i udvalget (EL og KD) indstiller beslutningsforslaget til vedtagelse uændret.
 Mindretallet finder, at alle borgere maksimalt bør have 30 minutters transporttid til nærmeste sygehus med fuldt udbygget akutfunktion og fødeafdeling.
Lukning af mindre sygehuse i yderområderne skaber stor utryghed og frustration hos de borgere, det rammer.
Placeringen af sygehuse bør derfor ikke kun ske ud fra et hensyn til behandlingskvalitet og stordriftsfordele.
Også nærhed bør tages i betragtning, da de store afstande skaber utryghed.
Desuden vil forslaget sikre større beskæftigelse i udkantsområderne.
Centraliseringen kommer i en tid, hvor også skoler og butikker centraliseres og efterlader landdistrikterne uden disse basale velfærdsydelser inden for en overskuelig afstand.
Det er ikke rimeligt.
Derfor ønsker mindretallet en fremtidig sygehusstruktur, der sikrer, at alle borgere kan komme på sygehuset inden for 30 minutter.
 Et andet mindretal i udvalget (Pia Christmas-Møller (UFG)) vil stemme hverken for eller imod beslutningsforslaget.
 Liberal Alliance, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Per Ørum Jørgensen (KD) Preben Rudiengaard (V) fmd.
Birgitte Josefsen (V) Sophie Løhde (V) Flemming Møller (V) Liselott Blixt (DF) Karin Nødgaard (DF) Vivi Kier (KF) Pia Christmas-Møller (UFG) nfmd.
Sophie Hæstorp Andersen (S) Flemming Møller Mortensen (S) Karen J.
Klint (S) Julie Skovsby (S) Karl H.
Bornhøft (SF) Jonas Dahl (SF) Manu Sareen (RV) Per Clausen (EL) Liberal Alliance, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
