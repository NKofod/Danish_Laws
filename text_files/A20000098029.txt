Bekendtgørelse af  

 lov om uddannelse af pædagoger Herved bekendtgøres lov om uddannelse af pædagoger, jf.  

 lovbekendtgørelse nr. 796 af 3. september 1996, med de  

 ændringer, der følger af § 16 i lov nr. 263 af 12. april 2000, §  

 10 i lov nr. 478 af 31. maj 2000, § 4 i lov nr. 482 af 31. maj 2000 og § 28 i  

 lov nr. 483 af 31. maj 2000. Den bekendtgjorte lovtekst gælder  

 først fuldt ud fra den 1. januar 2001, jf. § 22 i lov nr. 263 af 12.  

 april 2000.
Kapitel 1 Uddannelsen § 1. Uddannelsen har til formål at uddanne  

 pædagoger til at arbejde med børn, unge og voksne, herunder  

 børn, unge og voksne med sociale vanskeligheder eller psykiske eller  

 fysiske handicap.
 Stk. 2. Uddannelsen skal give de studerende den teoretiske  

 viden og praktiske erfaring, der er nødvendig for at kunne arbejde som  

 pædagog, og skal bidrage til at fremme de studerendes personlige  

 udvikling samt bidrage til at udvikle de studerendes interesse for og evne  

 til aktiv medvirken i et demokratisk samfund.
 § 2. Uddannelsen varer 3½ år og  

 tilrettelægges således, at der veksles mellem undervisning  

 på institutionen, jf. § 6, og praktik.
Stk. 2. Undervisningen på institutionen omfatter for  

 alle studerende følgende fag: Pædagogik, psykologi, sociale fag,  

 sundhedsfag, dansk, musik, bevægelsesfag, værkstedsfag, drama,  

 naturfag og faget kommunikation, organisation og ledelse.
Fagene kan samles i  

 følgende faggrupper: Pædagogisk-psykologiske fag, social- og  

 sundhedsfag og aktivitets- og kulturfag.
 Stk. 3. Herudover kan institutionens undervisning omfatte  

 andre studieaktiviteter.
 Stk. 4. I uddannelsen indgår arbejde med et eller flere  

 specialer.
 Stk. 5. Praktikken omfatter øvelsespraktik og  

 lønnet praktik.
 Stk. 6. Undervisningsministeren fastsætter nærmere  

 regler om uddannelsen, herunder om de studerendes pligt til at deltage i  

 undervisningen ved institutionen og øvelsespraktikken og om  

 uddannelsens afslutning.
 Stk. 7. Undervisningsministeren kan fastsætte regler  

 om:
 1)	Kvalitetskontrol, herunder censorinstitutionen.
 2)	Klager til institutionen fra de studerende, herunder om klagefrist,  

 i forbindelse med eksaminer og prøver.
§ 3. Undervisningsministeren kan fastsætte  

 regler om, at studerende med særlige uddannelses- eller  

 beskæftigelsesmæssige forudsætninger fritages for dele af  

 uddannelsen.
Ministeren kan endvidere fastsætte regler om fritagelse  

 for dele af uddannelsen af helbredsmæssige grunde.
 Stk. 2. Undervisningsministeren kan fastsætte regler om,  

 at den lønnede praktik, jf. § 2, stk. 5, for handicappede  

 studerende og for studerende, der gennemfører dele af uddannelsen i  

 udlandet, helt eller delvis kan erstattes af ulønnet praktik.
 § 4. Undervisningsministeren fastsætter  

 efter forslag fra praktikpladsudvalgene, jf. § 19, antallet af  

 uddannelsespladser på institutionerne.
 Stk. 2. Ministeren kan fastsætte regler om adgangen til  

 uddannelsen og om optagelsen på institutionerne.
 § 5. Undervisningsministeren kan i særlige  

 tilfælde fravige lovens bestemmelser om uddannelsen, hvis det sker for  

 at fremme forsøgs- og udviklingsarbejde.
Kapitel 2 Institutionerne § 6. Undervisningen foregår på  

 statsseminarier, på private seminarier eller på Centre for  

 Videregående Uddannelse (CVU er), der af undervisningsministeren er  

 godkendt til at uddanne pædagoger.
 Stk. 2. Et privat seminarium skal være en selvejende  

 institution eller udgøre en del af en sådan med vedtægter  

 godkendt af ministeren.
 Stk. 3. For de godkendte CVU er gælder bestemmelserne i  

 lov om Centre for Videregående Uddannelse og andre selvejende  

 institutioner for videregående uddannelser m.v.
§ 6 a.
Efter forhandling med bestyrelsen for et  

 statsseminarium kan undervisningsministeren beslutte, at seminariet  

 overgår til at blive en selvejende institution.
 Stk. 2. Bestemmelserne i1)  

   lov om selvejende institutioner for videregående  

 uddannelser m.v. § 2, stk. 2, om overdragelse af statens ejendomme  

 og § 26 om tjenestemændenes retsstilling finder tilsvarende  

 anvendelse.
 § 7. For at opnå godkendelse skal seminariet  

 indgå som et hensigtsmæssigt led i en landsomfattende  

 planlægning til opfyldelse af konstaterede eller forventede behov for  

 uddannelsen.
 Stk. 2. En godkendelse kan tilbagekaldes, hvis der ikke  

 længere er behov for seminariet, eller hvis seminariet ikke overholder  

 de af undervisningsministeren fastsatte regler eller givne pålæg.  

 Godkendelsen kan endvidere tilbagekaldes, hvis seminariet på grund af  

 sin økonomiske situation skønnes uegnet til at fortsætte  

 sin virksomhed.
§ 7 a.
Undervisningsministeren kan modsætte  

 sig nedlæggelse af et seminarium, hvis der efter ministerens  

 skøn stadig er behov for seminariet.
Undervisningsministeren  

 fastsætter vilkårene for seminariets videreførelse.
 § 8. Et seminarium ledes af en rektor under ansvar  

 over for en bestyrelse.
§ 9. Bestyrelsen sammensættes således,  

 at flertallet af medlemmer kommer fra de uddannede pædagogers  

 arbejdsområder og fra lokalsamfundet.
De studerendes råd , jf.  

 § 13, udpeger to repræsentanter til seminariets bestyrelse.
 Stk. 2. Ved private seminarier skal bestyrelsens  

 sammensætning fremgå af institutionens vedtægter og ved  

 statsseminarier af en statut, der godkendes af undervisningsministeren.
 Stk. 3. Ministeren kan fravige bestemmelsen i stk. 1 for  

 private seminarier, der var godkendt før lovens  

 ikrafttræden.
§ 10. Bestyrelsen har den overordnede ledelse af  

 seminariet.
Bestyrelsen godkender seminariets studieordning efter forslag fra  

 rektor.
Bestyrelsen varetager seminariets interesser som  

 uddannelsesinstitution og fastlægger linierne for seminariets  

 udadvendte virksomhed og for dets udvikling på længere sigt.
Stk. 2. Ved private seminarier ansætter og afskediger  

 bestyrelsen seminariets rektor og efter forslag fra rektor seminariets  

 øvrige medarbejdere.
Bestyrelsen kan bemyndige rektor til at  

 ansætte og afskedige seminariets øvrige medarbejdere.
Stk. 3. Ved statsseminarier afgiver bestyrelsen indstilling  

 til ministeren om ansættelse og afskedigelse af seminariets rektor.  

 Bestyrelsen ansætter og afskediger efter forslag fra rektor seminariets  

 øvrige medarbejdere, medmindre andet følger af reglerne i  

 tjenestemandslovgivningen.
Bestyrelsen kan bemyndige rektor til at  

 træffe afgørelse i disse sager.
 Stk. 4. Undervisningsministeren kan fastsætte regler om  

 lærernes kvalifikationer.
 § 11. Bestyrelsen er over for  

 undervisningsministeren ansvarlig for seminariets drift, herunder for  

 forvaltningen af de statslige tilskud eller bevillinger.
Stk. 2. Hvis bestyrelsen ikke efterkommer påbud fra  

 ministeren om at berigtige nærmere angivne forhold, kan ministeren  

 beslutte, 1)	at bestyrelsens opgave eller dele heraf i en periode varetages af  

 personer, der udpeges af ministeren, eller 2)	at bestyrelsen træder tilbage, således at en ny  

 bestyrelse kan dannes efter reglerne i seminariets vedtægter eller  

 statut.
 Stk. 3. Hvis bestyrelsen ved sine dispositioner bringer  

 seminariets videreførelse i fare, kan undervisningsministeren  

 beslutte, at bestyrelsen straks træder tilbage, og kan i forbindelse  

 hermed indsætte et midlertidigt styre, indtil der er valgt en ny  

 bestyrelse efter reglerne i seminariets vedtægter eller statut.
 § 12. Rektor er seminariets pædagogiske  

 leder og varetager desuden den daglige administrative og økonomiske  

 ledelse af seminariet.
 § 13. Ved hvert seminarium nedsættes to  

 råd, der repræsenterer henholdsvis medarbejderne og de  

 studerende, og som er rådgivende for seminariets ledelse.
Stk. 2. De studerendes råd udpeger repræsentanter  

 for de studerende til udvalg m.v., som seminariet har nedsat til at behandle  

 spørgsmål af betydning for de studerende i almindelighed.
Dette  

 gælder dog ikke udvalg m.v., hvor de studerendes deltagelse ville  

 stride mod anden lovgivning.
Undervisningsministeren fastsætter  

 nærmere regler om valg til de studerendes råd, om de studerendes  

 råds virksomhed og om bestyrelsens forpligtelse over for de studerendes  

 råd.
 Stk. 3. Bestyrelsen kan med de to råds tilslutning  

 beslutte, at rådene tilsammen skal udgøre et fælles  

 råd.
 § 14. For de godkendte private seminarier  

 gælder bestemmelserne i lov om Centre for Videregående Uddannelse  

 og andre selvejende institutioner for videregående uddannelser m.v.  

 § 5 om formuens anvendelse ved seminariets ophør, § 5 a om  

 sammenlægning og spaltning, § 8, stk. 3-5, om habilitet m.v., kapitel 4  

 om søgsmålskompetence, kapitel 5 om tilskud og lån,  

 kapitel 6 om kapitalforvaltning, regnskab og revision samt § 27 om  

 indtægtsdækket virksomhed og kapitel 9 a om tilsyn m.v.
Kapitel 3 Tilvejebringelse af praktikpladser § 15. Amtsrådet og kommunalbestyrelserne  

 skal i samarbejde stille egnede praktikpladser til rådighed for  

 uddannelsen i overensstemmelse med det fastsatte antal uddannelsespladser,  

 jf. § 4, stk. 1, og med de regler, der er fastsat i medfør  

 af § 2, stk. 6.
 Stk. 2. Statslige institutioner og private institutioner, der  

 modtager statstilskud, er forpligtet til at stille egnede praktikpladser til  

 rådighed for øvelsespraktikken.
 § 16. Bestemmelserne om amtskommuner i denne lov  

 gælder tilsvarende for Københavns og Frederiksberg  

 Kommuner.
§ 17. Der nedsættes praktikpladsudvalg for  

 pædagoguddannelsen af et eller flere amtsråd efter  

 undervisningsministerens bestemmelse.
Ministeren bestemmer, hvilke  

 uddannelsesinstitutioner der helt eller delvis hører under det enkelte  

 udvalg.
Hvis et udvalg alene nedsættes af ét amtsråd,  

 udpeges udvalget således:
Amtsrådet 1 Kommunalbestyrelserne i amtsrådskredsen 3 De færdiguddannedes organisationer 2 Stk. 2. Hvis udvalget nedsættes af flere amtsråd i  

 fællesskab, fastsættes antallet af medlemmer i samme forhold som  

 efter stk. 1.
 Stk. 3. Rektorerne for de institutioner, der i henhold til  

 stk. 1 hører under praktikpladsudvalget, eller den, de bemyndiger  

 hertil, er tilforordnet praktikpladsudvalget.
 Stk. 4. Praktikpladsudvalgets formand vælges af og  

 blandt de kommunale medlemmer.
 Stk. 5. Praktikpladsudvalget fastsætter selv sin  

 forretningsorden.
 Stk. 6. Amtsråd, der er repræsenteret i udvalget,  

 stiller sekretariatsbistand til rådighed for praktikpladsudvalget.
 § 18. (Ophævet).
 § 19. Ud fra en vurdering af det fremtidige behov  

 for færdiguddannede pædagoger i området og muligheden for  

 at skaffe praktikpladser på institutionerne afgiver  

 praktikpladsudvalget forslag til undervisningsministeren om antallet af  

 uddannelsespladser på institutionerne.
Stk. 2. Praktikpladsudvalget koordinerer arbejdet med at  

 tilvejebringe praktikpladser.
Udvalget træffer beslutning om fordeling  

 af praktikpladserne mellem institutionerne, der har pligt til at udnytte  

 dem.
 Stk. 3. Et praktikpladsudvalg kan indgå aftale med et  

 andet praktikpladsudvalg om at udnytte praktikpladser, der er tilvejebragt af  

 det andet praktikpladsudvalg.
 § 20. Institutionerne fordeler de studerende  

 mellem de anviste praktiksteder, der har pligt til at modtage dem.
 § 21. Diakonhøjskolen i Århus har  

 efter nærmere aftale med praktikpladsudvalg, der fordeler  

 praktikpladser mellem institutioner, der udbyder pædagoguddannelsen i  

 Århus Amtskommune, ret til at få stillet praktikpladser til  

 rådighed for diakonelever.
Kapitel 4 Seminarierådet § 22. Undervisningsministeren nedsætter et  

 seminarieråd, der er rådgivende for ministeren inden for lovens  

 område, uanset om uddannelsesaktiviteterne foregår på CVU  

 er eller seminarier.
 Stk. 2. Seminarierådet består af en formand, der  

 udpeges af undervisningsministeren, samt 13 medlemmer, der udpeges  

 således:
1	af Pædagogseminariernes Bestyrelsesforening 1	af Pædagogseminariernes Rektorforsamling 1	af Dansk Magisterforening 1	af Pædagogstuderendes Landssammenslutning 1	af Amtsrådsforeningen i Danmark 1	af Kommunernes Landsforening 1	af Københavns og Frederiksberg Kommuner i fællesskab 1	af Børnesagens Fællesråd 1	af Daginstitutionernes Lands-Organisation 1	af De Samvirkende Invalideorganisationer 2	af de færdiguddannedes organisationer i fællesskab 1	af Danmarks Pædagogiske Universitet.
 Stk. 3. Rådet holder møde mindst en gang om  

 året.
 Stk. 4. Rådet fastsætter sin egen  

 forretningsorden.
Kapitel 5 Efter- og videreuddannelse § 23. (Ophævet) § 23 a. (Ophævet) § 23 b.
Seminarierne kan udbyde efter- og  

 videreuddannelse til pædagoger og andre efter reglerne i lov om  

 åben uddannelse (erhvervsrettet voksenuddannelse) m.v.
Kapitel 6 Klage § 24. Seminariernes afgørelser efter denne  

 lov eller efter regler fastsat i medfør af loven kan påklages  

 til undervisningsministeren, jf. dog stk. 2.
 Stk. 2. Undervisningsministeren fastsætter nærmere  

 regler om adgangen til at klage og kan herunder bestemme, at klager ikke kan  

 indbringes for ministeren eller kan indbringes for et særligt  

 klagenævn, hvis afgørelser ikke kan indbringes for anden  

 administrativ myndighed.
 Stk. 3. Retlige spørgsmål ved afgørelser  

 om en studerendes retsstilling kan altid indbringes for  

 undervisningsministeren.
Kapitel 7 Ikrafttrædelses- og overgangsbestemmelser § 25. Loven træder i kraft den 1. august  

 1992. Bestemmelserne i kapitel 2 - 5 træder dog i kraft den 1. august  

 1991.
 Stk. 2. Undervisningsministeren kan fastsætte  

 overgangsregler for studerende, der er begyndt på deres uddannelse  

 før den 1. august 1992.
 § 26. Undervisningsministeren kan for perioden  

 indtil den 31. januar 1996 fastsætte regler om særligt  

 tilrettelagte uddannelsesforløb for personer med særlige  

 uddannelses- og beskæftigelsesmæssige forudsætninger.  

 Ministeren kan i denne forbindelse fravige reglerne i lov om åben  

 uddannelse.
 § 27. Lov om uddannelse af børnehave- og  

 fritidspædagoger, jf. lovbekendtgørelse nr. 769 af 10. november  

 1986, ophæves.
 Stk. 2. (Udeladt).
 Stk. 3. (Udeladt).
 § 28. Loven gælder ikke for  

 Færøerne og Grønland.
 Lov nr. 1139 af 21. december 1994, hvis § 1 indsatte § 3,  

 stk. 2, samt ændrede affattelsen af § 10, trådte i  

 kraft den 23. december 1994. § 3, stk. 2, havde dog først  

 virkning fra den 1. februar 1995.
 Lov nr. 312 af 24. april 1996, som tilføjede § 2, stk. 7,  

 § 6 a, § 7, stk. 2, 2. pkt., § 7 a, ændrede §11,  

 stk. 1, tilføjede § 11, stk. 3, og ændrede  

 § 14 og § 24, træder i kraft den 1. januar 1997 og indeholder  

 i § 5 følgende overgangsbestemmelser:
»Stk. 2. Lov om statsstøtte til visse private  

 seminarier (seminariestøtteloven), jf. lovbekendtgørelse nr.  

 677 af 29. juli 1992, ophæves.
Regler, der er fastsat med hjemmel i  

 seminariestøtteloven, forbliver i kraft, indtil de ophæves eller  

 afløses af regler fastsat i medfør af denne lov.
 Stk. 3. Følgende overgangsbestemmelser i lov om  

 selvejende institutioner for videregående uddannelser m.v. finder  

 tilsvarende anvendelse:
1)	§ 30, stk. 3, om statens tilskud og lån til  

 bygningsforsyning og bygningsvedligeholdelse, 2)	§ 32 om eftergivelse af statens rentekrav, 3)	§ 33 om regulering af opsparing eller underskud pr. 1. januar  

 1997 eller ved senere overgang til selveje og 4)	§ 34 om overdragelse af statens udstyr mv.« Lov nr. 415 af 22. maj 1996, som ændrede § 22, stk. 2,  

 kapitel 5 og § 24, stk. 1, træder i kraft den 1. august 1997  

 og indeholder i § 3 følgende overgangsbestemmelser:
 »Stk. 1. Tjenestemænd, der er ansat ved  

 Socialpædagogisk Højskole eller årskursus for  

 Børnehave- og Fritidspædagoger ved Danmarks  

 Lærerhøjskole, og som får tilbudt tjeneste i en  

 tilsvarende stilling ved Danmarks Pædagoghøjskole, har ikke krav  

 på ventepenge, rådighedsløn eller pension som følge  

 af de to institutioners nedlæggelse, men kan ved overgang til tjeneste  

 ved Danmarks Pædagoghøjskole vælge at opretholde deres  

 ansættelsesforhold som statstjenestemænd.
Stk. 2. Danmarks Pædagoghøjskole afholder  

 udgifterne til løn og pensionsbidrag for de i stk. 1 nævnte  

 tjenestemænd, herunder eventuelle udgifter til ventepenge,  

 rådighedsløn og efterindtægt af løn.
Udgifterne til  

 aktuel pension afholdes af staten.« Lov nr. 263 af 12. april 2000, hvis § 16 ændrede § 1,  

 stk. 2, § 9, stk. 1, og § 13, træder i kraft den 1.  

 januar 2001.
 Lov nr. 478 af 31. maj 2000, hvis § 10 ændrede § 14,  

 trådte i kraft den 1. juli 2000.
 Lov nr. 482 af 31. maj 2000, hvis § 4 ændrede § 2,  

 stk. 1, stk. 2, stk. 3, stk. 6 og stk. 7, § 4, stk.  

 1 og 2, § 6, § 14, og § 17, ophævede § 18 og  

 ændrede § 19, § 20, § 21 og § 22, stk. 1 og  

 stk. 2, trådte i kraft den 1. juli 2000.
 Lov nr. 483 af 31. maj 2000, hvis § 28 ændrede § 22,  

 stk. 2, ophævede §§ 23 og 23 a og ændrede § 23 b  

 og § 24, stk. 1, trådte i kraft den 1. juli 2000.
Undervisningsministeriet, den 1. november  

 2000 Margrethe Vestager /Kirsten Lippert 1)   Lovens titel  

 ændret ved § 1 i lov nr. 482 af 31. maj 2000 om ændring af lov om  

 selvejende institutioner for videregående m.v. og en række andre  

 love. (Etablering af sektor for Centre for Videregående Uddannelser  

 (CVU er)).
