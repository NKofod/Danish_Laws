Cirkulæreskrivelse om meddelelse om  

 udmeldelse af en arbejdsløshedskasse Kommentar m.v.:
 En udmeldelse skal indeholde en klar og utvetydig  

 tilkendegivelse af et ønske om at udmelde sig.
 Meddelelse om afgørelsen:
Et medlem bad den 30. august 1993  

 arbejdsløshedskassen om at attestere hendes feriegiroblanket og  

 videresende den til kommunens lønkontor.
Nedenfor dette anførte  

 medlemmet: "Desværre må jeg nok udtræde af A-kassen pr. 30.  

 september 1993".
 Den 1. december 1993 skrev medlemmet til  

 arbejdsløshedskassen, at hun havde fået oplyst, at hvis hun  

 flyttede til England, var det ligegyldigt, om hun var medlem eller ej. "Jeg  

 har efter denne oplysning udmeldt mig pr. 30. september 1993, og for  

 øvrigt i hele september måned haft fortsat barselsorlov og  

 ferie".
Medlemmet anførte videre, at hun ikke var blevet  

 informeret om betydningen af de nye regler.
Hun havde nu erfaret, at det  

 ville være fordelagtigt i hendes situation at være medlem.
Hun  

 ønskede derfor "at trække min udmeldelse tilbage og  

 fortsætte kontingentbetalingen som om intet var hændt...." Hvis  

 dette kunne accepteres, skulle arbejdsløshedskassen sende hende  

 girokort, og i modsat fald ville hun gerne søge dispensation.
 Arbejdsløshedskassen traf afgørelse  

 om, at udmeldelsen ikke kunne annulleres, da den var sket i overensstemmelse  

 med vedtægtens § 8, stk. 1.
Medlemmet mente, at der måtte være sket en  

 fejl, og at det, som hun havde anført i sit brev af 30. august 1993,  

 alene skulle forstås som en mulighed og ikke som et ønske om at  

 blive udmeldt.
Havde arbejdsløshedskassen sendt hende  

 opkrævninger, ville hun have betalt.
Direktoratet var enig med  

 arbejdsløshedskassen i, at udmeldelsen pr. 30. september 1993 ikke  

 kunne annulleres.
Direktoratet lagde vægt på, at medlemmets brev  

 af 30. september 1993 måtte betragtes som en begæring om  

 udmeldelse.
Endvidere var det direktoratets opfattelse, at når et  

 medlem havde udmeldt sig i overensstemmelse med reglerne, kunne det, at  

 medlemmet havde befundet sig i en vildfarelse, ikke bevirke, at udmeldelsen  

 skulle annulleres.
 Ankenævnet fandt, at brevet af 30. september  

 1993 ikke i sig selv kunne betragtes som en udmeldelse, idet brevet ikke  

 indeholdt en klar tilkendegivelse af, at hun ønskede at udmelde sig.
 Ankenævnet ophævede derfor den af direktoratet  

 foretagne slettelse pr. 30 september 1993, og medlemmet fik mulighed for at  

 retablere sit medlemskab efter denne dato mod betaling af kontingent for den  

 mellemliggende periode.
