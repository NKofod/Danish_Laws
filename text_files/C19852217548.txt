(De erhvervsfaglige grunduddannelser.  

 Servicefagene) Opbygning og varighed Adgangsbetingelser Gennemført basisuddannelse inden for servicefagenes hovederhvervsområde  

 eller anden uddannelse og/eller beskæftigelse, der kan sidestilles hermed i  

 henhold til de regler, undervisningsministeriet har fastsat herom.
Uddannelsens mål Eleven skal i uddannelsestiden opnå erhvervskompetence som urmager i  

 overensstemmelse med nedenstående uddannelsesregler og de for uddannelsen  

 gældende kursusplaner.
Uddannelsens tilrettelæggelse De krævede praktiske og teoretiske færdigheder indlæres på teknisk skole.  

 Uddannelsen tilrettelægges på virksomhed således, at eleven beskæftiges ved  

 og opnår praktiske færdigheder i de arbejdsdiscipliner, der er gennemgået  

 under det forudgående skoleophold.
Uddannelsens afslutning Der henvises til bedømmelsesplan for urmageruddannelsen vedr. uddannelsens  

 afslutning med en faglig prøve.
 Vejledning ved uddannelsens tilrettelæggelse fås hos:
Urmagernes Fællesudvalg Upsalagade 20, 4.
 2100 København Ø.
Tlf. (01) 26 54 19 Erhvervsuddannelsesudvalget for Servicefagene Amagertorv 14, 1160 København K.
Tlf. (01) 92 56 01 Teknisk skole Undervisningen på tekniske skole omfatter praktik og teori med hovedvægt  

 på:
 - kendskab til og færdigheder i forskellige forarbejdningsmetoder.
 - kendskab til opbygning af og funktioner i alle almindeligt forekommende  

 urtyper.
 - fejlfinding og udbedring af almindeligt forekommende fejl i alle  

 urtyper.
 - korrekt adskillelse, rensning, samling og smøring af alle urtyper.
 - forståelse af den i elektroniske ure forekommende elektronik.
 - undervisning i butiksdrift relaterende til urmagerfaget.
 Under skoleophold meddeles undervisning i bl.a. følgende fællesfag:
 Samtidsorientering, virksomhedslære, samarbejdslære, dansk samt  

 undervisning i valgfrie fag.
Praktikvirksomheden 1. Praktikophold Formålet med opholdet er, at eleven rutineres og fortsat oplæres i de  

 discipliner der er indlært på det foregående skoleophold med hovedvægten lagt  

 på:
at eleven indføres i virksomhedens arbejdsmiljø, at eleven opnår kendskab til storures funktioner og service af  

 disse, herunder lærer at håndtere fagets håndværktøj, drejestol og  

 elektronisk måleudstyr, at eleven lærer reparationsteknik (stueure) gennem forskellige  

 arbejdsdicipliner, såsom drejeteknik, polerteknik og fileteknik, at eleven lærer renseteknik og indøver arbejdsgange og  

 reparationsmetoder, herunder justering af slag samt at udføre en korrekt  

 smøring, at eleven lærer reparationsmetoder samt justering på vækkeure, at eleven endvidere indføres i virksomhedens butiksdrift, adfærd i  

 butikken, modtagelse af reparationer, indpakning af varer, telefonbetjening  

 og behandling af udstillede varer.
2. Praktikophold Formålet med opholdet er, at elven rutineres og fortsat oplæres i de  

 discipliner der er indlært på det/de foregående skoleophold med hovedvægten  

 lagt på:
at eleven lærer at udføre reparation på almindeligt forekommende  

 storure og ure med komplicerede funktioner, at eleven lærer at justere og reparere gangen og komplicerede  

 slagfunktioner i storure, at eleven gennem arbejdsdicipliner lærer finere reparationsteknik  

 og behandling af gamle storure, at eleven lærer at reparere og justere elektroniske storure, at eleven endvidere fortsætter indlæringen i virksomhedens  

 butiksdrift, herunder salgsteknik, produktkendskab og salgsfremmende  

 vareplaceringer.
3. Praktikophold Formålet med opholdet er, at eleven rutineres og fortsat oplæres i de  

 discipliner, der er indlært på det/de foregående skoleophold med hovedvægten  

 lagt på:
at eleven lærer at adskille, rense, samle og smøre lomme- og  

 herrearmbåndsure, at eleven lærer at kontrollere urdele for slidtage og  

 fejlfunktioner samt at bestille og udskifte urdele, at eleven lærer at behandle urkasser, skiver og visere, så de ikke  

 tager skade samt at udskifte glas, kroner og kronerør, at eleven lærer at adskille, rense, samle og smøre ure med  

 dag/dato og automatik samt kontrollere at de fungerer problemfrit, at eleven lærer betjening af elektronisk reguleringsudstyr, at eleven lærer at foretage servicearbejde på analog ure med  

 almindeligt forekommende funktioner, at eleven endvidere fortsætter indlæringen i virksomhedens  

 butiksdrift og salgsteknik.
4. Praktikophold Formålet med opholdet er, at eleven rutineres og fortsat oplæres i de  

 discipliner, der er indlært på det/de foregående skoleophold med hovedvægten  

 lagt på:
at eleven lærer at adskille, rense, samle og smøre såvel herre-  

 som dameure af almindelige typer at eleven lærer justering af højdeluft og gang, samt retning af  

 planspiraler, at eleven lærer vedligeholdelse og reparationer af urkasser samt  

 kontrollere for vandtæthed, at eleven lærer at adskillelse, rensning, samling og justering af  

 dameure med automatisk optræk, at eleven lærer at bruge reguleringsapparatet til konstatering og  

 retning af isokronismefejl, at eleven lærer at fejlfinde og udbedre almindeligt forekommende  

 fejl på kvarts analog ure, at eleven lærer at foretage servicearbejde på almindeligt  

 forekommende digital ure, at eleven lærer fejlfindingsteknik samt at udskrift loddede  

 komponenter i analog ure, at eleven fortsætter indlæringen i virksomhedens butiksdrift  

 herunder især salgsteknik.
5. Praktikophold Formålet med opholdet er, at eleven rutineres og fortsat oplæres i de  

 discipliner, der er indlært på det/de foregående skoleophold med hovedvægten  

 lagt på:
at eleven lærer finjustering af gangen i herre- og daneure samt  

 udskiftning af balanceaksel, at eleven lærer adskillelse, rensning, samling, smøring og  

 justering af stopure og kronografer, at eleven lærer dynamisk afvejning af balancen, at eleven rutineres i reparation og rensning af alle almindeligt  

 forekommende mekaniske ure, at eleven lærer at fejlfinde og udbedre almindelige forekommende  

 fejl på kvarts digital ure, at eleven endvidere fortsætter indlæringen i virksomhedens  

 butiksdrift med hovedvægten lagt på salgsarbejdet.
Uddannelsesregler Fastsat af undervisningsministeriet i henhold til lov nr.289 af 8. juni  

 1977 om erhvervsfaglige grunduddannelser.
 I uddannelsen på virksomhederne skal indgå urmagerfagets  

 forarbejdningsteknik og kvalitetsbegreber ud fra den enkelte virksomheds  

 aktuelle produktion og arbejdsforhold.
 Der lægges vægt på miljø og sikkerhed, hygiejne og orden, samt at  

 beskæftigelsen foregår under faglig vejledning og tilsyn, og sigter mod at  

 give eleven rutine i den indlærte viden.
 Endvidere at elven beskæftiges ved andet på urmagervirksomheden  

 forekommende fagligt og for uddannelsen værdifuldt arbejde.
 På praktikvirksomheden skal der som minimum forefindes følgende  

 værkstedsudstyr:
Drejestol, Nittemaskine/punselsæt med stenindpresværktøj eller separat  

 stenindpresværktøj, Tidskontrolapparat der kan måle mekaniske og elektroniske ure, Universalmåleinstrument med indbygget strømforsyning eller separat  

 variabel strømforsyning, Testapparat for vandtætte ures tæthed.
