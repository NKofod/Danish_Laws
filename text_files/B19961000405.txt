§ 1 I bekendtgørelse af 23. december 1994 om realkreditinstitutters  

 regnskabsaflæggelse m.v. foretages følgende ændring:
 I  § 78 indsættes som nyt stk. 2:
"Stk. 2. Årsregnskabet skal indeholde oplysning om koncerninterne  

 transaktioner af større betydning eller af usædvanlig art for instituttet,  

 som har fundet sted mellem realkreditinstituttet og de virksomheder, som er  

 direkte eller indirekte forbundet med realkreditinstituttet, jf.  

 definitionerne i § 2, stk. 1, nr. 1-3, i bekendtgørelse om koncerninterne  

 transaktioner.
Dog skal årsregnskabet uanset 1. pkt. indeholde oplysninger om  

 alle koncerninterne transaktioner, hvis værdi overstiger 500.000 kr., jf. §  

 5, stk. 2, nr. 2, jf. § 4, i bekendtgørelse om koncerninterne  

 transaktioner." § 2 Bekendtgørelsen træder i kraft den 15. april 1996.
