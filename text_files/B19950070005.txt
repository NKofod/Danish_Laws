 I medfør af § 31, stk. 2, og § 33, stk. 7, § 68, stk. 2 og § 118, stk. 5,  

 i færdselsloven, jf. lovbekendtgørelse nr. 735 af 24. august 1992, som senest  

 ændret ved lov nr. 382 af 18. maj 1994, fastsættes:
 § 1.  Motordrevet køretøj, bortset fra to-hjulet  

 knallert og to-hjulet motorcykel, der på grund af færdselsuheld, motorfejl  

 eller lignende årsag er standset på et sådant sted eller på en sådan måde, at  

 der opstår fare eller ulempe for færdslen, skal afmærkes med en trekantet  

 advarselsanordning (advarselstrekant). Det samme gælder påhængskøretøj.  

 Afmærkning kan dog undlades, hvis køretøjet straks fjernes.
Stk. 2.  Advarselstrekant skal anbringes yderst på  

 kørebanen i samme side som det standsede køretøj.
Trekanten skal anbringes  

 med front mod færdselsretningen mindst 50 meter, på motorvej dog mindst 100  

 meter, før det standsede køretøj.
Stk. 3.  Køretøjet kan under samme betingelser som  

 angivet i stk. 1 afmærkes med havariblink.
Afmærkning med havariblink  

 fritager ikke for afmærkning med advarselstrekant.
 § 2.  Motordrevet køretøj, der er forsynet med  

 havariblink, kan i forbindelse med uventet kødannelse eller anden umiddelbar  

 fare på motorveje samt på veje uden for tættere bebygget område benytte  

 havariblink for at henlede andre trafikanters opmærksomhed på faren.
 Stk. 2.  Anden anvendelse af havariblink end nævnt i §  

 1, stk. 3, og § 2, stk. 1, er forbudt.
 § 3.  En advarselstrekant skal være godkendt efter  

 bestemmelserne i ECE-regulativ nr. 27 af 7. juni 1972 om ensartede  

 forskrifter om godkendelse af advarselstrekanter (Tillæg nr. 26 til den  

 mellem medlemmer af FN's økonomiske Kommission for Europa indgåede  

 overenskomst af 20. marts 1958 vedrørende indførsel af ensartede vilkår for  

 godkendelse og gensidig anerkendelse af udstyr og dele til motorkøretøjer).  

 Advarselstrekanten skal være forsynet med følgende godkendelsesmærke:
 (tallet efter bogstavet »E« angiver, i hvilket land godkendelsen  

 er udstedt).
 Stk. 2.  Advarselstrekant, der ikke er godkendt efter  

 stk. 1, må ikke forhandles.
 § 4.  Overtrædelse af §§ 1-3 straffes med bøde.
 § 5.  Bekendtgørelsen træder i kraft den 1. september  

 1995.
 Stk. 2.  Samtidig ophæves Justitsministeriets  

 bekendtgørelse nr. 21 af 20. januar 1977.
 Stk. 3.  Køretøj, der første gang er taget i brug her i  

 landet inden den 1. maj 1977, samt køretøjer registreret i udlandet kan  

 afmærkes med en advarselstrekant, der ikke er E-mærket, men som opfylder  

 følgende betingelser:
