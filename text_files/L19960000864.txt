OECD og Europarådets konvention om administrativ bistand i skattesager blev åbnet for undertegnelse den 25. januar 1988.
 Konventionen er gennemført som dansk lov ved lov nr. 132 af 26.
 februar 1992, og Danmark underskrev konventionen den 16. juli 1992.
I overensstemmelse med artikel 28, stk. 2, er konventionen trådt i kraft den 1. april 1995.
 Konventionen har følgende ordlyd (idet den franske tekst er udeladt):
Oversættelse KONVENTION OM GENSIDIG ADMINISTRATIV BISTAND I SKATTESAGER Præambel Medlemsstaterne af Europarådet og medlemslandene af OECD, som har  

 undertegnet denne Konvention, som tager i betragtning, at udviklingen af den internationale  

 bevægelse af personer, kapital, varer og tjenesteydelser, omend i sig selv  

 yderst gavnlig, har forøget mulighederne for skatteundgåelse og  

 skatteunddragelse og derfor kræver øget samarbejde mellem  

 skattemyndighederne; og som hilser de forskellige bestræbelser, som i de senere år er gjort  

 for at bekæmpe skatteundgåelse og skatteunddragelse, velkommen, hvad  

 enten bestræbelserne udfoldes på gensidigt eller multilateralt grundlag; og som tager i betragtning, at en samordnet bestræbelse mellem  

 staterne er nødvendig for at iværksætte alle former for administrativ bistand  

 i spørgsmål om skatter af enhver art, mens man på samme tid sikrer  

 tilstrækkelig beskyttelse af skatteydernes rettigheder; og som anerkender, at internationalt samarbejde kan spille en vigtig  

 rolle med hensyn til at lette den korrekte fastsættelse af skattetilsvar og  

 med hensyn til at hjælpe skatteyderen med at sikre hans rettigheder; og som tager i betragtning, at fundamentale principper, som berettiger  

 enhver person til at få sine rettigheder og forpligtelser fastsat i  

 overensstemmelse med en korrekt juridisk fremgangsmåde, skal anerkendes at  

 finde anvendelse i skattespørgsmål i alle stater, og at stater bør bestræbe  

 sig for at beskytte skatteydernes legitime interesser, herunder at yde en  

 passende beskyttelse mod diskrimination og dobbeltbeskatning; og som følgelig er overbevist om, at stater ikke bør træffe  

 foranstaltninger eller meddele oplysninger, undtagen når det sker i  

 overensstemmelse med deres interne lovgivning og praksis og med hensyntagen  

 til nødvendigheden af at iagttage tavshedspligt vedrørende oplysninger og med  

 hensyntagen til internationale aftaler til beskyttelse af privatlivet og  

 strømmen af personlige data; og som ønsker at indgå en konvention om gensidig administrativ bistand  

 i skattesager; er blevet enige om følgende:
Konventionens anvendelsesområde Artikel 1 Konventionens formål og de af konventionen omfattede personer 1. De kontraherende stater skal, under iagttagelse af  

 bestemmelserne i kapitel IV, yde hinanden administrativ bistand i  

 skattesager.
Sådan bistand kan, om fornødent, omfatte foranstaltninger  

 truffet af domsmyndigheder.
 2. En sådan administrativ bistand skal omfatte:
og 3. En kontraherende stat skal yde administrativ bistand, hvad  

 enten den berørte person er hjemmehørende eller statsborger i en  

 kontraherende stat eller i nogen anden stat.
Artikel 2 De af konventionen omfattede skatter 1. Denne konvention skal finde anvendelse:
i. skatter af indkomst eller fortjeneste; ii. skatter af kapitalgevinster, som pålignes uafhængigt af skatten af  

 indkomst eller fortjeneste; iii. skatter af formue; som pålignes på en kontraherende stats vegne; og i. skatter af indkomst, fortjeneste, kapitalgevinster eller formue, som  

 pålignes på en kontraherende stats politiske underafdelingers eller lokale  

 myndigheders vegne; ii. tvungne bidrag til sociale sikringsordninger, som skal betales til  

 staten eller til sociale sikringsinstitutioner, som er oprettet i medfør af  

 den offentligretlige lovgivning; iii. skatter af andre kategorier, undtagen toldafgifter, som pålignes på  

 en kontraherende stats vegne, nemlig:
A. bo, arve- eller gaveafgift; B. ejendomsskatter; C. almindelige forbrugsskatter, såsom merværdiafgift eller  

 omsætningsafgifter; D. særlige skatter på varer og tjenesteydelser såsom forbrugsafgifter; E. skatter på brugen af eller ejendomsretten til motorkøretøjer; F. skatter på brugen af eller ejendomsretten til løsøre bortset fra  

 motorkøretøjer; G. alle andre skatter; iv. skatter af de i punkt iii ovenfor omhandlede kategorier, som pålignes  

 på den pågældende kontraherende stats politiske underafdelingers eller lokale  

 myndigheders vegne.
 2. De gældende skatter, på hvilke konventionen skal finde  

 anvendelse, er optaget i Bilag A i de kategorier, som er omhandlet i stykke  

 1.
 3. De kontraherende stater skal underrette Europarådets  

 generalsekretær eller OECDs generalsekretær (herefter omtalt som  

 »depositarerne«) om enhver ændring, som skal foretages i Bilag A  

 som følge af forandring i den liste, som er omtalt i stykke 2. En sådan  

 ændring skal have virkning fra og med den første dag i den måned, som følger  

 efter udløbet af en periode på tre måneder efter datoen for den pågældende  

 depositars modtagelse af sådan meddelelse.
 4. Konventionen skal også finde anvendelse, fra vedtagelsen at  

 regne, på alle skatter af samme eller væsentlig samme art, som efter denne  

 konventions ikrafttrædelse pålignes i en kontraherende stat som tillæg til  

 eller i stedet for de gældende skatter optaget i Bilag A, og i så fald skal  

 den pågældende kontraherende stat underrette en af depositarerne om  

 indførelsen af den omhandlede skat.
Almindelige definitioner Artikel 3 Definitioner 1. Medmindre andet fremgår af sammenhængen, skal i denne  

 konvention:
i. alle fysiske personer, der har indfødsret i denne stat, og ii. alle juridiske personer, interessentskaber, foreninger og andre  

 sammenslutninger, der består i kraft af den gældende lovgivning i denne stat.
 For hver stat, som har afgivet en erklæring herom, skal de ovenfor anførte  

 udtryk forstås som defineret i Bilag C.
 2. Ved anvendelse af denne konvention i en kontraherende stat  

 skal, medmindre andet følger af sammenhængen, ethvert udtryk, som ikke er  

 defineret heri, tillægges den betydning, som det har i denne stats lovgivning  

 om de skatter, som er omfattet af konventionen.
3. De kontraherende stater skal underrette en af depositarerne om  

 enhver ændring, som skal foretages i Bilag B og C.
En sådan ændring skal have  

 virkning fra og med den første dag i den måned, som følger efter udløbet af  

 en periode på tre måneder efter datoen for den pågældende depositars  

 modtagelse af en sådan meddelelse.
Former for bistand Udveksling af oplysninger Artikel 4 Almindelige bestemmelser 1. De kontraherende stater skal udveksle enhver oplysning, især  

 som omhandlet i dette afsnit, der kan forudses at være af betydning for:
 Oplysninger, der sandsynligvis vil være uden betydning i dette øjemed,  

 skal ikke udveksles i medfør af denne konvention.
2. En kontraherende stat må kun benytte oplysninger, som den har  

 modtaget i medfør af denne konvention, som bevismateriale ved en kriminalret,  

 såfremt der er givet forudgående tilladelse dertil af den stat, som har  

 meddelt oplysningerne.
To eller flere stater kan dog indbyrdes træffe aftale  

 om at frafalde betingelsen om forudgående tilladelse.
 3. Enhver kontraherende stat kan ved erklæring afgivet over for en  

 af depositarerne tilkendegive, at ifølge den pågældende stats interne  

 lovgivning kan dens myndigheder underrette en person, som er hjemmehørende i  

 eller statsborger i den pågældende stat, før den videregiver oplysninger om  

 ham i overensstemmelse med artikel 5 og 7.
Artikel 5 Udveksling efter anmodning 1. Efter anmodning af den stat, der anmoder om bistand, skal den  

 stat, som anmodes om bistand, stille alle oplysninger, der er omhandlet i  

 artikel 4, og som vedrører bestemte personer eller transaktioner, til  

 rådighed for den stat, der anmoder om bistand.
 2. Hvis de oplysninger, som står til rådighed i de skatteregistre,  

 der findes i den stat, som anmodes om bistand, ikke er tilstrækkelige til at  

 sætte denne i stand til at efterkomme anmodningen om oplysninger, skal denne  

 stat træffe alle passende foranstaltninger med henblik på at stille de  

 oplysninger, om hvilke der er fremsat anmodning, til rådighed for den stat,  

 der anmoder om bistand.
Artikel 6 Automatisk udveksling Med hensyn til kategorier af sager og i overensstemmelse med procedurer,  

 som de skal fastsætte ved gensidig aftale, skal to eller flere kontraherende  

 stater automatisk udveksle oplysninger som omhandlet i artikel 4.
Artikel 7 Spontan udveksling 1. En kontraherende stat skal, uden forudgående anmodning,  

 videregive til en anden kontraherende stat oplysninger, hvorom den har  

 kendskab, under følgende omstændigheder:
 2. Hver kontraherende stat skal træffe sådanne foranstaltninger og  

 gennemføre sådanne procedurer, som vil være nødvendige for at sikre, at  

 oplysninger omhandlet i stykke 1 vil stå til rådighed for videregivelse til  

 en anden kontraherende stat.
Artikel 8 Samtidigt gennemførte skatteundersøgelser 1. Efter anmodning fra en af dem skal to eller flere kontraherende  

 stater forhandle med henblik på at udvælge sager og fastsætte procedurer til  

 samtidigt gennemførte skatteundersøgelser.
Hver af de involverede stater skal  

 træffe afgørelse om, hvor vidt den ønsker at deltage i en bestemt samtidigt  

 gennemført skatteundersøgelse eller ikke.
 2. I denne overenskomst betyder en samtidigt gennemført  

 skatteundersøgelse en aftale mellem to eller flere kontraherende stater om at  

 undersøge samtidigt, hver stat i sit eget område, skatteforholdene hos en  

 eller flere personer, i hvilke staterne har en fælles eller beslægtet  

 interesse, med henblik på at udveksle enhver oplysning af betydning, som de  

 på den måde kommer i besiddelse af.
Artikel 9 Skatteundersøgelser i udlandet 1. Efter anmodning af den kompetente myndighed i den stat, der  

 anmoder om bistand, kan den kompetente myndighed i den stat, som anmodes om  

 bistand, tillade repræsentanter for den kompetente myndighed i den stat, der  

 anmoder om bistand, at være til stede ved den relevante del af en  

 skatteundersøgelse i den stat, som anmodes om bistand.
 2. Hvis anmodningen imødekommes, skal den kompetente myndighed i  

 den stat, som anmodes om bistand, så snart som muligt underrette den  

 kompetente myndighed i den stat, der anmoder om bistand, om tid og sted for  

 undersøgelsen, om den myndighed eller embedsmand, som er udpeget til at  

 udføre undersøgelsen, samt om de procedurer og vilkår, som kræves fulgt eller  

 opfyldt i den stat, som anmodes om bistand, for udførelsen af undersøgelsen.  

 Alle afgørelser vedrørende udførelsen af skatteundersøgelsen skal træffes af  

 den stat, som anmodes om bistand.
 3. En kontraherende stat kan underrette en af depositarerne om, at  

 den har til hensigt ikke i almindelighed at imødekomme sådanne anmodninger,  

 som er omhandlet i stykke 1; en sådan erklæring kan afgives eller  

 tilbagekaldes til enhver tid.
Artikel 10 Indbyrdes modstridende oplysninger Hvis en kontraherende stat fra en anden kontraherende stat modtager  

 oplysninger om en persons skatteforhold, der forekommer den at være i  

 modstrid med oplysninger, som den er i besiddelse af, skal den give  

 underretning herom til den anden stat, som har meddelt oplysningerne.
Bistand med hensyn til inddrivelse Artikel 11 Inddrivelse af skattekrav 1. Efter anmodning af den stat, der anmoder om bistand, skal den  

 stat, som anmodes om bistand, under iagttagelse af bestemmelserne i artikel  

 14 og 15 træffe de fornødne foranstaltninger til at inddrive den førstnævnte  

 stats skattekrav, som om de var dens egne skattekrav.
 2. Bestemmelserne i stykke 1 skal kun finde anvendelse for så vidt  

 angår skattekrav, for hvilke der er udstedt et instrument, der hjelmer  

 tvangsinddrivelse af kravene i den stat, der fremsætter anmodningen, og,  

 medmindre andet er aftalt mellem de kontraherende stater, som ikke bestrides.
 Hvor kravet er rettet mod en person, som ikke er hjemmehørende i den stat,  

 der anmoder om bistand, skal stykke 1 imidlertid kun finde anvendelse i  

 tilfælde, hvor kravet ikke længere kan bestrides, medmindre andet er aftalt  

 mellem de kontraherende stater.
 3. Forpligtelsen til at yde bistand med hensyn til inddrivelse af  

 skattekrav vedrørende en afdød person eller dennes bo er begrænset til  

 værdien af boet eller af de aktiver, som er erhvervet af hver af de  

 berettigede i boet, alt efter hvor vidt kravet skal inddrives i boet eller  

 hos de i boet berettigede.
Artikel 12 Sikringsakter Efter anmodning fra den stat, der anmoder om bistand, skal den stat, som  

 anmodes om bistand, foretage sikringsakter med henblik på inddrivelse af et  

 skattebeløb, selv om kravet bestrides, eller der endnu ikke for kravet er  

 udstedt noget instrument, som hjemler tvangsinddrivelse.
Artikel 13 Dokumenter som skal ledsage anmodningen 1. Anmodningen om administrativ bistand i medfør af dette afsnit  

 skal ledsages af:
2. Det instrument, som hjemler tvangsinddrivelse i den stat, der  

 anmoder om bistand, skal i påkommende tilfælde og i overensstemmelse med de  

 gældende bestemmelser i den stat, som anmodes om bistand, accepteres,  

 anerkendes, suppleres eller erstattes af et instrument, som hjemler  

 tvangsinddrivelse i den sidstnævnte stat.
Dette skal ske så snart som muligt  

 efter datoen for modtagelsen af anmodningen om bistand.
Artikel 14 Tidsfrister 1. Spørgsmål om tidsfrister, efter udløbet af hvilke et skattekrav  

 ikke kan tvangsinddrives, skal afgøres i henhold til lovgivningen i den stat,  

 der anmoder om bistand.
Anmodningen om bistand skal give nærmere oplysninger  

 om en sådan tidsfrist.
2. Inddrivelsesforanstaltninger - truffet af den stat, som anmodes  

 om bistand, i medfør af en anmodning om bistand - der i henhold til  

 lovgivningen i denne stat ville have den virkning at suspendere eller afbryde  

 den i stykke 1 omhandlede frist, skal også have denne virkning ifølge  

 lovgivningen i den stat, der anmoder om bistand.
Den stat, som anmodes om  

 bistand, skal give den stat, der anmoder om bistand, meddelelse om sådanne  

 foranstaltninger.
 3. Den stat, som anmodes om bistand, er under ingen omstændigheder  

 forpligtet til at efterkomme en anmodning om bistand, som fremsættes, efter  

 at 15 år er forløbet fra datoen for det oprindelige dokument, som hjemler  

 tvangsinddrivelse.
Artikel 15 Prioritet Det skattekrav, med hensyn til hvilket der ydes bistand med inddrivelsen,  

 skal ikke i den stat, som anmodes om bistand, nyde nogen fortrinsret, som  

 specielt indrømmes skattekrav i denne stat, selv om den  

 inddrivelsesprocedure, som følges, er den samme, som anvendes for så vidt  

 angår statens egne skattekrav.
Artikel 16 Henstand Den stat, som anmodes om bistand, kan indrømme henstand med betaling,  

 eller tillade afdragsvis betaling, såfremt den pågældende stats lovgivning  

 eller forvaltningspraksis hjemler den ret dertil under lignende  

 omstændigheder, men skal først underrette den stat, der anmoder om bistand.
Forkyndelse af dokumenter Artikel 17 Forkyndelse af dokumenter 1. Efter anmodning af den stat, der anmoder om bistand, skal den  

 stat, som anmodes om bistand, for adressaten forkynde dokumenter, herunder  

 dokumenter vedrørende retsafgørelser, som udgår fra den stat, der anmoder om  

 bistand og som vedrører en skat omfattet af denne konvention.
 2. Den stat, som anmodes om bistand, skal foretage forkyndelse af  

 dokumenter:
 3. En kontraherende stat kan forkynde dokumenter direkte gennem  

 postvæsenet for en person inden for en anden kontraherende stats område.
 4. Intet i denne konvention skal fortolkes således, at forkyndelse  

 af dokumenter foretaget af en kontraherende stat i overensstemmelse med denne  

 stats lovgivning er ugyldig.
5. Når et dokument forkyndes i overensstemmelse med denne artikel,  

 stilles der ikke krav om, at det ledsages af en oversættelse.
Hvor det  

 imidlertid er godtgjort, at adressaten ikke kan forstå dokumentets sprog,  

 skal den stat, som anmodes om bistand, sørge for at få det oversat til eller  

 få et sammendrag udfærdiget på denne stats sprog eller på et af dens  

 officielle sprog.
Alternativt kan den bede den stat, der anmoder om bistand,  

 om at få dokumentet enten oversat til eller ledsaget af et sammendrag på et  

 af de officielle sprog i den stat, som anmodes om bistand, eller i  

 Europarådet eller i OECD.
Bestemmelser vedrørende alle former for  

 bistand Artikel 18 Oplysninger som skal tilvejebringes af den stat, der anmoder om bistand 1. En anmodning om bistand skal om fornødent angive:
 2. Så snart som enhver anden oplysning af betydning for  

 anmodningen om bistand kommer til kendskab for den stat, der anmoder om  

 bistand, skal denne stat videresende oplysningen til den stat, som anmodes om  

 bistand.
Artikel 19 Mulighed for at afslå en anmodning Den stat, som anmodes om oplysninger, skal ikke være forpligtet til at  

 imødekomme en anmodning, hvis den stat, der anmoder om bistand, ikke har  

 benyttet alle midler, som står til rådighed i dens eget område, medmindre  

 brugen af sådanne midler ville give anledning til uforholdsmæssige  

 vanskeligheder.
Artikel 20 Besvarelse af anmodningen om bistand 1. Hvis anmodningen om bistand imødekommes, skal den stat, som  

 anmodes om bistand, så snart som muligt underrette den stat, der anmoder om  

 bistand, om de skridt, som er taget, og om resultatet af bistanden.
 2. Hvis anmodningen afslås, skal den stat, som anmodes om bistand,  

 så snart som muligt underrette den stat, der anmoder om bistand, om den  

 trufne afgørelse og om begrundelsen for afgørelsen.
 3. Hvis det gælder en anmodning om oplysninger, og den stat, der  

 anmoder om bistand, har specificeret den form, hvorunder den ønsker  

 oplysningerne meddelt, og den stat, som anmodes om bistand, er i stand  

 dertil, skal den stat, som anmodes om bistand, meddele oplysningerne i den  

 ønskede form.
Artikel 21 Beskyttelse af personer og begrænsninger i forpligtelsen til at yde  

 bistand 1. Intet i denne konvention berører de rettigheder og den  

 beskyttelse, som er sikret personer i medfør af lovgivningen eller  

 forvaltningspraksis i den stat, som anmodes om bistand.
 2. Undtagen i tilfælde, hvor artikel 14 finder anvendelse, skal  

 bestemmelserne i denne konvention ikke kunne fortolkes således, at der  

 pålægges den stat, som anmodes om bistand, pligt til:
Artikel 22 Tavshedspligt 1. Alle oplysninger, som modtages af en kontraherende stat i  

 medfør af denne konvention, skal behandles som hemmelige på samme måde som  

 oplysninger, som modtages i henhold til denne stats interne lovgivning, eller  

 behandles på de vilkår for tavshedspligt, som er gældende i den stat, der  

 meddeler oplysningerne, såfremt disse vilkår er mere restriktive.
2. Sådanne oplysninger må under alle omstændigheder kun meddeles  

 til personer eller myndigheder (herunder domstole og forvaltningsmyndigheder  

 eller tilsynsførende organer), der er beskæftiget med påligning, opkrævning,  

 inddrivelse, tvangsinddrivelse eller retsforfølgelse eller klagebehandling i  

 forbindelse med denne stats skatter.
Kun de personer eller myndigheder, som  

 er anført ovenfor, må benytte oplysningerne og i så fald kun til nævnte  

 formål.
De kan uanset bestemmelserne i stykke 1 meddele dem under offentlige  

 retshandlinger eller i retsafgørelser vedrørende sådanne skatter på  

 betingelse af forudgående tilladelse fra den kompetente myndighed i den stat,  

 som meddeler oplysningerne.
Imidlertid kan to eller flere stater indbyrdes  

 aftale at give afkald på betingelsen om forudgående tilladelse.
3. Hvis en kontraherende stat har taget et forbehold som omhandlet  

 i artikel 30, stykke 1, litra (a), må ingen anden kontraherende stat, der  

 modtager oplysninger fra denne stat, benytte disse for så vidt angår nogen  

 skat i en kategori, som er omfattet af forbeholdet.
På tilsvarende måde må  

 den stat, der tager et sådant forbehold, ikke benytte oplysninger, som er  

 modtaget i medfør af denne konvention, for så vidt angår nogen skat i en  

 kategori, som er omfattet af forbeholdet.
4. Uanset bestemmelserne i stykke 1, 2 og 3 kan oplysninger, som  

 modtages af en kontraherende stat, benyttes til andre formål, når sådanne  

 oplysninger kan benyttes til sådanne andre formål i medfør af lovgivningen i  

 den stat, der meddeler oplysningerne, og den kompetente myndighed i denne  

 stat tillader en sådan benyttelse.
Oplysninger, som af en kontraherende stat  

 er stillet til en anden kontraherende stats rådighed, kan af sidstnævnte  

 videregives til en tredje kontraherende stat under forudsætning af  

 forudgående godkendelse fra den kompetente myndighed i den førstnævnte stat.
Artikel 23 Klager 1. Klage vedrørende foranstaltninger truffet i medfør af denne  

 konvention af den stat, som anmodes om bistand, kan kun indbringes for den  

 behørige myndighed i denne stat.
2. Klage vedrørende foranstaltninger truffet i medfør af denne  

 konvention af den stat, der anmoder om bistand, især sådanne foranstaltninger  

 som, når der er tale om inddrivelse, vedrører skattekravets beståen eller  

 dets størrelse eller det instrument, som hjemler tvangsinddrivelse af kravet,  

 kan kun indbringes for den behørige myndighed i denne stat.
Hvis der sker  

 indbringelse af en sådan klage, skal den stat, der anmoder om bistand, give  

 underretning til den stat, som anmodes om bistand, og den sidstnævnte stat  

 skal udsætte sagen, indtil den pågældende myndighed har truffet afgørelse.  

 Den stat, som anmodes om bistand, skal imidlertid foretage sikringsakter for  

 at bevare adgangen til inddrivelse, hvis den bliver bedt om det af den stat,  

 der anmoder om bistand.
Den stat, som anmodes om bistand, kan også modtage  

 underretning fra enhver interesseret person om en sådan klage.
Når den stat,  

 som anmodes om bistand, modtager sådanne oplysninger, skal den om fornødent  

 forhandle om sagen med den stat, der anmoder om bistand.
 3. Så snart en endelig afgørelse vedrørende klagen er truffet,  

 skal den stat, som anmodes om bistand, eller den stat, der anmoder om  

 bistand, alt eller sammenhængen, underrette den anden stat om afgørelsen og  

 om den betydning, som den har for anmodningen om bistand.
Særlige bestemmelser Artikel 24 Gennemførelse af overenskomsten 1. De kontraherende stater skal træde i forbindelse med hinanden  

 for at sikre, at denne konvention gennemføres af deres respektive kompetente  

 myndigheder.
De kompetente myndigheder kan træde i direkte forbindelse med  

 hinanden i dette øjemed, og de kan bemyndige underordnede myndigheder til at  

 handle på deres vegne.
De kompetente myndigheder i to eller flere  

 kontraherende stat kan indbyrdes aftale de nærmere regler for anvendelsen af  

 konventionen i forholdet mellem dem.
 2. Mener den stat, som anmodes om bistand, at anvendelsen af denne  

 konvention i en bestemt sag vil kunne få alvorlige og uønskede følger, skal  

 de kompetente myndigheder i den stat, som anmodes om bistand, og i den stat,  

 der anmoder om bistand, rådføre sig med hinanden og søge at løse den  

 foreliggende situation ved gensidig aftale.
3. En koordinerende komite bestående af repræsentanter for de  

 kontraherende staters kompetente myndigheder skal overvåge gennemførelsen og  

 udviklingen af denne konvention under OECDs auspicier.
Med dette formål for  

 øje skal den koordinerende komite anbefale enhver foranstaltning, som vil  

 kunne fremme konventionens almindelige formål.
Komiteen skal navnlig være  

 forum for udforskningen af nye metoder og procedurer, der kan øge det  

 internationale samarbejde i skattesager, og den kan i påkommende tilfælde  

 anbefale revision eller ændring af konventionen.
Stater, som har  

 underskrevet, men endnu ikke ratificeret, accepteret eller godkendt  

 konventionen, har ret til at være repræsenteret ved den koordinerende komites  

 møder som observatører.
 4. En kontraherende stat kan bede den koordinerende komite om at  

 afgive udtalelser om fortolkningen af bestemmelser i denne konvention.
5. I tilfælde, hvor der opstår vanskeligheder eller  

 tvivlsspørgsmål mellem to eller flere kontraherende stater vedrørende  

 gennemførelsen eller fortolkningen af konventionen, skal disse staters  

 kompetente myndigheder søge at løse sagen ved gensidig aftale.
Aftalen skal  

 meddeles til den koordinerende komite.
 6. OECDs generalsekretær skal underrette de kontraherende stater  

 og de stater, som har underskrevet, men endnu ikke ratificeret, accepteret  

 eller godkendt konventionen, om udtalelser, som er afgivet af den  

 koordinerende komite i medfør af bestemmelserne i stykke 4 ovenfor, og om  

 gensidige aftaler, som er indgået i henhold til stykke 5 ovenfor.
Artikel 25 Sprog Anmodninger om bistand og svar herpå skal affattes på et af de officielle  

 sprog i OECD og Europarådet eller på et hvilket som helst andet sprog, som  

 aftales bilateralt mellem de pågældende kontraherende stater.
Artikel 26 Omkostninger Medmindre andet aftales bilateralt mellem de pågældende kontraherende  

 stater, skal:
Slutbestemmelser Artikel 27 Andre internationale overenskomster eller ordninger 1. De muligheder for bistand, som er hjemlet i denne konvention,  

 hverken begrænser eller begrænses af de muligheder, som er indeholdt i  

 gældende eller fremtidige internationale overenskomster, andre ordninger  

 mellem kontraherende stater eller andre instrumenter vedrørende samarbejde i  

 skattesager.
 2. Uanset bestemmelserne i denne konvention, skal de kontraherende  

 stater, som er medlemmer af De Europæiske Fællesskaber, i deres indbyrdes  

 relationer anvende de fælles regler, som er gældende i Fællesskaberne.
Artikel 28 Konventionens undertegnelse og ikrafttræden 1. Denne konvention skal stå åben for undertegnelse af de stater,  

 som er medlemmer af Europarådet, og af de lande, som er medlemmer af OECD.  

 Den skal ratificeres, accepteres eller godkendes.
Ratifikations, accept-  

 eller godkendelsesinstrumenter skal deponeres hos en af depositarerne.
 2. Denne konvention skal træde i kraft den første dag i den måned,  

 der følger efter udløbet af en periode på tre måneder efter den dato, på  

 hvilken fem stater har udtrykt deres samtykke til at blive bundet af  

 konventionen i overensstemmelse med bestemmelsen i stykke 1.
 3. For så vidt angår enhver stat, der er medlem af Europarådet,  

 eller ethvert land, der er medlem af OECD, og som senere giver sit samtykke  

 til at være bundet af konventionen, skal denne træde i kraft den første dag i  

 den måned, der følger efter udløbet af en periode på tre måneder efter datoen  

 for deponeringen af ratifikations, accept- eller godkendelsesinstrumentet.
Artikel 29 Territorial anvendelse af konventionen 1. Hver stat kan ved undertegnelsen eller ved deponeringen af sit  

 ratifikations, accept- eller godkendelsesinstrument, angive det område eller  

 de områder, for hvilke denne konvention skal gælde.
2. Enhver stat kan på ethvert senere tidspunkt ved en erklæring  

 til en af depositarerne udvide denne konvention til at gælde for ethvert  

 andet område, som er angivet i erklæringen.
For så vidt angår et sådant  

 område skal konventionen træde i kraft den første dag i den måned, der følger efter udløbet af en  

 periode på tre måneder efter datoen for den pågældende depositars modtagelse  

 af en sådan erklæring.
 3. Enhver erklæring afgivet i medfør af en af de to foregående  

 stykker kan, for så vidt angår noget område angivet i en sådan erklæring,  

 tilbagekaldes ved en meddelelse afgivet overfor en af depositarerne.  

 Tilbagekaldelsen skal have virkning fra og med den første dag i den måned,  

 som følger efter udløbet af en periode på tre måneder efter datoen for den  

 pågældende depositars modtagelse af en sådan meddelelse.
Artikel 30 Forbehold 1. Enhver stat kan ved undertegnelsen eller ved deponeringen af  

 sit ratifikations-, accept- eller godkendelsesinstrument eller på ethvert  

 senere tidspunkt erklære, at den forbeholder sig ret til:
 2. Der kan ikke tages andre forbehold.
3. Efter at konventionen er trådt i kraft med hensyn til en stat,  

 kan denne tage et eller flere af de forbehold, som er nævnt i stykke 1, og  

 som den ikke har taget på tidspunktet for ratifikation, accept eller  

 godkendelse.
Sådanne forbehold skal træde i kraft den første dag i den måned,  

 som følger efter udløbet af en periode på tre måneder efter datoen for en af  

 depositarernes modtagelse af forbeholdet.
4. Enhver kontraherende stat, som har taget et forbehold i medfør  

 af stykke 1 og 3, kan tilbagekalde det helt eller delvis ved en meddelelse  

 afgivet over for en af depositarerne.
Tilbagekaldelsen skal have virkning fra  

 og med datoen for den pågældende depositars modtagelse af meddelelsen.
 5. En kontraherende stat, som har taget et forbehold med hensyn  

 til en bestemmelse i denne konvention, kan ikke kræve denne bestemmelse  

 anvendt af nogen anden kontraherende stat; den kan imidlertid, hvis dens  

 forbehold er partielt, kræve anvendelse af denne bestemmelse i det omfang,  

 den selv har accepteret den.
Artikel 31 Opsigelse 1. Enhver stat kan til enhver tid opsige denne konvention ved en  

 meddelelse til en af depositarerne.
 2. En sådan opsigelse skal have virkning fra og med den første dag  

 i den måned, som følger efter udløbet af en periode på tre måneder efter  

 datoen for den pågældende depositars modtagelse af meddelelsen.
 3. Enhver kontraherende stat, som opsiger konvention, skal være  

 bundet af bestemmelserne i artikel 22 så længe, som den endnu besidder noget  

 dokument eller nogen oplysning, som den har modtaget i medfør af  

 konventionen.
Artikel 32 Depositarer og deres funktioner 1. Den depositar, over for hvilken en handling er foretaget eller  

 en meddelelse er afgivet, skal underrette medlemsstaterne i Europarådet og  

 medlemslandene i OECD om:
 2. Den depositar, der modtager eller afgiver en meddelelse i  

 medfør af bestemmelserne i stykke 1, skal underrette den anden depositar  

 herom.
 Til bekræftelse heraf har undertegnede, dertil behørigt befuldmægtigede,  

 undertegnet denne overenskomst.
Udfærdiget i Strassbourg, den 25. januar  

 1988 på engelsk og fransk, hvilke to tekster har samme gyldighed,  

 i to eksemplarer, af Følgende lande har underskrevet konventionen:
 Sverige, den 20. april 1989.
 Norge, den 13. juni 1989.
 USA, den 28. juni 1989.
 Finland, den 11. december 1989.
 Danmark, den 16. juli 1992.
Landene har angivet de gældende  

 skatter, som konventionen skal finde Sverige.
 Bilag A (omfattede skatter).
Artikel 2, stk. 1, litra a, sømandsskatten, kuponskatten, bevillingsafgift på offentlige forestillinger, »ersattningsskatten«, »utskiftningsskatten«, »vinstdelningsskatten«, Artikel 2, stk. 1, litra b, A. arveskatten og gaveskatten, B. den statslige ejendomsskat, C. skatter i henhold til lov 1968:430 om merværdiskat, D. skatter i henhold til lov 1978:144 om skat på visse rejser, og lov  

 1983:1053 om skat på omsætning af visse værdipapirer, E. skatter og afgifter i henhold til vejtrafikskatteloven 1973:601, lov  

 1976:388 om vejtrafikskat på visse køretøjer, som ikke er registrerede i  

 Sverige, lov 1976:339 om bilsalgsskat, vejtrafikskatteloven 1988:327 og lov  

 1988:328 om vejtrafikskat på udenlandske køretøjer, G. afgifter i henhold til lov 1972:435 om overvægtsafgift.
 Bilag B (kompetent myndighed).
 Finansministeren eller Riksskatteverket.
 Norge.
 Bilag A (omfattede skatter).
Artikel 2, stk. 1, litra a, afgift til staten af honorarer, der tilfalder kunstnere, der er  

 hjemmehørende i udlandet, Artikel 2, stk. 1, litra b, indkomstskat til kommunen, formueskat til kommunen, fællesskatten til skattefordelingsfonden, A. afgift af arv og visse gaver, C. merværdiafgift, investeringsafgift, D. skatter og afgifter på brændevin og vin m.v., alkohol i indførte  

 essenser, øl, tobaksvarer, benzin, mineralolie, smøreolie, bådmotorer,  

 elektrisk kraft, chokolade, sukker, alkoholfrie drikkevarer, charterrejser  

 med fly, kosmetiske toiletmidler, udstyr til optagelse og gengivelse af lyd  

 og billede m.v., uindspillede lydkassettebånd samt indspillede og  

 uindspillede videokassettebånd, radio- og televisionsmateriel,  

 engangsflasker, miljøskadelige batterier, E. årsafgift på motorvogne, engangsafgift på motorvogne m.v.,  

 kilometerafgift, omregistreringsafgift, opbygningsafgift, F. afgift på førstegangs registrering af campingvogne, årsafgift på  

 campingvogne, G. afgift på dokumenter, der overfører hjemmel til fast ejendom, afgift på  

 overførsel af ejendomsret og brugsret til fast ejendom m.v. i udlandet, Bilag B (kompetent myndighed).
 Finans- og toldministeren eller hans befuldmægtigede stedfortræder.
 Norge har afgivet erklæring om det område, som er omfattet af  

 konventionen, jf. artikel 29, stk. 1:
 For så vidt angår Norge, skal konventionen om gensidig administrativ  

 bistand i skattesager gælde for Kongeriget Norges territorium, herunder  

 ethvert område uden for Kongeriget Norges territorialfarvand, hvor Kongeriget  

 Norge i henhold til norsk lovgivning og i overensstemmelse med folkeretten  

 kan udøve dets rettigheder med hensyn til havbunden og dens undergrund og  

 deres naturforekomster; konventionen gælder ikke for Svalbard, Jan Mayen og  

 de norske bilande.
 USA.
 Bilag A (omfattede skatter).
 For USA skal konventionen gælde for de skatter, pålignet under Title 26 of  

 the United States Code (the Internal Revenue Code of 1986), med ændringer,  

 som svarer til skatterne i de kategorier, der er henvist til i artikel 2,  

 stk. 1 A samt 1 B, ii og iii.
 Bilag B (kompetent myndighed).
 Secretary of the Treasury eller hans befuldmægtigede.
 USA har afgivet en erklæring om det område, som er omfattet af  

 konventionen:
I overensstemmelse med artikel 29, stk. 1, skal denne konvention gælde for  

 Amerikas Forenede Stater, herunder Puerto Rico, the U.S.
Virgin Islands,  

 American Samoa, Guam, the Commenwealth of the Northern Mariana Islands, og  

 ethvert andet territorium eller besiddelse.
 USA har afgivet erklæring om, at det i overensstemmelse med artikel 4,  

 stk. 3, kan underrette berørte personer inden videregivelse af oplysninger  

 til en anden kontraherende stat efter artikel 5 eller 7.
 USA har taget følgende forbehold:
 Finland.
 Bilag A (omfattede skatter).
Artikel 2, stk. 1, litra a, indkomstskatten for selskaber, kildeskatten for begrænset skattepligtige, kildeskatten på renteindkomst, Artikel 2, stk. 1, litra b, kirkeskatten, afgiften på skovbrug, forsikredes sygeforsikringspræmie, arbejdsgiveres socialforsorgsafgift, A. arveskatten og gaveskatten, C. merværdiskatten, D. tobaksafgift, afgift på sukkervarer og læskedrikke, afgift på flydende  

 brændsel, afgift på visse energikilder, afgift på alkohol og alkoholdrikke,  

 skatten på visse forsikringspræmier, olieaffaldsafgiften, bilskatten, E. motorkøretøjsskatten, G. stempelskatten, oliesikringsskatten, Bilag B (kompetent myndighed).
 Finansministeriet, dets befuldmægtigede repræsentant eller den myndighed,  

 som Finansministeriet udpeger som kompetent myndighed.
 Danmark.
 Bilag A (omfattede skatter).
(Danske skatter) Artikel 2, stk. 1, litra a, særlig indkomstskat, udbytteskat, renteskat, royaltyskat, skatter i henhold til kulbrinteskatteloven, Artikel 2, stk. 1, litra b, amtskommunal indkomstskat, kirkeskat, A. afgift af arv og gave, C. merværdiafgift, D. skatter og afgifter i henhold til lovene om afgift af spiritus m.m.,  

 afgift af vin og frugtvin m.m., afgift af øl, afgift af mineralvand m.v.,  

 afgift af chokolade- og sukkervarer m.m., afgift af konsumis, tobaksafgifter,  

 afgift af benzin, afgift af elektricitet, afgift af visse olieprodukter,  

 afgift af gas, afgift af stenkul, brunkul og koks m.v., afgift af visse  

 detailsalgspakninger, afgift af visse flyrejser, forskellige  

 forbrugsafgifter, samt forbrugsbegrænsende foranstaltninger, E. skatter og afgifter i henhold til lovene om vægtafgift af  

 motorkøretøjer m.v., registreringsafgift af motorkøretøjer m.v. samt afgift  

 af ansvarsforsikring af motorkøretøjer m.v., F. skatter og afgifter i henhold til lov om afgift af  

 lystfartøjsforsikringer, G. skatter og afgifter i henhold til lovene om afgift af spillekasinoer,  

 afgift af totalisatorspil, afgift af tipning og lotto, afgift ved  

 overdragelse af aktier m.v. samt afgift af lønsum, dækningsafgift af forretningsejendomme, amtskommunal grundskyld.
(Grønlandske skatter) Artikel 2, stk. 1, litra a, særlig landsskat, udbytteskat.
Artikel 2, stk. 1, litra b, fælleskommunal skat, A. afgift af arv og gave, D. afgift af automatspil, afgift på passagerflyvning internt i Grønland, afgift på rejer, E. afgift af motorkøretøjer, G. lotteriafgift, stempelafgift.
Bilag B (kompetent myndighed) Danmark Skatteministeren eller hans befuldmægtigede repræsentant.
Grønland Landsstyret eller dets befuldmægtigede repræsentant.
 Danmark har afgivet en erklæring om det område, som er omfattet af  

 konventionen, jf. artikel 29, stk. 1:
For så vidt angår Danmark, skal konventionen gælde for Kongeriget Danmarks  

 territorium, herunder Danmarks territorialfarvand så vel som ethvert andet  

 havområde, i det omfang dette område i overensstemmelse med folkeretten er  

 eller senere måtte blive betegnet under dansk lovgivning som et område, inden  

 for hvilket Danmark kan udøve sine suverænitetsrettigheder med hensyn til  

 efterforskning og udnyttelse af naturforekomster på havbunden eller i dens  

 undergrund og de ovenliggende vande og med hensyn til anden virksomhed med  

 henblik på økonomisk erfterforskning og udnyttelse af området; ved  

 anvendelsen af konventionen omfatter udtrykket også det selvstyrende område  

 inden for Kongeriget Danmark Grønland.
Konventionen gælder ikke for Færøerne.
