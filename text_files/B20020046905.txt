Bekendtgørelse om hjemmesygepleje I henhold til § 2, stk. 1, i lov nr. 408 af 13. juni 1973 om  

 hjemmesygeplejerskeordninger, som ændret senest ved lov nr. 242 af 1.  

 maj 2002, fastsættes:
§ 1. Den kommunale hjemmesygepleje omfatter  

 personer, der opholder sig i kommunen.
Hjemmesygepleje ydes vederlagsfrit  

 efter lægehenvisning.
 Stk. 2. Udgifter til hjemmesygepleje, der efter § 5,  

 stk. 2, i lov om hjemmesygeplejerskeordninger er omfattet af  

 grundtakstfinansiering, jf. §§ 131 a, 131 c og 131 d i lov om social  

 service afholdes af den kommune, som i øvrigt afholder de kommunale  

 udgifter efter disse bestemmelser.
 Stk. 3. Kommuner og amtskommuner kan aftale, hvorledes  

 udgifterne til de ydelser efter lov om hjemmesygeplejeordninger, der er  

 omfattet af grundtakstfinansiering, jf. § 5, stk. 2, i lov om  

 hjemmesygeplejerskeordninger, skal opgøres.
 § 2. Hjemmesygeplejen skal efter nærmere  

 retningslinier fastsat af Sundhedsstyrelsen omfatte:
 1)	Sygepleje, herunder omsorg og almen sundhedsvejledning,  

 afpasset efter patientens behov.
 2)	Vejledning og bistand, herunder opsøgende arbejde, i  

 samarbejde med lægelig og social sagkundskab til personer eller  

 familier, der har særlige behov herfor.
 Stk. 2. Afgørelse om tildeling af hjemmesygepleje  

 træffes af kommunalbestyrelsen.
§ 3. Kommunalbestyrelsen kan tilrettelægge  

 hjemmesygeplejen ved selv eller i samarbejde med andre kommuner at  

 ansætte sygeplejersker, social- og sundhedsassistenter og andet  

 personale eller ved at indgå aftale med private leverandører om  

 varetagelse af opgaver i hjemmesygeplejen.
Kommunalbestyrelsen kan endvidere  

 beslutte at tilrettelægge hjemmesygeplejen således, at kommunen  

 både anvender egne ansatte og private leverandører ved  

 udførelse af opgaverne.
 § 4. Kommunalbestyrelsen skal sikre, at  

 hjemmesygeplejen udføres af autoriserede sygeplejersker og andre  

 personalegrupper med de nødvendige uddannelsesmæssige  

 kvalifikationer efter Sundhedsstyrelsens nærmere retningslinier.
§ 5. Kommunalbestyrelsen skal sikre, at  

 udøverne af hjemmesygeplejen har adgang til almindeligt anvendte  

 plejehjælpemidler, således at den behandling, som lægen har  

 ordineret, umiddelbart kan iværksættes.
Sundhedsstyrelsen  

 fastsætter retningslinier herfor.
 § 6. Bekendtgørelsen træder i kraft  

 den 1. juli 2002.
 Stk. 2. Samtidig ophæves bekendtgørelse nr. 198  

 af 17. maj 1979 om hjemmesygeplejerskeordninger.
