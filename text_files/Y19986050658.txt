Udtalt,  

 at der ved et bydelsråds afgørelse efter styrelseslovens § 15, stk. 4, skal  

 foretages en prøvelse af, om betingelserne for stedfortræderens indtræden er  

 opfyldt, herunder om der foreligger et forfald, der berettiger til  

 stedfortræderindkaldelsen.
Når betingelserne herfor er opfyldt, er  

 indkaldelse  

 af stedfortræder obligatorisk.
 Det  

 pågældende medlems egne tilkendegivelser vil ofte udgøre den helt overvejende  

 del af grundlaget for bydelsrådets beslutning om, hvorvidt betingelserne for  

 stedfortræderindkaldelse er opfyldt, men bydelsrådet kan selv indhente  

 supplerende oplysninger og må antages at være forpligtet hertil, såfremt  

 vedkommende medlems oplysninger er uklare eller i øvrigt giver anledning til  

 tvivl.
Endvidere  

 udtalt, at bestemmelsen i den kommunale styrelseslovs § 15, stk. 2, ikke er  

 en  

 almindelig hjemmel til at meddele orlov til bydelsrådsmedlemmer.
Det forhold,  

 at et medlem vil være forhindret i at deltage i bydelsrådets møder, kan ikke  

 begrunde, at bestemmelsen bringes i anvendelse, når medlemmet dog vil have  

 mulighed for at deltage i udvalgsmøder eller varetage andre hverv som  

 bydelsrådsmedlem.
Der skal således være tale om en absolut og varig  

 forhindring, der forventes at strække sig over en periode på mindst én måned,  

 og som kan henføres til en af de i bestemmelsen anførte forfaldsgrunde.
 Således  

 som sagen forelå oplyst, havde bydelsrådet efter Indenrigsministeriets  

 opfattelse ikke tilstrækkeligt grundlag for på bydelsrådsmødet den 28. april  

 1998 at træffe beslutning om, at betingelserne for indkaldelse af  

 stedfortræder  

 for bydelsrådsmedlemmet i perioden 19. april  19. maj 1998 var til  

 stede.
 Indenrigsministeriet  

 lagde herved vægt på oplysningerne om, at bydelsrådsmedlemmet skulle deltage  

 som udvalgsformand ved et borgermøde den 13. maj 1998. Efter  

 Indenrigsministeriets opfattelse burde denne oplysning have givet bydelsrådet  

 anledning til en sådan tvivl om, hvorvidt medlemmet i perioden 19. april  

  19.  

 maj 1998 var absolut og varigt forhindret i at varetage sine hverv i (mindst)  

 én måned, at bydelsrådet var forpligtet til at indhente supplerende  

 oplysninger  

 herom med henblik på at afklare denne tvivl.
Udtalelse afgivet af Indenrigsministeriet om prøvelsen af, om  

 betingelserne for stedfortræderens indtræden er opfyldt, herunder om der  

 foreligger et forfald, der berettiger til stedfortræderindkaldelsen Bydelsrådsmedlem Inger  

 Ingvardsen  

  

 Fridjof Nansens Plads 5, 4. th.  

  

 2100 København Ø I et brev af 19. maj 1998 rettede De henvendelse til  

 Indenrigsministeriet vedrørende Indre Østerbro Bydelsråds beslutning om at  

 indkalde en stedfortræder for bydelsrådsmedlem Mikael Hertoft i perioden 19.  

 april  19. maj 1998, samt Mikael Hertofts genoptagelse af sit hverv som  

 bydelsrådsmedlem inden udløbet af denne periode, idet De gav udtryk for tvivl  

 om, hvorvidt den anvendte fremgangsmåde var lovlig.
 I brev af 12. juni 1998 anmodede Indenrigsministeriet  

 Bydelsrådet på Indre Østerbro om en udtalelse om sagen.
Bydelsrådet afgav i brev af 1. september 1998 udtalelse i  

 sagen.
Det fremgår heraf, at bydelsrådet behandlede sagen på et møde den 18.  

 august 1998 og på mødet traf beslutning om at fremsende følgende resumé af  

 sagen til Indenrigsministeriet:
  

  

 14. april 1998 I skrivelse af 14. april 1998 anmoder Mikael Hertoft om orlov  

 fra Bydelsrådet i perioden den 19. april  19. maj 1998, p.g.a.  

 rekreation  

 ovenpå rygskade og studierejes i forbindelse med studier på Københavns  

 Universitet.
Som suppleant bedes indkaldt Anders Jørgensen., - jf. vedlagte  

 skrivelse af 14. april 1998, akt 1.
16. april 1998 I skrivelse af 16. april fra bydelssekretariatet sendes  

 svarskrivelse til Mikael Hertoft, hvor det oplyses, at sagen vil blive  

 behandlet på Bydelsrådets kommende møde den 28. april 1998, - jf. vedlagte  

 skrivelse af 16. april 1998, akt 2.
20. april 1998 I skrivelse af 20. april fra bydelsrådsformanden indkaldes  

 Enhedslistens 1. suppleant Stig Jakobsen til førstkommende møde i Bydelsrådet  

 den 28. april 1998, - jf. vedlagte skrivelse af 20. april 1998, akt 3.
28. april 1998 I skrivelse af 28. april 1998 retter bydelsrådsformanden  

 henvendelse til bydelsadministrationschefen.
Bydelsrådsformanden stiller i  

 denne skrivelse spørgsmålstegn ved, hvorvidt betingelserne for  

 stedfortræderens  

 indkaldelse er til stede (at Mikael Hertofts fravær har en varighed af  

 mindst  

 1 måned) med henvisning til, at Mikael Hertoft optræder som formand for  

 Trafik-  

 Miljø- og Havneudvalget på borgermødet den 13. maj 1998. Programmet for  

 borgermødet blev godkendt på Trafik- Miljø- og Havneudvalgets møde den 16.  

 april 1998 (hvor Mikael Hertoft deltog) og Mikael Hertofts ansøgning om  

 orlov  

 er fra den 14. april 1998. Bydelsrådsformanden beder derfor administrationen  

 undersøge, hvorvidt ansøgningen kan indstilles til godkendelse  jf.  

 vedlagte  

 skrivelse af 28. april 1998, akt 4.
28. april 1998  Bydelsrådsmøde På Bydelsrådets møde den 28. april 1998 indstiller formanden,  

 at Mikael Hertofts orlovsansøgning imødekommes, og at Enhedslistens 1.  

 suppleant Stig Jakobsen indkaldes som stedfortræder i perioden.
Formandens  

 indstilling blev tiltrådt  

    

 - jf. vedlagte  

 beslutningsreferat fra Bydelsrådets møde den 28. april 1998. Stig Jakobsen  

 deltog derefter i mødet.
7. maj 1998 Trafik- Miljø- og Havneudvalget genbehandlede på sit møde den  

 7. maj 1998 (hvor Mikael Hertoft ikke deltog) afholdelse af det føromtalte  

 borgermøde den 13. maj 1998, herunder hvem der skulle varetage den politiske  

 tale.
Grundet Mikael Hertofts orlov blev det på mødet besluttet, at  

 udvalgets  

 næstformand Birte Ingemann Kjær skulle overtage Mikael Hertofts  

 funktioner på  

 borgermødet den 13. maj 1998  jf. vedlagte beslutningsreferat fra  

 Trafik-  

 Miljø- og Havneudvalgets møde den 7. maj 1998.
12. maj 1998  Bydelsrådsmøde På bydelsrådets møde den 12. maj 1998 meddelte formanden, at  

 Mikael Hertoft har afsluttet sin orlov og dermed pr. 11. maj 1998 er indtrådt  

 i  

 Bydelsrådet.
Mikael Hertoft deltog derefter i mødet.
Formanden gav  

 Bydelsrådet  

 tilsagn om, at Økonomiudvalget behandler retningslinier for procedure  

 vedrørende indtræden af stedfortræder i forbindelse med et bydelsrådsmedlems  

 forfald i. h. t.
Lov om Kommunernes Styrelse - § 15, - jf. vedlagte  

 beslutningsreferat  

 fra Bydelsrådets møde den 12. maj 1998, samt skrivelse af 11. maj 1998 til  

 Stig  

 Jakobsen.
Bydelsrådet har ikke yderligere at tilføje i sagen. I det i resuméet omtalte brev af 28. april 1998 fra  

 bydelsrådsformanden til administrationschefen er der vedrørende spørgsmålet  

 om  

 indkaldelse af stedfortræder for bydelsrådsmedlem Mikael Hertoft anført  

 følgende:
 "I forlængelse af mødet med de politiske gruppeformænd i  

 går, skal jeg til videre forberedelse af mødet i eftermiddag fremføre  

 følgende:
4. Der opstod en del diskussion omkring pkt. 1, idet det, med  

 henvisning til vedlagte program for borgermøde er åbenbart, at Mikael Hertoft  

 optræder som formand for TMH på borgermødet den 13. maj.
For at han kan  

 optræde  

 i nogen officiel BYR-funktion, må MH være genindtrådt og for at dette kan  

 lade  

 sig gøre, må han afbryde sin orlov.
Men herved opfylder han ikke kravet om 1  

 måned for at kunne begære indkaldt suppleant.
Det skal tilføjes, at MH har  

 godkendt programformuleringen for borgermødet.
Jeg skal med henvisning til §  

 15, stk. 4, anmode om at få dette spørgsmål nærmere undersøgt.
Det blev  

 endvidere over for mig oplyst, at programmet for borgermødet blev godkendt på  

 TMH-mødet den 16. april, MHs ansøgning om orlov er fra den 14. april.  

 Så det  

 må have været åbenbart for MH på mødet den 16. april, at han ikke ville kunne  

 opfylde 1-månedsfristen.
Så på dette grundlag bliver det vel usikkert, om vi  

 kan indstille ansøgningen til godkendelse? I bedes venligst undersøge  

 spørgsmålet. I den anledning skal Indenrigsministeriet udtale følgende:
 Det tilsyn, som Indenrigsministeriet udøver over for bydelene,  

 er et retligt Tilsyn. tilsynet omfatter kun spørgsmål om, hvorvidt der er  

 sket  

 en tilsidesættelse af lovgivningen, herunder offentligretlige  

 retsgrundsætninger, jf. § 61 i lov om kommunernes styrelse (lovbekendtgørelse  

 nr. 59 af 29. januar 1998).
 I § 11, stk. 1, i Regulativ for Indre Østerbro Bydelsråd er det  

 fastsat, at reglerne i §§ 8  9 a og §§ 11  15 i lov om  

 kommunernes styrelse  

 finder tilsvarende anvendelse på bydelsrådet.
 I § 15, stk. 2 og 4, i den kommunale styrelseslov er der  

 fastsat regler om indkaldelse af stedfortrædere ved bydelsrådsmedlemmers  

 midlertidige forfald.
 Bestemmelserne i styrelseslovens § 15, stk. 2 og 4, er  

 sålydende:
 Stk. 2. Når kommunalbestyrelsens formand får meddelelse om  

 eller på anden måde får kendskab til, at et medlem vil være forhindret i at  

 varetage sine kommunale hverv i en forventet periode af mindst 1 måned på  

 grund  

 af sin helbredstilstand, graviditet, barsel eller adoption, varetagelse af  

 andet offentligt hverv, forretninger eller lignende, indkalder formanden  

 stedfortræderen til førstkommende møde i kommunalbestyrelsen.
Stk. 4. Kommunalbestyrelsen træffer beslutning om, hvorvidt  

 betingelserne for stedfortræderens indkaldelse er til stede. Ved bydelsrådets afgørelse efter stk. 4 foretages en prøvelse  

 af, om betingelserne for stedfortræderens indtræden er opfyldt, herunder om  

 der  

 foreligger et forfald, der berettiger til stedfortræderindkaldelsen.
Når  

 betingelserne herfor er opfyldt, er indkaldelse af stedfortræder  

 obligatorisk.
 Det pågældende medlems egne tilkendegivelser vil ofte udgøre  

 den helt overvejende del af grundlaget for bydelsrådets beslutning om,  

 hvorvidt  

 betingelserne for stedfortræderindkaldelse er opfyldt, men bydelsrådet kan  

 selv  

 indhente supplerende oplysninger og må antages at være forpligtet hertil,  

 såfremt vedkommende medlems oplysninger er uklare eller i øvrigt giver  

 anledning til tvivl.
Bestemmelsen i den kommunale styrelseslovs § 15, stk. 2, er  

 ikke en almindelig hjemmel til at meddele orlov til bydelsrådsmedlemmer.
Det  

 forhold, at et medlem vil være forhindret i at deltage i bydelsrådets møder,  

 kan ikke begrunde, at bestemmelsen bringes i anvendelse, når medlemmet dog  

 vil  

 have mulighed for at deltage i udvalgsmøder eller varetage andre hverv som  

 bydelsrådsmedlem.
Der skal således være tale om en absolut og varig  

 forhindring, der forventes at strække sig over en periode på mindst én måned,  

 og som kan henføres til en af de i bestemmelsen anførte forfaldsgrunde.
Der  

 kan  

 herved henvises til den kommenterede kommunale styrelseslov, 1996, side 102.
 Således som sagen foreligger oplyst, havde bydelsrådet efter  

 Indenrigsministeriets opfattelse ikke tilstrækkeligt grundlag for på mødet  

 den  

 28. april 1998 at træffe beslutning om, at betingelserne for indkaldelse af  

 stedfortræder for Mikael Hertoft i perioden 19. april  19. maj 1998 var  

 til  

 stede.
 Indenrigsministeriet har herved lagt vægt på oplysningerne om,  

 at Mikael Hertoft skulle deltage som formand for trafik-, miljø- og  

 havneudvalget i et borgermøde den 13. maj 1998. Efter Indenrigsministeriets  

 opfattelse burde denne oplysning have givet bydelsrådet anledning til en  

 sådan  

 tvivl om, hvorvidt Mikael Hertoft i perioden 19. april  19. maj 1998  

 var  

 absolut og varigt forhindret i at varetage sine hverv i (mindst) én måned, at  

 bydelsrådet var forpligtet til at indhente supplerende oplysninger herom med  

 henblik på at afklare denne tvivl.
 Indenrigsministeriet er dog opmærksomt på, at bydelsrådet på  

 mødet den 28. april 1998 kan have været i besiddelse af sådanne oplysninger  

 om  

 Mikael Hertofts deltagelse i borgermødet den 13. maj 1998, at  

 bydelsrådet  

 havde tilstrækkeligt grundlag for at træffe beslutning om, at betingelserne  

 for  

 indkaldelse af stedfortræder var til stede.
For så vidt angår det forhold, at bydelsrådsmedlem Mikael  

 Hertoft genindtrådte i bydelsrådet den 11. maj 1998 bemærkes, at når et  

 medlem,  

 for hvem der er indkaldt en stedfortræder, på ny kan varetage sine hverv,  

 skal  

 stedfortræderen udtræde af bydelsrådet, jf. den kommunale styrelseslovs § 15,  

 stk. 3. Der er således ikke tale om en orlov for et nærmere angivet tidsrum,  

 men en stedfortræderindkaldelse som følge af en forhindring i en forventet  

 periode af mindst 1 måned, og således at medlemmet skal genindtræde, hvis  

 forhindringen måtte blive af kortere varighed.
Der kan henvises til Erik  

 Harder, Dansk Kommunalforvaltning I, 5. udgave, 1988, side 150.
 Indenrigsministeriet foretager herefter ikke videre i sagen.
 Bydelsrådsmedlem Mikael Hertoft og Bydelsrådet på Indre  

 Østerbro er herfra underrettet om foranstående.
