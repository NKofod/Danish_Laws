 Der blev klaget over, at patientens egen læge ved konsultationen i  

 august måned 1998 ikke havde overvejet muligheden for  

 testikelkræft og ikke henviste patienten til speciallæge.
Manglende eller for sen henvisning til  

 speciallæge Patientklagenævnet fandt, at den praktiserende  

 læge ikke havde udvist tilstrækkelig omhu og samvittighedsfuldhed  

 ved sin behandling af patienten og i forbindelse med journalføringen  

 af denne.
 Ifølge patienten  afviste lægen infektion og  

 kræft og henviste patienten til en fornyet henvendelse ved tiltagende  

 smerter.
 Ifølge lægen var patienten symptomfri.  

 Lægens journal beskriver ingen undersøgelse, og ifølge  

 lægens udtalelse havde han ingen erindring om konsultationen.  

 Lægen fandt med baggrund i en tidligere foretagen sterilisation,  

 patientens alder og symptomfrihed, at der ikke var indikation for yderligere  

 udredning af sygdomsbilledet.
 Det fremgik af lægens journal, at patienten ca. 4  

 uger tidligere havde fået foretaget en ultralyds-skanning på  

 grund af hævelse af højre testikel.
 Lægen har anført diagnosen  

 væskeansamling, og at patienten var symptomfri.
Nævnet fandt, at lægen burde have  

 journalført de objektive fund, der dannede grundlag for vurde-ringen  

 af, at patienten var symptomfri.
En anførsel af, at han var  

 symptomfri, udelukkede ikke en hævelse af højre testikel.
 Nævnet kunne oplyse, at testikelkræft  

 forekommer med stigende hyppighed, at sygdommen ikke sjældent  

 forekommer i patientens aldersklasse, og at sygdommen kan behandles med  

 stigende gode resultater.
 Nævnet fandt, at den praktiserende læge burde  

 have søgt at komme diagnosen nærmere, da der i hvert fald forud  

 for konsultationen havde været en hævelse af højre  

 testikel, enten ved at foranstalte en opfølgende konsultation til  

 sikring af, at normalitet var indtrådt, eller ved henvisning til videre  

 udredning.
Det var nævnets opfattelse, at både  

 spermatocele og testikelkræft er mulige diagnoser i den aktuelle  

 sygehistorie.
Hvis lægen i sin kliniske undersøgelse  

 føler sig overbevist om en godartet diagnose, vil det være helt  

 acceptabelt at se tiden an, men det er vigtigt, at der aftales kontrol for at  

 sikre, at den oprindelige diagnose er rigtig.
