Landsskatteretskendelse af 31. marts 2003 vedr.
Toldkontrol  

 af personbil med trailer  fyringsolie og flaskegas - afgiftspligt Klagen skyldes, at A er anset for afgiftspligtig af 180 liter  

 fyringsolie og 22 kg flaskegas erhvervet i Tyskland og indført til  

 Danmark.
Det er oplyst, at toldkontrollen ved den dansk-tyske grænse den  

 6. maj 2002 stoppede en personbil med trailer, hvori der blev fundet 9  

 jerrycans med hver 20 liter fyringsolie samt 3 beholdere med  

 flaskegas af  

 hver 11 kg.
Personbilen blev ført af klageren.
Klageren har senere så vidt  

 angår den indførte gas oplyst, at der var tale om gas til  

 husholdningsbrug.
Toldcentret har ved den påklagede afgørelse anset klageren for  

 afgiftspligtig af den indførte mængde fyringsolie og 2 flasker gas, idet  

 betingelserne for afgiftsfri indførsel ikke er anset for opfyldt.
Det er  

 herved  

 anført, at der ved indrejse fra andre EU-lande afgiftsfrit kan medføres  

 mineralolie til privat forbrug, såfremt mineralolien indføres i køretøjets  

 brændstoftank eller i en egnet reservedunk.
I klagerens tilfælde var der  

 imidlertid tale om indførsel i flere dunke/beholdere og ikke en enkelt.  

 Toldcentret har herefter opkrævet i alt 439 kr. i mineralolieafgifter samt  

 beregnet en bøde på 850 kr.
 Klageren har over for Landsskatteretten nedlagt påstand om, at  

 den omhandlede mængde fyringsolie og gas ikke er afgiftspligtig.
Klageren har til støtte herfor gjort gældende, at hun i medfør  

 af rejsegodsdirektivet 69/169/EØF af 28. maj 1969 og senere ændring i  

 direktiv  

 78/1033/EØF af 19. december 1978, har ret til ubegrænset afgiftsfri indførsel  

 af mineralolie og flaskegas til opvarmnings- og husholdningsformål, såfremt  

 indførslen ikke har erhvervsmæssig karakter, og brændstoffet er en del af den  

 personlige bagage.
Klageren har herved henvist til, at rejsegodsdirektivet  

 omfatter såvel indførsel fra tredjelande til EU som det i det konkrete  

 tilfælde  

 aktuelle - rejsegods mellem EUs medlemslande, jf. direktivets artikel  

 2.
 Klageren har videre gjort gældende, at de i sagen omhandlede  

 varer har været indført som "personlig bagage" jf. direktiv  

 78/1033,  

 idet samtlige varer blev medbragt i den trailer og personvogn, som klageren  

 var  

 fører af, ligesom klageren har vedkendt sig ejerskab til de omhandlede  

 varer.
Klageren har henvist til, at det af rejsegodsfolderen fremgår,  

 at mineralolie kan indføres afgiftsfrit ved indrejse fra andre EU-lande.
Den  

 omhandlede fyringsolie befandt sig i godkendte reservedunke, såkaldte  

 jerrycans, mens flaskegassen befandt sig i godkendte 11 kg beholdere.  

 Fyringsolien og gassen var indkøbt med henblik på privat brug.
Samtidig er  

 der  

 ikke i den nævnte rejsefolder angivet nogen volumenbegrænsning for indførsel  

 af  

 mineralolie.
Klageren har endelig anført, at toldmyndighederne har  

 misfortolket reglerne.
Klageren har i denne forbindelse henvist til  

 EF-domstolens dom afsagt den 17. oktober 1991 i sag C-100/90 (Kommissionen  

 for  

 de Europæiske Fællesskaber mod Kongeriget Danmark), særligt de i præmis 8,  

 12,  

 14 og 15 fastsatte principper samt Generaladvokatens forslag til afgørelse  

 betragtning 16 og 17. Under hensyn til indholdet af denne dom, har klageren  

 herefter anført, at toldbekendtgørelsens § 116, ikke er i overensstemmelse  

 med  

 den påråbte dom.
 Landsskatteretten skal  

 udtale:
 Af bekendtgørelse nr. 516 af 7.6.2001 om toldbehandling § 116,  

 fremgår der følgende:
Rejsende, der indrejser fra andre EU-lande, kan afgiftsfrit kun  

 medføre mineralolie til privat forbrug, såfremt mineralolien indføres i  

 køretøjets brændstoftank eller i en normal reservedunk til en  

 personbil. Af note 2 til bestemmelsen fremgår der følgende:
Mineralolie omfatter benzin, dieselolie, fyringsolie,  

 petroleum, o. lign., samt autogas (LPG) og flaskegas (LPG), jf. artikel 2 i  

 Rådets direktiv 92/81/EØF af 19. oktober 1992 om harmonisering af  

 punktafgiftsstrukturen for mineralolie. Bestemmelsen skal fortolkes i overensstemmelse med artikel 9,  

 stk. 3, i Rådets direktiv 92/12 af 25/2 1992 (cirkulationsdirektivet), hvoraf  

 fremgår følgende:
Medlemsstaterne kan ligeledes fastsætte, at punktafgiften  

 forfalder i forbrugsmedlemsstaten ved køb af mineralolier, der allerede er  

 overgået til forbrug i en anden medlemsstat, hvis disse varer transporteres  

 af  

 privatpersoner, der benytter atypiske transportformer, idet de enten selv  

 foretager transporten eller lader den foretage på deres vegne.
Som  

 atypisk  

 transportform betragtes andre måder at transportere brændstof på end i  

 køretøjernes brændstoftanke eller i en egnet reservedunk samt andre måder at  

 transportere flydende brændsel på end erhvervsmæssigt i tankbiler. Landsskatteretten lægger til grund, at det omhandlede  

 fyringsolie og gas ved indførslen her til landet befandt sig i klagerens bil  

 og  

 trailer i 9 jerrycans á 20 liter samt 3 beholdere á 11 kg.
 Landsskatteretten finder, at indførslen af de i sagen omhandlede  

 varer ikke kan anses for omfattet af afgiftsfriheden i toldbekendtgørelsens §  

 116, der findes at være i overensstemmelse med cirkulationsdirektivet artikel  

 9, stk. 3. Retten har herved henset til, at der efter bestemmelsen skal være  

 tale om mineralolie transporteret i bilens brændstoftank eller i en  

 reservedunk, hvilket retten finder må forstås som en enkelt reservedunk.  

 Retten  

 finder herefter, at klageren alene er berettiget til afgiftsfrit at indføre  

 en  

 enkelt jerrycan á 20 liter, der findes at være en reservedunk i  

 bestemmelsens  

 forstand, mens der skal beregnes mineralolieafgift af den resterende mængde  

 fyringsolie, dvs. 160 liter samt af alle 3 flasker gas, i alt 33 kg, jf.  

 herved  

 mineralolieafgiftslovens § 13, stk. 2, samt § 1, stk. 1, nr. 5 og 15. Retten  

 bemærker vedrørende den indførte gas, at der efter det oplyste er tale om gas  

 beregnet til husholdningsbrug, hvorfor denne afgiftsberegning skal ske efter  

 satsen for anden flaskegas (§ 1, stk. 1, nr. 15), og ikke som gjort af  

 toldcentret efter satsen for anden flaskegas, der anvendes som motorbrændstof  

 (§ 1, stk. 1, nr. 14).
 Retten finder tillige, at der skal beregnes kuldioxidafgift af  

 den afgiftspligtige mængde fyringsolie og gas, jf. herved  

 kuldioxidafgiftslovens § 1, nr. 1, jf. lovens § 2, stk. 1, nr. 2 og 10.
 Den talmæssige opgørelse kan herefter foretages således:
 Mineralolieafgift:
160 liter fyringsolie x 2,06 kr./liter 329,60 kr.
33 kg gas x  

    

  

 2,35 kr./kg 77,55 kr.
 Kuldioxidafgift:
160 liter fyringsolie x 0,32 kr./liter 51,20 kr.
33 kg gas x 0,30 kr./kg 9,90 kr.
Afgifter i alt 468,25 kr.
