Betænkning afgivet af Skatteudvalget den 19. november 2003 Betænkning over Forslag til lov om  

 ændring af skattekontrolloven (Afskaffelse af kapitalforklaringen) [af  

 skatteministeren (Svend Erik Hovmand)] 1. Ændringsforslag Der er stillet 4 ændringsforslag til lovforslaget.  

 Skatteministeren har stillet ændringsforslag nr. 3. Socialdemokratiets  

 medlemmer af udvalget har stillet ændringsforslag nr. 1, 2 og 4.
2. Udvalgsarbejdet Lovforslaget blev fremsat den 9. oktober 2003 og var til 1.  

 behandling den 21. oktober 2003. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 22. august 2003 dette udkast til  

 udvalget, jf. folketingsåret 2002-2003, alm. del  bilag 539. Den 9.  

 oktober  

 2003 sendte skatteministeren de indkomne høringssvar til udvalget.  

 Lovforslagets administrative konsekvenser er blevet vurderet af Økonomi- og  

 Erhvervsministeriets  

 Fokuspanel.
Skatteministeren sendte den 17. oktober 2003 notat med  

 Fokuspanelets konklusioner og anbefalinger og den 21. oktober 2003  

 Fokuspanelets rapport til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Alternativ Revision, Finansrådet og Skatterevisorforeningen og Foreningen Registrerede  

 Revisorer.
 Skatteministeren har over for udvalget kommenteret de skriftlige  

 henvendelser.
Deputationer Endvidere har Foreningen Registrerede Revisorer og  

 Skatterevisorforeningen mundtligt over for udvalget redegjort for deres  

 holdning til lovforslaget.
Spørgsmål Udvalget har stillet 47 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med det af skatteministeren under nr. 3 stillede  

 ændringsforslag.
Flertallet vil stemme imod de af et mindretal under nr. 1, 2  

 og 4 stillede ændringsforslag.
 Venstres, Det Konservative Folkepartis og Dansk Folkepartis  

 medlemmer af udvalget bemærker følgende: Med afskaffelsen af pligten til at  

 udarbejde og indlevere kapitalforklaringer imødekommer regeringen et større  

 antal udtrykte ønsker om forenkling og afbureaukratisering af en del af  

 skattesystemet.
Med lovændringen gøres der således op med en del af tidligere  

 tiders byrder pålagt alle lovlydige virksomheder.
Venstre, Det Konservative  

 Folkeparti og Dansk Folkeparti vender sig imod det princip, at alle skal  

 kontrolleres, blot fordi et fåtal ikke formår at holde sig loven  

 efterrettelig.  

 De skatteydere, som har orden i papirerne, skal ikke bøde for dem, der ikke  

 har  

 det.
Udgangspunktet for Venstre, Det Konservative Folkeparti og Dansk  

 Folkeparti er, at myndighederne skal have tillid til borgerne, og når  

 tilliden  

 er berettiget, formindskes kontrolindsatsen.
Omvendt medfører lovændringen ikke efterladenhed over for de  

 brodne kar.
Skattemyndighederne er på forhånd i besiddelse af en lang række  

 oplysninger om borgernes økonomiske forhold.
Når myndighederne på dette  

 grundlag får anledning til konkret mistanke om overtrædelser, kan de efter  

 lovforslaget i videre omfang end hidtil kræve yderligere dokumentation af den  

 enkelte skatteyders økonomiske forhold og herefter skærpe kontrolindsatsen.  

 Lovforslaget letter således byrderne for de lovlydige og skærper vilkårene  

 for  

 resten.
 Venstre, Det Konservative  

 Folkeparti og Dansk Folkeparti har med tilfredshed noteret sig, at  

 lovforslaget  

 er blevet positivt modtaget af den altovervejende del af de  

 høringsberettigede  

 parter, herunder Foreningen af Statsautoriserede Revisorer, der specielt  

 fremhæver, at der er tale om en velkommen lempelse, og at der fortsat er  

 tilstrækkelige muligheder for at indhente yderligere formueoplysninger, så  

 kontrolopgaven fortsat kan varetages fuldt tilfredsstillende.
Et  

  

 mindretal  

  

 i udvalget (S, SF og EL) indstiller lovforslaget til  

  

 vedtagelse  

  

 med de af et mindretal under  

 nr. 1, 2 og 4 stillede ændringsforslag.
Såfremt disse ændringsforslag ikke  

 vedtages, vil mindretallet ved 3. behandling stemme imod lovforslaget.  

 Mindretallet vil stemme hverken for eller imod det af skatteministeren under  

 nr. 3 stillede ændringsforslag.
Socialdemokratiets medlemmer  

 af udvalget bemærker følgende: Regeringens skattepolitik er efterhånden  

 udtryk  

 for et fast mønster.
Det handler primært om at underminere de offentlige  

 indtægter,  

 så presset i retning af nedskæringer i den offentlige velfærdsservice øges og  

 vejen mod minimalstaten åbnes.
Det sker gennem ufinansierede skattelettelser og skattestop, som  

 samtidig skævvrider skattesystemet og begunstiger de velbjærgede.
Der åbnes  

 det  

 ene skattehul efter det andet, og helt bevidst undlader regeringen at lukke  

 de  

 huller, der er konstateret, med store tab for de offentlige indtægter til  

 følge.
Selv regeringens egne embedsmænd har senest i rapporten om beskatning  

 af  

 personalegoder/naturalieydelser påpeget, at udviklingen efterhånden truer med  

 at belaste finanspolitikkens holdbarhed i relation til 2010-planen.
 Herudover gennemfører regeringen en målrettet svækkelse af  

 kontrol- og ligningsindsatsen dels gennem massive afskedigelser i Told og  

 Skat  

 og dels gennem svækkelse eller afskaffelse af de nødvendige  

 kontrolinstrumenter.
 Taberen er den ærlige skatteyder og de virksomheder, der har  

 orden i tingene.
 Afskaffelse af kapitalforklaringen vil således ikke skabe  

 administrative lettelser for de mange virksomheder, der har orden i sagerne.  

 Her udarbejdes kapitalforklaringen under alle omstændigheder som led i  

 revisionens almindelige arbejde, ligesom bankerne som regel kræver en  

 kapitalforklaring i forbindelse med låneansøgning, jf. høringssvar fra  

 skatterevisorerne, de registrerede revisorer og Finansrådet.
 Men afskaffelse af kapitalforklaringen vil gøre det vanskeligere  

 at opdage sort økonomi og økonomisk kriminalitet, og det er ikke under  

 udvalgsarbejdet blevet godtgjort, hvorfor skatteministeren har bremset det  

 arbejde, der var igangsat i en arbejdsgruppe under Told og Skat med  

 deltagelse  

 af revisororganisationerne, og som netop skulle se på en forenkling af  

 kapitalforklaringen.
Socialdemokratiet afviser imidlertid ikke, at der kan foretages  

 fornuftige forenklinger i de eksisterende regler om indsendelse af  

 kapitalforklaring, men vi er af den opfattelse, at en generel afskaffelse af  

 kapitalforklaringen er for vidtgående en foranstaltning i forhold til det  

 mål,  

 der forfølges med lovforslaget.
Derfor har vi stillet ændringsforslag, der  

 fritager nogle ganske bestemte grupper, nemlig (1) hovedaktionærer med små  

 aktieposter, og som kun er hovedaktionærer i kraft af familiens  

 aktiebesiddelser, (2) lønmodtagere, der har bivirksomhed, og hvor omsætningen  

 er under momsgrænsen, og (3) lønmodtagere, der ejer udlejningsejendomme.
Vi  

 mener  i tråd med flere høringssvar  at dette forslag vil opfylde  

 målsætningen om forenklinger uden at svække kontrolinstrumenterne og åbne for  

 mere skattesnyd og sort økonomi.
Såfremt Socialdemokratiets ændringsforslag vedtages, kan vi  

 stemme for lovforslaget.
Hvis ikke, stemmer vi imod.
Socialistisk  

 Folkepartis medlem af udvalget finder, at skatteministeren med lovforslaget  

 skaber endnu et klart hul i skattelovgivningen.
De fleste skatteydere med  

 ordnede skattemæssige forhold udarbejder alligevel en kapitalforklaring, og  

 det  

 er netop blandt dem, der ikke udarbejder forklaringen, at der er særlig grund  

 til en kontrolindsats.
Derfor vil lovforslaget tilføje arbejdet med at sikre  

 en  

 retmæssig skattebetaling fra skatteyderne et alvorligt handicap.
 Endvidere  

 finder SF det højst kritisabelt, at ministeren har afbrudt et igangværende  

 udvalgsarbejde om reform af kapitalforklaringen og fejlagtigt har givet  

 Folketinget det indtryk, at flere af de i arbejdet deltagende organisationer  

 har bakket lovændringen op.
 Endelig  

 finder SF det uacceptabelt, at den virksomhedspanelundersøgelse, der referes  

 til i lovforslaget, tilsyneladende har været foretaget på et andet grundlag  

 end  

 det, der refereres til i bemærkningerne.
 SF kan på ovennævnte baggrund støtte Socialdemokratiets  

 ændringsforslag til lovforslaget.
Enhedslistens medlem af udvalget bemærker, at dette lovforslag  

 ifølge skatteministeren er et led i regeringens skattejagt på regler.
Man  

 kunne  

 imidlertid lige så godt kalde dette lovforslag et led i regeringens lange  

 række  

 af forslag, som tvinger offentligt ansatte til at bruge mere tid på  

 bureaukrati  

 eller et led i regeringens mange tiltag, som skal gøre det lettere at snyde i  

 skat.
Det virker derfor ikke holdbart, når skatteministeren i  

 bemærkningerne til lovforslaget skriver, at det ikke vil koste det offentlige  

 penge.
Bare i Københavns Kommune forventer man, at en effektiv kontrol i  

 forlængelse af en vedtagelse af denne lov vil føre til et merforbrug på 8-9  

 ansatte.
Dette lovforslag vil altså enten føre til, at det bliver nemmere at  

 snyde i skat og begå anden økonomisk kriminalitet uden at blive opdaget,  

 eller  

 at der skal bruges flere penge på kontrol.
Det mest sandsynlige er, at det  

 vil  

 have begge konsekvenser.
Da regeringens politik jo generelt blokerer for, at  

 der afsættes flere penge til kontrol af erhvervslivets skattebetaling, vil  

 dette lovforslag også generelt føre til en dårligere skattekontrol.
De svar,  

 ministeren har givet under udvalgsbehandlingen, bekræfter denne vurdering.
Så  

 nu fosser pengene igen ud af statskassen.
Enhedslisten medvirker gerne til at lette de administrative  

 byrder for mindre erhvervsdrivende.
Dette skal imidlertid ske på et sagligt  

 og  

 forsvarligt grundlag.
Derfor kan vi ikke forstå, hvorfor regeringen har et  

 sådant hastværk.
Hvorfor kan man ikke vente på, at den arbejdsgruppe  

 bestående  

 af de registrerede revisorer, de statsautoriserede revisorer, de kommunale  

 skatterevisorer, Københavns Skatteforvaltning, Skatteministeriet og Told og  

 Skat, der netop skulle se på skatteforenklinger som dette, får afleveret sin  

 rapport.
Ministerens svar på spørgsmål til dette forhold under  

 udvalgsarbejdet  

 viser, at ministeren i sin iver for hurtigt at udføre erhvervslivets mindste  

 ønsker, er villig til at se bort fra ethvert sagligt hensyn.
Enhedslisten kan altså ikke støtte dette lovforslag, for det vil  

 føre til mere sort arbejde og mere økonomisk kriminalitet.  

 Socialdemokratiets  

 ændringsforslag vil fjerne disse negative konsekvenser af lovforslaget og til  

 gengæld sikre fornuftige og rimelige forenklinger.
Derfor stemmer  

 Enhedslisten  

 for disse ændringsforslag og kan stemme for det samlede lovforslag, hvis  

 disse  

 ændringsforslag vedtages.
Hvis ikke, stemmer Enhedslisten imod.
Et  

  

 andet mindretal  

  

 i udvalget (KD)  

  

 indstiller  

 lovforslaget til  

  

 vedtagelse  

  

 med de af  

 et mindretal under nr. 1, 2 og 4 stillede ændringsforslag.
Såfremt disse  

 ændringsforslag ikke vedtages, vil mindretallet ved 3. behandling stemme imod  

 lovforslaget.
Mindretallet vil stemme for det af ministeren under nr. 3  

 stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (S), tiltrådt af et  

  

 mindretal  

  

 (SF, EL og KD):
Til titlen Undertitlen  

 affattes således:
 »(Forenklinger, justeringer m.v. samt administrativ  

 afskaffelse af kapitalforklaringen for udvalgte grupper af skattepligtige)«.
[Konsekvensændring af lovforslagets undertitel] Til § 1 2)  


  

 Nr.  

 1, 4, 5, 6  

  

 og  

  

 9  

  

 udgår.
[De gældende regler om kapitalforklaring fastholdes] Af  

 	  

    

  

 skatteministeren,  

  

 tiltrådt af et  

  

 flertal  

  

 (V, DF, KF, RV og KD):
 3)  

  

 Efter nr. 1 indsættes som nyt nummer:
»01.  

  

 I  

  

 § 2, stk. 3,  


  

 2. pkt.,  

  

 ændres »§ 3, stk. 2, 2. pkt.« til: »§ 3, stk. 1, 2. pkt.«« [Redaktionel ændring] Af  

 	  

    

 et  

  

 mindretal  

  

 (S), tiltrådt af et  

  

 mindretal  

  

 (SF, EL og KD):
 4)  


  

 Nr.  

 2  

  

 affattes således:
 »2.  


  

 § 3, stk. 1,  

  

 affattes således:
»Skatteministeren kan efter indstilling fra Ligningsrådet  

 bestemme, at grupper af skattepligtige fysiske personer, der ikke er  

 bogførings- eller regnskabspligtige, årligt skal udarbejde en  

 kapitalforklaring.«« [Omformulering som konsekvens af ændringsforslag nr. 2] Bemærkninger Til nr. 1, 2 og 4 Formålet med ændringsforslagene er at fjerne de dele af  

 lovforslaget, som indebærer en generel afskaffelse af kapitalforklaringen.
 Samtidig ønsker Socialdemokratiet, at de muligheder, der  

 allerede efter de gældende regler findes i »mindstekravsbekendtgørelsen«, jf.  

 bekendtgørelse nr. 1068 af 17. december 1999 om skattemæssige krav til  

 regnskab, og hvorefter Told- og Skattestyrelsen kan undtage enkelte eller  

 grupper af skattepligtige fra reglerne i bekendtgørelsen, helt konkret  

 udnyttes  

 til at fritage følgende grupper af skattepligtige fra at skulle afgive  

 kapitalforklaring:
a)  

 Hovedaktionærer med små aktieposter, som kun er hovedaktionærer i kraft af  

 familiens aktiebesiddelser, b)  

 lønmodtagere, der har bivirksomhed, og hvor omsætningen er under momsgrænsen,  

 og c)  

 lønmodtagere, der ejer udlejningsejendomme.
Det er Socialdemokratiets opfattelse, at en generel afskaffelse  

 af kapitalforklaringen er for vidtgående en foranstaltning i forhold til det  

 mål, der forfølges med lovforslaget.
En helt generel afskaffelse af  

 kapitalforklaringen indebærer en række ulemper eller risikomomenter, som  

 Socialdemokratiet finder for tungtvejende i forhold til den administrative  

 lettelse, som efter ministeriets skøn opnås med forslaget.
Under  

 lovforslagets  

 høringsfase og under udvalgsbehandlingen i Folketinget er der således fra  

 flere  

 sider, f.eks. fra skatterevisorside, bl.a. blevet rejst berettiget tvivl om,  

 hvorvidt lovforslaget risikerer at åbne op for sort arbejde og økonomisk  

 kriminalitet, om lovforslaget giver de forudsatte administrative lettelser,  

 og  

 om lovforslaget risikerer at svække kontrolindsatsen betydeligt.  

 Socialdemokratiet ønsker ikke at »spille hasard« med et velfungerende  

 kontrolsystem for at imødekomme nogle få grupper af skattepligtige, idet der  

 henses til, at de grupper af skattepligtige, der i forvejen har orden i  

 sagerne, netop ikke vil opleve de administrative lettelser, som er bebudet,  

 idet disse virksomheders revisor alligevel vil skulle afstemme regnskabet med  

 en kapitalforklaring for at opfylde de nuværende krav til god revisionsskik.
Samtidig ønsker Socialdemokratiet dog at bibeholde de elementer  

 i det fremsatte lovforslag, der er generelle forenklingstiltag, og som  

 indebærer justering eller ophævelse af gældende bestemmelser, der ikke  

 længere  

 har nogen praktisk betydning.
Dette gælder således lovforslagets § 1, nr. 3,  

 7,  

 8 og 10, og ligeledes lovforslagets § 1, nr. 2, der som konsekvens heraf er  

 omformuleret med ændringsforslaget under nr. 4.
Til nr. 3 Det stillede ændringsforslag er alene af redaktionel karakter.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Charlotte Dyremose (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Sophie Hæstorp Andersen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 29 Bilagsnr.
