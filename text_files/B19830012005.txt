 I medfør af § 19, stk. 4, og § 33, stk. 3, i lov nr. 195 af 26. maj 1965  

 om saltvandsfiskeri som senest ændret ved lov nr. 209 af 16. maj 1978,  

 bestemmes:
 § 1.  Intet fiskeri må finde sted nærmere end 500  

 meter fra udløbet af følgende vandløb:
 1. Færgeløbets udløb (Bøvling Fjord).
 2. Faare Mølle å (Bøvling Fjord).
 3. Damhus å (Mellemfjord).
 Stk. 2.  Intet fiskeri må finde sted nærmere end 300  

 meter fra udløbet af følgende vandløb:
 1. Landkanalens afvanding fra Husby sø (Felsted Kog).
 2. Flynder å ved Sundbroen (Indfjorden).
 3. Sønder Sunds udløb (Indfjorden).
 § 2.  I lige linje ud for de i § 1, stk. 1, nævnte  

 vandløbs udmundinger skal der altid være uhindret gennemgang til de fastlagte  

 fredningsbælter på en strækning, der har en bredde af mindst 500 meter og en  

 længde af mindst 100 meter.
 Stk. 2.  I en lige linje ud for de i § 1, stk. 2, nævnte  

 vandløbs udmundinger skal der altid være uhindret gennemgang til de fastlagte  

 fredningsbælter på en strækning, der har en bredde af mindst 200 meter og en  

 længde af mindst 100 meter.
 § 3.  Ud over de i § 1 nævnte fredningsbælter findes  

 der et udvidet fredningsbælte ved Storåens udløb i Felsted Kog (Nissum  

 Fjord), jfr. fiskeriministeriets bekendtgørelse nr. 71 af 2. marts 1977.
 § 4.  Overtrædelse af §§ 1 og 2 straffes med bøde.
 § 5.  Bekendtgørelsen træder i kraft dagen efter  

 offentliggørelsen i Lovtidende.
