Teknisk forskrift om ændring af teknisk  

 forskrift for oppustelige redningsflåder § 1 I teknisk forskrift af 7. juni 1991 for oppustelige redningsflåder,  

 som ændret ved teknisk forskrift nr. 9 af 6. august 1993, foretages  

 følgende ændringer:
 1. I bilagets indholdsfortegnelse, side 6, indsættes som nyt  

 punkt sidst i fortegnelsen: "Tillæg 4. Specifikation  

 for oppustelige redningsflåder til  

 udlejningsfartøjer".
 2. Sidst i bilaget til forskriften indsættes som nyt  

 tillæg 4:
"Tillæg 4 Oppustelige redningsflåder til udlejningsfartøjer Hvor Søfartsstyrelsen foreskriver en redningsflåde til brug i  

 udlejningsfartøjer, skal redningsflåden opfylde bestemmelserne i  

 teknisk forskrift for oppustelige redningsflåder, dog kan flåden  

 modificeres i henhold til følgende:
 1	Flåden behøver ikke være konstrueret til en  

 placering højere end 8 meter.
 2	Flåden behøver ikke være forsynet med termisk  

 isolering af bund og tag.
 3	Udløserlinen behøver ikke være længere end  

 10 m.
 4	Hver redningsflådes udrustning skal som minimum bestå  

 af:
1	en kastering, der kan flyde på vandet, og som er fastgjort  

 til mindst 30 m line, der kan flyde på vandet, 2	en sikkerhedskniv med et skaft, der kan flyde på vandet,  

 fastgjort til flåden med en snor og opbevaret i en lomme på  

 redningsflåden nær det punkt, hvor fanglinen er fastgjort til  

 flåden, 3	et øsekar, der kan flyde på vandet, 4	to svampe, 5	et drivanker med en elastisk line, der er fastgjort til  

 redningsflåden på en sådan måde, at  

 redningsflåden vil blive holdt op mod vinden, hvor den ligger mest  

 stabilt, 6	to pagajer, der kan flyde på vandet, 7	en fløjte eller tilsvarende lydsignalgiver, 8	to røde faldskærmssignaler af godkendt type, 9	tre røde håndblus af godkendt type, 10	en vandtæt elektrisk lygte, der er egnet til  

 morsesignalering, samt et sæt reserveelementer og en reservepære  

 i en vandtæt beholder, 11	en medicinkiste type CR til brug i redningsbåde og  

 -flåder, 12	seks doser antisøsygemedicin for hver person, som  

 redningsflåden er godkendt til at optage, 13	vandtætte beholdere indeholdende ialt 100 ml ferskvand for  

 hver person, som redningsflåden er godkendt til at optage, 14	et rustfrit, inddelt drikkebæger, 15	søsygeposer, 16	vejledning i hvordan man holder sig i live i  

 redningsflåden, 17	instruktion i øjeblikkelige foranstaltninger, 18	en tavle med redningssignaler på vandmodstandsdygtigt  

 materiale, 19	et reparationssæt til reparation af lækager, og 20	en luftpumpe eller en blæsebælg." § 2 Forskriften træder i kraft den 1. september 1996.
 Stk. 2.
