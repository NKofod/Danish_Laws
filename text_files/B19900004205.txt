(Målemetode) § 1 I Arbejdsministeriets bekendtgørelse nr. 6 af 4. januar 1989 om  

 EF-direktiv om begrænsning af støjemissionen fra hydrauliske gravemaskiner,  

 gravemaskiner med bæretove, dozere og læssere samt grave-læsse-maskiner  

 foretages følgende ændringer:
1. I § 1 indsættes efter »bestemmelser«:  

 »således som disse er ændret ved Kommissionens direktiv 89/514/EØF om  

 tilpasning til den tekniske udvikling af Rådets direktiv 86/662/EØF om  

 begrænsning af støjemissionen fra hydrauliske gravemaskiner, gravemaskiner  

 med bæretove, dozere og læssere samt grave-læsse-maskiner.« 2. Direktiv 89/514/EØF optages som bilag til  

 bekendtgørelsen.
§ 2 Bekendtgørelsen træder i kraft den 3. februar 1990.
Direktoratet for Arbejdstilsynet, den  

 24. januar 1990 Erik Andersen / Kaj Pedersen BILAG KOMMISSIONENS DIREKTIV af 2. august 1989 om tilpasning til den tekniske udvikling af Rådets direktiv 86/662/EØF om  

 begrænsning af støjemission fra hydrauliske gravemaskiner, gravemaskiner med  

 tove, dozere og læssere samt grave-læssemaskiner KOMMISSIONEN FOR DE EUROPÆISKE FÆLLESSKABER HAR under henvisning til Traktaten om Oprettelse af Det Europæiske Økonomiske  

 Fællesskab, under henvisning til Rådets direktiv 86/662/EØF af 22. december 1986 om  

 begrænsning af støjemissionen fra hydrauliske gravemaskiner, gravemaskiner  

 med tove, dozere og læssere samt grave-læssemaskiner (* 1), særlig artikel 8,  

 første led, og ud fra følgende betragtninger:
 De hidtidige erfaringer og den tekniske udvikling samt det internationale  

 standardiseringsarbejde har vist, at det er nødvendigt at tilpasse  

 bestemmelserne i bilag II til direktiv 86/662/EØF for at tage hensyn til de  

 seneste fremskridt:
bestemmelserne i dette direktiv er i overensstemmelse med udtalelse fra  

 Udvalget for Tilpasning til Den Tekniske Udvikling, som er nedsat i henhold  

 til direktivet om bestemmelserne af støjemissionen fra entreprenørmateriel,  

 og som har ansvaret for at tilpasse bilagene til direktiv 86/662/ EØF og  

 navnlig for at fastsætte den faktiske dynamiske målemetode, som er omhandlet  

 i bilag II dertil UDSTEDT FØLGENDE DIREKTIV:
Artikel 1 Bilag II til direktiv 86/662/EØF erstattes med bilaget til nærværende  

 direktiv.
Artikel 2 Medlemsstaterne ikraftsætter senest den 1. januar 1990 de nødvendige  

 bestemmelser for at efterkomme dette direktiv og underretter straks  

 Kommissionen herom.
Artikel 3 Dette direktiv er rettet til medlemsstaterne.
 Udfærdiget i Bruxelles, den 2. august  

 1989.
På kommissionens vegne Carlo RIPA DI MEANA Medlem af Kommissionen (* 1) BILAG »BILAG II METODE TIL MÅLING UNDER DYNAMISKE AFPRØVNINGSFORHOLD AF LUFTBÅREN STØJ FRA  

 HYDRAULISKE GRAVEMASKINER, GRAVEMASKINER MED TOVE, DOZERE OG LÆSSERE SAMT  

 GRAVE-LÆSSEMASKINER ANVENDELSESOMRÅDE Denne målemetode gælder for hydrauliske gravemaskiner, gravemaskiner med  

 tove, dozere og læssere samt grave-læssemaskiner, i det følgende benævnt  

 jordarbejdsmaskiner«.
Den fastsætter de afprøvningsprocedurer, som skal  

 anvendes i forbindelse med en række nærmere fastsatte arbejdsmåder for at  

 bestemme disse jordarbejdsmaskiners lydeffektniveau med henblik på  

 EØF-typeafprøvning eller overensstemmelseskontrol.
 Disse tekniske procedurer er i overensstemmelse med forskrifterne i bilag  

 I til Rådets direktiv 79/113/EØF (* 2) ; bestemmelserne i nævnte bilag gælder  

 forjordarbejdsmaskiner med følgende tilføjelser:
4. KRITERIER, DER SKAL BENYTTES TIL AT UDTRYKKE  

 RESULTATERNE 4.1. Støjkriterier for omgivelserne Støjkriteriet for en jordarbejdsmaskines omgivelser er lydeffektniveauet  

 Lwa.
6.2. Funktion under målingerne Måling af støjemissionen foregår, medens jordarbejdsmaskinen arbejder  

 efter en nærmere fastsat arbejdsmåde, som er speciel for hver enkelt type  

 maskine og er defineret i punkt 6.2.2.
6.2.1.  Afprøvning af støjkilden i tomgang Tages ikke i betragtning.
6.2.2.  Afprøvning under belastning De nærmere fastsatte arbejdsmåder for hver enkelt maskine er beskrevet  

 nedenfor.
 Alle sikkerhedsforskrifter og fabrikantens instrukser vedrørende kørslen  

 med maskinen skal overholdes under afprøvningen.
 Signalapparater, som f.eks. horn eller baksignal, må ikke benyttes under  

 afprøvningen.
6.2.2.1. Hydraulisk gravemaskine eller gravemaskine med tov Gravemaskinen skal være forsynet med udstyr konstrueret af fabrikanten,  

 som f.eks. dybdeske, læsseudstyr, grab eller slæbeskovl.
Motoren og de  

 hydrauliske systemer forvarmes til de normale driftsbetingelser ved den  

 bestående omgivende temperatur.
Gashåndtaget sættes i maksimal position (i  

 tomgang). Alle bevægelser skal udføres med maksimal hastighed, dog uden at  

 aktivere sikkerhedsventilerne og uden at støde imod ved afslutningen af  

 bevægelsen.
 Rotationsaksen for gravemaskinens overdel skal gå gennem halvkuglens  

 centrum C (se figur 5). Maskinens længdeakse er sammenfaldende med x-aksen,  

 og maskinens forende skal være orienteret mod punktet B.
 Den dynamiske cyklus, uden transport af materiale, består af tre  

 drejninger på 90 grader, fra x-aksen til y-aksen og tilbage til x-aksen.  

 Under hver drejning aktiveres udstyrets forreste del i den rækkefølge, der er  

 beskrevet i afsnit A, B, C og D nedenfor.
A.
Dybdeske Formålet med den dynamiske cyklus er at simulere gravning af en rende og  

 aflæsning af materialet ved siden af renden.
Ved indledningen af denne cyklus  

 anbringes bommen og armen således, at udstyret befinder sig i en position  

 svarende til 75% af den maksimale udstrækning og 0,5 m over jorden.
Anbring  

 udstyrets skær i fremstrakt position med en vinkel på 60 grader i forhold til  

 afprøvningsstedets overflade.
Løft først bommen og træk samtidig armen tilbage, således at udstyret  

 holdes 0,5 m over afprøvningsstedet under 50% af bommens og armens resterende  

 bevægelse.
Udstyret strækkes derefter eller bøjes sammen.
Løft udstyret ved  

 at hæve bommen og fortsæt med at trække armen tilbage for at simulere, at  

 udstyret kommer tilstrækkeligt frit til at nå op over rendens kant (30% af  

 udstyrets maksimale løftehøjde). Foretag en drejning på 90 grader til venstre  

 for føreren.
Hæv bommen under drejningen og stræk armen indtil det øjeblik,  

 hvor udstyret når 60% af bommens maksimale løftehøjde.
Stræk derefter armen til 75% af udstrækningen.
Dybdeskeen trækkes tilbage  

 eller strækkes ud for at bringe skæret i lodret position.
Dybdeskeen vippes i  

 modsat retning indtil udgangspositionen, idet bommen er sænket og dybdeskeen  

 bøjet sammen.
 Ovennævnte operation gentages endnu to gange efter hinanden for at  

 fuldføre en dynamisk cyklus.
 Den dynamiske cyklus gentages mindst tre gange af hensyn til kravene i  

 punkt 7.2.
B.
Læsseskovl Formålet med den dynamiske cyklus er at simulere gravning i højde med en  

 høj mur.
Ved indledningen af denne cyklus er skæret parallelt med jorden, og  

 udstyret anbringes 0,5 m over afprøvningsstedet ved 75% af den tilbagetrukne  

 position.
Udstyret strækkes derefter indtil 75% af vandringen, idet skovlens  

 oprindelige retning bevares.
Derefter strækkes udstyret eller bøjes sammen,  

 og det løftes indtil 75% af dets maksimale løftehøjde og 75% af armens  

 udstrækning.
Der foretages en drejning på 90 grader til venstre for føreren,  

 og ved den maksimale drejning udløses læsseskovlens tømningsmekanisme.
Der  

 foretages en drejning tilbage til udgangspositionen, idet læsseskovlen er i  

 den position, der er specificeret i begyndelsen af dette afsnit.
 Ovennævnte operation gentages endnu to gange efter hinanden for at  

 fuldende en dynamisk cyklus.
 Den dynamiske cyklus gentages mindst tre gange af hensyn til kravene i  

 punkt 7.2.
C.
Grab Formålet med den dynamiske cyklus er at simulere en udgravning.
Ved  

 indledningen af denne cyklus skal man sikre sig, at grabben er åben og  

 placeret 0,5 m over afprøvningsstedet.
Derefter lukkes grabben og løftes halvvejs op.
Der foretages en drejning  

 på 90 grader til venstre for føreren.
Grabben åbnes.
Der foretages en  

 drejning tilbage, idet grabben sænkes til udgangspositionen.
 Ovennævnte operation gentages endnu to gange efter hinanden for at  

 fuldende en dynamisk cyklus.
 Den dynamiske cyklus gentages mindst tre gange af hensyn til kravene i  

 punkt 7.2.
D.
Slæbeskovl Formålet med den dynamiske cyklus er at simulere udgravning af et lag i en  

 rende og aflæsning af materialet ved siden af renden.
Under denne cyklus skal  

 bommen hælde 40 grader.
Skovlen skal hænge lodret under bommens yderste ende  

 og 0,5 m over afprøvningsstedet, uden at kæderne rører jorden.
Derefter føres skovlen tilbage, således at den kommer så nær ved maskinen  

 som muligt og holdes 0,5 m over afprøvningsstedet.
Så snart skovlen er  

 trukket tilbage, foretages en drejning på 90 grader til venstre for føreren.  

 Samtidig hæves skovlen indtil 75% af den maksimale løftehøjde og strækkes  

 fuldt ud til positionen under belastning.
Der foretages en drejning i modsat  

 retning.
Samtidig aktiveres skovlens tømningsmekanisme, og skovlen trækkes  

 tilbage til udgangspositionen.
 Ovennævnte operation gentages endnu to gange efter hinanden for at  

 fuldende en dynamisk cyklus.
 Den dynamiske cyklus gentages mindst tre gange af hensyn til kravene i  

 punkt 7.2.
6.2.2.2. Dozer Maskinen skal være udstyret med det af fabrikanten foreskrevne blad.  

 Motoren og de hydrauliske systemer forvarmes til de normale driftsbetingelser  

 ved bestående omgivende temperatur.
Maskinens bane er vist figur 5. Aksen for banen er x-aksen, og maskinens  

 længdeakse er sammenfaldende med denne akse.
Målebanens længde er lig med 1,4  

 x halvkuglens radius.
Midten af denne bane skal være sammenfaldende med  

 halvkuglens centrum C.
 Maskinens fremadgående bevægelse skal foregå i retningen A mod B, og den  

 bagudgående bevægelse skal forgå i retningen B mod A.
Maskinen skal arbejde med bladet sænket i transportstilling, 0,3 +/- 0,05  

 m over gennemkørselsbanen.
I alle tilfælde skal maskinens motor arbejde ved  

 sin maksimale regulerede hastighed (tomgang) ved en konstant fremadgående og  

 bagudgående hastighed.
Den fremadgående hastighed skal ligge tæt ved, men må  

 ikke overstige, 4 km/h for maskiner på larvefødder og på hjul, og 8 km/h for  

 maskiner med luftgummihjul.
Der skal anvendes et tilsvarende gear ved  

 bagudgående kørsel uden hensyntagen til hastigheden.
For de fleste maskiners  

 vedkommende opnås dette i første fremadgående gear og første bagudgående  

 gear.
Hastigheden for maskiner med hydrostatisk betjening må ligge mellem 3,5  

 og 4 km/h (maskiner på larvefødder og metalhjul) og mellem 7 og 8 km/h  

 (maskiner med luftgummihjul), fordi det er vanskeligt at regulere  

 gashåndtagene nøjagtigt.
Disse funktioner gennemføres uden standsning tværs gennem halvkuglen i de  

 to retninger uden bevægelse af bladet.
Hvis det laveste gear fører til en  

 hastighed, der ligger over den specificerede hastighed, foretages forsøget i  

 dette gear med motoren arbejdende ved den maksimale regulerede hastighed  

 (tomgang). I forbindelse med maskiner med hydrostatisk styring sættes motoren  

 i den maksimale regulerede hastighed (tomgang), og gashåndtaget indstilles,  

 således at der opnås de hastigheder, der er specificeret ovenfor.
 Lydtrykniveauet måles først, når maskinens centrum befinder sig på  

 strækningen mellem punkterne A og B i figur 5.
 Føreren kan foretage korrektioner af styringen under maskinens kørsel på  

 strækningen for at holde maskinen på målebanens midterlinje.
 En dynamisk cyklus omfatter en gennemkørsel i fremadgående gear og en  

 gennemkørsel i bakgear.
 Den dynamiske cyklus gentages mindst tre gange af hensyn til kravene i  

 punkt 7.2.
6.2.2.3. Læsser Maskinen skal være udstyret med den af fabrikanten foreskrevne skovl.  

 Motoren og de hydrauliske systemer forvarmes til de normale driftsbetingelser  

 ved den bestående omgivende temperatur.
 Alle bevægelser skal udføres med maksimal hastighed, dog uden at aktivere  

 sikkerhedsventilerne og uden at støde imod ved afslutningen af bevægelsen.
A.
Afprøvning under kørsel Maskinens bane skal være i overensstemmelse med figur 5. Banens akse er  

 x-aksen, og maskinens længdeakse er sammenfaldende med denne akse.
Målebanens  

 længde AB er lig med 1,4 x halvkuglens radius.
Midten af denne bane skal være  

 sammenfaldende med halvkuglens centrum C.
 Maskinens fremadgående bevægelse skal foregå i retningen A mod B, og den  

 bagudgående bevægelse skal foregå i retningen B mod A.
Maskinen skal arbejde med en tom skovl sænket til transportstilling, 0,3  

 +/- 0,05 m over banen.
I alle tilfælde skal motoren arbejde ved maksimal  

 reguleret hastighed (tomgang) ved en konstant hastighed i fremadgående gear  

 og bakgear.
Hastigheden fremad skal ligge tæt ved, men under 4 km/h for  

 maskiner på larvefødder, og 8 km/h for maskiner på hjul.
Det tilsvarende gear  

 skal anvendes under bagudgående kørsel uden hensyntagen til hastigheden.
For  

 de fleste maskiners vedkommende opnås dette i første fremadgående gear og  

 første bakgear.
Hastigheden for maskiner med hydrostatisk betjening må ligge  

 mellem henholdsvis 3,5 og 4 km/h (maskiner på larvefødder) og mellem 7 og 8  

 km/h (maskiner på luftgummihjul), fordi det er vanskeligt at regulere  

 gashåndtagene nøjagtigt.
Disse funktioner gennemføres uden standsning tværs gennem halvkuglen i de  

 to retninger uden bevægelse af bladet.
Hvis det laveste gear fører til en  

 hastighed, der ligger over den specificerede hastighed, foretages forsøget i  

 dette gear med motoren arbejdende ved den maksimale regulerede hastighed  

 (tomgang). I forbindelse med maskiner med hydrostatisk betjening sættes  

 motoren i den maksimale regulerede hastighed (tomgang), og gashåndtaget  

 indstilles, således at der opnås de hastigheder, der er specificeret ovenfor.
 Lydtrykniveauet måles først, når maskinens centrum befinder sig på  

 strækningen mellem punkterne A og B i figur 5.
 Føreren kan foretage korrektioner at styringen under maskinens kørsel på  

 strækningen for at holde maskinen på målebanens midterlinje.
 En dynamisk cyklus omfatter en gennemkørsel i fremadgående gear og en  

 gennemkørsel i bakgear.
 Den dynamiske cyklus gentages mindst tre gange af hensyn til kravene i  

 punkt 7.2.
B.
Under statisk-hydrauliske forhold Længdeaksen for læsseren skal være sammenfaldende med x-aksen, og  

 maskinens forende skal befinde sig ud for punkt B.
Midterpunktet for  

 basislængden l i figur 3 skal være sammenfaldende med halvkuglens centrum C i  

 figur 5.
Motoren bringes til at arbejde ved den maksimale regulerede hastighed  

 (tomgang). Transmissionshåndtaget sættes i neutral position.
Skovlen hæves  

 fra transportstilling til 75% af den maksimale løftehøjde og føres tilbage  

 til transportstillingen tre gange efter hinanden.
Denne sekvens udgør en  

 cyklus under statisk-hydrauliske forhold.
 Denne cyklus gentages mindst tre gange af hensyn til kravene i punkt 7.2.
6.2.2.4. Grave-læssemaskine Grave-læssemaskinen skal være udstyret med den af fabrikanten foreskrevne  

 dybdeske og skovl.
Motoren og de hydrauliske systemer forvarmes til de  

 normale driftsbetingelser for den bestående omgivende temperatur.
For så vidt angår gravefunktionen, indstilles gashåndtaget i maksimal  

 position (tomgang) eller i den af fabrikanten specificerede position.
Alle  

 skovlens bevægelser skal udføres med maksimal hastighed, dog uden at aktivere  

 sikkerhedsventilerne og uden at støde imod ved afslutningen af bevægelsen.
A.
Gravefunktionen Maskinens længdeakse skal være sammenfaldende med x-aksen, og maskinens  

 forende skal befinde sig ud for punkt A, dvs. at graveenden på  

 grave-læssemaskinen i figur 4 skal befinde sig ud for punkt B.
Midterpunktet  

 for basislængden l i figur 4 skal være sammenfaldende med halvkuglens centrum  

 C i figur 5.
 Maskinens gravefunktion udføres i overenstemmelse med de i punkt 6.2.2.1,  

 afsnit A, specificerede metoder, idet den i disse afsnit krævede  

 drejningsvinkel på 90 grader erstattes af en vinkel på 45 grader.
B.
Læssefunktionen Denne operation foretages i overenstemmelse med den i punkt 6.2.2.3  

 specificerede metode med graveskovlen i transportstilling.
6.3. Målestedet 6.3.1.  Generelt Der tillades tre typer overflade for prøvestedet, som beskrevet i punkt  

 6.3.2, 6.3.3 og 6.3.4:
 Den hårde reflekterende flade skal anvendes ved forsøg med følgende  

 maskiner:
- maskiner på luftgummihjul: alle driftsbetingelser - gravemaskiner: alle driftsbetingelser - læssere på larvefødder og grave-læssemaskiner på larvefødder: drift  

 under statisk-hydrauliske forhold.
 Kombinationen af en hård reflekterende flade og en flade af sand skal  

 anvendes til forsøg med læssere, grave-læssemaskiner og dozere på larvefødder  

 under kørsel på en sandoverflade, med mikrofonerne anbragt over den hårde  

 reflekterende flade.
 Et alternativt forsøgssted bestående udelukkende af sand kan anvendes til  

 læssere og dozere på larvefødder under kørsel og statisk-hydrauliske forhold,  

 forudsat:
1. at korrektionen for omgivelserne K2, fastlagt i  

 overenstemmelse med punkt 8.6.2. i bilag I til direktiv 79/113/EØF, er mindre  

 end 3,5 dB, og 2. at der tages højde for korrektionen ved beregningen  

 af lydtrykniveauet, hvis K2 er større end 0,5 dB.
6.3.2.  Hård reflekterende flade Afprøvningsområdet, som er omgivet af mikrofoner, skal bestå af beton  

 eller ikke-porøs asfalt.
6.3.3.  Kombination af en hård reflekterende flade og en flade af  

 sand Den bane, som maskinen skal gennemkøre, eller det sted, hvor maskinen  

 udfører arbejdsbevægelserne, skal bestå af fugtigt sand, med en kornstørrelse  

 på under 2 mm, eller af sandjord.
Sanddybden skal være mindst 0,3 m.
Hvis den  

 nødvendige dybde for larvefødderne er over 0,3 m, skal lagets eller  

 sandjordens tykkelse øges tilsvarende.
Overfladen af jorden mellem maskinen  

 og mikrofonen skal være en hård reflekterende flade i overenstemmelse med  

 punkt 6.3.2. Man opnår således en reflekterende flade snarere end en  

 absorberende flade for måleomgivelserne.
Der kan anvendes et kombineret målested med minimale dimensioner bestående  

 af en sandstrækning langs med en reflekterende flade.
Maskinen sættes i  

 arbejde i fremadgående gear to gange, men i modsat retning, for hver af de  

 tre mikrofonplaceringer.
Forsøget i bakgear kan foretages på tilsvarende  

 måde.
6.3.4.  Målested bestående udelukkende af sand Sandet skal opfylde specifikationerne i punkt 6.3.3.
6.4. Måleflade, måleafstand, målepunkternes placering 6.4.1.  Måleflade, måleafstand Målefladen til afprøvningen er en halvkugle.
 Halvkuglens radius bestemmes i forhold til maskinens basislængde (l) (jf.  

 figur 1, 2, 3 og 4).
 Maskinens basislængde svarer til følgende:
- for gravemaskiners vedkommende: overdelens samlede længde med undtagelse  

 af udstyr og vigtigste bevægelige dele, såsom bommen og armen - for andre maskiners vedkommende: maskinens samlede længde med undtagelse  

 af udstyr, såsom dozerbladet og skovlen.
 Radius er:
- 4 m, når den maskine, der afprøves, har en basislængde l på 1,5 m eller  

 derunder - 10 m, når den maskine, der afprøves, har en basislængde l på over 1,5 m,  

 men under eller lig med 4 m - 16 m, når den maskine, der afprøves, har en basislængde l på over 4 m.
6.4.2.  Målepunkternes placering og antal Med henblik på målingerne bruges 6 målepunkter, nemlig punkterne 2, 4, 6,  

 8, 10 og 12, der placeres i overenstemmelse med punkt 6.4.2.2 i bilag I til  

 direktiv 79/113/EØF.
7. UDFØRELSE AF MÅLINGERNE 7.1.1.  Måling af fremmedstøj Kun baggrundsstøjen tages i betragtning ved korrektionerne.
7.1.5.  Tilstedeværelse af hindringer En visuel kontrol inden for et cirkelformet område med en radius, der er  

 lig med tre gange målehalvkuglens radius, og hvis midtpunkt falder sammen med  

 halvkuglens midtpunkt, er tilstrækkelig til at sikre sig, at bestemmelserne i  

 punkt 6.3, tredje afsnit, i bilag I til direktiv 79/113/EØF er overholdt.
7.2. Måling af lydtrykniveauet LpA Målingen af lydtrykniveauerne sker i overensstemmelse med forskrifterne i  

 punkt 7.2, første afsnit, i bilag I til direktiv 79/113/EØF.
Lydtrykniveauet LpA skal måles mindst tre gange.
Hvis de lydtrykniveauer,  

 der opnås ved to af disse målinger ikke adskiller sig med mere end 1 dB, er  

 det ikke nødvendigt at foretage andre målinger: i modsat fald fortsættes  

 målingerne, indtil der opnås to værdier, som ikke adskiller sig med mere end  

 1 dB.
I forbindelse med det A-vejede lydtrykniveau anvendes det aritmetiske  

 gennemsnit af de to højeste værdier, som ligger mindre end 1 dB fra hinanden.
8. UDNYTTELSE AF RESULTATERNE 8.1.1.  Det gennemsnitlige niveau i et målepunkt 8.1.1.1. Dozere Da den fremadgående og bagudgående arbejdsgang er to forskellige  

 funktioner, skal man måle tiden og lydtrykniveauet for hver kørselsretning.  

 Der anvendes følgende formel til beregning af det A-vejede kontinuerlige  

 ækvivalente lydtrykniveau, LpAeq,T, i decibel for dozerens kombinerede  

 cyklus:
hvor T1 er tiden for den fremadgående bevægelse på den foreskrevne bane T2 er tiden for den bagudgående bevægelse på den foreskrevne bane LpAeq,1 og LpAeq,2 er de værdier, der er bestemt under perioderne T1 og  

 T2.
8.1.1.2. Læssere Da den fremadgående og bagudgående arbejdsgang er to forskellige  

 funktioner, skal man måle tiden og lydtrykniveauet for hver kørselsretning.  

 Der anvendes følgende formel til beregning af det A-vejede kontinuerlige  

 ækvivalente lydtrykniveau, LpAeq,3, i decibel for læsserens kombinerede  

 cyklus:
hvor T1 er tiden for den fremadgående bevægelse på den foreskrevne bane T2 er tiden for den bagudgående bevægelse på den foreskrevne bane LpAeq,1 og LpAeq,2 er de værdier, der er bestemt under perioderne T1 og  

 T2.
 Der anvendes følgende formel til at beregne det kombinerede A-vejede  

 kontinuerlige ækvivalente lydtrykniveau for en hel cyklus for læssere,  

 LpAeq,T i decibel:
LpAeq,T = 10 lg  (0,5 x 10 0,1 LpAeq,3) + (0,5 x 10 0,1 LpAeq,4) hvor LpAeq,3 er den størrelse, der er bestemt under kørsel på den specificerede  

 bane LpAeq,4 er den størrelse, der er bestemt under statisk-hydrauliske  

 forhold.
8.1.1.3. Læsse-gravemaskiner Der anvendes følgende formel til at beregne det kombinerede A-vejede  

 kontinuerlige ækvivalente lydtrykniveau for en komplet cyklus for  

 læsse-gravemaskinen, LpAeq,T i decibel:
LpAeq,T = 10 lg  (0,8 x 10 0,1 LpAeq gravemaskine) + (0,2 x 10 0,1  

 LpAeq læsser) hvor LpAeq, gravemaskine er den størrelse, der er bestemt for gravefunktionen LpAeq, læsser er den størrelse, der er bestemt for læssefunktionen.
Figur 1: Gravemaskine Figur 2: Dozer Figur 3: Læsser Figur 4: Læsse-gravemaskine Figur 5: Maskinens bane' (* 1) EFT nr.
L 384 af 31. 12. 1986, s. 1.
(* 2) EFT nr.
L 33 af 8. 2. 1979, s. 15.
