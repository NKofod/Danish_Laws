Bekendtgørelse om grundlag for  

 beregning af støtte til værdiforøgende  

 forbedringsudgifter efter lov om byfornyelse I medfør af § 61, stk. 6, og § 61a stk. 2, i lov om byfornyelse,  

 jf. lovbekendtgørelse nr. 897 af 25. september 2000 som ændret  

 ved lov nr. 1255 af 20. december 2000, fastsættes:
Beregning af forbedringstilskud § 1. Ydelsen på et sædvanligt  

 fastforrentet 30-årigt realkreditlån, jf. lov om byfornyelse §  

 61, stk. 2, beregnes som ydelsen på et 30-årigt  

 annuitetslån med kvartårlige terminer med en hovedstol som  

 anført i stk. 2 og en rente som anført i stk. 3. I ydelsen  

 indgår et løbende bidrag som anført i stk. 5.
 Stk. 2. Hovedstolen beregnes ved, at de  

 værdiforøgende forbedringsudgifter forhøjes med et  

 tillæg til dækning af låneomkostninger på 3.400 kr.,  

 hvorefter det således beregnede beløb divideres med 0,9775. Ved  

 á contoudbetalinger udgør tillægget dog 3.900 kr.
Stk. 3. Renten beregnes dagligt som et simpelt gennemsnit  

 af de efter stk. 4 beregnede rentegennemsnit for den børsdag, der  

 ligger umiddelbart forud for dagen for de støtteberettigede arbejders  

 færdiggørelse.
Den årlige rente afrundes til 2  

 decimaler.
Stk. 4. For hver børsdag beregnes den  

 gennemsnitlige rente for 30-årige fastforrentede åbne  

 realkreditobligationsserier med kvartårlige terminer og den laveste  

 effektive rente.
Renten beregnes som et simpelt gennemsnit for de  

 obligationsserier, for hvilke der er sket notering den pågældende  

 børsdag.
For børsdage,  hvor der ikke er sket notering for  

 nogen af de nævnte obligationsserier, anvendes samme rentegennemsnit  

 som for den foregående børsdag.
 Stk. 5. Det løbende bidrag udgør 0,225 pct.  

 p.a. af hovedstolen.
Beregning af engangstilskud § 2. Engangstilskud, jf. lov om byfornyelse § 61a,  

 beregnes ved at tilbagediskontere et beregnet forløb for  

 forbedringstilskuddet, jf. lov om byfornyelse § 61, til tidspunktet for  

 forbedringsarbejdernes færdiggørelse (støttedatoen).  

 Tilbagediskontering foretages som anført i bilag 1.
 Stk. 2. Ved beregningen af forløbet af  

 forbedringstilskuddet anvendes for hele forløbet den stigning i  

 nettoprisindekset og det summariske brancheopdelte lønindeks for den  

 private sektor, der er anvendt ved reguleringen af forbedringstilskud den  

 nærmest foregående 1. januar i året for  

 forbedringsarbejdernes færdiggørelse.
 Stk. 3. Ved tilbagediskonteringen af det efter stk. 2  

 beregnede forløb for forbedringstilskuddet anvendes den  

 diskonteringsrente, der er anvendt ved budgetteringen af finansloven for det  

 pågældende år.
 § 3. Bekendtgørelsen træder i kraft  

 den 21. februar 2001.
 Stk. 2. Bekendtgørelsen har virkning for  

 beslutninger efter lov om byfornyelse, hvortil kommunalbestyrelsen hjemtager  

 bindende tilsagnsramme om offentlig støtte efter den 31. december  

 2000.
 Stk. 3. Bekendtgørelsen har endvidere virkning for  

 beregning af ydelsen på et sædvanligt realkreditlån, jf.  

 lov om byfornyelse § 61, til private udlejningsejendomme, hvor ejeren har  

 valgt finansiering efter bestemmelserne i § 2, stk. 4, i lov nr. 1255 af 20.  

 december 2000.
By- og Boligministeriet, den 7. februar  

 2001 Margrete Pump /Pia Scott Hansen Bilag 1 Beregning af forbedringstilskud og engangstilskud I det følgende gennemgås beregningen af forbedringstilskud og  

 engangstilskud, jf. lov om byfornyelse §§ 61 og 61 a.
Der tages udgangspunkt i et 30-årigt fastforrentet  

 realkreditlån med fire årlige terminer.
Skyggelånets  

 hovedstol beregnes på følgende måde for henholdsvis  

 á conto skyggelån og endelige skyggelån:
h = (v + 3.900 kr.) / 0,9775 , h = (v + 3.400 kr.) / 0,9775 , hvor v er de værdiforøgende udgifter og h er hovedstolen  

 på skyggelånet.
 Renten omregnes til en kvartalsvis beregningsrente med følgende  

 formel:
r = (1 + ra)0,25 - 1 , hvor ra er den anvendte rente og r er beregningsrenten.
Herefter beregnes  

 den årlige ydelse på skyggelånet:
y = h*4*r/(1 - (1/(1 + r))120) + 0,00225*h , hvor y er den årlige ydelse på skyggelånet, h er  

 hovedstolen og r er beregningsrenten.
Generelt beregnes det første års forbedringstilskud som det  

 beløb, hvormed ydelsen på skyggelånet, eller en andel  

 heraf, overstiger en grundydelse, som udgør en andel af hovedstolen.  

 Forbedringstilskuddet udbetales kvartalvist.
Forbedringstilskuddet for det  

 første kvartal reduceres forholdsmæssigt med det antal dage i  

 kvartalet, før støttedatoen benyttes et standardkvartal  

 på 90 dage.
Støttedatoen indgår i den del af kvartalet,  

 hvori der beregnes tilskud.
A.
For boliger og erhvervslejemål i udlejningsejendomme, boliger i  

 tomme ejendomme og for lejemål, der etableres ved inddragelse af  

 uudnyttede arealer, beregnes forbedringstilskuddet det første år  

 på følgende måde, hvis kommunen ikke har meddelt  

 påbud:
f = 0,97*y - 0,05*h , hvor f er forbedringstilskuddet det første år, y er den  

 årlige ydelse på skyggelånet og h er hovedstolen.
Bliver f  

 et negativt beløb, sættes det til nul.
B.
For boliger og erhvervslejemål i udlejningsejendomme, boliger i  

 tomme ejendomme og for lejemål, der etableres ved inddragelse af  

 uudnyttede arealer, beregnes forbedringstilskuddet det første år  

 på følgende måde, hvis kommunen har meddelt  

 påbud:
f = y - 0,05*h , hvor f er forbedringstilskuddet det første år, y er den  

 årlige ydelse på skyggelånet og h er hovedstolen.
Bliver f  

 et negativt beløb, sættes det til nul.
C.
For private andelsboliger og erhvervsandele i private  

 andelsboligejendomme, hvor kommunen ikke har meddelt påbud, beregnes  

 forbedringstilskuddet det første år på følgende  

 måde:
f = 0,97*y - 0,06*h , hvor f er forbedringstilskuddet det første år, y er den  

 årlige ydelse på skyggelånet og h er hovedstolen.
Bliver f  

 et negativt beløb, sættes det til nul.
D.
For private andelsboliger og erhvervsandele i private  

 andelsboligejendomme, hvor kommunen har meddelt påbud, beregnes  

 forbedringstilskuddet det første år på følgende  

 måde:
f = y - 0,06*h , hvor f er forbedringstilskuddet det første år, y er den  

 årlige ydelse på skyggelånet og h er hovedstolen.
Bliver f  

 et negativt beløb, sættes det til nul.
E.
For boliger, der i udlejningsejendomme etableres ved ombygning af  

 erhvervsarealer og for erhvervslejemål i erhvervsbygninger, der i  

 øvrigt ombygges til udlejningsejendomme, ydes støtten til de  

 værdiforøgende udgifter som et engangstilskud, der beregnes som  

 nutidsværdien af forbedringstilskuddet.
 Grundydelsen det første år beregnes med følgende  

 formel:
g1 = 0,05*h , hvor g1 er grundydelsen det første år og h er  

 hovedstolen.
Grundydelsen reguleres en gang årligt med 75 pct. af den forudsatte  

 stigning i nettoprisindekset eller det summariske brancheopdelte  

 lønindeks.
Reguleringen foretages første gang den 1. januar,  

 der følger mindst et halvt år efter støttedatoen, hvilket  

 indebærer, at det første år kan have en varighed på  

 mellem 6 og 18 måneder.
Som forudsat stigningstakt for hele  

 ydelsesforløbet anvendes den stigningstakt, som er anvendt ved  

 reguleringen af forbedringstilskud den nærmest forudgående 1.  

 januar i året for forbedringsarbejdernes  

 færdiggørelse.
 Grundydelsen i det andet og det n'te år beregnes med følgende  

 formler:
g2 = g1*(1 + 0,75*k) , gn = g1*(1 + 0,75*k)n-1  

 , hvor g1 er grundydelsen det første år,  

 g2 er grundydelsen det andet år, gn er  

 grundydelsen det n'te år og k er den forudsatte konstante stigning i  

 nettoprisindekset eller det summariske brancheopdelte lønindeks.
 Forbedringstilskuddet beregnes på følgende måde:
fn = 0,97*y - gn , hvor fn er forbedringstilskuddet det n'te år,  

 gn er grundydelsen det n'te år og y er den årlige  

 ydelse på skyggelånet.
Forbedringstilskuddet fn  

 sættes til nul, hvis det bliver et negativt beløb.
Efter 35  

 år sættes forbedringstilskuddet til nul.
 Ved beregningen af det tilbagediskonterede forbedringstilskud benyttes de  

 kvartaler, hvor forbedringstilskuddet udgør et positivt  

 beløb.
 Den årlige diskonteringsrente omregnes til kvartalsbasis på  

 følgende måde:
i = (1 + ia)0,25 - 1 , hvor ia er den årlige tilbagediskonteringsrente og i er den  

 kvartalsvise tilbagediskonteringsrente.
 Engangstilskuddet, som er det tilbagediskonterede forbedringstilskud,  

 beregnes med følgende formel:
e = Σt=1m ft*(1 +  

 i)1-t , hvor e er engangstilskuddet, ft er forbedringstilskuddet i  

 kvartal nummer t og m er antal kvartaler med et positivt  

 forbedringstilskud.
F.
For boliger, der i private andelsboligejendomme etableres ved ombygning  

 af erhvervsarealer, og for erhvervslejemål i erhvervsbygninger, der i  

 øvrigt ombygges til private andelsboligejendomme, ydes støtten  

 til de værdiforøgende udgifter som et engangstilskud, der  

 beregnes som nutidsværdien af et forbedringstilskud, som udgør  

 det beløb, hvormed 97 pct. af ydelsen på skyggelånet  

 overstiger en grundydelse, som udgør 6 pct. af de  

 værdiforøgende udgifter.
 Beregningen af engangstilskuddet for erhvervslejemål, som er  

 beliggende i private andelsboligejendomme, følger i store træk  

 samme principper som den ovenfor beskrevne beregning af engangstilskud for  

 ombyggede erhvervsarealer og for erhvervslejemål i udlejningsejendomme.  

 Følgende formler benyttes til beregningen af engangstilskuddet for  

 erhvervslejemål i private andelsboligejendomme:
g1 = 0,06*h , gn = g1*(1 + 0,75*k)n-1  

 , fn = 0,97*y - gn , i = (1 + ia)0,25 - 1 , e = Σt=1m ft*(1 +  

 i)1-t , hvor g1 er grundydelsen det første år,  

 gn er grundydelsen det n'te år, h er hovedstolen, k er den  

 forudsatte konstante stigning i nettoprisindekset eller det summariske  

 brancheopdelte lønindeks, f n er forbedringstilskuddet det  

 n'te år, y er den årlige ydelse på skyggelånet, ia er  

 den årlige tilbagediskonteringsrente, i er den kvartalsvise  

 tilbagediskonteringsrente, e er engangstilskuddet, ft  er  

 forbedringstilskuddet i kvartal nummer t og m er antal kvartaler med et  

 positivt forbedringstilskud.
