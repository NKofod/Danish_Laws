(Til alle amtsråd og  

 kommunalbestyrelser, Amtsrådsforeningen i Danmark, Kommunernes Landsforening,  

 Foreningen af kommuner i Københavns amt, Rektorerne for samtlige  

 gymnasieskoler, studenterkursus og Frederiksberg kursus  

 til HF, HF-kursus ved seminarier, Friskoler og private  

 grundskoler, Efterskoler, Øvelsesskoler, Amtscentraler m. fl.) Med skrivelse af 28. juni 1984 fremsendte man herfra en 2-årig aftale om  

 optagelser m.v. af Danmarks Radios radio- og fjernsynsudsendelser til brug  

 inden for undervisning på folkeskole- og gymnasieniveau samt 2-årige kursus  

 til højere forberedelseseksamen.
 I forbindelse med aftalens udløb ultimo juli 1986 har der været ført  

 forhandlinger mellem undervisningsministeriet, Kommunernes Landsforening,  

 Amtsrådsforeningen i Danmark, København og Frederiksberg kommune og COPY-DAN  

 om en forlængelse af aftalen, og der er nu opnået enighed om en 3-årig  

 forlængelse med en enkelt mindre ændring samt en forhøjelse af  

 betalingssatserne, se medfølgende tillægsaftale.
 Med skrivelse af 2. juli 1985 fremsendte man en liste over de folkeskoler  

 og gymnasier, der i skoleåret 1985/86 skulle indrapportere til COPY-DAN i  

 overensstemmelse med reglerne, jfr. aftalens § 8.
 Med henvisning hertil skal man meddele, at de på ovennævnte liste opførte  

 skoler herefter har afsluttet rapporteringen med udløbet af skoleåret  

 1985/86, således at rapporteringen til COPY-DAN for skoleåret 1986/87  

 overtages af de på medfølgende lister opførte skoler.
 Det bemærkes, at aftalen kun omfatter Danmarks Radios udsendelser , og at  

 der endnu ikke er truffet nogen aftalemæssig ordning med hensyn til betaling  

 for optagelser m.v. af andre udsendelser (regional- og lokalradioer, private  

 TV-selskaber samt udsendelser fra udenlandske radio- og TV-selskaber),  

 hvorfor skoler m.fl. - hvis de foretager optagelser fra disse udsendelser - i  

 givet fald vil kunne blive stillet over for krav om særskilt betaling herfor.
 Denne skrivelse med bilag (forlængelsesaftale samt skole-lister) bedes af  

 kommunerne snarest videresendt til de under de respektive kommuner hørende  

 folkeskoler og kommunale ungdomsskoler (der ikke modtager eksemplarer  

 herfra).
 Eksemplarerne bedes fordelt således:
2 til kommunalbestyrelsen 1 til hver skole.
 P.m.v.
 e.b.
Erik Metz eksp.sekr.
 Aftale vedrørende optagelser m.v. af Danmarks Radios radio- og  

 fjernsynsudsendelser til brug inden for undervisning på folkeskole- og  

 gymnasieniveau samt 2-årige kursus til HF.
 Med udløbet af skoleåret 1985/86 (dvs. ultimo juli 1986) er ovennævnte  

 aftale af 21. juni 1984 ophørt.
I denne forbindelse er der mellem aftaleparterne opnået enighed om en  

 3-årig forlængelse (dvs. til ultimo juli 1989) af aftalen på uændrede vilkår,  

 dog således, at bestemmelsen i aftalens § 10, stk. 1, sidste pkt. udgår.
Der  

 vil imidlertid fortsat være mulighed for, at skolerne kan tilmelde sig  

 aftalen i løbet af skoleåret, jfr. § 6, stk. 2, men i så fald ydes der ingen  

 betalingsreduktion, idet der herefter skal betales fuld skoleårs-pris.
 Endvidere forhøjes de i § 9 nævnte satser med 10% i aftaleperioden (1.  

 august 1986 til 31. juli 1989):
Tiltrædes af Kommunernes Landsforening Thorkild Simonsen /E.
Krarup Amtsrådsforeningen Poul Christensen /Otto Larsen Frederiksberg Kommune Direktoratet for skole- og biblioteksvæsen Frederiksberg Raadhus 2000 Frederiksberg Poul E.
Jacobsen Direktoratet for Københavns kommunale skolevæsen Islands Brygge 37, 2300 S Tlf.(01) 57 10 55 Ib Glarborg På tilsvarende måde forholdes med hensyn til de 3 tillægsaftaler for seminarier, erhvervsskoler (handelsskoler og tekniske skoler) og amtskommunale enkeltfagskurser.
Undervisningsministeriet den 28. august 1986.
