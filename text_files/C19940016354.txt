 Socialministeriet har netop udsendt ovenævnte bekendtgørelser om  

 overførsel af ubrugte puljebeløb jf. § 26, stk. 6, (den generelle  

 aktiveringspulje) og § 30, stk. 4, (forsøgspuljen) i lov om kommunal  

 aktivering.
 Bekendtgørelserne har virkning fra den 1. januar 1994.
 Bekendtgørelsen vedrørende forsøgspuljen, der løber over 2 år, gør  

 endeligt op med det ubrugte puljebeløb.
 Med hensyn til muligheden for overførsel af ubrugte midler fra den  

 generelle aktiveringspulje er der tale om en isoleret ordning for 1994, idet  

 aktivering bør foretages i det år, hvor den statslige finansiering udbetales.
 Når der er givet overførselsadgang i år, skyldes det den usikkerhed, der  

 har været for kommunerne om tilskuddets størrelse.
Socialministeriet vil i tilfælde af væsentlige uforbrugte  

 aktiveringsmidler i bestemte kommuner overveje, om kriterierne for  

 puljefordelingen er hensigtsmæssige.
