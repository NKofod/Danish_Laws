 Finansministeriet og Statstjenestemændenes Centralorganisation II har den  

 4. februar 1994 indgået vedlagte organisationsaftale.
 Organisationsaftalen udgør sammen med CO II-fællesoverenskomsten af 1.  

 december 1993 det samlede overenskomstgrundlag.
Organisationsaftalen afløser bestemmelserne om  

 instruktionsklinikassistenter ansat ved skolerne for klinikassistenter og  

 tandplejere i organisationsaftalen af 29. juli 1991 for kontorfunktionærer.  

 (* 2) Det bemærkes:
Til § 2. Ansættelse Ifølge den nævnte bekendtgørelse skal lærerne senest 2 år efter  

 ansættelsen have gennemført pædagogisk eller faglig-pædagogisk uddannelse  

 svarende til niveauet i de grundlæggende pædagogiske uddannelser, der  

 gennemføres ved Statens Erhvervspædagogiske Læreruddannelse.
 Parterne er enige om, at der gælder følgende overgangsordning:
 Lærere ansat i tidsrummet 1. januar 1991 - 31. juli 1993 skal opfylde  

 kravene senest 31. december 1996.
 For lærere ansat før 1991 forudsættes det, at skolerne i samråd med  

 lærerentilrettelægger en videre- og efteruddannelse, jf.  

 lærerkvalifikationsbekendtgørelsens § 8.
Finansministeriet, Administrations- og Personaledepartementet Den 10. februar 1994 P.M.V.
 E.B.
Dorte Sølling ORGANISATIONSAFTALE FOR FAGLÆRERE (TIDLIGERE INSTRUKTIONSKLINIKASSISTENTER) VED SKOLERNE FOR KLINIKASSISTENTER OG TANDPLEJERE Nedenstående bestemmelser supplerer og/eller fraviger fællesoverenskomsten  

 mellem Finansministeriet og Statstjenestemændenes Centralorganisa-tion II (CO  

 II).
§ 1.  Organisationsaftalens område Organisationsaftalen omfatter faglærere ansat ved skolerne for  

 klinikassistenter og tandplejere tilknyttet universiteterne i København og  

 Århus.
§ 2.  Ansættelse Ansættelse er betinget af, at vedkommende opfylder de krav til  

 kvalifikationer, herunder pædagogisk uddannelse, der er fastsat af  

 Undervisningsministeriet, jf. bekendtgørelse af 29. januar 1991 om  

 lærerkvalifikationer i erhvervsuddannelserne.
§ 3.  Løn Stk. 1. Stillinger som faglærer ved skolerne for klinikassistenter og  

 tandplejere klassificeres således: skalatrin 21/22/23/25/26/30/33. Samtlige  

 trin er 2-årige.
 Stk. 2. Omklassificeringen fra det hidtidige lømrammeforløb, skalatrin  

 21/22/23/25/26, sker med virkning fra 1. april 1993. Ved omklassificeringen  

 indplaceres lærerne i det ændrede lønrammeforløb med uændret lønanciennitet,  

 idet samtlige de i bilag 1 nævnte lærere dog oprykkes til skalatrin 33.
§ 4.  Pension Stk. 1. Fra 1. april 1993 udgør den ansattes eget bidrag til  

 pensionsordningen 2,4 pct. af 100/97,6 af den pensionsgivende løn på det  

 pågældende skalatrin.
Skolens bidrag udgør 4,8 pct. af de samme løndele.  

 Pensionsbidrag i alt: 7,2 pct.
Fra 1. april 1994  udgør den ansattes  

 eget bidrag 2,7 pct. af 100/97,3 af den pensionsgivende løn på det pågældende  

 skalatrin og styrelsens bidrag 5,4 pct. af de samme løndele.
Pensionsbidrag i  

 alt: 8,1 pct.
 Stk. 2. Pensionsbidragene indbetales til PFA Pension.
Stk. 3. Pensionsordningen omfatter ansatte, der * er fyldt 25 år * har i alt 4 års sammenlagt beskæftigelse i det offentlige før eller  

 efter det 25. år og * har mindst 15 timers ugentlig beskæftigelse i gennemsnit.
 Stk. 4. Rammerne for pensionsordningens indhold fremgår af  

 COII-fællesoverenskomstens pensionsbestemmelser og pensionsaftalen i  

 tilknytning hertil.
Stk. 5. Faglærere, der endnu ikke har kunnet optages i den i stk 1-4  

 beskrevne pensionsordning, er omfattet af gruppelivsordningen for  

 overenskomstansatte m.fl. i staten, jf. cirkulæreskrivelse om  

 gruppelivsordning for tjenestemænd m.fl. og visse overenskomstansatte i  

 staten (APD nr. 62/91). (* 3) § 5.  Arbejdstid De ansatte er omfattet af den mellem Finansministeriet og  

 Statstjenestemændenes Centralorganisation II den 4. februar 1994 indgåede  

 aftale om arbejdstid mv., jf. bilag 2.
§ 6.  Deltidsbeskæftigelse Ved ansættelse på deltid ydes løn i forhold til den nedsatte tjenestetid.
§ 7.  Ikrafttræden Organisationsaftalen har virkning fra den 1. april 1993. § 5 om arbejdstid  

 har dog virkning fra den 1. august 1993. Aftalen kan af hver af parterne  

 opsiges med 3 måneders varsel til en 31. marts, dog tidligst den 31. marts  

 1995.
København, den 4. februar 1994 Bilag 1 I forbindelse med omklassificeringen pr. april 1993 oprykkes følgende  

 faglærere til skalatrin 33, jf. organisationsaftalens § 3, stk. 2.
 Skolen for klinikassistenter og tandplejere i Århus:
Abildgaard, Mitzie Josephsen, Lis Bjerregaard Kimer, Birgit Nyekjær Larsen, Aase Petersen, Annette Poulsen, Gerda Fritze Villani, Else Aarslev, Annalise Skolen for klinikassistenter og tandplejere i København:
Christensen, Kathe Graversen, Kurt Graves Jensen, Inge-Lise Linneballe, Siv S.F.
Meyer, Jenny Nyholm, Kirsten Parsner, Conni A.
Torstensen, Leila Stilund Bilag 2 AFTALE OM ARBEJDSTID MV.
FOR FAGLÆRERE VED KLINIKASSISTENTUDDANNELSEN PÅ SKT § 1.  Område Aftalen omfatter lærere, der er ansat i henhold til organisationsaftale  

 mellem Finansministeriet og Statstjenestemændenes Centralorganisation II for  

 faglærere ved klinikassistentuddannelsen på SKT.
Bemærkninger Der er lagt til grund, at aftalen omfatter lærernes opgaver inden for  

 uddannelsen til klinikassistent, jf. lov om erhvervsuddannelser.
Aftalen  

 omfatter desuden anden undervisning, som lærerne udfører for SKT, herunder  

 bl.a. arbejdsmarkedsuddannelse, indtægtsdækket virksomhed og kursusvirksomhed  

 med hjemmel i SKT's styrelsesvedtægt.
§ 2.  Arbejdstid For fuldtidsbeskæftigede udgør arbejdstiden 1924 arbejdstimer årligt inkl.  

 ferie og fridage, svarende til 1680 arbejdstimer ekskl. ferie og fridage.
 Stk. 2. For deltidsbeskæftigede lærere ydes løn i forhold til den  

 nedsatte arbejdstid, og de i § 4 og § 5 nævnte arbejdstimetal nedsættes  

 forholdsmæssigt.
Stk. 3. Ved overskridelse af de fastsatte årlige arbejdstimetal ydes der  

 til deltidsbeskæftigede alene kvotaløn for de arbejdstimer, der ligger inden  

 for det i stk. 1 nævnte årlige arbejdstimetal.
Udbetaling af overskydende  

 arbejdstimer finder sted efter samme principper som i § 12.
Bemærkninger Aftalen forudsætter, at der sker en planlægning af lærernes  

 arbejdsopgaver.
Arbejdsplanen bør udleveres til den enkelte lærer, så snart  

 der er sikkerhed for, at en aktivitet kan gennemføres.
Arbejdsplanen bør  

 normalt udleveres 4 uger før planlægningsperiodens begyndelse.
 Ved aftalens indgåelse har parterne forudsat, at et arbejdsår strækker sig  

 over perioden 1. august - 31. juli.
 § 3.  Undervisning og forberedelse mv.
 For undervisning ved klinikassistentuddannelsen indregnes hver lektion a  

 45 min. med 94 min. i årsopgørelsen.
 Stk. 2. For anden undervisning indregnes hver lektion a 45 min. med 94  

 min. i årsopgørelsen, med mindre der aftales noget andet mellem skolens  

 ledelse og tillidsrepræsentanten.
 Stk. 3. Den i stk. 1 og 2 anførte tid medgår til undervisning,  

 forberedelse og opgaveudarbejdelse, efterbehandling, bedømmelse og pauser mv.
 Stk. 4. Ved mundtlig eksamen og censur medregnes den tid, der medgår til  

 eksaminationen og censuren, som undervisningslektion inkl. forberedelse, jf.  

 stk. 1. Øvrige eksamensopgaver, f.eks. eksamensvagt og udarbejdelse af  

 decentralt stillede opgaver, indregnes i arbejdstiden med de medgåede  

 arbejdstimer.
 Stk. 5. For lærere, der er fyldt 60 år, og som anmoder herom, forhøjes de  

 efter stk. 1, 2 og 4 fastsatte minutter med 20%. Arbejdstimer ud over det  

 pligtige årlige arbejdstimetal afspadseres i det følgende år i forholdet 1:1.
 Stk. 6. Ønskes en lærer planlagt med flere end 31 lektioner a 45 min. i  

 en uge, kan det alene ske efter aftale med den pågældende lærer.
Stk. 7. Hvis læreren ønsker det, udbetales lektioner ud over 31 ved  

 førstkommende lønanvisning med overtidsbetaling, jf. § 11, stk. 2. Anden  

 skemalagt og kontrollabel aktivitet på skolen indgår efter omregning i  

 lektionstimetallet.
Omregning sker i forholdet 1,56 arbejdstimer = 1  

 undervisningslektion.
Sådanne udbetalte timer indgår ikke i årsopgørelsen.
Ved udbetaling ydes  

 ikke tillæg efter stk. 8.
 Stk. 8. Såfremt en lærer pålægges flere end 28 undervisningslektioner a  

 45 minutters varighed i en uge, ydes der et tillæg pr. overskydende  

 undervisningslektion på 22,5 min., der medregnes i normperioden.
 Stk. 9. Ved andre lektionslængder end 45 min. beregnes de anførte  

 minuttal forholdsmæssigt.
Bemærkninger Det er ved stk. 2 forudsat, at der kan indgås lokal aftale om  

 arbejdstidsforbruget ved undervisning i f.eks. tandplejeruddannelsen og  

 undervisning omtalt i bemærkningerne til § 1.
Vedrørende stk. 4 er det lagt til grund, at undervisning i førstehjælp i  

 2. skoleperiode afsluttes med en eksamen, som afholdes i den almindelige  

 undervisningstid.
I andre fag kan skolerne bestemme, at der meddeles  

 standpunktskarakterer efter afholdelse af praktiske/skriftlige prøver.
Dette  

 arbejde indregnes i arbejdstiden med de medgåede arbejdstimer.
§ 4.  Pædagogiske og pædagogisk/administrative opgaver Ud over undervisning og forberedelse mv. varetager læreren generelt  

 orienterede pædagogiske og pædagogisk/administrative opgaver.
 Stk. 2. Til løsning af de i stk. 1 nævnte opgaver afsættes forlods på  

 lærerens årsopgørelse 100 arbejdstimer, der anses for medgået til  

 varetagelsen af de pædagogiske og pædagogisk/administrative opgaver.
Bemærkninger Arbejdstimer, tilrettelagt efter § 4, forudsættes jævnt fordelt over  

 arbejdsåret.
§ 5.  Øvrige arbejdsopgaver Til skolens varetagelse af arbejdsopgaver, der påhviler lærerne  

 individuelt, jf. bilag 2a, og som ikke forudsættes løst inden for den  

 generelle forpligtelse efter § 4, afsættes en arbejdstimepulje for skolen.
 Stk. 2. Arbejdstimepuljen beregnes som 130 timer gange antallet af  

 lærerårsværk ved skolen.
 Stk. 3. Skolens ledelse fastlægger tidsforbruget efter drøftelse med den  

 lærer, der skal løse arbejdsopgaverne, og tillidsrepræsentanten.
 Stk. 4. Tidsforbruget til hvervene som tillidsrepræsentant og  

 repræsentant i samarbejdsudvalg afregnes af den i stk. 1 nævnte  

 arbejdstimepulje.
Bemærkninger Ad § 5, stk. 1.
 Ved deltagelse i kurser på skolens foranledning indregnes der faktisk  

 medgået tid, dog højst 7,4 arbejdstimer i årsopgørelsen pr. kursusdag.
Såfremt en lærer pålægges at deltage i - herunder foretager hen- eller  

 hjemrejse i forbindelse med - et kursus på en på forhånd fastlagt fridag,  

 ydes erstatning herfor efter reglerne i tjenestemændenes gældende  

 arbejdstidsregler.
Hvis en lærer i forbindelse med kursusdeltagelse som nævnt  

 ovenfor foretager hen- eller hjemrejse på dage, der ikke er fridage, og hvor  

 der i øvrigt ikke afvikles kursusaktiviteter, medregnes rejsetiden i  

 arbejdstiden efter reglerne i tjenestemændenes gældende arbejdstidsregler.
 Ad § 5, stk. 2.
Antallet af lærerårsværk opgøres ved arbejdsårets start.
I beregningen  

 indgår alene fastansatte fuldtids- og deltidsbeskæftigede lærere, omfattet af  

 denne aftale.
 Arbejdstimepuljen beregnes som summen af samtlige lærerarbejdstimer i  

 henhold til aftalen, divideret med 1680 multipliceret med 130.
 Arbejdstimepuljen anvendes på de lærere, der er omfattet af denne aftale.
 Ad § 5, stk. 3.
 Lærerne kan stille forslag om arbejdsopgaverne og deres fordeling mellem  

 lærerne.
 Det er forudsat, at puljen anvendes fuldt ud i løbet af arbejdsåret.  

 Arbejdstimerne kan indgå i planlægning eller disponeres løbende.
 Ad § 5, stk. 4.
 Opmærksomheden henledes på, at tillidsrepræsentanten repræsenterer lærerne  

 ved indgåelsen af lokalaftaler, og at det i tillidsrepræsentantreglerne er  

 forudsat, at tillidsrepræsentanten må anvende den tid, der er nødvendig til  

 tillidsrepræsentantarbejdets forsvarlige udførelse.
 Der henvises i øvrigt til Lønnings- og pensionsministeriets  

 cirkulæreskrivelse af 23. juli 1971 vedrørende deltagelse i uddannelseskurser  

 for det i staten og folkekirken ansatte personale.
§ 6.  Særlige hverv og funktioner Tidsforbruget til varetagelse af hverv som uddannelses- og  

 erhvervs-vejleder, varetagelse af tilsyn med skolens samlinger og edb-udstyr  

 samt varetagelse af uddannelseskoordinerende opgaver, jf. bilag 2a, punkt B  

 3, aftales af skolens ledelse med den lærer, der skal varetage hvervet eller  

 funktionen, og tillidsrepræsentanten.
Stk. 2. Tidsforbruget til varetagelse af hverv som uddannelses- og  

 erhvervsvejleder på den enkelte skole udgør som min. 4,9 arbejdstimer pr.  

 årselev.
Dette tidsforbrug fordeles på en eller flere lærere, således at den  

 enkelte lærer har min. 300 og max. 800 arbejdstimer årligt til varetagelse af  

 hvervet.
Bemærkninger Tidsforbruget til varetagelse af uddannelses- og erhvervsvejledning er  

 fastsat efter den beregningsmodel, som fremgår af Undervisningsministeriets  

 bekendtgørelse nr. 27 af 16. januar 1992, § 5.
§ 7.  Andre opgaver Tillægges en lærer andre opgaver, aktiviteter og lignende, indregnes de  

 til aktiviteten medgåede arbejdstimer i lærerens årsopgørelse.
 Stk. 2. For indtægtsdækket virksomhed følges reglerne i aftale af 25.  

 juni 1991 mellem Undervisningsministeriet og Dansk Teknisk Lærerforening om  

 vilkår for lærere, der udfører indtægtsdækket virksomhed på tekniske skoler.
Bemærkninger Denne bestemmelse giver skolens ledelse mulighed for at anvende tid til  

 opgaver og aktiviteter, som ikke kan fastsættes efter bestemmelserne i §§  

 3-6.
 Eksempelvis indregnes følgende aktiviteter i årsopgørelsen for den lærer,  

 der er tillagt sådanne aktiviteter:
- konsulentopgaver - ansættelseskvalificerende kurser - praktikvejlederuddannelse - uddannelses- og erhvervsvejlederuddannelse - anden uddannelse/kurser efter skolens godkendelse - praktikpladsopsøgende virksomhed - praktikpladsbesøg - skolepraktik - rekvireret arbejde, herunder udviklingsarbejde rekvireret af  

 Undervisningsministeriet - sikkerhedsrepræsentant.
§ 8.  Aflysning af undervisning Aflysning af planlagt undervisning skal meddeles den enkelte lærer snarest  

 muligt.
 Stk. 2. For undervisningsforløb, der aflyses mindre end 4 uger før  

 undervisningens påbegyndelse, medregnes 3/4 af forberedelsestiden af den  

 aflyste undervisning i årsopgørelsen, dog max. for 2 uger.
 Stk. 3. Aflyste enkeltlektioner medregnes i årsopgørelsen med den  

 planlagte arbejdstid.
 Stk. 4. I stedet for aflyst planlagt undervisning kan læreren i samme  

 tidsrum pålægges ny undervisning eller andet pædagogisk/administrativt  

 arbejde.
§ 9.  Sygdom og barsel Ved fravær i forbindelse med sygdom og barsel gælder følgende:
a.
Planlagt arbejdstid medregnes i årsopgørelsen.
b.
For ikke planlagt arbejdstid medregnes 7,4 timer pr. fraværsdag i  

 årsopgørelsen.
§ 10.  Til- og fratrædelse Ved til- og fratrædelse i løbet af et arbejdsår beregnes lærerens årlige  

 arbejdstid som 1/11 pr. måned.
Bemærkninger Såfremt en nyansat lærer medbringer et større antal restferiedage, end der  

 efter skolens planlægning resterer i ferieåret, indgår de overskydende dage i  

 årsopgørelsen med 7,4 arbejdstimer pr. dag.
§ 11.  Overarbejde Overarbejde skal så vidt muligt undgås.
Beordret og kontrollabelt arbejde,  

 der strækker sig ud over den for fuldtidsansatte fastsatte årlige arbejdstid,  

 honoreres med overarbejdsbetaling eller afspadsering efter drøftelse mellem  

 skolens ledelse og den pågældende lærer.
 Stk. 2. Overarbejde, der honoreres med betaling, vederlægges pr.  

 arbejdstime med 1/1924 af den pågældendes årsbruttoløn med tillæg på 50%.
 Stk. 3. Overarbejde, der honoreres med afspadsering, afspadseres i  

 forholdet 1:1,5.
 Stk. 4. Endelig afregning af overarbejde foretages i forbindelse med  

 årsopgørelsen som anført i § 12. Udbetaling af overarbejde i løbet af  

 arbejdsåret iværksættes som en løbende udbetaling af 80% af det planlagte  

 overarbejde.
 Ved udgangen af det første halvår foretages der en opgørelse over lærerens  

 opgjorte arbejdstimer.
 Første halvårs arbejdstimer, fratrukket afviklede overarbejdstimer, lægges  

 sammen med de for andet halvår planlagte arbejdstimer.
 Viser denne planlægning, at der i andet halvår er planlagt med  

 arbejdstimer ud over årsnormen, iværksættes løbende udbetaling af de  

 planlagte overarbejdstimer.
Bemærkninger Afvikles overarbejdstimer som afspadsering, skal afspadseringen ske på et  

 for såvel skolen som læreren passende tidspunkt, idet der lokalt bør aftales  

 procedurer, herunder frister for gennemførelse af afspadsering.
§ 12.  Årsopgørelsen Med henblik på at konstatere, om der er opstået overarbejde i løbet af  

 året, foretages der ved arbejdsårets afslutning en opgørelse af lærerens  

 arbejdstimetal ved sammentælling af arbejdstimer for udførelsen af følgende  

 opgaver, hverv mv.:
 1. Undervisningstid inkl. forberedelsestid, jf. § 3.
 2. Arbejdstimer for varetagelse af pædagogiske og  

 pædagogisk/admini-strative opgaver, jf. § 4.
 3. Arbejdstimer for varetagelse af arbejdsopgaver, der  

 påhviler lærerne individuelt, jf. § 5.
 4. Evt. tid efter § 6.
 5. Evt. tid efter § 7.
Fra summen af punkterne 1-5 trækkes det årlige arbejdstimetal på 1680  

 ekskl. ferie og fridage.
Herfra fradrages de overarbejdstimer, der måtte være  

 afviklet i løbet af arbejdsåret.
 Stk. 2. Overarbejdstimer, der fremkommer ved denne opgørelse, udbetales  

 senest ved førstkommende lønudbetaling efter arbejdsårets afslutning.
 Stk. 3. Viser årsopgørelsen, at læreren i løbet af arbejdsåret har  

 afviklet flere overarbejdstimer, end lærerens årsopgørelse giver grundlag  

 for, afvikles de for meget afviklede timer i det følgende arbejdsår i  

 forholdet 1:1 ud over årsnormen på 1680 timer.
§ 13.  Indgåelse af lokalaftale Forhandlinger om indgåelse af en lokalaftale skal indledes snarest efter,  

 at et forslag eller forhandlingsoplæg er modtaget af skolens ledelse eller  

 lærernes tillidsrepræsentant(er). Forhandlingerne skal være afsluttet senest  

 14 dage efter, at forslaget er modtaget.
 Stk. 2. Efter opsigelse af en indgået lokalaftale skal forhandlingerne om  

 indgåelse af en ny aftale være afsluttet senest 14 dage efter opsigelsen,  

 medmindre længere frist er aftalt mellem parterne.
Stk. 3. Lokalaftaler skal være skriftlige og indgås for mindst et  

 semester.
Indgåede aftaler kan opsiges af hver af parterne med mindst 8 ugers  

 varsel til udløb af et semester.
Opsigelse skal ske skriftligt.
 § 14.  Ikrafttræden mv.
 Aftalen har virkning fra den 1. august 1993.
 Stk. 2. Aftalen kan opsiges af hver af parterne med 3 måneders varsel,  

 dog tidligst til den 31. juli 1995.
København, den 4. februar 1994 Bilag 2a FAGLÆRERNES ARBEJDSOPGAVER PÅ SKT'ERNE A.
Beskrivelse af lærernes almindelige opgaver Det påhviler faglærerne at udføre de pædagogiske og  

 pædagogisk/administrative opgaver, som ligger inden for skolens formål,  

 herunder blandt andre de nedenfor nævnte.
 Det påhviler enhver lærer at undervise i det eller de fag, hvorom der ved  

 ansættelsen er truffet aftale, idet det er en forudsætning, at den  

 pågældendes uddannelse gør læreren egnet dertil, og i øvrigt i fag eller  

 fagområder, som skolen finder læreren kvalificeret til.
1. Direkte undervisningsrelaterede opgaver 1.1 Lektionsorienteret arbejde Lærerne varetager tilrettelæggelse, forberedelse, gennemførelse og  

 evaluering af undervisningen, herunder udarbejder og udvælger  

 undervisningsmateriale og opgaver.
Som led i den almindelige forberedelse til undervisningen varetager  

 lærerne almindeligt tilsyn med udstyr og inventar til undervisningen,  

 herunder tilsyn med udstyrs-, værktøjs- og materialeudskiftning.
Det påhviler  

 dem i forbindelse med undervisningen at klargøre værksteder, hvilket kan  

 nødvendiggøre udførelse af mindre reparationer.
1.2 Elevorienteret arbejde Lærerne retter, kommenterer, vurderer og bedømmer elevernes skriftlige og  

 mundtlige besvarelser og andre elevarbejder, f.eks. praktiske/kliniske  

 arbejder.
 Lærerne formulerer projektopgaver og lignende til skriftlig og mundtlig  

 besvarelse eller anden fremlæggelse.
 Lærerne bistår eleverne med individuel faglig vejledning.
 Lærerne bistår eleverne med virksomhedskontakter i forbindelse med  

 undervisningen og ved opgaver, der løses i samarbejde med erhvervsliv og  

 virksomheder.
2. Direkte eksamensrelaterede opgaver Lærerne skal medvirke ved gennemførelse af prøver og eksaminer, herunder  

 varetage opgaveudarbejdelse, forberedelse, eksamination, bedømmelse og  

 censur.
3. Generelt orienterende opgaver 3.1 Opgaver der påhviler lærergruppen generelt (jævnt) Lærerne medvirker ved den almindelige planlægning af faglokaler og deres  

 indretning.
Lærerne medvirker generelt ved skolens undervisningsplanlægning, herunder  

 ved omdannelse af faglige mål til undervisningsplaner.
Lærerne medvirker i  

 fornødent omfang ved den pædagogiske planlægning og tilrettelæggelse af  

 eksamen og prøver.
 Lærerne foretager en planlægning af egen undervisning, der bl.a. omfatter  

 den langsigtede forberedelse af undervisningen, i fornødent omfang i  

 samarbejde med andre lærere.
 Lærerne skal følge den pædagogiske, teoretiske og praktiske udvikling  

 inden for deres undervisningsområde samt medvirke ved undervisningens  

 udvikling, herunder deltage i pædagogiske og faglige konferencer mv.
 Lærerne varetager opgaver i forbindelse med etablering og opretholdelse af  

 pædagogisk, fagligt og tværfagligt samarbejde mellem lærerne, deltager i  

 skolens lærermøder og i elevdemokratisk arbejde omkring undervisningens  

 gennemførelse, samt medvirker i skolens kontakt med eleverne og deres  

 forældre.
3.2 Opgaver der påhviler lærerne individuelt (ujævnt) Lærerne medvirker ved særlige opgaver i forbindelse med planlægning af  

 faglokaler og deres indretning.
 Lærerne medvirker ved tilrettelæggelse og gennemførelse af  

 virksomhedsbesøg og studierejser i ind- og udland.
 Lærerne varetager særlige opgaver i forbindelse med skolens  

 undervisningsplanlægning, herunder ved omdannelse af faglige mål til  

 undervisningsplaner.
 Lærerne deltager i pædagogiske og faglige kurser.
 Lærerne varetager særlige opgaver i forbindelse med etablering og  

 opretholdelse af pædagogisk, fagligt og tværfagligt samarbejde mellem lærerne  

 og med andre skoler og skoleformer.
 Lærerne medvirker i skolens kontakt med det lokale arbejdsmarked og  

 erhvervsliv, herunder praktikvirksomheder.
 Lærerne medvirker ved gennemførelse af skolens vejledningsopgaver.
 Lærerne varetager opgaver i forbindelse med temadage og -uger,  

 introduktionsarrangementer og andre elevarrangementer.
 Lærerne deltager i forbindelse med udvælgelse og optagelse af  

 studerende/elever.
 Lærerne udfører pædagogisk og fagligt udviklingsarbejde.
 Lærerne varetager opgaver i forbindelse med skolens  

 praktikpladsformidling.
 Lærerne har opgaver ved deltagelse i bestyrelse, råd, udvalg og lignende,  

 nedsat af skolen eller som repræsentant for skolen i bestyrelser, råd, udvalg  

 og lignende, nedsat af andre.
 Lærerne varetager andre pædagogiske og pædagogisk/administrative opgaver,  

 f.eks. i forbindelse med certificering.
 Lærerne deltager i erhvervs- og produktundersøgelser.
B.
Beskrivelse af særlige hverv og funktioner 1. Hverv som uddannelses- og erhvervsvejleder i  

 erhvervsuddannelsen Hvervet, der er en konsekvens af lov- og regelsættet for  

 erhvervsuddannelserne, er beskrevet i APD53s cirkulære om arbejdstid mv. for  

 lærere og ledere ved erhvervsskolerne, underbilag 3, hvortil der henvises.
2. Tilsyn med samlinger af edb-udstyr 3. Funktioner med hensyn til uddannelseskoordinerende  

 opgaver som kan varetages af en eller flere faglærere:
 - I samarbejde med ledelsen udarbejdelse af prognoser, skemaer,  

 arbejdsplaner for lærerne inden for eget fagområde og medvirken ved daglig  

 administration heraf.
- Tilrettelæggelse af og arbejde med fælles standpunktsprøver og eksaminer  

 og koordination af karaktergivningen.
Endvidere ansvar for indføring af  

 karaktererne i anordnede eksamensprotokoller eller lignende.
 - Ansvar for tilrettelæggelse og gennemførelse af prøver og anden form for  

 evaluering.
 - Tilrettelæggelse af lærermøder inden for eget funktionsområde til  

 drøftelse af undervisningsmæssige spørgsmål, herunder fælles forberedelse og  

 planlægning af tværfaglig undervisning.
 - Tilsyn med overholdelse af ordensreglementer og andre forskrifter.
 - Organisation af indkøb af arbejdsmaterialer og i samråd med lærere inden  

 for eget funktionsområde, udarbejdelse af forslag om anskaffelse af  

 rekvisitter, læremidler, faglitteratur mv.
 - Planlægning af faglokalers indretning og anskaffelse af udstyr og  

 inventar sammen med skolens ledelse.
 - Ansvar for tilrettelæggelse af og gennemførelse af ekskursioner mv.
 - Deltagelse i planlægningsmøder og andre møder med skolens ledelse til  

 orientering og drøftelse af eksterne og interne anliggender.
 - På skolens vegne deltagelse i eksterne møder, udstillinger, konferencer  

 og lignende, især angående forhold, der vedrører eget funktionsområde.
 - Andre opgaver, der ligger i en naturlig forlængelse af de her nævnte.
