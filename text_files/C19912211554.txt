 Hermed fremsendes aftale af 29. november 1991 om tid for udførelse af  

 rettearbejde ved erhvervsuddannelserne inden for tekniske uddannelser,  

 tekniske eksamensfag, uddannelsen til højere teknisk eksamen og videregående  

 teknikeruddannelser.
 Til aftalen bemærkes følgende:
 Rettearbejdsaftalens regler om antal minutter pr. rettet opgave knytter  

 sig til Undervisningsministeriets bestemmelser om arten og omfanget af hver  

 opgave.
 Det er en forudsætning for tildeling af tid til rettearbejde, at læreren  

 udfører rettearbejdet uden for undervisningstiden, samt at der foregår en af  

 skolen tilrettelagt regelmæssig kontrol med stile- og opgaveretning.
 Aftalen omfatter fag og fagområder, hvori der ifølge de centralt fastsatte  

 bestemmelser afholdes skriftlig eksamen eller fremlægges skriftlige arbejder  

 ved eksamen, jf. arbejdstidsaftalen af 25. april 1991, § 5, stk. 1.
 Såfremt skolen for fag eller fagområder uden skriftlig eksamen ønsker at  

 bestemme, at eleverne skal udføre skriftligt arbejde, som læreren skal rette  

 uden for undervisningstiden, forudsættes lokal aftale om den tid, læreren  

 tillægges for udførelse af rettearbejde, jf. § 5, stk. 2, i  

 arbejdstidsaftalen af 25. april 1991.
 Der er mellem parterne enighed om, at de nye bestemmelser for  

 rettearbejdet ved HTX-uddannelsen finder anvendelse på afløbet af den  

 »gamle« HTX-uddannelse.
 Vi vedlægger liste over ophævede regler.
Med venlig hilsen Allan Jahnsen eksp.sekr.
Bilag 1 Aftale mellem Undervisnings- Forskningsministeriet og Dansk Teknisk  

 Lærerforening og Akademikernes Centralorganisation om tid for udførelse af  

 rettearbejde ved erhvervsuddannelserne inden for tekniske uddannelser,  

 tekniske eksamenfag, uddannelsen til højere teknisk eksamen og videregående  

 teknikeruddannelser I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1. Aftalen omfatter lærernes tid for udførelse af rettearbejde ved de  

 tekniske skoler i fag og fagområder, hvor der i henhold til  

 Undervisningsministeriets bestemmelser skal stilles eleverne opgaver til  

 skriftlig besvarelse, som lærerne skal rette uden for undervisningstiden, jf.  

 erhvervsskolernes arbejdstidsaftale af 25. april 1991, stk. 5, stk. 1.
 § 2.  Aftalen har virkning fra 1. august 1991.
 Stk. 2.  Aftalen kan opsiges af hver af parterne med 3  

 måneders varsel, dog tidligst til den 31. juli 1993.
København, den 29. november 1991 Dansk Teknisk Lærerforening Jens  

 Henning Ravnsmed Akademikernes Centralorganisation Alex Nielsen Undervisnings- og Forskningsministeriet P. m. v.
 e. b.
E.
F.
Poulsen Bilag 2 Liste over ophævede regler i.f.m. udsendelse af aftale om tid for  

 udførelse af rettearbejde af 29. november 1991 ved erhvervsskolerne:
 Tekniske skoler:
