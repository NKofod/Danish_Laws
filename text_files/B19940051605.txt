 I medfør af § 80, stk. 1, i lov om merværdiafgift (momsloven), § 17 a,  

 stk. 1, i lov om afgift af lønsum m.v., § 33 c, stk. 1, i lov om afgift af  

 spiritus m.m., § 29 a, stk. 1, i lov om afgift af øl, vin og frugtvin m.m., §  

 24 c, stk. 1, i lov om afgift af mineralvand m.v., § 36 a, stk. 1, i lov om  

 tobaksafgifter, § 28 c, stk. 1, i lov om afgift af chokolade- og sukkervarer  

 m.m., § 9 c, stk. 1, i lov om afgift af konsum-is, § 16 a, stk. 1, i lov om  

 afgift af visse flyrejser, § 19 c, stk. 1, i lov om forskellige  

 forbrugsafgifter, § 21 c, stk. 1, i lov om forbrugsbegrænsende  

 foranstaltninger, § 34 a, stk. 1, i lov om energiafgift af  

 mineralolieprodukter m.v., § 17 d, stk. 1, i lov om afgift af elektricitet, §  

 25 c, stk. 1, i lov om afgift af stenkul, brunkul og koks m.v., § 22 a, stk.  

 1, i lov om kuldioxidafgift af visse energiprodukter, § 25 a, stk. 1, i lov  

 om afgift af ledningsført vand, § 21 c, stk. 1, i lov om afgift af visse  

 detailsalgspakninger og visse poser af papir eller plast m.v., § 32 b, stk.  

 1, i lov om afgift af affald og råstoffer, § 16 c, stk. 1, i lov om afgift af  

 chlorfluorcarboner og haloner (CFC-afgift), § 17 c, stk. 1, i lov om visse  

 miljøafgifter, § 9 a, stk. 1, i lov om afgift af spillekasinoer, § 12 a, stk.  

 1, i lov om afgift af ansvarsforsikringer for motorkøretøjer m.v., § 13 a,  

 stk. 1, i lov om afgift af lystfartøjsforsikringer, fastsættes:
 § 1.  Der kan efter ansøgning gives henstand med  

 betaling af afgift og påløbne renter i forbindelse med klager over afgørelser  

 efter:
 Stk. 2.  Henstand gives med det afgiftsbeløb m.v., som  

 kan henføres til den påklagede afgørelse.
 Stk. 3.  Henstand kan tilsvarende efter fornyet  

 ansøgning gives ved indbringelse af afgørelser for domstolene.
Stk. 4.  Henstand gives for det tidsrum, hvor klagesagen  

 er under behandling eller retssagen verserer, dog ikke over 4 år.
Henstand  

 kan forlænges efter fornyet ansøgning.
 Stk. 5.  Der tages kan i henstandsbevillingen tages  

 forbehold om modregning i henstandsbeløbet for overskydende skat,  

 udbetalinger efter kildeskattelovens § 55, udbytteskat og tilbagebetaling af  

 merværdiafgift.
 § 2.  Henstand med betaling af afgift m.v. efter § 1  

 betinges af, at henstandsbeløbet forrentes med lovhjemlede renter.
 § 3.  Meddelelse af henstand efter § 1 kan gøres  

 betinget af sikkerhedsstillelse for henstandsbeløbet, når det skønnes, at  

 meddelelse af henstand vil indebære, at mulighederne for senere at indrive  

 kravet forringes.
 § 4.  Bekendtgørelsen træder i kraft den 1. juli 1994.
