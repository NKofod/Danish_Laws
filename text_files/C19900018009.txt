Kompetence til at træffe afgørelse i skattestraffesager efter  

 skattekontraktloven.
Efter skattekontrollovens § 20, stk. 1 kan  

 skatteministeren, eller den, han bemyndiger dertil, tilkendegive en  

 skatteyder, at en sag kan afgøres uden retsforfølgning, hvis Ligningsrådet  

 skønner, at overtrædelsen ikke vil medføre højere straf end bøde, og  

 skatteyderen erkender sig skyldig i overtrædelsen samt erklærer sig rede til  

 at betale en nærmere angivet bøde.
Skatteministerens beføjelse efter  

 skattekontrollovens § 20 er delegeret til Ligningsrådet, jf. § 5, stk. 3 i  

 forretninsordenen for Ligningsrådet.
 Ligningsrådet har i medfør af § 13 i forretningsordenen for Ligningsrådet  

 fastsat følgende for så vidt angår kompetencen i skattestraffesager efter  

 skattekontrolloven.
A Ligningsrådet træffer afgørelse i følgende sager:
 1. Sager som rådet kræver forelagt.
 2. Sager vedrørende medlemmer af folkevalgte råd og  

 nævn.
 3. Sager der har været genstand for en betydelig  

 offentlig interesse.
 4. Sager som Told- og Skattestyrelsen skønner det  

 hensigtsmæssigt at forelægge, fordi de frembyder tvivlsomme eller  

 kontroversielle spørgsmål.
 5. Sager hvori skatteyderne ønsker personligt  

 foretræde for Ligningsrådet.
 6. Sager vedrørende opstilling af generelle  

 retningslinier for skattemyndighedernes behandling af skattestraffesager.
B Told- og Skattestyrelsen træffer - med de undtagelser der følger af afsnit  

 A - afgørelse i følgende sager:
 1. Sager vedrørende straffelovens § 289, jf.  

 skattekontrollovens § 13, stk. 1, når den sigtede nægter overtrædelsen.
 2. Sager vedrørende skattekontrollovens § 13, stk. 1,  

 § 14, § 15, § 16, og § 17, hvor frihedsstraf er forskyldt (eventuelt i  

 forbindelse med overtrædelse af momsloven), når den sigtede nægter  

 overtrædelsen.
 3. Sager vedrørende skattekontrollovens § 18.
 4. Sager vedrørende rådgivere (advokater, revisorer,  

 regnskabskonsulenter m.v.), dvs. såvel sagen vedrørende skatteyderen som  

 sagen vedrørende rådgiveren.
 5. Sager om begæring om anke af domme.
 6. Sager om påklage af afgørelser truffet af  

 politimestrene og/eller statsadvokaterne.
C Told- og Skatteregionerne og skattedirektoraterne i Københanvs og  

 Frederiksberg kommuner træffer - med de undtagelser der følger af afsnit A og  

 B - afgørelse i følgende sager:
 1. Sager vedrørende straffelovens § 289, jf.  

 skattekontrollovens § 13, stk. 1, når den sigtede tilstår overtrædelsen.
 2. Sager vedrørende skattekontrollovens § 13, § 14, §  

 15, § 16 og § 17, når frihedsstraf er forskyldt og sigtede tilstår  

 overtrædelsen, eller hvor sagen kan afsluttes administrativt med vedtagelse  

 af en bøde.
 I de anførte sager kan told- og skatteregionerne/skattedirektoraterne  

 tillige anmode poltiet om, at der rejses tiltale, hvis sagen på grund af dens  

 størrelse ikke kan afgøres administrativt, eller den pågældende skatteyder  

 enten tilkendegiver, at han ønsker strafspørgsmålet indbragt for retten eller  

 undlader at reagere på et fremsendt bødeforlæg.
 Cirkulæret træder i kraft den 1. oktober 1990. Samtidig ophæves  

 SD-cirkulære 1989-33.
