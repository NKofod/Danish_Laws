Salg af ejendom fritaget for beskatning Spørgsmål Vil fortjeneste  

 ved afståelse af landbrugsejendommen F, der sker på ekspropriationslignende  

 vilkår til A Kommune, være skattefri i medfør af § 11 i  

 ejendomsavancebeskatningsloven? Svar Ja, se  

 indstilling og begrundelse.
Beskrivelse af de faktiske forhold Skatteyderne  

 erhvervede landbrugsejendommen F med overtagelse den ...
 Ejendommen, der  

 har et grundareal på x m2,  blev erhvervet for en købesum på  

 y  

 kr.
 Ejendommen er  

 pr. 1. oktober 2005 vurderet til z kr., hvoraf  æ kr. er henført til  

 ejerboligen.
 Ved betinget  

 skøde af ... har skatteyderne indgået aftale om at sælge ejendommen til A  

 Kommune  

 for et beløb på ø kr. under forudsætning af, at fortjenesten ved salget er  

 fritaget for beskatning i medfør af ejendomsavancebeskatningsloven.
 A Kommune har i  

 et brev af  ... oplyst, at såfremt det ikke var muligt at opnå en  

 frivillig aftale om køb af ejendommen, ville kommunen have foretaget  

 ekspropriation af denne.
 Hjemlen hertil  

 findes i planlovens § 47, og der henvises til den for A godkendte kommuneplan  

 ...,  

 der er godkendt af  A Kommune den ...
Arealet er i  

 kommuneplanen udlagt til boligbebyggelse.
Byplanudvalget har den ... igangsat  

 arbejde med en lokalplan for området.
 Kommunen lægger  

 vægt på at kunne styre udbygningen og udviklingen af området, hvorfor  

 kommunen  

 ønsker at opkøbe/ekspropriere de store jordarealer i området.
 A Kommune har  

 til brug for nærværende sag fremsendt uddrag af kommunens beslutning af ...  

 om  

 køb af arealer og ejendomme til byudviklingsformål på  

 "ekspropriationslignende vilkår".
 Det fremgår af  

 referatet, at der er tale om en generel drøftelse af kommunens køb af jord  

 beliggende  

 i områder, der er udlagt til byudvikling på ekspropriationslignende vilkår.
 Det nævnes i  

 forbindelse hermed, at ejendommen F er en af de private ejendomme, som  

 kommunen  

 har indledt forhandlinger om at købe.
 Generelt oplyses  

 om økonomien, at såfremt kommunen vil erhverve ejendomme til  

 byudviklingsformål,  

 vil køb på ekspropriationslignende vilkår være mere økonomisk fordelagtig, da  

 der hermed vil handles til en væsentlig lavere købspris, når sælger ikke skal  

 betale skat af fortjenesten.
 Det fremgår  

 endvidere af referatet, at administrationen har indstillet at drøfte og  

 beslutte hvorvidt kommunen generelt ønsker at erhverve arealer/ejendomme på  

 ekspropriationslignende vilkår, når det drejer sig om arealer til  

 byudviklingsformål,  

 hvor kommunen ser en fordel af at kunne styre og planlægge byudviklingen for  

 området.
 Kommunen har  

 endvidere fremsendt referat beslutning af ... om køb af ejendommen F:
Om baggrunden for  

 det eventuelle køb af ejendommen henvises til, at Byrådet i sit møde den 24.  

 januar 2006, pkt. 13, vedtog at bemyndige administrationen til at forhandle  

 pris og vilkår med henblik på, at kommunen kan erhverve ejendommen for   

 ? Efter nærmere  

 overvejelser har advokat B på vegne af sælgeren accepteret kommunens tilbud,  

 dog ...
Administrationen  

 indstiller Indstillingen  

 tiltrådtes.
 A Kommune har  

 herefter ved brev af ... underrettet skatteyderne om købet på  

 ekspropriationslignende  

 vilkår.
Spørgers eventuelle opfattelse ifølge anmodning og bemærkninger til  

 sagsfremstilling Under henvisning  

 til A Kommunes brev af ... gøres gældende, at betingelserne for  

 skattefritagelse i ejendomsavancebeskatningslovens § 11 er opfyldt, således  

 at  

 fortjenesten ved afståelsen er skattefri.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring, skal som udgangspunkt medregnes ved indkomstopgørelsen efter reglerne  

 i  

 ejendomsavancebeskatningsloven.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning af ekspropriation.
Denne fortjeneste er skattefri efter § 11, 1.  

 pkt., i ejendomsavancebeskatningsloven.
Reglen om skattefritagelse gælder  

 efter  

 lovens § 11, 2. pkt., også for fortjeneste ved salg til en erhverver, der  

 efter  

 formålet med erhvervelsen opfylder betingelserne for at ekspropriere  

 ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2006-3, afsnit  


  

 E.J.2.8  


.
 Betingelserne  

 for, at fortjeneste ved indgåelse af en frivillig aftale om afståelse af en  

 fast ejendom (et jordareal) er omfattet af skattefritagelsesbestemmelsen, er  

 herefter:
- at der på  

 aftaletidspunktet er ekspropriationshjemmel i lovgivningen til det pågældende  

 formål og - at det på  

 aftaletidspunktet må påregnes, at ekspropriation vil ske i mangel af  

 frivillig  

 aftale.
 A Kommune har  

 oplyst, at hjemlen til at ekspropriere ejendommen findes i planlovens § 47,  

 stk. 1.
 Det fremgår af  

 denne bestemmelse, at kommunalbestyrelsen kan ekspropriere fast ejendom, der  

 tilhører private, eller private rettigheder over fast ejendom, når  

 ekspropriationen  

 vil være af væsentlig betydning for at sikre gennemførelsen af en byudvikling  

 i  

 overensstemmelse med kommuneplanen eller for virkeliggørelsen af en lokalplan  

 eller en byplanvedtægt.
 Kommunen har  

 endvidere henvist til, at arealet i kommuneplan ... er udlagt  

 boligbebyggelse,  

 og at byrådet lægger vægt på at kunne styre udbygningen og udviklingen af  

 området, hvorfor kommunen ønsker at opkøbe/eksproprierer de store jordarealer  

 i  

 området.
 SKAT anser  

 herefter den første af de angivne betingelser for skattefritagelse for  

 opfyldt.
 Det fremgår af  


  

 SKM2006.438.SKAT  


,  

 at hvis det er kommunalbestyrelsen, der er ekspropriationsberettiget, kan den  

 anden betingelse om ekspropriationsvilje f.eks. dokumenteres med en  

 henvisning  

 til en beslutning i kommunalbestyrelsen eller i økonomiudvalget om, at  

 ejendommen ønskes erhvervet om nødvendigt ved ekspropriation.
 I sagen er  

 fremlagt referat af ... Da det fremgår af referatet, at på mødet tiltrådtes  

 administrationens indstilling om erhvervelse af ejendommen på  

 "ekspropriationslignende vilkår", og da det betingede skøde først  

 er  

 underskrevet efter dette tidspunkt - nemlig den ... - er det SKATs vurdering,  

 jf. ovenstående  


  

 SKM2006.438.SKAT  


,  

 at også den sidste betingelse for skattefritagelse er opfyldt.
 SKAT indstiller,  

 at spørgsmålet besvares med et ja.
Skatterådets afgørelse og begrundelse Skatterådet  

  

 er enig i  

 indstillingen og begrundelsen.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år.
