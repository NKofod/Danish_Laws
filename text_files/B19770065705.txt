I medfør af §§ 2 og 5 i lov nr 272 af 4 juni 1970 om værnepligtens opfyldelse ved bistandsarbejde i udviklingslande fastsættes:
Bedømmelse af ansøgere § 1.  Mellemfolkeligt samvirke foretager bedømmelse af  

 den værnepligtige ansøgers egnethed til at udføre bistandsarbejde i  

 udviklingslande i henhold til lovens § 2, og kan herunder afgøre, at en  

 ansøger for tiden ikke er egnet til bedømmelse, jfr. lovens § 2, stk. 3.  

 Bedømmelsen sker på grundlag af; Den forberedende uddannelse § 2.  Den værnepligtige, som har fået tilladelse til  

 at opfylde værnepligten ved bistandsarbejde skal gennemgå en forberedende  

 uddannelse af indtil 3 måneders varighed før påbegyndelsen at  

 bistandsarbejdet.
Uddannelsen, der kan foregå såvel i Danmark som i udlandet,  

 forestås af Mellemfolkeligt samvirke.
 Stk. 2.  Under uddannelsen ydes der efter  

 Mellemfolkeligt Samvirkes bestemmelse vederlagsfri undervisning, logi og  

 forplejning samt et beløb til dækning af den værnepligtiges personlige  

 fornødenheder.
Forhold under tjenesten § 3.  Fra det tidspunkt, hvor den forberedende  

 uddannelse afsluttes, har den værnepligtige pligt til at udføre  

 bistandsarbejde i mindst 2 år.
 Stk. 2.  Stedet for udførelsen af bistandsarbejdet samt  

 karakteren af dette arbejde afgøres af Mellemfolkeligt Samvirke efter  

 forhandling med myndighederne i det pågældende udviklingsland og under  

 hensyntagen til den værnepligtiges faglige og personlige kvalifikationer.
 Stk. 3.  Den værnepligtige kan flyttes til et andet  

 tjenestested end det, der oprindelig er anvist, hvis myndighederne i  

 modtagerlandet eller Mellemfolkeligt Samvirke finder dette påkrævet.
§ 4.  Under tjenesten, såvel under uddannelsen som  

 under bistandsarbejdet, skal den værnepligtige følge de regler og  

 anvisninger, som gives af ledelsen på uddannelses- eller arbejdsstedet.
Han  

 skal endvidere følge de regler og anvisninger, som gives af Mellemfolkeligt  

 samvirke eller organisationens repræsentanter i modtagerlandet, samt i øvrigt  

 overholde gældende ret i det pågældende land.
 § 5.  Under tjenesten må den værnepligtige ikke  

 deltage i politisk, kommerciel eller anden virksomhed eller udvise en adfærd,  

 som ikke er forenelig med hans tjenstlige opgaver og det danske  

 udviklingssamarbejde med det pågældende land i øvrigt.
§ 6  Under tjenesten skal den værnepligtige udvise  

 fornøden diskretion.
Oplysninger, der kommer til hans kendskab i tjenesten,  

 og som er egnet til at skade opholdslandets omdømme eller andre  

 organisationer, grupper eller personer, der arbejder på stedet, må ikke  

 videregives til andre end repræsentanter for Mellemfolkeligt Samvirke og  

 danske myndigheder.
 § 7.  Den værnepligtige må ikke udover sin aflønning  

 oppebære indtægter i opholdslandet eller påtage sig noget lønnet hverv eller  

 arbejde.
 § 8  Under tjenesten skal den værnepligtige aflægge  

 regnskab og beretning til Mellemfolkeligt Samvirke om sit arbejde og forhold  

 i øvrigt i det omfang og på de tidspunkter, som Mellemfolkeligt Samvirke  

 fastsætter.
Vederlag og andre ydelser § 9.  Under bistandsarbejdet stilles der vederlagsfrit  

 logi til rådighed for den værnepligtige efter Mellemfolkeligt Samvirkes  

 bestemmelse og i samråd med modtagerlandets myndigheder.
Stk. 2.  Til dækning af udgifter til forplejning og  

 andre personlige fornødenheder ydes der den værnepligtige et månedligt  

 vederlag, som fastsættes af udenrigsministeren efter indstilling fra  

 Mellemfolkeligt Samvirke.
Fastsættelsen af vederlaget sker to gange årligt.
 Stk. 3.  Til dækning af særlige udgifter til beklædning  

 inden afrejsen fra Danmark samt til etablering i bolig i tjenestelandet ved  

 begyndelsen af bistandsarbejdet ydes der den værnepligtige et engangstilskud  

 efter Mellemfolkeligt Samvirkes bestemmelse.
Stk. 4.  I det omfang Mellemfolkeligt Samvirke skønner  

 dette nødvendigt, stilles transportmiddel og arbejdsudstyr til rådighed for  

 den værnepligtige, der skal drage omsorg for det modtagne og tilbagelevere  

 dette efter anmodning.
Såfremt det modtagne beskadiges eller går tabt, er den  

 værnepligtige erstatningsansvarlig herfor efter dansk rets regler.
Stk. 5.  Når den værnepligtige har gennemgået den  

 forberedende uddannelse, ydes der ham under den fortsatte tjeneste et  

 månedligt genetableringsbeløb, som fastsættes af Mellemfolkeligt Samvirke.  

 Beløbet pristalsreguleres efter de regler, der gælder i Danmark for  

 statstjenestemandslønninger.
Det indsættes på en spærret konto i Danmark til  

 udbetaling efter endt tjeneste.
Stk. 6.  Inden for hvert år i bistandsarbejdet har den  

 værnepligtige ret til 3 ugers ferie.
I ferien modtager han ydelse efter stk.  

 2 og 5.
 Stk. 7.  Den værnepligtige har ret til fri rejse fra sit  

 seneste opholdssted i Danmark til stedet for uddannelsen og til arbejdsstedet  

 samt tilbage til Danmark efter endt tjeneste.
 Stk. 8.  Mellemfolkeligt Samvirke kan udover ydelserne  

 efter stk. 1-7 give den værnepligtige sådanne særlige tilskud og refusion af  

 udgifter, der normalt i tilsvarende tilfælde ydes til de frivillige, som  

 Mellemfolkelig Samvirke udsender til udviklingslandene.
Afbrydelse af tjenesten § 10.  Mellemfolkeligt Samvirke kan beslutte, at  

 tjenesten skal afbrydes om fornødent uden varsel såfremt Mellemfolkeligt  

 Samvirke finder, at den værnepligtiges helbred, personlige, arbejdsmæssige  

 eller andre forhold, herunder Danmarks forhold til opholdslandet, ikke gør  

 det forsvarligt at lade ham fortsætte uddannelsen eller udførelsen af  

 bistandsarbejdet.
Stk. 2.  Afbrydes tjenesten i medfør af stk. 1, afgør  

 Mellemfolkeligt Samvirke, om den værnepligtige helt eller delvis skal  

 tilbagebetale udgiften til sin hjemrejse til Danmark samt de i henhold til §  

 9, stk. 3 og 8 modtagne ydelser.
Ved afgørelsen skal der navnlig tages hensyn  

 til om afbrydelsen beror på den værnepligtiges egne forhold.
 § 11.  Såfremt den værnepligtige godtgør, at der under  

 tjenesten foreligger omstændigheder vedrørende hans helbredsmæssige,  

 personlige, arbejdsmæssige eller andre forhold der er væsentlige som  

 begrundelse for, at tjenesten afbrydes, eller at en sådan afbrydelse i øvrigt  

 er en velfærdssag for ham, kan han kræve spørgsmålet om tjenestens ophør  

 taget op til beslutning i Mellemfolkeligt Samvirke, jfr. § 10.
 Klage m. v.
 § 12  Mellemfolkeligt Samvirkes afgørelser i medfør af  

 denne bekendtgørelse kan indbringes for udenrigsministeren, jfr. dog § 13.
 § 13.  Mellemfolkeligt Samvirkes afgørelse henhold til  

 § 1 kan indbringes for udenrigsministeren inden en uge efter, at afgørelsen  

 er meddelt ansøgeren.
 Stk. 2.  Samtidig med at afgørelsen meddeles ansøgeren,  

 skal der gives oplysning om adgangen til at indbringe afgørelsen for  

 ministeren og om fristen herfor.
 Stk. 3.  Ministeren kan se bort fra overskridelse af  

 fristen, når særlige grunde taler derfor.
Ikrafttrædelses- og overgangsbestemmelser § 14.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 383 af 18. august 1970 om  

 vilkårene for værnepligtens opfyldelse ved bistandsarbejde i udviklingslande  

 ophæves.
§ 15.  Bestemmelsen i § 9, stk. 5, 1. punktum, har  

 virkning for værnepligtige, som påbegynder uddannelsen den 1. april 1978  

 eller senere.
Er uddannelsen påbegyndt tidligere, ydes genetableringsbeløb  

 efter de hidtidige regler, jfr. dog stk. 2 og 3.
 Stk. 2.  Er uddannelsen påbegyndt i tidsrummet 1. april  

 1976 - 31. marts 1977 ydes genetableringsbeløb, når den værnepligtige har  

 gennemgået uddannelse og udført bistandsarbejde i en periode på tilsammen 9  

 måneder.
 Stk. 3.  Er uddannelsen påbegyndt i tidsrummet 1. april  

 1977 - 31. marts 1978 ydes genetableringsbeløb, når den værnepligtige har  

 gennemgået uddannelse og udført bistandsarbejde i en periode på tilsammen 6  

 måneder.
