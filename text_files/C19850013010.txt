 Under henvisning til § 8 J, stk. 1, i skattekontrolloven, og til § 4 i  

 bekendtgørelse nr. 149 af 8. april 1983 om A-indkomst og om registrering af  

 indeholdelsespligtige efter kildeskatteloven meddeles herved følgende:
Statsinstitutioner, som ikke hidtil har været selvstændig registreret i  

 statsskattedirektoratets STAMREGISTER OVER ERHVERVSDRIVENDE (SE), og som  

 opretter eller har oprettet konti i pengeinstitutter m.v., herunder  

 Kongeriget Danmarks Hypotekbank, anmodes om inden 3 måneder fra dato at  

 tilmelde sig registret.
Dette gælder dog ikke i de tilfælde, hvor  

 statsinstitutionen vælger at anvende en overordnet institutions SENR.
 Det hidtil anvendte fælles SENR 61069313 (tidligere CIR.nr. 6106935) skal  

 udelukkende anvendes af Statens Regnskabsdirektorat, lønsystemet, som  

 forestår Statens Centrale Lønsystem (SCL).
Tilmelding til registret sker ved brug af blanket A 203, som fås ved  

 henvendelse til statsskattedirektoratet, CIR-sektionen, postbox 100, 3460  

 Birkerød, eller arbejdsgiverkontrollen i kommunerne.
Den udfyldte blanket  

 indsendes til statsskattediektoratet, på nævnte adresse.
Efter tilmeldingen modtages et registreringsbevis, som bl.a. indeholde  

 oplysning om det tildelte SENR.
Statsinstitutionen skal i henhold til  

 skattekontrollovens § 8 J, stk. 4, underrette pengeinstituttet om dette  

 nummer til identifikation af den pågældende konto.
Pengeinstituttet skal have  

 tilsvarende underretning i de tilfælde, hvor statsinstitutionen vælger at  

 anvende den overordnede institutions SENR i stedet for det hidtil anvendte  

 fællesnummer.
 Man anmoder ministeriet om at gøre de under ministeriet hørende  

 statsinstitutioner bekendt med foranstående.
 Denne cirkulæreskrivelse erstatter cirkulæreskrivelse nr. 199 af 22.  

 september 1977 om identifikation af konti i pengeinstitutter m.v., hvor  

 kontohaveren er en statsinstitution, der ikke har CIR-nr.
