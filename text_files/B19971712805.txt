 I medfør af § 73 og § 149, stk. 10, i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet, jf. bekendtgørelse nr. 191  

 af 23. maj 1975 vedrørende luftfartscertifikater, følgende:
1. Referencedokumenter 1.1 BL 6-02, Bestemmelser vedrørende luftfartscertifikater, seneste  

 udgave.
 1.2 BL 6-05, Besttemmelser om helbredskrav, seneste udgave.
 1.3 BL 6-94, Bestemmelser om teoretisk uddannelse til  

 flyveledercertifikat, seneste udgave.
 1.4 BL 6-95, Bestemmelser om praktisk uddannelse til flyveledercertifikat,  

 seneste udgave.
 1.5 Forskningsministeriets bekendtgørelse nr. 872 af 2. oktober 1996 om  

 certifikater til betjening af radioanlæg i luftfartsradiotjenester.
2. Anvendelsesområde 2.1 Denne BL fastsætter a. bestemmelser for udstedelse og udvidelse af flyveledercertifikat og b. vilkår for, at en certifikatindehaver kan udføre tjeneste som  

 flyveleder.
3. Udstedelse 3.1 Flyveledercertifikat udstedes af Statens Luftfartsvæsen efter  

 ansøgning på en autoriseret formular, når ansøgeren opfylder  

 udstedelseskravene i afsnit 4.
3.2 Flyveledercertifikat udstedes gældende for en eller flere kategorier  

 af flyvekontroltjeneste ved en lufttrafiktjenesteenhed.
Flyveledercertifikat  

 kan udvides med ret til at udøve andre kategorier af flyvekontroltjeneste  

 eller til at udøve flyvekontroltjeneste ved en anden lufttrafiktjenesteenhed,  

 jf. afsnit 5.
3.3 Flyveledercertifikat udstedes med gyldighed til ansøgerens fyldte 55.  

 år.
Statens Luftfartsvæsen kan dog i særlige tilfælde fastsætte en kortere  

 gyldighedsperiode.
4. Udstedelseskrav Ansøgeren skal a. have fast bopæl i Danmark eller være ansat af en dansk, offentlig  

 myndighed eller et dansk, privat foretagende, der har Statens Luftfartsvæsens  

 tilladelse til at etablere og drive den pågældende kategori af  

 flyvekontroltjeneste, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til flyveledercertifikat, jf.
BL 6-05, d. være fyldt 21 år, men ikke 55 år, e. være indehaver af generelt certifikat som luftfartsradiotelefonist, der  

 tillige giver ret til at foretage dansksproget korrespondance til og fra et  

 luftfartøj, f. med et tilfredsstillende resultat have gennemgået den teoretiske  

 grunduddannelse og bestået den teoretiske grundprøve, der er fastsat af  

 Statens Luftfartsvæsen, jf.
BL 6-94, og disse prøver skal have bevaret deres  

 gyldighed, og g. med et tilfredsstillende resultat have gennemgået den teoretiske og  

 praktiske uddannelse og bestået de teoretiske og praktiske prøver, der kræves  

 for at erhverve ret til at udøve den pågældende kategori af  

 flyvekontroltjeneste ved den pågældende lufttrafiktjenesteenhed, jf.
BL 6-94  

 og BL 6-95, og disse prøver skal have bevaret deres gyldighed.
 Anm.: Bestemmelser om certifikat som luftfartsradiotelefonist findes i  

 Forskningsministeriets bekendtgørelse nr. 872 af 2. oktober 1996 om  

 certifikater til betjening af radioanlæg i luftfartsradiotjenester.
5. Udvidelse 5.1 Flyveledercertifikat kan udvides med en anden kategori af  

 flyvekontroltjeneste efter endt teoretisk og praktisk uddannelse til den  

 pågældende kategori af flyvekontroltjeneste i overensstemmelse med  

 bestemmelserne i BL 6-94 og BL 6-95.
 5.2 Flyveledercertifikat kan endvidere udvides til samme kategori af  

 flyvekontroltjeneste ved en anden lufttrafiktjenesteenhed efter endt praktisk  

 uddannelse ved den pågældende lufttrafiktjenesteenhed i overensstemmelse med  

 bestemmelserne i BL 6-95. Antallet af vagter, der skal indgå i sådan  

 uddannelse, fastsættes i de godkendte uddannelsesprogrammer for de pågældende  

 enheder.
6. Rettigheder 6.1 Flyveledercertifikat giver på de vilkår, der er nævnt i pkt. 6.2,  

 indehaveren ret til at gøre tjeneste som flyveleder inden for de kategorier  

 af flyvekontroltjeneste, der er anført i certifikatet, ved de  

 lufttrafiktjenesteenheder, for hvilke cerfifikatet er gældende.
6.2 Indehaveren a. skal have et gyldigt flyveledercertifikat, jf.
BL 6-02, b. skal være helbredsmæssigt godkendt til flyveledercertifikat, jf.
BL  

 6-05, c. skal inden for de forudgående 3 måneder, regnet fra den første dag i  

 den pågældende måned, på mindst 20 vagter have udført de kategorier af  

 flyvekontroltjeneste, der er anført i certifikatet, ved den pågældende  

 lufttrafiktjenesteenhed, medmindre vedkommende inden for de forudgående 3  

 måneder har bestået den pågældende praktiske prøve, jf. afsnit 4, litra g,  

 pkt. 5.1 og pkt. 5.2, og d. må ikke være fyldt 55 år, jf. dog afsnit 7.
 Anm.: Tilfælde, hvor et certifikat er ugyldigt, fremgår af BL  

 6-02.
6.2.1 En indehaver af et flyveledercertifikat, der giver ret til at udøve  

 flyvekontroltjeneste ved både et kontroltårn og den tilknyttede  

 indflyvningskontrol, skal inden for de forudgående 3 måneder, regnet fra den  

 første dag i den pågældende måned, på mindst 20 vagter have udført de  

 pågældende kategorier af flyvekontroltjenestte.
Vagterne skal omfatte begge  

 kategorier.
 6.2.2 En indehaver af et flyveledercertifikat, der giver ret til at udøve  

 præcisionsradarindflyvning, skal inden for de forudgående 3 måneder have  

 udført mindst 20 PAR-indflyvninger, heraf mindst 5 pr. måned.
 6.3 For at generhverve en rettighed, der er mistet i henhold til pkt. 6.2  

 c, pkt. 6.2.1 eller pkt. 6.2.2, skal vedkommende godkendes af  

 chefinstruktøren på baggrund af den praktiske uddannelse, som  

 chefinstruktøren finder nødvendig.
6.3.1 Hvis rettighederne til pågældende kategori af lufttrafiktjeneste  

 ikke har været udøvet i 1 1/2 år, skal vedkommende tillige bestå fornyede  

 teoretiske prøver, jf.
BL 6-94.
7. Forlængelse af gyldighedsperioden ud over det  

 fyldte 55. år 7.1 Den aldersgrænse på 55 år, der er nævnt i pkt. 6.2 d., kan efter  

 ansøgning forlænges indtil indehaverens fyldte 60. år på betingelse af, at  

 ansøgeren anses for fuldt ud at kunne tilgodese gældende normer for fysisk og  

 psykisk egnethed uden tegn på funktionsnedsættelse.
 7.2 Vurdering heraf skal ske på grundlag af de normale  

 helbredsundersøgelser suppleret med de yderligere ekstraundersøgelser, der i  

 det enkelte tilfælde skønnes nødvendige for en samlet bedømmelse også af  

 aldersbetonede symptomer samt på grundlag af en udtalelse fra den pågældendes  

 tjenestested på baggrund af en dokumenterbar afprøvning af ansøgerens  

 teoretiske og praktiske færdigheder.
 7.3 Forlængelse vil normalt kun kunne meddeles for eet år ad gangen.
8. Deponering 8.1 Et flyveledercertifikat skal indsendes til Statens Luftfartsvæsen til  

 deponering i tilfælde af, a. at indehaveren ikke længere har et gyldigt flyveledercertifikat, jf.
BL  

 6-02, eller b. at indehaveren i 1 1/2 år ikke har udøvet nogen af certifikatets  

 rettigheder.
8.2 For at få udleveret et certifikat, der er deponeret i henhold til pkt.  

 8.1 a., og således generhverve de rettigheder, der er nævnt i pkt. 6.1., skal  

 vedkommende a. have fast bopæl i Danmark eller være ansat af en dansk, offentlig  

 myndighed eller et dansk, privat foretagende, der har Statens Luftfartsvæsens  

 tilladelse til at etablere og drive den pågældende kategori af  

 flyvekontroltjeneste, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til flyveledercertifikat, jf.
BL 6-05, og d. være indehaver af generelt certifikat som luftfartsradiotelefonist, jf.  

 afsnit 4, litra e.
 8.3 For at få udleveret et certifikat, der er deponeret i henhold til pkt.  

 8.1 b., skal vedkommende opfylde betingelserne i pkt. 8.2 samt at bestå  

 fornyede teoretiske og praktiske prøver, jf. afsnit 4, litra f og g.
9. Dispensation Statens Luftfartsvæsen kan i ganske særlige tilfælde dispenere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
10. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
11. Straf Overtrædelse af bestemmelserne i afsnit 6 og pkt. 8.1 straffes med bøde.
12. Ikrafttræden 12.1 Denne BL træder i kraft den 1. juni 1997.
 12.2 Samtidig ophæves BL 6-70, 2. udgave af 11. marts 1991.
