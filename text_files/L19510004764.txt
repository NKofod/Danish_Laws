 Ved en i København mellem udenrigsministeriet og Amerikas Forenede Staters  

 ambassade stedfunden noteveksling af 13. juli/2. oktober 1951 er der truffet  

 aftale om følgende tillæg til bilag A til den under 27. januar 1950  

 afsluttede overenskomst om gensidig bistand på forsvarets område.
 TILLÆG TIL BILAG A.
 Til iværksættelse af bestemmelserne i artikel V, stk. 1 i overenskomsten  

 om gensidig bistand på forsvarets område vil den danske regering, når De  

 Forenede Staters ambassade i København anmoder derom, indbetale danske kroner  

 til et samlet beløb af 3 000 000 kroner på den af ambassaden udpegede konto  

 til anvendelse for de kontorholdsudgifter o.l. i Danmark, som ambassaden på  

 De Forenede Staters regerings vegne afholder i forbindelse med gennemførelsen  

 af den pågældende overenskomst i tidsrummet indtil 30. juni 1952. En  

 uudnyttet saldo fra de af den danske regering for året 1. juli 1950 til 30.  

 juni 1951 indbetalte kronebeløb kan fradrages ovennævnte beløb.
 Hvilket herved bringes til almindelig kundskab.
 Udenrigsministeriet, den 26. oktober  

 1951.
 Ole Bjørn Kraft.
