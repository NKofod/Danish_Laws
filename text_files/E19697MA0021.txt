 Et typehusfirma har rejst spørgsmål om, på hvilket tidspunkt der efter  

 merværdiafgiftsloven skal ske afgiftsberigtigelse af garantirater for udført  

 byggearbejde.
 Garantiraten udgør normalt 5 pct af entreprisesummen og betales først til  

 selskabet 1 år efter indflytningen, når bygherren har konstateret, at huset  

 ikke er behæftet med mangler, eller når eventuelle fejl er rettet.
 Afgiftsberigtigelsen af varer og afgiftspligtige ydelser skal ske ved  

 leveringen, jf lovens § 13, stk 1. Omfatter leverancen opførelse af et  

 typehus, er leveringstidspunktet det tidspunkt, da huset overtages af  

 bygherren (er klart til indflytning). Såfremt der udstedes faktura over  

 leverancen, kan afgiftsberigtigelse dog ske ved faktureringen, såfremt denne  

 foretages snarest efter leverancens afslutning, jf lovens § 13, stk 2.
 Ved levering af et typehus skal den fulde entreprisesum således  

 afgiftsberigtiges, når huset overtages af bygherren, uanset at en del af  

 beløbet garantiraten først betales på et senere tidspunkt.
 Se også Dep.307.
