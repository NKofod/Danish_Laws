 Der er over for Justitsministeriet rejst spørgsmål om fortolkningen af  

 kørekortbekendtgørelsens § 8, 3. og 4. pkt., som indeholder reglerne for,  

 hvornår et vogntog bestående af almindelig bil med tilkoblet påhængskøretøj  

 lovligt kan føres på grundlag af kørekort til kategori B.
 I den anledning skal Justitsministeriet herved anmode om, at reglerne  

 fremover administreres på følgende måde:
 1. Påhængskøretøjet har en tilladt (registreret)  

 totalvægt på ikke over 750 kg.
 Her finder kørekortbekendtgørelsens  § 8, 3. pkt. , anvendelse:
 »§ 8.  Kørekort til kategori B (almindelig bil)  

 giver ret til at føre: ......
Person- eller varebil med tilkoblet påhængskøretøj med en tilladt  

 totalvægt på ikke over 750 kg.« Kørekort til kategori B er tilstrækkeligt.
 I disse tilfælde tillades således en samlet tilladt (registreret)  

 totalvægt på 4.250 kg.
 Det bemærkes, at den særlige beregningsmetode i kørekortbekendtgørelsens §  

 8, 4. pkt.,  ikke  finder anvendelse på disse vogntog.
 2. Påhængskøretøjet har en tilladt (registreret)  

 totalvægt på over 750 kg.
 Her finder kørekortbekendtgørelsens  § 8, 4. pkt. , anvendelse:
 »§ 8.  Kørekort til kategori B (almindelig bil)  

 giver ret til at føre: ......
Person- eller varebil med tilkoblet påhængskøretøj med en tilladt  

 totalvægt på over 750 kg, hvis vogntogets samlede tilladte totalvægt ikke  

 overstiger 3.500 kg.
Ved beregningen anvendes  enten  

  påhængskøretøjets registrerede totalvægt  eller  den eventuelt lavere  

 fastsatte totalvægt i bilens registreringsgrundlag.« Kontrollen af, om § 8, 4. pkt., er opfyldt, kan herefter ske ved:
at finde påhængskøretøjets tilladte (registrerede) totalvægt, at finde angivelsen af største totalvægt for påhængskøretøjet i det  

 trækkende køretøjs registreringsattest/koblingsattest (ved synsfri  

 sammenkobling), og tage den mindste af de to og lægge den til bilens tilladte  

 (registrerede) totalvægt.
Registreringsattestens/koblingsattestens angivelse  

 af største totalvægt for påhængskøretøjet kan dog kun anvendes, hvis den er  

 lig med eller større end påhængskøretøjets egenvægt.
 Overstiger denne sum ikke 3.500 kg, er kørekort til kategori B  

 tilstrækkeligt.
Såfremt et påhængskøretøj er belæsset udover den i  

 registreringsattesten/koblingsattesten anførte største totalvægt, men inden  

 for påhængskøretøjets tilladte (registrerede) totalvægt i andre kombinationer  

 foreligger der alene en overtrædelse af reglerne om synsfri sammenkobling,  

 jf.
Justitsministeriets bekendtgørelse nr. 63 af 24. januar 1989.
 Opmærksomheden henledes på, at der kan være foretaget nedsættelse af  

 bilens tilladte totalvægt, påhængskøretøjets tilladte totalvægt samt af  

 største totalvægt i bilens registreringsattest/koblingsattest.
 Det tilføjes, at Justitsministeriet i forbindelse med en igangværende  

 revision af kørekortbekendtgørelsen vil tydeliggøre § 8, 4. pkt.
P.
M.
V.
E.
B.
