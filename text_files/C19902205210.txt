(Til rektorerne for samtlige  

 gymnasieskoler) Udover undervisning i engelsk skal alle sproglige elever vælge et  

 fortsættersprog og et begyndersprog, og alle matematiske elever et  

 fortsættersprog eller et begyndersprog.
 Følgende sprog kan være fortsættersprog: tysk og fransk.
 Følgende sprog kan være begyndersprog: tysk, fransk, spansk, russisk og  

 italiensk.
 Det er generelt en forudsætning for optagelse i gymnasiet, at eleven har  

 fulgt tre års undervisning i 7.-9. kl.i tysk eller tilsvarende undervisning i  

 fransk, ligesom ansøgere til sproglige linje skal have aflagt folkeskolens  

 afgangsprøve i tysk eller tilsvarende prøve i fransk.
 Elever, som har gennemført tre års undervisning i tysk optages på hold med  

 fortsættersproget, og elever, som ikke gennemført denne undervisning optages  

 på hold med begyndersproget.
 For så vidt angår faget fransk gennemføres der for tiden en række forsøg i  

 folkeskolen med såvel varieret antal ugetimer som varieret antal år i  

 forløbet.
 Elever, der har gennemført undervisning, som afslutter med en prøve i  

 fransk, der svarer til folkeskolens afgangsprøve i tysk, optages i gymnasiet  

 på hold med fransk som fortsættersprog.
 I alle andre tilfælde optages eleverne på hold med fransk som  

 begyndersprog.
 Elever, som i tysk eller fransk opfylder betingelserne for optagelse på  

 fortsætterhold, kan ikke optages på begynderhold i dette sprog.
 Elever på sproglig linje som undtagelsesvis opfylder betingelserne for  

 optagelse på fortsætterhold såvel i tysk som i fransk, kan følge undervisning  

 i begge sprog på fortsætterhold, idet det ene erstatter begyndersproget.  

 Disse elever kan imidlertid - af hensyn til skriftlig eksamen - ikke vælge  

 begge fortsættersprog som valgfag på højt niveau.
 Cirkulæreskrivelse af den 1. august 1989 om fortsætter- og begyndersprog  

 j.nr. 2112-0-89, RS 01-01, ophæves hermed.
 P.m.v.
 e.b.
