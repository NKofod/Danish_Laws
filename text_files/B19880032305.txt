 I henhold til § 5, stk. 1 i lov nr. 309 af 4. juni 1986 om frikommuner,  

 som ændret ved lov nr. 266 af 13. maj 1987, meddeles:
 § 1.  Miljøministeren har den 17. juni 1988 godkendt  

 frikommuneregulativ nr. 9 for Kjellerup Kommune om nedsættelse af fristen for  

 klage til Miljøankenævnet over kommunalbestyrelsens afgørelser efter by- og  

 landzonelovens §§ 6-8 fra 4 uger til 2 uger for så vidt angår ejendomme  

 beliggende i landsbyer, der er entydigt afgrænset i kommuneplanen, jf. § 28 a  

 i lov om frikommuner.
 § 2.  Frikommuneregulativet indebærer, at følgende  

 bestemmelse ikke gælder i Kjellerup Kommune i den udstrækning, den er  

 fraveget i regulativet:
 § 11,  stk. 2, i lov om by- og landzoner, jf.  

 lovbekendtgørelse nr. 446 af 3. oktober 1985, som ændret ved lov nr. 286 af  

 13. maj 1987.
 § 3.  Frikommuneregulativet træder i kraft den 15.  

 juli 1988. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
