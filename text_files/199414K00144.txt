Nr BTL 144 Betænkning over Forslag til lov om DSB Busser A/S   

 Nr L 144 1994-95, 1. samling Afgivet af Trafikudvalget Afgivet: 19950316 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
To af udvalgets spørgsmål til trafikministeren og dennes svar herpå er optrykt som bilag til betænkningen.
 Endvidere har udvalget modtaget skriftlige henvendelser fra:
Bolig-, Motor- og Hjælpemiddeludvalget, De Samvirkende Invalideorganisationer og Statsansattes Kartel.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Fremskridtspartiets, Det Radikale Venstres og  

 Centrum-Demokraternes medlemmer af udvalget) lovforslaget til vedtagelse  

 uændret.
 Et mindretal inden for flertallet (Fremskridtspartiets medlem af udvalget)  

 er betænkelig ved, at der på forhånd mellem regeringen, Venstre og Det  

 Konservative Folkeparti er indgået en sådan bindende aftale, at det ikke har  

 været muligt at ændre i lovforslaget.
 Fremskridtspartiet er således ikke tilfreds med de oplysninger, der er  

 kommet omkring bl.a. åbningsbalancen.
 Fremskridtspartiet udtrykker håb om, at man fremover vil fremlægge  

 lovforslag til drøftelse i Folketinget, inden der indgås bindende aftaler  

 (helt ned i detaljer) mellem partierne.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling, men vil  

 stemme for de af mindretallet stillede ændringsforslag.
 Socialistisk Folkeparti og regeringen indgik i sidste folketingsår en  

 treårig aftale om DSB.
Med skiftet af trafikminister blev aftalen imidlertid sat i bero, fordi  

 den nye trafikminister ville afvente nye undersøgelser af aftalen.
Det betød,  

 at aftalen ikke blev underskrevet, og ved finanslovforliget for 1995 fik de  

 borgerlige ind i forliget, at rederi- og busdivisioner skulle udskilles som  

 selvstændige selskaber.
 Det var Socialistisk Folkeparti enig i, men Socialistisk Folkeparti var  

 bestemt ikke enig i, at 25 pct. af aktierne skulle sælges til private, og at  

 der dermed blev åbnet op for en privatisering.
 Socialistisk Folkeparti stemmer derfor imod lovforslaget om udskillelse af  

 busdivisionen fra DSB.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling, men vil stemme for de  

 stillede ændringsforslag.
 Enhedslisten finder, at konsekvensen af lovforslaget vil blive en endnu  

 større markedsøkonomisk konkurrence på det kollektive trafikområde.
Kollektiv trafik optimeres efter mindretallets mening bedst gennem en  

 koordineret og samfundsstyret indsats og ikke gennem opsplitning af de  

 enkelte transporttyper i indbyrdes konkurrerende selskaber.
Taberne i denne  

 omlægning bliver de mange borgere, som får en dårligere kollektiv  

 trafikbetjening i konkurrencens hellige navn.
 ÆndringsforslagAf et mindretal (SF), tiltrådt af et  

mindretal (EL):
 Til § 4 1) Paragraffen udgår.
 Til § 6 2) I stk. 2 indsættes efter 1. pkt. som nyt punktum:
»Overgår de i stk. 1 nævnte tjenestemænd til ansættelse i selskabet,  

 har de pågældende ret til at deltage i kollektive konflikter efter gældende  

 regler.« 3) Efter stk. 6 indsættes som nyt stykke:
»Stk. 7. De af medarbejderne valgte medlemmer af selskabets  

 bestyrelse skal være ansat i DSB Busser A/S, jf. dog stk. 6.« Bemærkninger Til nr. 1 Ændringsforslaget indebærer, at der ikke kan foretages delvist  

 salg af aktierne.
Disse skal ejes fuldt ud af staten.
 Til nr. 2 Ændringsforslaget betyder, at hvis statstjenestemænd overgår til  

 ansættelse i DSB Busser A/S på særlige vilkår, skal de have ret til at  

 deltage i kollektive konflikter efter gældende fagretlige regler.
Til nr. 3 Ændringsforslaget indebærer, at alene ansatte i DSB Busser A/S  

 kan vælges til bestyrelsen for DSB Busser A/S som medarbejdervalgte  

 repræsentanter.
Medarbejdere, der af den ene eller anden grund har  

 tjenestefrihed uden løn, kan ikke vælges som medlemmer af bestyrelsen som  

 repræsentant for medarbejderne.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Svend  

 Erik Hovmand (V) Helge Sander (V) Hans Christian Schmidt (V) Kaj Ikast (KF)  

 Brian Mikkelsen (KF) Stefan G.
Rasmussen (KF) Ole Donner (FP) Bilag To af udvalgets spørgsmål til trafikministeren og dennes svar herpå  

Spørgsmål 6:
»Ad side 15 og 16 Bliver der reelt forskel på HT's situation med hensyn til åbningsbalance,  

 lånevilkår m.v. og den, der kommer til at gælde for DSB Busser A/S.
I givet  

 fald hvilke?» Svar:
 Det fremgår af kommentaren i mit brev af 23. februar 1995 til  

 Trafikudvalget, at aktieselskabsloven finder anvendelse vedrørende stiftelsen  

 af DSB Busser A/S.
 Det samme er tilfældet for HT ved stiftelsen af busselskabet.
 Begge selskaber stiftes ved at indskyde de eksisterende busvirksomheder  

 (apportindskud).
 I forbindelse med stiftelsen skal der udarbejdes åbningsbalance og en  

 vurderingsberetning af sagkyndig uvildig person med det formål at  

 værdiansætte selskabets aktiver og passiver i overensstemmelse med  

 bestemmelserne herom.
 Der henvises endvidere til besvarelsen af spørgsmål 7.
 Spørgsmål 7:
»Der ønskes en beskrivelse af, hvilke vilkår (og eventuelt forskelle)  

 der kommer til at gælde i konkurrencen mellem private vognmænd og DSB Busser  

 A/S, når man f.eks. skal byde på amtslige trafikselskabers ruter eller lokale  

 bybusruter.
Beskrivelsen skal omfatte alle økonomiske forhold - herunder  

 lånevilkår, driftsvilkår, skatter, afgifter m.v. - altså en udtømmende  

 beskrivelse.
Finder ministeren, at der ikke bliver forskel, ønskes dette  

 bekræftet.
I modsat fald ønskes en klar tilkendegivelse af forskellen - og  

 konsekvenserne heraf.« Svar:
 Det er trafikselskaberne, der fastsætter vilkårene for den kørsel, der  

 udbydes, idet tilbudene skal behandles på et objektivt grundlag uafhængig af,  

 om den bydende er en offentlig eller privat virksomhed.
 Der vil heller ikke i øvrigt være forskelle mellem de to typer af  

 virksomheder.
DSB Busser A/S skal som ethvert andet aktieselskab følge aktie- og  

 årsregnskabslovgivningen og operere på helt sædvanlige markedsvilkår.
Det vil  

 bl.a. indebære optagelse af lån i privat pengeinstitut på normale vilkår.
Der  

 er heller ikke forskelle i relation til skatter og afgifter.
Efter lovgivningen skal der ikke betales lønsumsafgift for udlånte  

 tjenestemænd.
Det fremgår imidlertid af bemærkningerne til lovforslaget, at  

 selskabet skal indbetale et beløb til DSB, som fuldt ud modsvarer  

 lønsumsafgiften for disse personer.
Det sker netop med henblik på at skabe  

 lige vilkår i forhold til private virksomheder.
