Bekendtgørelse om vederlag m.v. til medlemmer af  

  

 kommunale selvstyrehavnes bestyrelser I medfør af § 9, stk. 9, i lov nr. 326 af 28.  

 maj 1999 om havne (havneloven) fastsættes:
 § 1.  

  

 For  

 deltagelse i møder i en kommunal selvstyrehavns havnebestyrelse ydes der  

 medlemmerne, bortset fra formanden, diæter og erstatning for dokumenteret  

 tabt  

 arbejdsfortjeneste efter reglerne i § 16 a, stk. 2 og 3, i lov om  

 kommunernes styrelse.
 Stk. 2.  

  

 Hvis  

 havnens årlige godsomsætning overstiger 0,1 mio. t, eller hvis havnen har  

 landinger af fisk til en årlig landingsværdi på over 100 mio. kr., kan  

 kommunalbestyrelsen beslutte, at der i stedet for diæter og erstatninger for  

 dokumenteret tabt arbejdsfortjeneste ydes hver af medlemmerne et fast  

 vederlag  


  

 udgørende indtil 18.000 kr. årligt.
 Stk. 3.  

  

 Hvis  

 havnens årlige godsomsætning overstiger 0,5 mio. t, eller hvis havnen har  

 landinger af fisk til en årlig landingsværdi på over 200 mio. kr., kan  

 kommunalbestyrelsen beslutte, at vederlaget kan udgøre indtil 35.000 kr.  

 årligt, jf. stk. 2.
Stk. 4.  

  

 De i  

 stk. 2 og 3 anførte maksimale vederlag reguleres efter de for  

 tjenestemænd  

 i staten gældende reguleringssatser.
Ved reguleringen anses de anførte beløb  

 som grundbeløb pr. 1. oktober 1997.
 Stk. 5.  

  

 En  

 beslutning efter stk. 2 og 3 skal omfatte samtlige havnebestyrelsens  

 medlemmer bortset fra formanden.
 Stk. 6.  

  

 Til  

 stedfortrædere for medlemmer af havnebestyrelsen ydes diæter og tabt  

 arbejdsfortjeneste efter stk. 1.
 § 2.  

  

 Til  

 havnebestyrelsens formand ydes et fast vederlag, som fastsættes af  

 kommunalbestyrelsen.
 Stk. 2.  

  

 Hvis  

 havnens årlige godsomsætning overstiger 0,1 mio. t., eller hvis havnen har  

 landinger af fisk til en årlig landingsværdi på over 100 mio. kr., kan  

 vederlaget udgøre indtil 25 pct. af vederlaget til den pågældende kommunes  

 borgmester.
 Stk. 3.  

  

 I andre  

 tilfælde, end de i stk. 2 omtalte, kan vederlaget udgøre indtil 15 pct.  

 af  

 borgmestervederlaget.
 Stk. 4.  

  

 Et  

 bestyrelsesmedlem, der på grund af formandens fravær er konstitueret som  

 formand i en periode på mindst 2 uger, modtager i funktionsperioden vederlag  

 svarende til formandens vederlag forholdsmæssigt for den pågældende periode.  

 Funktionsvederlag kan højst ydes i en uafbrudt periode på 9 måneder.
 § 3.  

  

 Til  

 havnebestyrelsens formand og øvrige medlemmer samt til stedfortrædere ydes  

 udgiftsgodtgørelse  

 i forbindelse med deltagelse i havnebestyrelsens møder efter reglerne i  

 § 16 a, stk. 6, jf. § 16, stk. 10, i lov om kommunernes  

 styrelse.
 § 4.  

  

 Kommunalbestyrelsen kan beslutte, at der ydes udgiftsgodtgørelse efter  

 § 3  

 i forbindelse med deltagelse i kurser m.v., der af kommunalbestyrelsen anses  

 for at have betydning for varetagelsen af hvervet.
 Stk. 2.  

  

 Kommunalbestyrelsen  

 kan i tilknytning til en beslutning i henhold til stk. 1 yderligere  

 beslutte, at der til bestyrelsesmedlemmer, som vederlægges efter § 1,  

 stk. 1, samt til stedfortrædere, ydes diæter og erstatning for  

 dokumenteret tabt arbejdsfortjeneste i forbindelse med deltagelse i de nævnte  

 kurser m.v.
 § 5.  

  

 I  

 tilfælde, hvor en kommunal selvstyrehavn drives som et kommunalt fællesskab,  

 kan fastsættelse af vederlag til formanden for havnebestyrelsen ske på  

 grundlag  

 af de højeste af de vederlag, som ydes til de deltagende kommuners  

 borgmestre,  

 dog ikke amtsborgmestre.
 § 6.  

  

 Fast vederlag udbetales månedsvis forud og ydes for hver påbegyndt  

 kalendermåned.  

 Vederlæggelsen ophører med udgangen af den måned, hvor den pågældende  

 fratræder  

 hvervet eller i en uafbrudt periode på tre måneder ikke har varetaget dette.
 Stk. 2.  

  

 Funktionsvederlag efter § 2, stk. 4, udbetales månedsvis bagud.
 § 7.  

  

 Kommunalbestyrelsen afgør hvert år, på grundlag af det forgangne kalenderårs  

 omsætningstal, hvorledes havnebestyrelsen skal vederlægges, jf. §§ 1 og  

 2.
 Stk. 2.  

  

 Såfremt der  

 alene er udbetalt diæter mv. i henhold til § 1, stk. 1, og  

 omsætningen ved slutningen af kalenderåret berettiger til udbetaling af fast  

 vederlag, kan kommunalbestyrelsen træffe beslutning om efterregulering til  

 bestyrelsens medlemmer.
 Stk. 3.  

  

 Såfremt der  

 er udbetalt fast vederlag og den forventede omsætning ikke nås, og der derfor  

 burde have været udbetalt diæter mv., kan kommunalbestyrelsen ikke forlange  

 tilbagebetaling.
 § 8.  

  

 Alle ydelser efter denne bekendtgørelse afholdes af havnekassen, jf.  

 havnelovens § 9, stk. 9.
 § 9.  

  

 Kommunalbestyrelsens beføjelser efter denne bekendtgørelse kan ikke henlægges  

 til andre.
 § 10.  

  

 Bekendtgørelsen træder i kraft den 15. juli 2003. Samtidig ophæves  

 Bekendtgørelse nr. 1050 af 16. december 1999, om vederlag m.v. til medlemmer  

 af  

 havnebestyrelser.
 Stk. 2.  

  

 Kommunalbestyrelsen  

 kan træffe beslutning om, at udbetaling af vederlag m.v. for kalenderåret  

 2003  

 sker i henhold til de hidtil gældende regler.
