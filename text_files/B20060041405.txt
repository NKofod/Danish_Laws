Bekendtgørelse  

 om sundhedskoordinationsudvalg og  

  

 sundhedsaftaler I medfør af § 204, stk. 2, og § 205,  

 stk. 2, i sundhedsloven, jf. lov nr. 546 af 24. juni 2005, fastsættes:
 § 1.  

  

 Regionsrådet nedsætter i samarbejde med kommunalbestyrelserne i regionen et  

 sundhedskoordinationsudvalg.
Stk. 2.  

  

 Sundhedskoordinationsudvalget består af repræsentanter for regionen,  

 kommunerne  

 i regionen og praksissektoren.
Den nærmere sammensætning kan aftales mellem  

 regionsrådet og kommunekontaktrådet i regionen.
Dog skal mindst ét medlem  

 udpeges af praksisudvalget for almen praksis i regionen.
Stk. 3.  

  

 Hvor ikke  

 andet aftales, jf. stk. 2, består sundhedskoordinationsudvalget af 1)  

 	  

 3 medlemmer udpeget  

 af regionsrådet, 2)  

 	  

 5 medlemmer udpeget  

 af kommunekontaktrådet i regionen og 3)  

 	  

 2 medlemmer udpeget  

 af praksisudvalget for almen praksis i regionen.
 Stk. 4.  

  

 Sundhedskoordinationsudvalget vælger sin formand blandt regionsrådets  

 repræsentanter i udvalget.
 § 2.  

  

 Sundhedskoordinationsudvalget fastsætter selv sin forretningsorden.
 Stk. 2.  

  

 Sundhedskoordinationsudvalget  

 skal afholde mindst fire møder om året.
 Stk. 3.  

  

 Funktionsperioden for udvalgets medlemmer følger den kommunale valgperiode.
 Stk. 4.  

  

 Sundhedskoordinationsudvalget  

 kan nedsætte underudvalg og arbejdsgrupper, bl.a. med henblik på faglig  

 rådgivning eller inddragelse af brugersynspunkter.
 Stk. 5.  

  

 Regionen  

 sekretariatsbetjener sundhedskoordinationsudvalget.
 § 3.  

  

 Sundhedskoordinationsudvalget  

 udarbejder et generelt udkast til de sundhedsaftaler, der efter  

 sundhedslovens  

 § 205 skal indgås mellem regionen og de enkelte kommuner i regionen.
 Stk. 2.  

  

 Sundhedskoordinationsudvalget  

 følger og drøfter efter behov sundhedsaftalernes praktiske gennemførelse og  

 stiller sine vurderinger heraf til rådighed for aftaleparterne.
 Stk. 3.  

  

 Sundhedskoordinationsudvalget vurderer udkast til regionens sundhedsplan og  

 kan  

 fremkomme med anbefalinger til, hvordan planen kan fremme sammenhæng i  

 indsatsen mellem sygehuse, praksissektor og kommuner.
 Stk. 4.  

  

 Sundhedskoordinationsudvalget  

 drøfter i øvrigt emner, der er relevante for sammenhængen i behandlingsforløb  

 mellem sygehuse, praksissektor og kommuner.
 Stk. 5.  

  

 Sundhedskoordinationsudvalget  

 informerer sundhedskoordinationsudvalgene i de øvrige regioner om forhold  

 vedrørende samarbejdet mellem sygehuse, praksissektor og kommuner i regionen,  

 hvor kendskab hertil kan fremme koordinationen af behandlingsforløb, der  

 omfatter flere regioner.
 § 4.  

  

 Regionsrådet og en kommunalbestyrelse kan nedsætte et fælles kontaktforum på  

 sundhedsområdet, hvor der er et særligt behov herfor.
 Stk. 2.  

  

 Regionsrådet  

 og kommunalbestyrelsen fastlægger i fællesskab kontaktforummets sammensætning  

 og opgaver samt de nærmere vilkår for kontaktforummets arbejde.
§ 5.  

  

 Regionsrådet skal med hver kommunalbestyrelse i regionen indgå  

 sundhedsaftaler  

 om varetagelsen af opgaver på sundhedsområdet.
Regionsrådet og  

 kommunalbestyrelsen skal som minimum indgå aftaler vedrørende 1)  

 	  

 udskrivningsforløb  

 for svage ældre patienter, 2)  

 	  

 indlæggelsesforløb, 3)  

 	  

 træningsområdet, 4)  

 	  

 hjælpemiddelområdet, 5)  

 	  

 forebyggelse og sundhedsfremme,  

 herunder patientrettet forebyggelse, og 6)  

 	  

 indsatsen for  

 mennesker med sindslidelser.
 Stk. 2.  

  

 De nærmere  

 krav til de enkelte aftalers indhold fremgår af bilag 1-6 til denne  

 bekendtgørelse.
 § 6.  

  

 Når  

 en sundhedsaftale er indgået, sender regionsrådet aftalen til  

 sundhedskoordinationsudvalget til orientering.
Stk. 2.  

  

 Regionsrådet  

 indsender sundhedsaftalerne på de områder, der er nævnt i § 5, til  

 Sundhedsstyrelsen  

 til godkendelse.
Indsendelsen skal ske inden for valgperiodens første år, jf.  

 dog stk. 3.
 Stk. 3.  

  

 For de  

 regionsråd, hvis funktionsperiode er påbegyndt som forberedelsesudvalg i  

 2006,  

 er fristen for indsendelse af aftalerne til Sundhedsstyrelsen den 1. april  

 2007.
 § 7.  

  

 Sundhedsstyrelsens godkendelse beror  

 på, om der er indgået aftaler på de områder, der er nævnt i § 5, i  

 overensstemmelse med de krav, der er angivet i bilag 1-6 til denne  

 bekendtgørelse.
Stk. 2.  

  

 Væsentlige  

 ændringer af aftalerne indsendes løbende til Sundhedsstyrelsen med henblik på  

 godkendelse.
Sundhedsstyrelsen vejleder om, hvilke ændringer, der kræver  

 fornyet godkendelse, jf. § 9.
 Stk. 3.  

  

 Såfremt  

 Sundhedsstyrelsen ikke inden 2 måneder fra modtagelsen af en sundhedsaftale  

 har  

 gjort indsigelse, betragtes aftalen som godkendt.
Stk. 4.  

  

 Kan  

 Sundhedsstyrelsen ikke godkende en aftale, tilkendegiver Sundhedsstyrelsen  

 over  

 for aftaleparterne, hvori manglerne består.
Det påhviler herefter  

 regionsrådet  

 og kommunalbestyrelsen at ændre aftalen og indsende den til godkendelse inden  

 for en af Sundhedsstyrelsen fastsat tidsfrist.
 § 8.  

  

 Regionsrådet  

 og kommunalbestyrelsen kan indgå sundhedsaftaler ud over de aftaler, der er  

 nævnt i § 5.
 Stk. 2.  

  

 De aftaler,  

 der er nævnt i stk. 1, skal ikke godkendes af Sundhedsstyrelsen.
 § 9.  

  

 Sundhedsstyrelsen  

 udsender en vejledning om sundhedskoordinationsudvalg og sundhedsaftaler,  

 herunder om de nærmere rammer og procedurer for indsendelse af  

 sundhedsaftaler  

 til Sundhedsstyrelsens godkendelse, jf. § 7.
 § 10.  

  

 Bekendtgørelsen træder i kraft den 1. januar 2007.
Indenrigs- og Sundhedsministeriet, den 5.  

 maj 2006 Lars Løkke Rasmussen /John Erik Pedersen Bilag 1 Krav til indholdet i sundhedsaftaler om  

 udskrivningsforløb for svage, ældre patienter Aftalen skal beskrive følgende:
 1.  

 	  

 Hvordan  

 parterne sikrer rettidig afklaring af den enkelte patients behov efter  

 udskrivning fra sygehus, herunder koordinering af udskrivningstidspunkt og  

 udskrivningsbetingede ydelser.
 2.  

 	  

 Hvordan  

 parterne sikrer, at relevant information formidles rettidigt til patienten og  

 eventuelt pårørende samt til den praktiserende læge, kommunen og andre  

 relevante aktører i forbindelse med udskrivning, og at parterne er  

 tilgængelige  

 for videre dialog og spørgsmål fra patienten.
 3.  

 	  

 Hvordan  

 parterne ved koordination af kapacitet m.v. sikrer, at patienterne kan  

 udskrives fra sygehus hurtigst muligt efter, at de er færdigbehandlede.
 4.  

 	  

 Hvordan  

 parterne følger op på aftalen.
Bilag 2 Krav til indholdet i sundhedsaftaler om  

 indlæggelsesforløb Aftalen skal beskrive følgende:
 1.  

 	  

 Hvilke  

 relevante oplysninger om patientens behov m.v., der skal udveksles mellem  

 kommunen,  

 den praktiserede læge og sygehuset; hvordan det sikres, at informationen  

 leveres rettidigt; hvordan det sikres, at relevante informationer formidles  

 til  

 patienten; samt at parterne er tilgængelige for videre dialog og spørgsmål  

 fra  

 patienten.
 2.  

 	  

 Hvordan  

 parterne forebygger uhensigtsmæssige akutte indlæggelser.
 3.  

 	  

 Hvordan  

 parterne følger op på aftalen.
Bilag 3 Krav til indholdet i sundhedsaftaler om  

 træningsområdet Aftalen skal beskrive følgende:
 1.  

 	  

 Den  

 arbejdsdeling, som er aftalt mellem regionen og kommunerne i forhold til  

 levering af genoptræning til patienter efter udskrivning fra sygehus samt  

 beskrivelse af arbejdsdeling aftalt med tredje part.
 2.  

 	  

 Hvordan  

 parterne sikrer kommunikation mellem sygehuset, den praktiserende læge og  

 kommunen  

 i forbindelse med udskrivning fra sygehus af patienter med et  

 genoptræningsbehov.  

 Konkret skal aftalen fastlægge indholdet af en kontaktpersonordning..
 3.  

 	  

 Hvordan  

 parterne sikrer tilvejebringelse af det nødvendige grundlag for kommunens  

 vejledning  

 om det frie valg af genoptræningssted.
 4.  

 	  

 Hvordan  

 parterne gennem en løbende planlægning og styring af kapaciteten af  

 genoptræningstilbud i regionen og kommunerne sikrer, at genoptræningen kan  

 påbegyndes hurtigst muligt efter udskrivningen fra sygehuset.
 5.  

 	  

 Hvordan  

 parterne følger op på aftalen.
Bilag 4 Krav til indholdet i sundhedsaftaler om  

 hjælpemiddelområdet Aftalen skal beskrive følgende:
 1.  

 	  

 Arbejdsdeling  

 mellem region og kommuner for tilvejebringelse af hjælpemidler og  

 behandlingsredskaber  

 til såvel varigt som til midlertidigt brug.
 2.  

 	  

 Hvordan  

 parterne sikrer planlægning og styring af kapaciteten i de regionale og  

 kommunale hjælpemiddeldepoter.
 3.  

 	  

 Hvordan  

 parterne gennem dialog og afklaring af den enkelte patients behov for  

 hjælpemidler eller behandlingsredskaber sikrer, at hjælpemidler og  

 behandlingsredskaber, som patienten har behov for, er til rådighed, når  

 patienten udskrives fra sygehus.
 4.  

 	  

 Hvordan  

 parterne sikrer nødvendig instruktion af patienten i brug af hjælpemidler og  

 behandlingsredskaber, og at patienten har adgang til at få svar på spørgsmål  

 herom.
 5.  

 	  

 Hvordan  

 parterne følger op på aftalen.
Bilag 5 Krav til indholdet i sundhedsaftaler om  

 forebyggelse og sundhedsfremme, herunder patientrettet forebyggelse Aftalen skal beskrive følgende:
 1.  

 	  

 Arbejdsdelingen  

 mellem regionens sygehuse, praksissektoren og kommunen i forhold til den  

 patientrettede forebyggelses- og sundhedsfremmeindsats.
 2.  

 	  

 Hvordan  

 parterne sikrer sammenhæng mellem de regionale og kommunale forebyggelses- og  

 sundhedsfremmetilbud.
 3.  

 	  

 Hvordan  

 parterne sikrer dialog i forbindelse med tilrettelæggelse, udvikling og  

 kvalitetssikring  

 af den patientrettede forebyggelses- og sundhedsfremmeindsats.
 4.  

 	  

 Hvordan  

 parterne sikrer, at indsatsen for patienter med et konstateret behov for  

 patientrettet forebyggelse koordineres i overensstemmelse med den faglige  

 evidens  

 og viden herom.
 5.  

 	  

 Hvordan  

 parterne sikrer kronisk syge patienter kontakt med de relevante aktører i  

 region og kommune, som forestår patientrettede forebyggelses- og  

 sundhedsfremmetilbud.
 6.  

 	  

 Hvordan  

 parterne følger op på aftalen.
Bilag 6 Krav til indholdet i sundhedsaftaler om  

 indsatsen for mennesker med sindslidelser Aftalen skal beskrive følgende:
 1.  

 	  

 Den nærmere  

 arbejdsdeling mellem region og kommuner i forhold til indsatsen for mennesker  

 med sindslidelser, herunder på børne- og ungeområdet samt for  

 mennesker med en kendt sindslidelse som tillige har et misbrug  

 (dobbeltdiagnosepatienter).
 2.  

 	  

 Hvordan  

 parterne sikrer koordinering mellem den sundhedsfaglige indsats og den  

 socialt  

 faglige indsats, herunder fastlægger hvem, der i en given situation er  

 ansvarlig for at tage et initiativ.
 3.  

 	  

 Hvordan  

 parterne sikrer, at relevant information formidles til patienten og mellem  

 sygehus, den praktiserende læge og kommunen i forbindelse med indlæggelse og  

 udskrivning fra sygehus, og at parterne er tilgængelige for videre dialog og  

 spørgsmål fra patienten.
 4.  

 	  

 Hvordan  

 parterne sikrer, at der i forbindelse med udskrivning foretages en tværfaglig  

 og tværsektoriel vurdering af patientens samlede behov sammen med patienten  

 og  

 relevante aktører, herunder koordinering af udskrivningstidspunkt og  

 udskrivningsbetingede ydelser.
 5.  

 	  

 Hvordan  

 parterne sikrer, at der foretages en vurdering af behov for indsats i forhold  

 til børn i familier, hvor der er et menneske med en sindslidelse, samt at  

 ansvaret for varetagelse af disse behov fastlægges.
 6.  

 	  

 Hvordan parterne sikrer planlægning og  

 styring af kapaciteten i forhold til indsatsen for mennesker med  

 sindslidelser.
 7.  

 	  

 Hvordan  

 parterne følger op på  

 aftalen.
