 I medfør af § 2, stk. 5, § 5, § 6, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 594 af 26. juni 1996, og efter  

 bemyndigelse i bekendtgørelse nr. 694 af 17. august 1995 fastsættes:
Definitioner § 1.  Ved "lodsfartøj" forstås et fartøj,  

 der af et lodseri anvendes til at transportere lodser til og fra skibe, som  

 skal lodses.
 Stk. 2.  Ved "nyt lodsfartøj" forstås et  

 fartøj, hvis køl er lagt på eller efter 1. november 1996 eller et fartøj, som  

 er ombygget til lodsfartøj på eller efter denne dato.
Anvendelse § 2.  Forskriften finder anvendelse på alle nye og  

 eksisterende lodsfartøjer med en bruttotonnage på 5 eller derover.
 Stk. 2.  Et fartøj, der kun lejlighedsvis anvendes til  

 at transportere lods til eller fra et skib, er ikke omfattet af forskriften.
Konstruktion § 3.  Et lodsfartøj skal opfylde de almindelige  

 bestemmelser om bygning og udstyr m.v. for et lastskib af tilsvarende  

 størrelse, fartsområde og byggetidspunkt, samt de efterfølgende bestemmelser.
 § 4.  Nye lodsfartøjer skal bygges som heldækkede  

 fartøjer og skal forstærkes udover gældende konstruktionsforskrifter i de  

 områder, hvor det erfaringsmæssigt er nødvendigt, f.eks. ved fendere, i  

 bunden ved stævnrør og lignende steder.
Syn § 5.  Et lodsfartøj skal underkastes et første  

 hovedsyn, inden skibet som nyt sættes i fart og derefter periodiske hovedsyn  

 med mellemrum af højst 48 måneder regnet fra sidste hovedsyn.
Indretning af styrehus § 6.  Støjniveauet i styrehuset på et nyt lodsfartøj  

 må ikke overstige 75 dB(A) målt ved 90% af hovedmaskineneriets maksimale  

 fremdrivningseffekt.
Der skal sikres en tilstrækkelig ventilation i  

 styrehuset med et luftskift på 6-8 gange i timen, om fornødent ved anvendelse  

 af mekanisk ventilation.
Temperaturen skal uanset udeforhold kunne holdes  

 mellem 18 og 20 grader C.
§ 7.  Der skal til føreren monteres en stol, som er  

 justerbar i højden, i ryglæn og sæde.
Navigationsinstrumenter, radar, radio,  

 samt overvågnings- og betjeningspaneler for maskineri og fartøj skal  

 anbringes inden for førerens naturlige synsfelt og rækkevidde, når føreren  

 sidder i stolen.
I lodsfartøjer bygget før forskriftens ikrafttræden og hvor  

 pladsen ikke tillader en sådan stol, kan stolen udelades.
§ 8.  I styrehusfronten skal mindst 2 af vinduerne  

 være forsynet med klarsigtsrude eller vinduesviskere af anerkendt og robust  

 fabrikat.
Der skal fra førerens plads være udsyn opefter, evt. ved montering  

 af vinduer i begge sider af styrehustaget.
Afhængig af udsigtsforholdene fra  

 styrepladsen skal som et minimum de 2 forreste sideruder i begge sider samt  

 de evt. ruder i styrehustag kunne holdes dug- og isfri.
Navigations- og radioudstyr § 9.  Ethvert lodsfartøj skal være udrustet med en  

 radar af passende størrelse og rækkevidde, samt et VHF-anlæg til  

 kommunikation med skibe, havn, lodsvagt, m.v.
 Maskinanlæg, brandslukning m.v.
 § 10.  Værktøj til mindre reparationer og justeringer  

 skal være anbragt let tilgængeligt i maskinrummet.
§ 11.  Der skal til maskinrummet være installeret et  

 godkendt brandmeldeanlæg og et godkendt, fast installeret  

 brandslukningsanlæg, hvis kapacitet og installation er i overensstemmelse med  

 Søfartsstyrelsens regler herfor.
Såfremt der i forbindelse med maskinrummet  

 findes andre rum, f.eks. styremaskinrum, skal sådanne medregnes ved  

 dimensioneringen af anlægget.
 Redningsmidler m.v.
§ 12.  Lodsfartøjer skal medføre en redningsflåde af  

 godkendt type.
Redningsflådens kapacitet og placering om bord skal godkendes  

 af Søfartsstyrelsen.
Stk. 2.  Redningskranse skal placeres inddækket, så  

 overisning så vidt muligt undgås.
Inddækningen må ikke væsentligt genere  

 anvendelsen af kransene.
 Stk. 3.  Adgangen til styrehuset i nye lodsfartøjer skal  

 have en bredde og være arrangeret således, at en båre kan passere.
 Stk. 4.  Redningsveste, nødsignaler og medicinkiste skal  

 være placeret hensigtsmæssigt og let tilgængeligt i styrehuset.
 § 13.  Der skal ombord installeres:
 § 14.  Til hver ombordværende person skal forefindes  

 egnet termisk beskyttende beklædning og en egnet arbejdsredningssvest med  

 reflekser, lys og iøjnefaldende farve.
Øvelser § 15.  Med mellemrum af højst en måned skal afholdes  

 øvelser med det redningsudstyr, der forefindes om bord på lodsfartøjet.
Sikkerhedsofficer § 16.  Der skal ved hver enkelt lodsstation være  

 udpeget en "sikkerhedsofficer", som har til opgave at koordinere  

 arbejdet med sikkerhedsforholdene ved den pågældende lodsstation.
Ækvivalens og afprøvninger § 17.  Denne forskrifts bestemmelser skal ikke  

 forhindre, at man om bord benytter andet udstyr, materiale, udrustninger,  

 apparater m.v. eller gennemfører andre foranstaltninger, som repræsenterer  

 mindst den samme grad af sikkerhed som efter denne forskrift.
 § 18.  Søfartsstyrelsen accepterer afprøvninger, der  

 udføres af anerkendte prøveinstitutter, herunder af prøveinstitutter i andre  

 EU-medlemsstater samt i lande, der er omfattet af EØS-aftalen, og som giver  

 passende og tilfredsstillende garantier af teknisk, fagmæssig og uafhængig  

 art.
Straffebestemmelse § 19.  Overtrædelse af forskriften straffes med bøde,  

 hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Sker der ikke konfiskation af udbytte, som er  

 opnået ved overtrædelsen, skal der ved udmåling af bøde, herunder  

 tillægsbøde, tages særligt hensyn til størrelsen af en opnået eller tilsigtet  

 økonomisk fordel, jf. stk. 2, nr. 2.
Stk. 4.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Ikrafttræden mv.
 § 20.  Forskriften træder i kraft den 1. november  

 1996.
 Stk. 2.  Teknisk forskrift af 30. november 1984 for  

 bygning, indretning og udrustning af lodsfartøjer på 5 brt og derover, men  

 under 20 brt ophæves.
