En virksomhed rejste spørgsmål om den afgiftspligtige værdi ved  

 virksomhedens salg af køkkenmaskiner til private forbrugere, når brugte  

 maskiner tages i bytte, idet værdien heraf modregnes i prisen for den nye  

 maskine.
I tilfælde, hvor køkkenmaskinerne sælges uden ibyttetagne brugte  

 maskiner, ydes en ubetinget demonstrationsrabat på 600 kr.
 Virksomheden fandt primært, at ibyttetagningsværdien for de brugte  

 maskiner ikke skal indgå i den afgiftspligtige værdi, subsidiært at den  

 afgiftspligtige værdi højst kan udgøre en beregnet gennemsnitsværdi af de  

 maskiner, der afsættes, uden at der tages brugte maskiner i bytte.
Nævnet traf afgørelse om, at afgiftsberigtigelse på grundlag af  

 gennemsnitspriser ikke kan godtages.
Derimod fandt nævnet, at virksomheden  

 også i byttesituationerne kan afgiftsberigtige de solgte komplette  

 køkkenmaskiner med fradrag af den ubetingede rabat på pt 600 kr., dvs. på  

 grundlag af kontantpriser, som virksomheden fra den 1. januar 1978 skal  

 anvende efter prismærkningsloven.
