LEDELSE OG ADMINISTRATION BESTYRELSENS KOMPETENCE M.V.
FORRETNINGSFØRER § 1 Bestyrelsen er med de begrænsninger, der følger af ovennævnte lov og  

 nærværende vedtægt og udlånsreglement, fiskeribankens øverste myndighed.
 Stk. 2.  Kongeriget Danmarks Hypotekbank og  

 Finansforvaltning varetager som forretningsfører den daglige administration  

 samt opgaver, der af bestyrelsen særligt henlægges til forretningsføreren.
 Stk. 3.  Fiskeribanken tegnes af mindst 3  

 bestyrelsesmedlemmer i forening eller af forretningsføreren alene efter  

 bestyrelsens bemyndigelse.
FORELÆGGELSE FOR BESTYRELSEN § 2 For bestyrelsen forelægges følgende sager til afgørelse:
FORLÆGGELSE FOR FISKERIMINISTEREN § 3 Til fiskeriministerens godkendelse forelægges følgende sager:
 BESTYRELSENS MØDER M.V.
§ 4 Bestyrelsen afholder møder mindst 4 gange årligt efter formandens  

 bestemmelse, samt når et af medlemmerne forlanger det.
Bestyrelsen er  

 beslutningsdygtig, når tre medlemmer er til stede.
Bestyrelsens beslutninger  

 vedtages med almindelig stemmeflerhed.
Når stemmerne står lige, gør  

 formandens stemme udslaget.
 Stk. 2.  Over bestyrelsens forhandlinger føres en  

 protokol.
ADMINISTRATIONENS FINANSIERING § 5 Fiskeribankens driftsudgifter afholdes af reserve- og  

 administrationsfondsbidrag og bankens øvrige indtægter, herunder  

 stiftelsesgebyr.
Størrelsen af de nævnte bidrag og gebyrer fastsættes af  

 bestyrelsen.
FISKERIBANKENS VIRKSOMHED A.
OPTAGELSE AF LÅN LÅNEOPTAGELSE § 6 Optagelse af lån kan ske a) ved optagelse af obligationslån b) mod  

 forskrivning c) ved optagelse af kassekredit.
 Vilkår for de enkelte lån fastsættes efter forslag af bestyrelsen af  

 fiskeriministeren.
 TILBAGEBETALING, FORRENTNING M.V.
§ 7 Amortisation af de af fiskeribanken udstedte obligationer finder sted ved  

 udtrækning til pari.
Bestyrelsen er berettiget til at åbne obligationsserier,  

 der tillige kan amortiseres ved opkøb.
Stk. 2.  Udtrækning foretages under medvirken af  

 København notarialkontor.
Obligationerne kan ikke opsiges til indfrielse fra  

 kreditors side.
Fiskeribanken kan derimod opsige samtlige udstedte  

 obligationer eller en del deraf til indfrielse med 3 måneders varsel.
 Stk. 3.  Indfriede og opkøbte obligationer må ikke  

 sættes i omløb påny, men skal annulleres, efterhånden som amortisationen af  

 det pågældende lån kræver det.
 INDSKRIVNING M.V.
§ 8 De af fiskeribanken udstedte obligationer kan indskrives i fiskeribanken  

 under dennes garanti imod udlevering af indskrivningsbevis.
Af indskrevne  

 obligationer finder udbetaling af renter og udtrukne obligationsbeløb sted  

 til forfaldstid ved fiskeribankens foranstaltning ved godskrivning på  

 postgirokonto, konto i bank, sparekasse eller lignende.
B.
UDLÅN LÅNEOMRÅDE § 9 Lån kan ydes til følgende formål:
LÅNEANSØGNINGER OG LÅNERKREDS § 10 Lån kan ydes såvel til myndig enkeltperson som til selskab.
Stk. 2.  Lån i fiskerfartøjer ydes kun til  

 erhvervsfiskere.
Endvidere kan der ydes lån til selskaber m.v., når disse er  

 registrerede af fiskeriministeriet som berettigede til at drive  

 erhvervsmæssigt fiskeri.
Stk. 3.  Det er en betingelse, at ansøgere om lån til  

 fiskerfartøjer har en egenkapital på ca. 15 % enten kontant eller i andre  

 aktiver.
Ansøgere om lån til virksomheder og anlæg på land samt om lån til  

 investeringer til brug for opdræt af fisk, krebsdyr, bløddyr og alger skal  

 indskyde en egenkapital på mindst 10 %. Bestyrelsen kan nedsætte eller  

 frafalde krav herom.
Stk. 4.  Ansøgninger skal indeholde oplysninger om, til  

 hvilket formål lånet agtes anvendt, opgørelse over udgifterne ved den  

 påtænkte investering samt en finansieringsplan.
Endvidere skal ansøgninger  

 indeholde sådanne oplysninger (herunder driftsregnskab og -budget, sædvanlig  

 status, oplysning om ansøgerens pengeinstitut), at fiskeribanken kan danne  

 sig et skøn over ansøgerens økonomiske stilling og projektets rentabilitet.
SIKKERHEDSSTILLELSE § 11 Lån ydes mod pant i fiskerfartøjer, fast ejendom eller løsøre, mod kaution  

 eller mod anden sikkerhed.
I fiskerfartøjer, fast ejendom og løsøre kræves  

 normalt første prioritets panteret eller anden efter bestyrelsens skøn  

 passende sikkerhed.
Stk. 2.  Pantet skal være forsikret og pantesikkerheden  

 omfatte forsikringssummen.
Forsikringsbestemmelserne skal bestemme, at  

 fiskeribankens pant i forsikringssummen skal bibeholdes, selv om den  

 forsikredes ret til forsikringssummen måtte være forbrudt ved hans egen  

 skyld.
 Stk. 3.  Pantsatte fiskerfartøjer med motor og øvrigt  

 tilbehør skal være forsikret i et af fiskeriministeriet godkendt  

 forsikringsselskab.
 Stk. 4.  Ethvert fartøj, hvortil der ydes lån i henhold  

 til § 9 pkt. 1 og 2, skal være forsynet med fiskericertifikat i henhold til  

 Skibsregistreringsloven.
BELÅNING AF FARTØJER § 12 Lån til bygning af fiskerfartøjer ydes normalt med op til 70 % af  

 kontraktprisen, såfremt bestyrelsen finder prisen rimelig og sikkerheden  

 tilfredsstillende.
Ved kontraktpris over 10.000.000 kr. ydes normalt kun op  

 til 65 %. Der ydes ikke lån til nybygninger under 200.000 kr. og normalt ikke  

 til nybygninger med brugt motor.
Lånets løbetid er normalt 20 år, dog højst  

 10 år for mindre fartøjer.
Stk. 2.  Lån til køb eller ombygning af brugte fartøjer  

 ydes på grundlag af købesummen eller fiskeribankens vurdering normalt med op  

 til 60 %. Lånets løbetid er normalt 20 år for fartøjer indtil 10 år, for  

 fartøjer fra 10-30 år normalt 15 år, og for fartøjer over 30 år er løbetiden  

 normalt 10 år.
Fartøjets alder regnes fra udløbet af færdiggørelsesåret.
Stk. 3.  Lån til motorer ydes normalt med 60 % af  

 kontraktprisen med tillæg af installationsomkostninger.
Afdragstiden er  

 normalt 10 år.
LÅN TIL HÅNDVÆRK OG INDUSTRI § 13 Lån til virksomheder og anlæg på land jfr. § 9, nr. 3, kan normalt ydes  

 med op til 60 % af udgifterne til erhvervelse eller opførelse af fast ejendom  

 og 50 % af resten (maskiner etc.) Hvis maskiner og lignende udgør den  

 altovervejende del af projektet, ydes normalt kun 50 % af den samlede  

 anskaffelsessum.
Afdragstiden er normalt 20 år for lån i fast ejendom og 10  

 år for lån i maskiner.
 Stk. 2.  I sager af større omfang kan bestyrelsen kræve  

 optagelse af realkreditlån, som fradrages i fiskeribanklånet.
LÅN TIL AKVAKULTUR § 14 Lån til opdræt af fisk, krebsdyr, bløddyr og alger, jfr. § 9 nr. 4, kan  

 normalt ydes med op til 60 % af udgifterne til erhvervelse eller opførelse af  

 fast ejendom eller tilsvarende anlæg og 50 % af andre udgifter (maskiner og  

 andet udstyr m.v.) Hvis maskiner m.v. udgør den overvejende del af projektet,  

 ydes normalt kun 50 % af den samlede anskaffelsessum.
Afdragstiden er højst  

 20 år for lån i fast ejendom og højst 10 år for lån til øvrige anskaffelser.
 Stk. 2.  Bestyrelsen kan kræve optagelse af  

 realkreditlån, som fradrages ved udmålingen af fiskeribanklånet.
ALMINDELIGE REGLER § 15 Lån udmåles kontant, men udbetales som obligationslån.
Stk. 2.  For lån, hvis form og afdragstid ikke er  

 fastsat i nærværende vedtægt, fastsættes de nærmere vilkår af bestyrelsen.
De  

 ydede lån forfalder til indfrielse ved helt eller delvist ejerskifte, samt  

 når pantet efter bestyrelsens skøn ikke længere anvendes efter sit formål  

 eller ikke vedligeholdes forsvarligt, ligesom i øvrigt i tilfælde af  

 væsentlig misligholdelse.
 Stk. 3.  Låntagerne har ret til at foretage  

 ekstraordinær tilbagebetaling af hele eller en del af lånet efter nærmere  

 aftale med banken.
 Stk. 4.  Gældsovertagelse på uændrede vilkår vil normalt  

 blive tilladt, såfremt ansøgeren opfylder betingelserne for opnåelse af lån.
VURDERING § 16 Vurdering foretages af bestyrelsen med sagkyndig bistand efter  

 bestyrelsens skøn.
Eventuelle udgifter ved vurdering af pantet betales  

 normalt af ansøgeren.
TILSYN § 17 Tilsynet med de enkelte panter føres for fiskerfartøjer normalt under  

 medvirken af fiskeriinspektionen.
Tilsyn med andre panter føres efter  

 bestyrelsens skøn.
Fiskeribanken er til enhver tid berettiget til at lade  

 undersøge pantets tilstand, og debitor er pligtig at meddele de oplysninger,  

 som forlanges i forbindelse hermed.
ANDRE LÅNEBETINGELSER § 18 Enhver låntager må ved de til fiskeribanken udstedte pantebreve forpligte  

 sig til at underkaste sig bestemmelserne i fiskeribankens vedtægt og  

 udlånsreglement samt forandringer i eller tillæg hertil, som måtte blive  

 fastsat af fiskeriministeren.
REGNSKAB OG REVISION REGNSKAB § 19 Fiskeribankens regnskabsår er finansåret.
Der udfærdiges årsberetning og  

 årsregnskab.
Stk. 2.  Driftsoverskud henlægges til reserve- og  

 administrationsfonden, for så vidt det ikke medgår til dækning af tidligere  

 års underskud.
Underskud, som ikke dækkes af reserve- og  

 administrationsfonden, søges dækket ved bevilling på de årlige finanslove.
REVISION § 20 Fiskeribankens regnskab revideres efter reglerne for den statslige  

 revision.
VEDTÆGTS OG UDLÅNSREGLEMENTS IKRAFTTRÆDEN § 21 Foranstående vedtægt og udlånsreglement træder i kraft den 1. maj 1986.
 Samtidig ophæves ophæves den af fiskeriministeriet for Kongeriget Danmarks  

 Fiskeribank udfærdigede vedtægt af 14. maj 1985.
