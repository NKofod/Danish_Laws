Sagen angår adkomstberigtigelse vedrørende et i forbindelse med  

 anlægget af en motorvej eksproprieret areal, der ønskes overført til en  

 bestående matrikulær enhed.
Overdragelsen er attesteret af kommisarius, men  

 afvist fra tingbogen med den begrundelse, at arealet i henhold til  

 landbrugsministeriets skrivelse er overført til ejendomsbladet for den  

 bestående matrikulære enhed.
Direktoratet tager denne afvisning fra tinglysning til udtryk for, at  

 når der til et bestående matrikelnummer overføres en del af et andet eller af  

 et umatrikuleret areal, og overførslen er noteret i matrikel og tingbog,  

 behøves ikke yderligere tinglysning af adkomst.
I tinglysningsfortegnelser  

 over arealer eksproprieret i anledning af anlæg eler udvidelse af jernbane  

 o.l. medtages derfor foruden de til anlægget overtagne arealer fremtidig kun  

 de til lodsejere overdragne arealer, som har selvstændige matr.nre.
 Ministeriet for offentlige arbejder har under ........... ved at fremsende  

 den hoslagt tilbagefølgende sag ........... udbedt sig landbrugsministeriets  

 ytringer over samme.
Sagen angår adkomstberigtigelse vedrørende et i forbindelse med anlægget  

 af motorvejen vest om K. eksproprieret areal af matr. nr. 7f I.
By, B.
Sogn,  

 hvilket areal overdrages til ejeren af matr. nr. 7e smst.
Overdragelsen er  

 attesteret af kommissarius ved anlæg af jernbaner m. v. på øerne, men afvist  

 fra tingbogen med den begrundelse, at ovenomhandlede areal i henhold til  

 landbrugsministeriets skrivelse af ........... er blevet overført til  

 ejendomsbladet for matr. nr. 7e Den anførte afvisningsgrund må formentlig betyde, at dommeren, når der om  

 den foretagne udskillelse af arealet fra matr. nr. 7f og sammenlægning med  

 matr. nr. 7e allerede er sket henholdsvis fraskrivning og tilskrivning på  

 vedkommende ejendomsblade, jfr. tinglysningslovens § 23, sidste stk., anser  

 tinglysning af adkomsten for åbenbart overflødig til beskyttelse af  

 rettigheder over det overførte areal, jfr. tinglysningslovens § 15, 2. stk.
Den, der efter fraskrivningen som køber eller retsforfølgende kreditor  

 måtte erhverve matr. nr. 7f, antages ikke derved at kunne erhverve nogen ret  

 over det fraskrevne areal.
Derimod er landbrugsministeriet gået ud fra, at  

 den nuværende ejer af og panthavere i matr. nr. 7e vel ved tilskrivningen  

 havde erhvervet legitimation som ejer og panthavere i det overførte areal,  

 men at en positiv ret over dette burde hjemles dem ved tinglysning af adkomst  

 på arealet.
Man har nemlig hidtil været af den opfattelse, at afvigelserne  

 fra det normale krav om tinglysning af adkomst burde snævert begrænses til  

 skelforandringer, jfr. udstykningslov nr. 290 af 31. marts 1949, § 16, og  

 vandløbsreguleringer, jfr. vandløbslov nr. 214 af 11. april 1949, § 23, 4.  

 stk.
Imidlertid fremgår af Fr.
Vinding Kruse, Tinglysningsloven, Kommentar, 3.  

 udgave (1952), side 294-96, følgende:
a) Hvor der til et bestående matr. nr. overføres en del af et andet matr.  

 nr. eller af et umatrikuleret areal, være sig ved skelforandring eller  

 ekspropriation eller anden offentlig forretning, og overførelsen er  

 berigtiget i tingbogen på grundlag af vedkommende matrikelmyndigheds  

 meddelelse i henhold til tinglysningslovens § 10 III, behøves ingen  

 yderligere berigtigelse ved tinglysning af adkomst.
En sådan »er efter  

 den af matrikel- og tinglysningsmyndighederne efterhånden udbyggede og ved  

 vandløbslov nr. 214, 11. april 1949, § 23, 4. stk., lovfæstede praksis  

 unødvendig«.
 b) Hvor et areal med selvstændigt matr. nr. ved ekspropriation eller anden  

 offentlig forretning er bestemt i sin helhed at skulle overgå til anden mand,  

 må en udskrift af forretningen tinglyses som adkomst.
c) Hvor hele matr. nre., dele af sådanne eller umatrikulerede arealer er  

 eksproprieret til anlæg af gader og veje, jernbaner o. l., de hele matr. nre.  

 ført til afgang i matriklen, og afståelserne noteret i tingbogen på grundlag  

 af vedkommende matrikelmyndigheds meddelelse, behøves ingen yderligere  

 berigtigelse ved tinglysning af adkomst på arealerne, men en sådan kan være  

 ønskelig for eksproprianten, da »positiv legitimation til at råde over  

 disse kun tilvejebringes ved tinglysning af ekspropriationen som adkomst på  

 dem«.
Overdragelsen kan i dette tilfælde tinglyses, da de afståede  

 arealer ikke som i det under a) nævnte tilfælde er blevet betegnet med matr.  

 nr.
Professor Vinding Kruses opfattelse dækker således ganske de motiver, der  

 ligger til grund for den omhandlede afvisning fra tingbogen, og da nævnte  

 opfattelse er en logisk følge af den nyere lovgivning, vil  

 landbrugsministeriet, uanset at det betyder en ændring af den hidtidige  

 praksis, henstille til ministeriet for offentlige arbejder, at der  

 akkviesceres ved afvisningen.
I konsekvens heraf vil man foranledige, at der  

 fremtidig, når en til tinglysning bestemt fortegnelse over arealer  

 eksproprieret til anlæg eller udvidelse af bane o. l. udarbejdes i  

 matrikeldirektoratet, jfr. indenrigsministeriets instruks af 8. august 1890,  

 § 7, foruden de til anlægget overtagne arealer kun medtages de til private  

 lodsejere overdragne arealer, forsåvidt disse har selvstændige matr. nre.
