Nr BTL 124 Betænkning over Forslag til lov om ændring af færdselsloven   

 Nr L 124 1995-96, 1. samling Afgivet af Retsudvalget Afgivet: 19951212 Udvalget har behandlet lovforslaget i nogle møder og har herunder stillet  

 spørgsmål til trafikministeren, som denne har besvaret skriftligt.
 Der er af trafikministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af Venstres  

 og Fremskridtspartiets medlemmer) lovforslaget til vedtagelse med de  

 stillede ændringsforslag.
 Et mindretal (Venstres og Fremskridtspartiets medlemmer af  

 udvalget) indstiller lovforslaget til forkastelse ved 3. behandling,  

 men vil stemme for de stillede ændringsforslag.
Et mindretal inden for mindretallet (Fremskridtspartiets medlem af  

 udvalget) finder lovforslaget helt urimeligt.
Det er ikke længe siden,  

 Danmark havde den store gebyrskandale, hvor det blev opdaget, at staten  

 opkrævede alt for høje gebyrer, som slet ikke svarede til de faktiske  

 udgifter.
 For at dæmme op for dette blev gebyrerne indføjet i lovgivningen,  

 hvorefter gebyrerne var at sammenligne med skatter og dermed blev gjort  

 lovlige.
 Dengang blev det proklameret, at nok var de gebyrer, der blev ført direkte  

 ind i loven, for høje, men med tiden ville den almindelige pris- og  

 lønudvikling bevirke, at gebyrerne kom til at svare til de faktiske  

 omkostninger.
 Fremskridtspartiet advarede dengang mod optagelsen af gebyrerne i  

 lovgivningen, dels fordi Fremskridtspartiet mente, at gebyrerne anstændigvis  

 skulle sættes ned, så de svarede til de faktiske udgifter, men også fordi  

 Fremskridtspartiet allerede dengang forudså, at der med indføringen af  

 gebyrerne direkte i lovgivningen var sat et hav af skatteskruer ind, som  

 regeringen ville skrue på, når der mangler penge i statskassen.
Desværre fik Fremskridtspartiet ret.
Regeringen mangler penge, og straks  

 bliver der skruet op for gebyrerne.
Ikke nok med, at der bliver skruet op for  

 gebyrerne, der indsættes også en bestemmelse om, at gebyrerne fremover skal  

 pris- og lønfremskrives, hvilket bevirker, at gebyrerne til evig tid vil være  

 langt over de faktiske udgifter.
I sin kamp for at skjule de enorme udgifter, regeringen har pålagt  

 Danmark, søger den rundt i alle afkroge for at finde grundlag for at opkræve  

 skjulte skatter.
Jo mere skatterne bliver spredt, des mindre chance har  

 skatteborgerne for at opdage det.
Det er naturligvis ikke rimeligt.  

 Regeringen burde stå ærligt frem og sige, at statsfinanserne er kørt helt af  

 sporet, men det tør regeringen jo ikke.
 ÆndringsforslagAf trafikministeren, tiltrådt af udvalget:
 Til § 2 1) I stk. 1 indsættes efter »jf. dog stk.  

 2« ordene: »og 3«.
 2) Efter stk. 2 indsættes som nyt stykke:
»Stk. 3. Forhøjelsen af de i § 124 o, stk. 1, som affattet  

 ved denne lovs § 1, nr. 9, nævnte beløb får virkning for det enkelte  

 prøveskilt fra og med den første betalingsperiode, der begynder den 15.  

 januar 1996 eller senere.« Bemærkninger Til nr. 2 Ændringsforslaget er nødvendigt, da betaling for benyttelsen af  

 faste prøveskilte opkræves og inddrives på samme måde som vægtafgift af  

 motorkøretøjer, jf. registreringsbekendtgørelsens § 125, stk. 2,  

 (Justitsministeriets, nu Trafikministeriets, bekendtgørelse nr. 18 af 10.  

 januar 1992 med senere ændringer).
 Dette indebærer, at betaling for faste prøveskilte forfalder fordelt over  

 alle årets måneder afhængig af, hvornår skiltene er udleveret.
 Ifølge ændringsforslaget vil den forhøjede betaling først blive opkrævet,  

 når den nuværende betalingsperiode udløber.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
