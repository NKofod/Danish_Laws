Betænkning afgivet af Retsudvalget den  

 5. december 2002 Betænkning over Forslag til folketingsbeslutning om en  

 national handlingsplan til beskyttelse af børn mod seksuelt  

 misbrug [af Sandy Brinck (S) m.fl. ] Der er stillet 4 ændringsforslag til  

 beslutningsforslaget.
Socialdemokratiets medlemmer af udvalget har stillet  

 ændringsforslag nr. 1-3. Enhedslistens medlem af udvalget har stillet  

 ændringsforslag nr. 4.
2. Udvalgsarbejdet Beslutningsforslaget blev fremsat den 10. oktober 2002 og  

 var til 1. behandling den 20. november 2002. Beslutningsforslaget blev efter  

 1. behandling henvist til behandling i Retsudvalget.
Møder Udvalget har behandlet beslutningsforslaget i 3  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Foreningen Forældre for Børns  

 Beskyttelse og Landskomiteen til forebyggelse af seksuelle overgreb.
Deputationer Endvidere har følgende mundtligt over for udvalget  

 redegjort for deres holdning til beslutnings-forslaget:
Foreningen Forældre for Børns  

 Beskyttelse, Red Barnet og Thora Center, Center for seksuelt misbrugte og andre i  

 Danmark.
Spørgsmål Udvalget har stillet 3 spørgsmål til  

 justitsministeren til skriftlig besvarelse.
Justitsministeren har besvaret  

 spørgsmål 1 og 2 samt besvaret spørgsmål 3  

 foreløbigt.
Spørgsmål 3 forventes endeligt besvaret inden  

 2. behandling.
3. Indstillinger og politiske bemærkninger Herefter indstiller et flertal i udvalget (S, SF,  

 RV, EL og KRF) beslutningsforslaget til vedtagelse med de stillede  

 ændringsforslag.
Socialdemokratiets medlemmer af udvalget har med  

 glæde noteret sig justitsministerens tilkendegivelse af, at regeringen  

 i foråret 2003 kommer med en national handlingsplan mod seksuelt  

 misbrug af børn.
Således er det lykkedes, dels at Folketinget  

 har haft en forudgående diskussion af indholdet, dels at få  

 mulighed for at være medbestemmende over for dette indhold.
Folketinget  

 kan hermed afstikke et minimum samt udpege de områder   også uden  

 for justitsministerens ressort    som skal indgå.
Folketingets Retsudvalg har under sin behandling haft  

 flere organisationer med kendskab til og interesse for området i  

 foretræde samt modtaget skriftlige henvendelser.
Fælles for  

 disses udsagn har været, at intet i dette beslutningsforslag er  

 irrelevant, men at man naturligvis har flere ønsker.
Et mindretal i udvalget (V, DF og KF) indstiller  

 beslutningsforslaget til forkastelse.
Mindretallet vil stemme for de  

 stillede ændringsforslag.
 Venstres, Dansk Folkepartis og Det Konservative  

 Folkepartis medlemmer af udvalget er enige med forslagsstillerne i, at  

 seksuelt misbrug af børn er noget af det mest modbydelige, man kan  

 forestille sig, og at der som opfølgning på de senere års  

 initiativer på området er behov for   i form af en national  

 handlingsplan   at gøre status og foretage en samlet vurdering af  

 indsatsen mod seksuelt misbrug af børn.
 Venstre, Dansk Folkeparti og Det Konservative Folkeparti  

 har derfor også med tilfredshed noteret sig, at regeringen har igangsat  

 et arbejde med henblik på at tilrettelægge en samlet national  

 handlingsplan til bekæmpelse af seksuelt misbrug af børn, og at  

 regeringen vil fremlægge denne handlingsplan i foråret 2003.
 Venstre, Dansk Folkeparti og Det Konservative Folkeparti  

 har med tilfredshed noteret sig justitsministerens tilkendegivelse af, at en  

 sådan handlingsplan skal have et bredt sigte, idet indsatsen mod  

 seksuelt misbrug af børn   ud over spørgsmål  

 vedrørende gennemførelse af straffesagerne   omfatter bl.a.  

 forebyggende, sociale og sundhedsmæssige tiltag.
Venstre, Dansk Folkeparti og Det Konservative Folkeparti  

 lægger vægt på, at de, der begår overgreb mod  

 børn, straffes, og at efterforskningen, herunder afhøringer og  

 lægeundersøgelser samt strafforfølgningen i  

 øvrigt, rummer den mindst mulige belastning af barnet.
V, DF og KF har  

 med tilfredshed noteret sig, at et flertal i Justitsministeriets  

 arbejdsgruppe om gennemførelse af straffesager om seksuelt misbrug af  

 børn har stillet forslag om, at den mistænkte eller sigtede ikke  

 skal være til stede i forbindelse med videoafhøringen af barnet.  

 V, DF og KF lægger vægt på, at der hurtigst muligt  

 følges op på arbejdsgruppens forslag.
V, DF og KF finder det  

 endvidere vigtigt, at de retsmedicinske undersøgelser også i  

 disse sager foretages af retsmedicinere, der har den fornødne  

 ekspertise, og at undersøgelserne foretages med særlig  

 hensynstagen til barnet, f.eks. ved som på Rigshospitalet at etablere  

 ordninger, hvor undersøgelserne foregår i samarbejde mellem  

 retsmedicineren, en børnelæge og en børnepsykolog.
Venstre, Dansk Folkeparti og Det Konservative Folkeparti  

 lægger samtidig vægt på, at der er fokus på den  

 sociale og sundhedsmæssige behandling af ofrene, og at børn, der  

 har været udsat for seksuelle overgreb, sikres den nødvendige  

 støtte og bistand, herunder i form af psykologhjælp.
Derfor  

 må der også lægges vægt på at få  

 foretaget en samlet gennemgang og vurdering af, om de nuværende  

 ordninger og behandlingstilbud er tilstrækkelige og fungerer  

 tilfredsstillende.
 Venstre, Dansk Folkeparti og Det Konservative Folkeparti  

 deler forslagsstillernes opfattelse af, at kommuner, institutioner og  

 foreninger m.v. har et helt åbenlyst ansvar for at forebygge seksuelle  

 overgreb mod børn i deres varetægt og for at sikre de  

 nødvendige forholdsregler i tilfælde, hvor der opstår  

 mistanke om, at et barn har været udsat for et overgreb.
Venstre, Dansk Folkeparti og Det Konservative Folkeparti  

 har derfor med tilfredshed noteret sig socialministerens tilkendegivelse af,  

 at en ny og udbygget vejledning om bl.a. sådanne forholdsregler (den  

 såkaldte dialogvejledning) vil foreligge inden årsskiftet.
V, DF  

 og KF lægger samtidig afgørende vægt på, at det i  

 den enkelte kommune, institution og forening m.v. sikres, at man er sit  

 ansvar bevidst og gør brug af de muligheder, som foreligger   bl.a.  

 via Kriminalregisteret   med henblik på at forebygge, at der ved  

 ansættelse og beskæftigelse af personer, som har med børn  

 at gøre, opstår risiko for seksuelle overgreb eller frygt  

 herfor.
Venstre, Dansk Folkeparti og Det Konservative Folkeparti  

 er enige med forslagsstillerne i, at indsatsen mod seksuelt misbrug af  

 børn rejser nogle vanskelige spørgsmål og indeholder  

 komplekse problemstillinger.
V, DF og KF finder derfor også, at en  

 handlingsplan og de enkelte elementer heri må være knyttet til en  

 samlet gennemgang og vurdering af indsatsten på dette område   en  

 status, hvor bl.a. erfaringerne og vidensopsamlingen ved  

 videnscenterfunktionerne på Rigshospitalet og ved Udviklings- og  

 Formidlingscenteret i Aabenraa for Børn og Familie kan indgå.  

 Som forslagsstillerne selv anfører, kan man kun med en sådan  

 status opnå et reelt billede af, hvor behovet for nye tiltag er i  

 dag.
 Som det fremgår, finder Venstre, Dansk Folkeparti og  

 Det Konservative Folkeparti, at forslagsstillerne har peget på vigtige  

 problemstillinger i forbindelse med beskyttelsen af børn mod seksuelt  

 misbrug, og beslutningsforslaget er båret af gode intentioner, som V,  

 DF og KF deler.
Regeringen har imidlertid allerede igangsat udarbejdelsen  

 af en national handlingsplan og tilkendegivet, at denne handlingsplan vil  

 foreligge til foråret.
Selv om flere af beslutningsforslagets elementer  

 må antages at kunne indgå i regeringens handlingsplan, finder V,  

 DF og KF det uhensigtsmæssigt, før det igangværende  

 arbejde er afsluttet, på forhånd at fastlægge, hvilke  

 elementer der skal indgå i den videre indsats på området.  

 V, DF og KF kan derfor ikke støtte beslutningsforslaget.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Til teksten Af	et mindretal (S), tiltrådt af det øvrige  

 udvalg:
 1) I 3. pkt. indsættes efter »Handlingsplanen skal« ordene: »som minimum «.
[Præcisering af, at der er tale om minimumskrav til  

 handlingsplanen] 2) I nr. 1 indsættes efter »tværfaglige team« ordene: »under politiets ledelse «.
[Politiet skal lede de tværfaglige  

 afhøringsteam] 3) Nr. 3 udgår.
[Kravet om, at undersøgelsen skal foretages af en  

 pædiater, udgår] Af	et mindretal (EL), tiltrådt af det øvrige  

 udvalg:
 4) I nr. 8 ændres ordet »sikkerhedsprocedurer« til: »forholdsregler «.
[Sproglig ændring] Bemærkninger Til nr. 1 Med ændringsforslaget understreges, at der kan  

 være andre emner end de i beslutningsforslaget foreslåede, som  

 det kan være relevant at tage med i handlingsplanen.
Til nr. 2 Det foreslås, at det i nr. 1 præciseres, at de  

 tværfaglige team, der afhører børn, er under politiets  

 ledelse.
Dette har afgørende betydning ikke alene for behandlingen af  

 barnet, men også for retssikkerheden for alle parter.
Til nr. 3 I beslutningsforslagets nr. 3 foreslås det, at det  

 skal sikres, at den retsmedicinske undersøgelse foretages af en  

 pædiater.
Forslaget er begrundet i et ønske om at sikre, at  

 børn ikke risikerer at skulle undersøges med instrumenter  

 beregnet til voksne, hvilket vil forøge risikoen for  

 (re)traumatisering af børnene.
Forslagsstillerne er imidlertid blevet gjort  

 opmærksom på, at den retsmedicinske undersøgelse efter  

 gældende retningslinjer i dag gennemføres på en for barnet  

 forsvarlig og betryggende måde, og at undersøgelsen  

 almindeligvis finder sted som en almindelig lægeundersøgelse,  

 som barnet og forældrene kender fra de regelmæssige  

 børneundersøgelser.
De problemer, som forslagsstillerne  

 tidligere er blevet gjort opmærksom på, må således  

 skyldes, at man enkelte steder ikke lever op til gældende  

 retningslinjer, hvilket forslagsstillerne forventer, at ministeren som  

 ansvarlig drager omsorg for.
Retningslinjerne er således gode nok, men  

 de skal efterleves.
Det foreslås derfor, at nr. 3 udgår af  

 beslutningsforslaget.
Forslagsstillerne forudsætter dog, at der  

 øjeblikkelig sættes ind, hvis det viser sig, at enkelte  

 retsmedicinere ikke gennemfører undersøgelserne i  

 overensstemmelse med gældende retningslinjer.
Til nr. 4 Det foreslås, at ordet sikkerhedsprocedurer  

 erstattes af ordet forholdsregler, som lyder mindre voldsomt, og som er lige  

 så dækkende for de initiativer og foranstaltninger, der skal  

 tages i børneinstitutioner og foreninger m.v.
 Der kan som et eksempel henvises til B 7   bilag 10, som  

 bl.a. beskriver det beredskab, Århus Kommune har opstillet, og  

 hvorefter kommunens krænkerteam indkaldes og møder op med meget  

 kort varsel (inden for en time), hvis der f.eks. fremkommer beskyldninger mod  

 medarbejdere om seksuelle krænkelser.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Per Dalgaard (DF) Peter Skaarup (DF)  

  Helge Adam Møller (KF)  Lars Barfoed (KF)  

  Jann Sjursen (KRF)  Torben Hansen (S)  

  Lissa Mathiasen (S)  Morten Bødskov (S)  

 Per Kaalund (S)  Sandy Brinck (S)  

  Anne Baastrup (SF) fmd.  

  Elisabeth Arnold (RV)  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende B 7 Bilagsnr.
