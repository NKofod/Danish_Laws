En taksator havde indgået aftale med et forsikringsselskab, hvorefter  

 han skulle opgøre løsøreskader, tyverisikringsopgaver, mindre bygningsskader,  

 elskader og bygningsundersøgelser for indtegning af svamp.
Opgaverne blev  

 tilsendt af forsikringsselskabet, hvortil de blev returneret.
Timeregnskabet  

 skete månedsvis, medlemmet fik kørselsgodtgørelse og feriegodtgørelse.
Ankenævnet fandt, at der ved opgørelsen af medlemmets arbejdstimer  

 skulle medregnes faktisk anvendte timer.
Nævnet lagde vægt på, at  

 arbejdsgiveren havde udarbejdet statistik for tidsforbruget for de enkelte  

 arbejdsopgaver, og at timeforbruget blev godkendt, før lønnen blev udbetalt.
Det fremgår, at medlemmet indgik en samarbejdsaftale med et  

 forsikringsselskab.
Ifølge denne aftale var medlemmets arbejdsopgaver  

 opgørelse af løsøreskader, tyverisikringsopgaver, opgørelse af mindre  

 bygningsskader, opgørelse af el-skader, bygningsundersøgelse for indtegning  

 af svampe - insekt og rørskadeforsikring.
Arbejdsopgaverne ville blive  

 afregnet pr. time, p.t. med 225 kr.
Derudover feriegodtgørelse, og  

 kørselsgodtgørelse herunder udgifter til færge.
Opgaverne ville blive  

 tilsendt af forsikringsselskabets tekniske afdeling, hvortil de skulle  

 returneres efter udførelsen.
Timeregnskabet skete månedsvis.
Medlemmet har oplyst, at der blev udfærdiget en udførlig rapport over hver  

 enkelt sag og en timeseddel med det faktiske tidsforbrug.
Arbejdsgiver har  

 udarbejdet statistikker over timeforbruget for enkelte typer af opgaver.  

 Medlemmets chef kontrollerer og godkender den tid medlemmet har brugt på en  

 sag, før løn udbetales.
Medlemmet får en lønseddel hver måned med timer og  

 timeløn.
Hovedledelsen fandt, at medlemmets arbejdstid måtte anses for  

 ukontrollerbar og arbejdstiden skulle ske på grundlag af omregning af  

 indtægt.
Kassen lagde vægt på, at medlemmet udførte størstedelen af sit  

 arbejde uden for virksomheden og dermed uden for arbejdsgiverens kontrol.  

 Kassen fandt, at arbejdsgiveren havde gode muligheder for at kontrollere  

 medlemmets arbejdstid ved hjælp af statistikker og kendskab til sagens  

 konkrete omstændigheder, og muligheden for at rette henvendelse til kunden.  

 Under henvisning til en lignende afgørelse vedrørende en vurderingsmand  

 afgjort af direktoratet fandt kassen imidlertid, at også medlemmets  

 arbejdstid var ukontrollerbar.
Direktoratet for Arbejdsløshedsforsikringen fandt, at medlemmets faktiske  

 arbejdstid som taksator ikke eller kun vanskeligt kunne kontrolleres ved  

 arbejdsgiverens registrering.
Ved beregning af medlemmets eventuelle ret til  

 dagpenge, skulle arbejdstiden derfor beregnes ved omregning af indtægten med  

 den til enhver tid gældende omregningssats.
Direktoratet lagde vægt på, at arbejdsgiveren ikke havde mulighed for at  

 kontrollere den faktiske arbejdstid, eftersom arbejdet blandt andet blev  

 udført på bopælen.
Det forhold, at der forelå statistikker m.v. om det  

 sædvanlige tidsforbrug ved forskellige taksatoropgaver, og at arbejdsgiveren  

 havde mulighed for efterfølgende at kontakte kunden, betød ikke, at den  

 samlede anvendte faktiske arbejdstid kunne anses for kontrollerbar.
 Medlemmet fastholdt, at hans arbejdstid og arbejdsydelse blev kontrolleret  

 af arbejdsgiveren.
 Ankenævnet fandt, at der ved opgørelsen af medlemmets arbejdstimer for  

 skulle medregnes faktisk anvendte timer.
 Ankenævnet lagde vægt på det oplyste om, at arbejdsgiveren havde  

 udarbejdet statistik for tidsforbruget for de enkelte arbejdsopgaver, og at  

 timeforbruget blev godkendt, før lønnen blev udbetalt.
