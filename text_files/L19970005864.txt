 Ved noteveksling af 9. og 10. december 1996 i Lusaka er der indgået en  

 overenskomst mellem Danmark og Zambia, ifølge hvilken den danske regering  

 forpligter sig til at yde støtte til grundskoleuddannelse i Zambia med i alt  

 45 mio. kr.
 Formålet med projektet er at bidrage til udvikling af en  

 omkostningseffektiv strategi for uddannelse af folkeskolelærere med henblik  

 på at opnå såvel en betydelig forøgelse af antallet af uddannede lærere som  

 en forbedring af undervisningens kvalitet, herunder specialundervisningen.  

 Projektet indebærer tillige en rehabilitering af 3 lærerseminarier.
