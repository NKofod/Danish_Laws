Bekendtgørelse om  

 ejendomsformidling I medfør af § 1, stk. 7, § 10, stk. 2, § 17, stk. 3, § 18, stk. 1,  

 § 19, stk. 4, og § 32, stk. 2, i lov nr. 453 af 30. juni 1993 om  

 omsætning af fast ejendom, som ændret ved § 6 i lov nr. 1098 af  

 21. december 1994, § 6 i lov nr. 377 af 22. maj 1996, § 12 i lov nr. 386 af  

 22. maj 1996 og § 1 i lov nr. 227 af 21. april 1999, fastsættes:
Kapitel 1 Generelle krav til formidlingsaftaler § 1. Aftalen skal være  

 skriftlig og indeholde oplysning om:
1)	samtlige aftaleparters navn og adresse, 2)	opdragets formål, varighed og vederlæggelse, 3)	hvem der i henhold til lov om omsætning af fast ejendom er  

 garantistiller for vedkommende ejendomsformidler, og 4)	særlige forhold, betingelser eller begrænsninger  

 vedrørende den konkrete opgaves løsning.
 Stk. 2. Aftalen skal være underskrevet af samtlige  

 aftaleparter.
 Stk. 3. Forbrugeren skal i forbindelse med aftalens  

 indgåelse have overgivet en genpart af aftalen.
§ 2. Aftale om ændring af  

 vilkårene i en formidlingsaftale skal nedfældes i et tillæg  

 til denne eller ved en påtegning på den oprindelige  

 formidlingsaftale. § 1, stk. 2 og 3, finder tilsvarende anvendelse.
Jf.  

 herved § 20.
Kapitel 2 Særlige krav til indholdet i  

 salgsformidlingsaftaler § 3. Aftalen skal  

 identificere den ejendom eller andelsbolig, opdraget angår, typisk ved  

 adresse og matr.nr./ejerlejlighedsnr./andelsnr.
 § 4. Den af formidleren i henhold til lov om  

 omsætning af fast ejendom § 3, stk. 1, skønnede kontantpris og  

 den hertil knyttede salgsperiode skal fremgå af aftalen.
 Stk. 2. Er det aftalt, at ejendommen skal udbydes til en  

 anden kontantpris end den i stk. 1 nævnte, skal denne udbudspris  

 tillige fremgå af aftalen.
 § 5. Resultatet af formidlerens rådgivning  

 om behov og mulighed for en byggeteknisk gennemgang af ejendommen samt for  

  at benytte sig af reglerne i lov om forbrugerbeskyttelse ved erhvervelse af  

 fast ejendom m.v., navnlig vedrørende udarbejdelse af tilstandsrapport  

 og oplysning om ejerskifteforsikring, skal fremgå af aftalen.
 § 6. Aftalen skal indeholde en specifikation af de  

 ydelser, der indgår i formidlingsopdraget, samt en tydelig angivelse  

 af, hvornår og hvordan vederlaget skal erlægges.
Stk. 2. Det kan aftales, at vederlaget skal  

 erlægges 1)	resultatafhængigt, f.eks. som et fast beløb eller som  

 en fast procent af den opnåede salgspris, eller 2)	efter regning, eventuelt med loft for enkelte ydelser og/eller det  

 samlede vederlag.
Stk. 3. Er det aftalt, at vederlagets erlæggelse er  

 afhængig af, om der bliver indgået en købsaftale  

 (resultatafhængigt vederlag), kan formidleren kun kræve vederlag,  

 hvis 1)	der indgås en købsaftale inden formidlingsaftalens  

 ophør, eller 2)	der efter formidlingsaftalens ophør indgås en  

 købsaftale på grundlag af formidlerens indsats og uden en anden  

 formidlers medvirken, og det må antages, at indgåelsen af  

 købsaftalen er blevet udskudt for at holde formidleren ude.
 Stk. 4. Er det aftalt, at vederlaget afhænger af  

 den faktisk opnåede salgspris, skal det være angivet, at  

 beregningen står i forhold til kontantprisen og ikke afhænger af  

 finansieringsvalget.
Stk. 5. Er det aftalt, at vederlag skal erlægges  

 efter regning, skal den i stk. 1 nævnte specifikation af formidlerens  

 ydelser indeholde tydelig oplysning om det vederlag, der skal erlægges  

 for hver enkelt ydelse.
Forbrugeren kan ikke pålægges at betale  

 for ydelser, som ikke indgår i formidlingsopdraget, eller som  

 formidleren faktisk ikke udfører.
 Stk. 6. Hvis der samtidig med indgåelse af  

 formidlingsaftalen er udleveret et specificeret salgsbudget, hvori  

 ovennævnte specifikations- og oplysningskrav er klart opfyldt, er det  

 tilstrækkeligt, at formidlingsaftalen angiver principperne for  

 vederlagets beregning og i øvrigt vedrørende  

 vederlagsberegningen henviser til det specificerede salgsbudget.
§ 7. Selv om den valgte vederlagsordning er  

 resultatafhængig, kan det aftales, at der skal ske betaling efter  

 regning af formidlerens nettoudgifter ved nærmere angivne  

 foranstaltninger, der udføres som en del af formidlingsopdraget.
Hver  

 enkelt foranstaltnings omfang, principperne for udgiftens beregning og den  

 hertil knyttede maksimale udgift for forbrugeren skal være  

 angivet.
 Stk. 2. Er der truffet aftale som anført i stk. 1,  

 skal det samlede maksimale vederlag efter stk. 1 være angivet i  

 aftalen.
 Stk. 3. Er der truffet aftale som anført i stk. 1  

 vedrørende salgsfremmende foranstaltninger, forudsættes  

 indsatsen i mangel af anden aftale jævnt fordelt over den aftalte  

 opdragsperiode.
 § 8. Selv om den valgte vederlagsordning er  

 resultatafhængig, kan det aftales, at der skal ske særskilt  

 betaling af, hvad formidleren har måttet betale til tredjemand for  

 dennes afgivelse af nødvendigt dokumentationsmateriale, som  

 sælger ikke er i besiddelse af.
 Stk. 2. Nødvendigt dokumentationsmateriale efter  

 stk. 1 kan bl.a. omfatte tingbogsattest, kommunalt oplysningsskema,  

 BBR-ejermeddelelse, skatte- og vurderingsattest, ejerlejlighedskort og  

 -skema, matrikelkort, bygningstegninger, oplysninger om ejer- og  

 grundejerforening, pantebrevskopi, restgældsopgørelse,  

 energimærkning, byggeteknisk gennemgang og tilstandsrapport, men ikke  

 tilbud om lån og forsikring bortset fra ejerskifteforsikring.
Stk. 3. Er der truffet aftale som anført i stk. 1,  

 skal aftalen eller salgsbudgettet rumme en angivelse af den maksimale udgift  

 eller et rimeligt, specificeret skøn over den samlede udgift.
Angives  

 alene et rimeligt skøn, skal en endelig opgørelse udarbejdes og  

 udleveres i forbindelse med udarbejdelse af salgsprovenu.
Kapitel 3 Opgørelse af det endelige vederlag § 9. I opgørelsen af det endelige  

 vederlag skal det tydeligt fremgå, hvilke ydelser forbrugeren har  

 modtaget, samt hvilket vederlag der er beregnet for den enkelte ydelse.  

 Sådan specifikation kræves dog ikke, hvis der for  

 udførelsen af hele formidlingsopdraget er aftalt  

 resultatafhængigt vederlag, som udgør et fast beløb eller  

 en bestemt procent af kontantprisen.
 Stk. 2. Formidleren kan ikke hos køber kræve  

 vederlag for fremvisning af ejendommen i forbindelse med ændring af en  

 indgået finansieringsaftale, jf. lov om omsætning af fast ejendom  

 § 18, stk. 2. Om det er en del af formidlerens opdrag at medvirke til en  

 sådan fremvisning, og om formidleren i givet fald kan kræve  

 særskilt vederlag herfor hos sælger, vil bero på en  

 eventuel aftale herom mellem disse parter, jf. §§ 6 og 7.
Kapitel 4 Ejerudgift og anvendelsesudgift § 10. Anvendelsesudgiften  

 indgår ikke i brutto- og nettoudgiften.
 Stk. 2. I salgsopstillingen skal det oplyses, at brutto-  

 og nettoudgiften ikke omfatter udgifterne til energi, vand og andre  

 forbrugsafhængige forhold samt løbende vedligeholdelse.
Stk. 3. I salgsopstillingen skal der vedrørende  

 udgifterne til vand og varme gives oplysning om sælgers seneste  

 årsforbrug og udgiften hertil.
For så vidt angår  

 ejerlejligheder, hvor udgiften til varme m.v. indgår som en integreret  

 del af fællesudgifterne, oplyses udgiften beregnet efter fordelingstal  

 eller lignende.
Hvis der på udbudstidspunktet foreligger  

 energimærkning, hvoraf de faktiske og de beregnede anvendelsesudgifter  

 fremgår, kan oplysning i stedet ske ved henvisning til denne, idet de  

 faktiske anvendelsesudgifter som angivet i energimærkningen dog altid  

 skal gengives i salgsopstillingen.
Stk. 4. Er der i forbindelse med en tilstandsrapport  

 eller anden byggeteknisk gennemgang tilvejebragt skriftlig oplysning om  

 nødvendig udbedring af skader eller nødvendige  

 vedligeholdelsesforanstaltninger, skal oplysning herom gives i  

 salgsopstillingen.
Foreligger tillige et overslag over udgifterne til  

 udbedring eller vedligeholdelse efter 1. pkt., skal der samtidig gøres  

 opmærksom herpå.
 § 11. Bruttoudgiften er lig med ejerudgiften  

 første år ved den på beregningstidspunktet kendte  

 rente.
Stk. 2. Ejerudgiften første år specificeres  

 i salgsopstillingen.
Den omfatter samtlige ydelser forbundet med den  

 foreslåede eller aftalte finansiering samt den aktuelle ejendomsskat og  

 ejendomsforsikring.
Den omfatter endvidere de aktuelle udgifter til  

 renovation, rottebekæmpelse, rensningsanlæg, skorstensfejning,  

 olie/kemikalieaffald, antenneforening, hybridnet, fællesanlæg,  

 privat vej og grundejerforening, i det omfang køber er forpligtet til  

 at afholde sådanne udgifter som ejer af ejendommen.
Desuden omfatter  

 den ydelserne på eventuel gæld, som overtages af køber  

 uden for købesummen, og sådanne andre udgifter, som måtte  

 påhvile ejendommen.
Fællesudgifter til ejerforening indgår  

 i ejerudgiften efter fradrag af de i § 10, stk. 2, nævnte  

 forbrugsafhængige udgifter beregnet efter fordelingstal eller  

 lignende.
 Stk. 3. Det skal særligt oplyses i  

 salgsopstillingen, dersom den aktuelle forsikringsudgift er baseret på  

 en rabatordning, som køber ikke umiddelbart kan opnå, eller  

 på en dækning, der må betegnes som usædvanlig, idet  

 det dog altid skal fremgå, om den aktuelle forsikring er inkl. svamp og  

 insekt, og om den omfatter rørskade.
Stk. 4. I stedet for indregning af og oplysning om den  

 aktuelle forsikringsudgift, jf. stk. 2 og 3, kan udgiften til  

 ejendomsforsikring baseres på et konkret tilvejebragt tilbud eller  

 på en offentliggjort prisliste fra et forsikringsselskab.
I det omfang  

 ejendommen kan forsikres herimod, skal tilbud eller pris være inkl.  

 svamp og insekt, og det skal oplyses, om rørskade omfattes af  

 dækningen.
Kan ejendommen ikke forsikres mod svamp og insekt, skal det  

 tydeligt oplyses, at sådan forsikringsdækning ikke kan  

 opnås.
Eventuelle forbehold, der måtte fremgå af et  

 indhentet tilbud, skal ligeledes tydeligt oplyses.
 § 12. Nettoudgiften beregnes ved  

 specifikation i salgsopstillingen af den aktuelle størrelse af  

 skattemæssige fradrag, ejendomsværdiskat og relevante  

 skatteprocenter.
 Stk. 2. Ejendomsværdiskatten indgår med  

 normal størrelse og stigningstakt uden hensyn til reglerne om nedsat  

 eller begrænset ejendomsværdiskat for særlige persongrupper  

 (personer fyldt 65 år m.fl.). Ved beregning af ejerudgift ved  

 køb kan der dog under fremhævelse af forholdet tages hensyn til,  

 at køber tilhører en sådan særlig gruppe.
Kapitel 5 Finansieringsforslag og oplysning om alternative  

 finansieringsmuligheder § 13. Ejendommen skal udbydes  

 med oplysning om indestående lån, der kan overtages, og med  

 forslag til finansiering.
Finansieringsforslaget skal ikke være baseret  

 på bindende lånetilbud, men på det aktuelle  

 finansieringsmarked.
 Stk. 2. Finansieringsforslaget skal indeholde oplysning  

 om:
1)	kontantprisen, 2)	den kontante udbetaling, som kræves, 3)	de årlige omkostninger i procent, jf. kreditaftalelovens § 9,  

 stk. 1, nr. 4, 4)	første års kendte månedlige ydelse, brutto og  

 netto, og 5)	afviklingsforløbet for årene 1, 2, 3, 4 og 5 og  

 derefter for hvert 5. år med angivelse af årlig ydelse,  

 bruttoudgift og nettoudgift baseret på kendte rente- og bidragssatser  

 samt skatteregler.
Stk. 3. Indeholder lånet vilkår, som  

 indebærer, at hele afviklingsforløbet ikke med sikkerhed kan  

 beregnes, skal oplysning om afviklingsforløbet, jf. stk. 2, nr. 5,  

 baseres på de på beregningstidspunktet kendte rente- og  

 bidragssatser m.v.
Der skal samtidig gives tydelig oplysning om den  

 usikkerhed, der knytter sig til afviklingsforløbet som følge af  

 fremtidige renteændringer eller ændringer i andre variabler.  

 Specificeret oplysning kan eventuelt gives i forbindelse med de i § 16  

 nævnte informationer.
 § 14. For hvert lån, der  

 indgår i finansieringsforslaget, skal der gives oplysning om:
1)	långiver eller lånets art (realkreditlån,  

 pengeinstitutlån eller lån ydet af andre), 2)	lånets type (obligationslån eller kontantlån),  

 hovedstol, restløbetid og aktuelle restgæld, 3)	afdragsvilkår (serielån, annuitetslån,  

 stående lån eller andre afdragsvilkår), 4)	forrentningsvilkår, herunder fast rente, variabel rente  

 og/eller indeksering.
Ved fast forrentede lån angives den  

 pålydende rente.
Ved kontantlån angives såvel den  

 anslåede kontantlånsrente som den bagvedliggende pålydende  

 rente.
Ved variabelt forrentede lån og/eller indekslån angives  

 vilkårene for renteændring og/eller indeksering, 5)	eventuelle stiftelses- og/eller overtagelsesomkostninger  

 (kontantudgifter), 6)	første års ydelse, afdrag og fradrag, 7)	antal terminer pr. år, 8)	de årlige omkostninger i procent, jf. kreditaftalelovens § 9,  

 stk. 1, nr. 4, 9)	ejerskiftevilkår, 10)	indfrielsesvilkår, herunder vilkår for opsigelse,  

 konvertibilitet m.v., 11)	eventuel kurstabsfradragskonto, 12)	lånets valuta, 13)	hvorvidt et lån er betinget af garantistillelse, og 14)	hvad der i øvrigt må antages at have særlig  

 betydning for købers stillingtagen, herunder det eventuelle  

 beløb køber skal betale eller modtage for overtagelse af et  

 lån.
§ 15. Er der i ejendommen indestående  

 lån, som ikke indgår i finansieringsforslaget, og som kan  

 overtages, skal der ved siden af finansieringsforslaget gives oplysning om  

 långiver eller lånets art, lånets type (kontantlån  

 eller obligationslån), aktuelle restgæld samt dennes  

 kontantværdi, lånets valuta, pålydende rente (for fast  

 forrentede lån), første års kendte ydelse,  

 restløbetid, årlig omkostning i procent samt eventuel  

 kurstabsfradragskonto.
Endvidere skal det oplyses, om der er særlige  

 overtagelsesbetingelser, og om der kræves garantistillelse.
Er der tale  

 om kontantlån, skal der gives oplysning om den bagvedliggende  

 obligationsrente og obligationsrestgæld.
På begæring skal  

 der i øvrigt gives oplysning i overensstemmelse med § 14.
 Stk. 2. Er salg betinget af overtagelse af  

 indestående lån, skal disse indgå i  

 finansieringsforslaget.
§ 16. Ud over finansieringsforslaget skal  

 formidleren i et selvstændigt dokument, der er adskilt fra  

 salgsopstillingen, oplyse om mindst 2 andre relevante  

 finansieringsmuligheder.
Dokumentet udleveres samtidig med  

 salgsopstillingen.
 Stk. 2. De alternative finansieringsmuligheder skal ikke  

 være baseret på bindende lånetilbud, men på det  

 aktuelle finansieringsmarked, og de skal oplyses på en måde, som  

 er egnet til at illustrere, hvordan finansieringen vil variere  

 afhængigt af forskelle m.h.t. lånebetingelser.
Kapitel 6 Salgsopdragets indhold og udførelse § 17. Formidleren skal aktivt  

 virke for salg af ejendommen/andelen.
§ 18. Formidleren skal umiddelbart efter  

 formidlingsaftalens indgåelse til vejledning for parterne udarbejde en  

 specificeret salgsopstilling samt det i § 16 nævnte  

 finansieringsdokument.
Salgsopstillingen skal indeholde en udførlig  

 beskrivelse af ejendommen og oplysning om følgende:
1)	kontantprisen, 2)	finansieringsforslag og indestående lån som angivet i §§  

 13-15, 3)	ejerudgift brutto og netto, jf. §§ 11 og 12:
a)	ved den foreslåede finansiering, og b)	ved kontanthandel, medmindre salg er betinget af overtagelse af  

 indestående lån, 4)	anvendelsesudgift som angivet i § 10, 5)	hvilken kontantudgift køber må påregne at skulle  

 afholde til handelens finansiering og gennemførelse, dog således  

 at eventuelle udgifter til købers egne rådgivere, herunder  

 advokatsalærer, samt eventuelle udgifter til kurssikring, udtrykkeligt  

 kan angives ikke at være medregnet, 6)	aktuelle ejendoms- og grundværdi med angivelse af årstal  

 for seneste vurdering, 7)	grund-, bygnings- og boligareal (BBR-arealer) samt eventuelt  

 fordelingstal, 8)	ejendommens matrikelnummer, beliggenhed og hidtidige benyttelse, 9)	ejendommens nuværende forsikringsforhold, herunder eventuelle  

 særlige forhold som nævnt i § 11, stk. 3, eller  

 ejendommens forsikringsforhold baseret på et tilbud eller en pris som  

 nævnt i § 11, stk. 4, 10)	byrder og gæld, som måtte påhvile ejendommen  

 eller sælger personligt, og som køber skal overtage uden for  

 købesummen, 11)	ejendommens energimæssige tilstand, herunder om  

 energimærkning og energiplan i henhold til lov om fremme af energi- og  

 vandbesparelser i bygninger, samt om købers ret efter lovens § 16 til  

 eventuelt at lade udarbejde energimærkning og energiplan for  

 sælgers regning, 12)	anvendelsesbegrænsninger i kraft af planbestemmelser  

 (lokalplan, varmeplan m.v.) og servitutter m.v., og 13)	andre forhold af væsentlig betydning.
Stk. 2. For så vidt angår ejerlejligheder  

 skal arealoplysningerne i stk. 1, nr. 7, angå de tinglyste arealer.
I  

 det omfang byrder og gæld, som vedrører en ejerforening, skal  

 overtages uden for købesummen, kan oplysningen i stk. 1, nr. 10, gives  

 ved henvisning til de relevante ejerforeningsdokumenter.
§ 19. Formidleren skal umiddelbart efter  

 formidlingsaftalens indgåelse til vejledning for sælger foretage  

 en beregning af salgsprovenu, jf. lov om omsætning af fast ejendom §  

 20, og overgive sælger resultatet heraf i form af et specificeret  

 salgsbudget.
Er det aftalt, at vederlaget skal erlægges efter regning,  

 jf. § 6, skal salgsbudgettet rumme en skønsmæssig angivelse af  

 det vederlag, der skal erlægges for hver enkelt ydelse.
 Stk. 2. Den bag et ejerpantebrev, skadesløsbrev og  

 udlæg liggende gæld kan holdes uden for beregningen, men i  

 så fald skal der udtrykkeligt være taget forbehold herfor.
§ 20. Aftales der ændrede  

 udbudsvilkår, jf. § 2, skal formidleren umiddelbart derefter udarbejde  

 ny salgsopstilling og nyt salgsbudget.
Aftales der i øvrigt  

 ændringer i formidlingsaftalen, som påvirker salgsprovenuet, skal  

 formidleren ligeledes udarbejde nyt salgsbudget.
§ 21. Formidleren skal straks orientere  

 sælger om ethvert købstilbud.
Svarer et skriftligt  

 købstilbud ikke til udbudsvilkårene, skal formidleren samtidig  

 tilbyde sælger at udarbejde nyt salgsbudget.
Stk. 2. Formidleren skal umiddelbart efter sælgers  

 accept af et købstilbud undersøge, hvorvidt købers  

 økonomiske forhold er til hinder for at omsætte et i handelen  

 indgående sælgerpantebrev til sædvanlig eller forudsat  

 kurs, at opnå en i handelen indgående gældsovertagelse  

 eller ejerskiftebelåning eller i øvrigt at gennemføre  

 handelen som forudsat.
Formidleren skal samtidig orientere sælger om  

 betydningen heraf.
Kapitel 7 Minimumskrav til standardkøbsaftaler § 22. Formidleren skal udarbejde udkast til  

 købsaftale, jf. lov om omsætning af fast ejendom § 17, stk. 2,  

 nr. 5. Aftaleudkastet kan være baseret på en  

 standardkøbsaftale.
 Stk. 2. Ved en standardkøbsaftale forstås et  

 aftaledokument, som helt eller delvis består af standardvilkår,  

 der er udarbejdet på forhånd med henblik på ensartet  

 anvendelse i et større antal konkrete aftaleforhold af en vis art.
 Stk. 3. En standardkøbsaftale skal opfylde  

 nedenstående minimumskrav, som kun kan fraviges, hvis køber i  

 købsaftalen modtager udtrykkelig og specificeret information om, at  

 aftalen indeholder fravigelser fra de sædvanlige vilkår:
1)	Det skal fremgå, om køber har modtaget tilstandsrapport  

 og tilbud om ejerskifteforsikring efter lov om forbrugerbeskyttelse ved  

 erhvervelse af fast ejendom m.v.
Er dette tilfældet, skal det endvidere  

 fremgå, at køber frit kan vælge at tegne  

 ejerskifteforsikring i et andet forsikringsselskab end det, som sælger  

 har indhentet tilbud fra, eller på andre vilkår, samt at  

 forsikringen i givet fald skal tegnes, inden køber overtager og  

 får rådighed over ejendommen.
Dersom køber ikke har  

 modtaget tilstandsrapport og tilbud om ejerskifteforsikring, skal de retlige  

 virkninger heraf oplyses.
 2)	Det skal fremgå, om køber har fortrydelsesret efter lov  

 om forbrugerbeskyttelse ved erhvervelse af fast ejendom m.v., og at  

 nærmere oplysning herom i så fald gives køber i et  

 særskilt dokument.
 3)	Det skal fremgå, at køber bærer den finansielle  

 risiko (dvs. risikoen for, at finansieringsvilkårene ændres  

 p.g.a. renteændringer) straks fra købsaftalens  

 indgåelse.
4)	Det skal fremgå, at køber har mulighed for at  

 træde tilbage fra købsaftalen, dersom en forudsat,  

 afgørende finansiering ikke kan gennemføres inden for aftalte  

 frister p.g.a. forhold, der ikke skyldes køber, og at sælger  

 tilsvarende stilles frit, dersom en forudsat, afgørende finansiering  

 ikke kan gennemføres inden for aftalte frister p.g.a. forhold, der  

 skyldes køber.
Det skal samtidig fremgå, at valget af et bestemt  

 realkreditinstitut fremfor andre ikke vil blive betragtet som  

 afgørende.
 5)	Det skal fremgå, at sælger ikke afgiver ejendomsretten,  

 før han har modtaget eller fået sikkerhed for købesummen,  

 og omvendt ikke får rådighed over købesummen, før  

 købers ejendomsret er sikret ved endelig tinglysning uden frist eller  

 anmærkning.
 6)	Det skal fremgå, hvornår risikoen og dispositionsretten  

 for ejendommen overgår til køber.
 Stk. 4. Hvis aftalen ikke er baseret på en  

 standardkøbsaftale, skal dette tydeligt fremhæves i udkastet til  

 den skriftlige købsaftale såvel som i den endelige  

 købsaftale.
Kapitel 8 Særligt om formidling af enkelte andelsboliger § 23. Følgende bestemmelser i denne  

 bekendtgørelse gælder ikke for handel med andelsbeviser, hvor  

 der til andelsbeviset er knyttet brugsret til en bolig i  

 andelsboligforeningens ejendom (salg af andelsbolig): §§ 4-5, §§ 10-16, § 18  

 og § 22, stk. 3. I stedet gælder §§ 24-28.
 § 24. Formidlingsaftalen vedrørende salg af  

 andelsbolig skal udover at opfylde kravene i §3 og § 6 indeholde oplysning om  

 følgende:
1)	Den maksimale kontantpris i henhold til § 5 i lov om  

 andelsboligforeninger og andre boligfællesskaber.
Såfremt  

 andelsboligforeningens vedtægter indeholder bestemmelser om  

 prisfastsættelse ved overdragelse af andele, som fører til en  

 lavere maksimalpris end den, der følger af anførte  

 lovbestemmelse, skal den vedtægtsbestemte maksimalpris anføres i  

 stedet.
 2)	Den skønnede kontantpris, såfremt formidleren  

 skønner, at andelsboligen ikke kan omsættes til den ovenfor  

 anførte maksimalpris.
 3)	Den til den valgte kontantpris knyttede salgsperiode.
 Stk. 2. Er det aftalt, at andelsboligen udbydes til en  

 anden kontantpris end den i stk. 1, nr. 1, nævnte, skal denne  

 udbudspris anføres i aftalen.
 § 25. Formidleren skal umiddelbart efter  

 formidlingsaftalens indgåelse til vejledning for parterne udarbejde en  

 specificeret salgsopstilling indeholdende en udførlig beskrivelse af  

 andelsboligen og oplysning om:
1)	kontantprisen, 2)	boligydelsen, jf. § 26, 3)	hvilken kontantudgift køber må påregne at skulle  

 afholde i forbindelse med handlen, dog således at udgifter til  

 købers eventuelle egne rådgivere, herunder advokatsalærer,  

 udtrykkeligt kan angives ikke at være medregnet, 4)	andelens arealer, herunder boligarealer og andre arealer, 5)	andelens nummer, beliggenhed og hidtidige benyttelse, 6)	hvorledes boligafgift og anvendelsesudgifter fordeles, i den  

 udstrækning dette sker via andelsboligforeningen, 7)	byrder og gæld, som køber skal overtage uden for  

 købesummen, 8)	anvendelsesbegrænsninger i kraft af bestemmelser i  

 andelsboligforeningens vedtægter eller i kraft af planbestemmelser,  

 servitutter m.v., og 9)	andre forhold af væsentlig betydning.
§ 26. I salgsopstillingen skal der gives oplysning  

 om den boligafgift og de anvendelsesudgifter, som køber skal betale.  

 Boligafgiften udgør den aktuelle ydelse, som andelshaveren skal betale  

 til andelsboligforeningen for at disponere over andelen.
Hertil skal  

 lægges de aktuelle acontoydelser for varme, vand, el, gas m.v. samt  

 evt. ydelser til fællesantenne.
Den samlede udgift skal opgøres  

 såvel pr. år som pr. måned.
 § 27. Dersom formidleren anvender  

 standardkøbsaftale, jf. § 22, stk. 1 og 2, skal denne opfylde  

 følgende minimumskrav:
 1)	Det skal fremgå, om køber har fortrydelsesret efter lov  

 om forbrugerbeskyttelse ved erhvervelse af fast ejendom m.v., og at  

 nærmere oplysning herom i givet fald gives køber i et  

 særskilt dokument.
 2)	Indholdet af § 5, § 15 og § 16, stk. 1 og 3, i lov om andelsboliger  

 og andre boligfællesskaber skal fremgå.
 3)	Det skal fremgå, at andelsboligforeningens bestyrelse skal  

 godkende køber samt handlens vilkår, og at brugsretten ikke  

 overgår til køber, før denne godkendelse foreligger.
 4)	Det skal fremgå, at købsprisen skal indbetales til  

 andelsboligforeningen.
 § 28. Formidleren skal senest samtidig med  

 købsaftalens indgåelse give køber kopi af  

 andelsboligforeningens seneste regnskab og budget, andelsboligforeningens  

 vedtægter, en specifikation af forbedringer og særligt tilpasset  

 inventar, således som dette indgår i prisen for andelen, samt en  

 salgsopstilling udvisende de vilkår, der handles på.
Kapitel 9 Straf § 29. Overtrædelse af §§ 1-28 straffes  

 med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 10 Ikrafttræden § 30. Bekendtgørelsen træder i kraft den 1. juli 2000,  

 og samtidig ophæves bekendtgørelse nr. 1055 af 17. december 1993  

 om ejendomsformidling.
