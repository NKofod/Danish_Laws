 I medfør af § 14, stk. 5, i lov om kvalitetskontrol med fisk og  

 fiskevarer, jf. lovbekendtgørelse nr. 339 af 29. maj 1987, fastsættes:
 § 1.  For de af Fiskeriministeriet autoriserede  

 virksomheder er fastsat de i § 2 anførte årlige afgifter.
Stk. 2.  Virksomheder, som opnår produktionstilladelse i  

 1. halvår af finansåret, skal betale fuld autorisationsafgift, medens  

 virksomheder, som får produktionstilladelse i finansårets sidste halvdel,  

 skal betale halv afgift i det pågældende finansår.
Virksomheder, som ophører  

 i løbet af et finansårs første halvdel, kan få tilbagebetalt halvdelen af den  

 for det pågældende år erlagte afgift.
Ved ejerskifte opkræves ingen afgift,  

 såfremt forfalden afgift er betalt af den tidligere indehaver, og den betalte  

 afgift ikke helt eller delvis kræves tilbagebetalt af denne.
 Stk. 3.  Afgifterne skal efter påkrav indbetales til SR  

 (Statens Regnskabsdirektorat) inden for den ved opkrævningen fastsatte frist.
 Stk. 4.  Undladelse af betaling af afgifterne vil  

 medføre inddragelse af virksomhedens autorisation.
 § 2.  Afgifterne, der opkræves årligt forud, første  

 gang for finansåret 1989, og som beregnes efter arten af de varer,  

 virksomhederne fremstiller, andrager følgende beløb for de enkelte  

 varegrupper:
§ 3.  Har en virksomhed autorisation til fremstilling  

 af flere af de i § 2 nævnte grupper, beregnes afgiften ved sammenlægning af  

 de for de enkelte grupper gældende takster.
Der vil kunne opkræves særskilt  

 afgift for flere af de i § 2 under gruppe 13 henhørende varer.
Der vil ikke  

 blive afkrævet afgift for fremstilling af mellemprodukter, der  

 viderebehandles i samme virksomhed.
 § 4.  Bekendtgørelsen træder i kraft den 1. januar  

 1989.
 Stk. 2.  Bekendtgørelse nr. 874 af 12. december 1986 om  

 afgifter for de af Fiskeriministeret autoriserede virksomheder ophæves.
