Fremsat den 29. marts 2001 af  

 arbejdsministeren (Ove Hygum) Forslag til Lov om gennemførelse af  

 deltidsdirektivet1) § 1. For lønmodtagere, der ikke i medfør af  

 kollektiv overenskomst er sikret de rettigheder, der som minimum svarer til  

 bestemmelserne i direktiv 97/81/EF af 15. december 1997 om rammeaftalen  

 vedrørende deltidsarbejde, der er indgået af Unice, CEEP og EFS,  

 finder bestemmelserne i § 1, stk. 2, §§ 2-5, § 8,  

 stk. 2, og § 9 i aftale af 9. januar 2001 om implementering af  

 direktivet om deltidsarbejde, der er indgået mellem Landsorganisationen  

 i Danmark og Dansk Arbejdsgiverforening, anvendelse, jf. dog § 2.
 Stk. 2. Ved lønmodtager forstås i denne lov en  

 person, der modtager vederlag for personligt arbejde i tjenesteforhold.
 Stk. 3. Som bilag A til loven er aftrykt Aftale om  

 implementering af direktivet om deltidsarbejde indgået den 9. januar  

 2001 mellem Landsorganisationen i Danmark og Dansk Arbejdsgiverforening,  

 herefter kaldet »Aftalen«.
§ 2. For lønmodtagere ansat i staten og folkekirken,  

 der ikke i medfør af kollektiv overenskomst er sikret de i § 1,  

 stk. 1, nævnte rettigheder, anvendes bestemmelserne i §§ 1-3  

 i aftale af 2. september 1999 om implementering af deltidsdirektivet, der er  

 indgået mellem Finansministeriet, Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærernes Centralorganisation og  

 Overenskomstansattes Centralorganisation, i stedet for Aftalen.
Det samme  

 gælder for andre lønmodtagere, hvis løn- og  

 ansættelsesvilkår aftales, fastsættes eller godkendes af  

 finansministeren.
Aftalen er optrykt som bilag B til loven.
Stk. 2. For lønmodtagere, som ikke i medfør af  

 kollektiv overenskomst er sikret de i § 1, stk. 1, nævnte  

 rettigheder og hvis løn- og ansættelsesforhold er omfattet af  

 Kommunernes Lønningsnævns kompetence, anvendes bestemmelserne i  

 §§ 1-6 i Rammeaftale af 24. juni 1999 om deltidsarbejde, der er  

 indgået mellem Amtsrådsforeningen, Kommunernes Landsforening,  

 Københavns Kommune, Frederiksberg Kommune og Kommunale  

 Tjenestemænd og Overenskomstansatte, i stedet for Aftalen.
Rammeaftalen  

 er optrykt som bilag C til loven.
Stk. 3. For lønmodtagere, som ikke i medfør af  

 kollektiv overenskomst er sikret de i § 1, stk. 1, nævnte  

 rettigheder og hvis løn- og ansættelsesforhold er omfattet af  

 Hovedstadens Sygehusfællesskabs forhandlingskompetence, anvendes  

 bestemmelserne i §§ 1-6 i Rammeaftale af 13. oktober 1999 om  

 deltidsarbejde, der er indgået mellem Hovedstadens  

 Sygehusfællesskab og Forhandlingsfællesskabet for Hovedstadens  

 Sygehusfællesskab, i stedet for Aftalen.
Rammeaftalen er optrykt som  

 bilag D til loven.
 Stk. 4. Arbejdsministeren kan efter ansøgning fra et  

 fagforbund eller en hovedorganisation tillade, at medlemmer af dette forbund  

 eller denne hovedorganisation, hvis arbejdsfunktioner ikke naturligt  

 hører under det faglige område for Aftalen, i stedet for at  

 anvende denne, efter aftale med deres arbejdsgiver, kan anvende en anden  

 nærmere angivet kollektiv overenskomst, som gennemfører det i  

 § 1, stk. 1, nævnte direktiv, og som i højere grad  

 omfatter den pågældendes arbejdsfunktioner.
 Stk. 5. Arbejdsministeren kan efter ansøgning fra en  

 arbejdsgiver tillade, at arbejdsgiveren kan træffe aftale med ansatte,  

 hvis arbejdsfunktioner ikke naturligt hører under det faglige  

 område for Aftalen, om, i stedet for Aftalen at anvende en anden  

 nærmere angivet kollektiv overenskomst, som gennemfører det i  

 § 1, stk. 1, nævnte direktiv, og som i højere grad  

 omfatter den pågældendes arbejdsfunktioner.
 § 3. I de tilfælde, hvor der ikke findes nogen  

 sammenlignelig fuldtidsansat i samme virksomhed, og hvor der ikke foreligger  

 en kollektiv overenskomst, der finder anvendelse, eller som i øvrigt  

 regulerer spørgsmålet, anvendes til sammenligning de kollektive  

 overenskomster, som sædvanligvis er gældende inden for  

 vedkommende eller tilsvarende faglige område.
 Stk. 2. Hvor det er hensigtsmæssigt, anvendes princippet  

 om forholdsmæssig aflønning og forholdsmæssige rettigheder  

 for en deltidsansat, der ikke er omfattet af en kollektiv overenskomst.
 § 4. Fortolkning og brud på Aftalen eller en af de i  

 § 2 nævnte aftaler eller overenskomster afgøres efter de  

 derom gældende fagretlige regler, medmindre lønmodtageren ikke  

 er omfattet af en kollektiv overenskomst.
 Stk. 2. En lønmodtager, hvis sag i medfør af  

 stk. 1 ikke afgøres efter fagretlige regler, og hvis rettigheder  

 efter loven er krænket, kan tilkendes en godtgørelse.
 Stk. 3. En lønmodtager, hvis sag i medfør af  

 stk. 1 ikke afgøres efter fagretlige regler, og hvis løn i  

 strid med loven er lavere end en sammenlignelig fuldtidsansats, har krav  

 på forskellen.
 Stk. 4. Afskediges en lønmodtager, hvis sag i  

 medfør af stk. 1 ikke afgøres efter fagretlige regler,  

 fordi denne har fremsat krav i henhold til denne lov, skal arbejdsgiveren  

 betale en godtgørelse.
 Stk. 5. For lønmodtagere, der er omfattet af en  

 kollektiv overenskomst, kan sager om krænkelse af rettighederne efter  

 §§ 1-3, sammenholdt med stk. 2-4, som ikke kan behandles ad  

 fagretlig vej, afgøres af de civile domstole.
 § 5. Loven træder i kraft dagen efter  

 bekendtgørelsen i Lovtidende.
§ 6 I lov om retsforholdet mellem arbejdsgivere og funktionærer, jf.  

 lovbekendtgørelse nr. 622 af 20. juli 1999, foretages følgende  

 ændring:
 1. I § 1, stk. 2, ændres »mindst 15 timer«  

 til: »mere end 8 timer«.
§ 7 I lov om værnepligtsorlov og om orlov til FN-tjeneste mv., jf.  

 lovbekendtgørelse nr. 981 af 14. december 1993, foretages  

 følgende ændring:
 1. I § 1, litra a) og c), ændres »mindst 15  

 timer« til: »mere end 8 timer«.
 § 8. Loven gælder ikke for Færøerne og  

 Grønland.
Bilag A Landsorganisationen i Danmark	Dansk  

 Arbejdsgiverforening Aftale om implementering af direktivet om deltidsarbejde Med henvisning til hovedorganisationernes generelle aftale om procedure  

 for implementering af EF-direktiver af 1. juli 1996, er der med virkning fra  

 den 20. januar 2001 indgået følgende supplerende aftale for at  

 implementere EF-direktiv nr. 97/81 af 15. december 1997 om rammeaftalen  

 vedrørende deltidsarbejde, der er indgået af Unice, CEEP og EFS  

 ("deltidsdirektivet").
 Direktivet vedhæftes som bilag.
§ 1. Gyldighedsområde Denne aftale omfatter deltidsansatte på DA/LO-området, som er  

 omfattet af en kollektiv overenskomst indenfor dette område, og som  

 ikke ved gyldig aftale er eller måtte blive sikret de rettigheder, der  

 følger af direktivet.
 Aftalen gælder med forbehold for mere specifikke  

 fællesskabsbestemmelser og i særdeleshed  

 fællesskabsbestemmelser vedrørende ligebehandling af eller lige  

 muligheder for mænd og kvinder.
§ 2. Aftalens formål Aftalens formål er:
a.	at skabe grundlag for fjernelse af forskelsbehandling og en  

 forbedring af kvaliteten af deltidsarbejde b.	at lette udviklingen af deltidsarbejde på frivillig basis og  

 bidrage til en fleksibel tilrettelæggelse af arbejdstiden på en  

 måde, der tager hensyn til behovene hos arbejdsgivere og  

 arbejdstagere.
§ 3. Definitioner I denne aftale forstås ved 1.	» 2.	» Hvor der ikke findes nogen sammenlignelig fuldtidsansat i samme  

 virksomhed, skal sammenligningen ske ved henvisning til den kollektive  

 aftale, der finder anvendelse, eller   hvis en sådan ikke foreligger  

 i overensstemmelse med national lovgivning, kollektive aftaler eller  

 praksis.
§ 4. Princippet om ikke-forskelsbehandling Hvad angår ansættelsesvilkår må deltidsansatte  

 ikke behandles på en mindre gunstig måde end sammenlignelige  

 fuldtidsansatte udelukkende, fordi de arbejder på deltid, medmindre  

 forskelsbehandlingen er begrundet i objektive forhold.
 Princippet om forholdsmæssig aflønning og  

 forholdsmæssige rettigheder, jf. princippet om pro rata temporis,  

 anvendes i forhold til de rettigheder, som følger af kollektive  

 overenskomster.
 Når det er hensigtsmæssigt og berettiget af objektive grunde,  

 kan overenskomstparterne gøre adgangen til særlige  

 ansættelsesvilkår afhængig af betingelser som anciennitet,  

 arbejdstid og indtjening.
 Betingelser i relation til deltidsansattes adgang til særlige  

 ansættelsesvilkår skal under hensyntagen til princippet om  

 ikke-forskelsbehandling som anført i stk. 1, tages op til  

 overvejelse med jævne mellemrum.
§ 5. Muligheder for deltidsarbejde I forhold til denne aftales formål, jf. § 2, og princippet om  

 ikke-forskelsbehandling, jf. § 4, er der enighed om følgende:
 Hvis overenskomstparterne identificerer hindringer, der kan begrænse  

 mulighederne for deltidsarbejde, da bør disse tages op til overvejelse  

 med henblik på en eventuel fjernelse heraf.
 En arbejdstagers afvisning af at blive overført fra fuldtids- til  

 deltidsarbejde eller omvendt bør ikke i sig selv repræsentere en  

 gyldig begrundelse for afskedigelse, uden at dette berører muligheden  

 for afskedigelse i overensstemmelse med national lovgivning, kollektive  

 aftaler eller praksis af andre årsager, såsom dem der måtte  

 opstå som følge af den berørte virksomheds  

 driftskrav.
 Med forbehold for kollektiv overenskomst, praksis m.v. bør  

 arbejdsgiveren inden for rammerne af bestemmelser om deltidsansatte i den for  

 ansættelsesforholdet gældende kollektive overenskomst så  

 vidt muligt tage følgende op til overvejelse:
a.	anmodninger fra arbejdstagere om overførsel fra fuldtids- til  

 deltidsarbejde, der bliver ledig i virksomheden, b.	anmodninger fra arbejdstagere om overførsel fra deltids- til  

 fuldtidsarbejde eller om forøgelse af deres arbejdstid, hvis  

 muligheden opstår, c.	tilvejebringelse af rettidig information om ledige deltids- og  

 fuldtidsstillinger i virksomheden med henblik på at lette  

 overførsel fra fuld tid til deltid eller omvendt, d.	foranstaltninger til lettelse af adgangen til deltidsarbejde for  

 arbejdstagere omfattet af denne aftale, og hvor det er hensigtsmæssigt  

 til lettelse af deltidsansattes adgang til erhvervsfaglig uddannelse med  

 henblik på at øge deres karrieremuligheder og erhvervsfaglige  

 mobilitet, e.	tilvejebringelse af hensigtsmæssig information om  

 deltidsarbejde i virksomheden til eksisterende organer, der  

 repræsenterer arbejdstagerne.
§ 6. Ikrafttræden Aftalen træder i kraft den 20. januar 2001.
§ 7. Ophør Aftalen kan opsiges med 6 måneders varsel til en 1. juli.  

 Ønsker en af organisationerne ændringer i aftalen, skal den 6  

 måneder forud for opsigelsen underrette den anden aftalepart herom,  

 hvorefter der uden konfliktadgang optages forhandlinger herom med det  

 formål at opnå enighed og derved undgå opsigelse af  

 aftalen.
 Selvom aftalen er opsagt, er parterne forpligtet til at overholde dens  

 bestemmelser, indtil anden aftale træder i stedet eller direktivet  

 ændres.
§ 8. Bestemmelser i kollektive  

 overenskomster/implementeringsaftaler Bestemmelser i kollektive overenskomster og aftaler i henhold til disse  

 samt bestemmelser i implementeringsaftaler har virkning forud for denne  

 aftale, såfremt de gyldigt implementerer bestemmelserne i  

 deltidsdirektivet.
 Nærværende aftale berører ikke den beskyttelse, som  

 deltidsansatte har efter de mellem parterne gældende  

 overenskomster.
§ 9. Fagretlig behandling Såfremt der opstår en uoverensstemmelse om adgangen til de  

 rettigheder, der fremgår af nærværende aftale, behandles  

 sådanne uoverensstemmelser efter de sædvanlige fagretlige og  

 arbejdsretlige regler.
Hvor sådanne regler ikke foreligger,  

 gælder princippet i Arbejdsretslovens § 22, hvorefter den til  

 enhver tid mellem DA og LO gældende Norm for regler for behandling af  

 faglig strid finder anvendelse.
København, den 9/1-2001 Landsorganisationen i Danmark Dansk Arbejdsgiverforening Hans Jensen sign.
Jørn Neergaard Larsen sign.
Bilag B AFTALE OM IMPLEMENTERING AF DELTIDSDIREKTIVET Med henblik på implementering af Rådets direktiv 97/81/EF af  

 15. december 1997 om rammeaftalen vedrørende deltidsarbejde, der er  

 indgået af Unice, CEEP og EFS (EFT nr.
L 14, side 9), aftales  

 følgende:
 § 1. Rådets direktiv 97/81/EF af 15. december 1997 om  

 rammeaftalen vedrørende deltidsarbejde, der er indgået af Unice,  

 CEEP og EFS, jf. bilag A, gælder inden for det område, der  

 dækkes af aftaler og overenskomster indgået på den ene side  

 af eller efter bemyndigelse fra Finansministeriet og på den anden side  

 af de underskrivende centralorganisationer eller organisationer, der er  

 tilsluttet disse.
 § 2. Deltidsansatte, der arbejder som løst ansatte,  

 undtages fra rammeaftalens bestemmelser.
 § 3. Rammeaftalens anvendelsesområde, jf. § 2, samt  

 betingelser i relation til deltidsansattes adgang til særlige  

 ansættelsesvilkår tages op til overvejelse i forbindelse med  

 aftale- og overenskomstfornyelse, hvis en af parterne anmoder om det.
 § 4. Hvis der vedtages ændringer i relevant lovgivning,  

 kan hver af parterne kræve forhandling om lovændringens  

 eventuelle aftalemæssige konsekvenser.
 § 5. Aftalen har virkning fra 1. april 1999 og kan opsiges  

 skriftligt med 3 måneders varsel til en 1. april, dog tidligst til 1.  

 april 2002.
København, den 2. september 1999 Statsansattes Kartel Niels Juul Statstjenestemændenes Centralorganisation II Tommy Agerskov Thomsen Finansministeriet P.M.V.
 E.B.
Lisa Engmann Akademikernes Centralorganisation Svend M.
Christensen Lærernes Centralorganisation Annie Herfort Andersen Overenskomstansattes Centralorganisation Finn Busse Jensen PROTOKOLLAT Parterne lægger til grund, at de pr. 1. april 1999 gældende  

 aftaler og overenskomster indgået på den ene side af  

 Finansministeriet og på den anden side af de underskrivende  

 centralorganisationer eller organisationer, der er tilsluttet disse, er i  

 overensstemmelse med direktivet.
Bilag C Rammeaftale om deltidsarbejde Kommunernes Landsforening Amtsrådsforeningen Københavns Kommune Frederiksberg Kommune Kommunale Tjenestemænd og Overenskomstansatte Bemærkninger til aftalen Almindelige bemærkninger til aftalen De europæiske arbejdsmarkedsparter (CEEP, UNICE og EFS*) indgik den  

 6. juni 1997 en rammeaftale vedrørende deltidsarbejde.
Rammeaftalen er  

 en del af direktiv 97/18/EF, som EU's Ministerråd vedtog den 15.  

 december 1997. I lighed med direktivet om forældreorlov er der  

 således tale om en aftale indgået mellem arbejdsmarkedsparterne  

 på europæisk plan.
 Det kan i henhold til rådets direktiv artikel 2 overlades til  

 arbejdsmarkedets parter på nationalt plan at implementere direktivet.  

 (Amts)kommunerne og KTO har ønsket at benytte denne mulighed for at  

 implementere direktivet - der har karakter af en rammeaftale - på det  

 (amts)kommunale område i Danmark.
 (Amts)kommunerne og KTO har i forbindelse med indgåelse af  

 Rammeaftalen om deltidsarbejde skulle sikre, at implementeringen, herunder  

 formuleringerne i aftalen, er i overensstemmelse med gældende  

 EU-ret.
Parterne forudsætter, at der i de enkelte overenskomster sker en  

 henvisning til denne aftale, og at der i den forbindelse sker en tilretning i  

 fornødent omfang, således at overenskomstbestemmelserne ikke er  

 i strid med nærværende aftale.
Efter § 6, 2, i de  

 europæiske parters rammeaftale kan gennemførelsen af direktivet  

 ikke begrunde en forringelse af forholdene i det enkelte medlemsland.
Specielle bemærkninger til aftalen Såvel parterne på det europæiske arbejdsmarked som de  

 (amts)kommunale arbejdsgiverparter og KTO lægger vægt på  

 foranstaltninger, der letter adgangen til deltidsarbejde for mænd og  

 kvinder med henblik på:
forberedelse til pensionering, at lette forening af arbejds- og familieliv samt at lette udnyttelse af uddannelsesmuligheder til forbedring af deres  

 kvalifikationer og karrieremuligheder, til gensidig fordel for arbejdsgiver og arbejdstagere.
 Foranstaltningerne skal understøtte udviklingen af  

 arbejdspladsen.
§ 1 Formål Stk. 1. Formålet med nærværende  

 rammeaftale er:
a)	at skabe grundlag for at fjerne forskelsbehandling af deltidsansatte  

 i forhold til fuldtidsansatte og at forbedre kvaliteten af deltidsarbejde  

 samt b)	at lette udviklingen af deltidsarbejde på frivillig basis og  

 bidrage til en fleksibel tilrettelæggelse af arbejdstiden på en  

 måde, der tager hensyn til behovene hos (amts)kommunerne og  

 lønmodtagerne.
§ 2 Anvendelsesområde Stk. 1. Rammeaftalen omfatter (amts)kommunalt ansatte  

 samt ansatte ved selvejende institutioner mv., hvor (amts)kommunale  

 overenskomster/aftaler mv. gælder.
Aftalen omfatter ikke løst ansatte.
Med hensyn til definitionen af  

 sådanne ansættelser henvises til de enkelte overenskomster eller  

 gældende praksis.
§ 3 Definitioner Stk. 1. Deltidsansat: en ansat, hvis normale  

 arbejdstid, beregnet på en ugentlig basis eller i gennemsnit over en  

 ansættelsesperiode på op til et år, er lavere end den  

 normale arbejdstid for en sammenlignelig fuldtidsansat.
 Stk. 2. En sammenlignelig fuldtidsansat: en  

 fuldtidsansat i samme (amts)kommune/ansættelsessted, der har samme type  

 ansættelseskontrakt eller ansættelsesforhold, og som er  

 involveret i samme eller tilsvarende arbejde/beskæftigelse, idet der  

 tages hensyn til andre forhold, der kan omfatte anciennitet,  

 kvalifikationer/færdigheder.
Hvor der ikke findes nogen sammenlignelig fuldtidsansat i samme  

 (amts)kommune/ansættelsessted, skal sammenligningen ske ved henvisning  

 til den kollektive overenskomst/aftale, som er den sædvanligt  

 gældende for tilsvarende arbejde.
Hvis der ikke findes en kollektiv  

 overenskomst/aftale, skal sammenligningen ske i forhold til praksis på  

 det (amts)kommunale arbejdsmarked.
§ 4 Princippet om ikke-forskelsbehandling Stk. 1. Hvad angår ansættelsesvilkår,  

 må deltidsansatte ikke behandles på en mindre gunstig måde  

 end sammenlignelige fuldtidsansatte, udelukkende fordi de arbejder på  

 deltid, medmindre forskelsbehandlingen er begrundet i objektive forhold.
 Stk. 2. Hvor det er hensigtsmæssigt, gælder  

 princippet om forholdsmæssig aflønning og forholdsmæssige  

 rettigheder.
 Bemærkning:
 I § 4, 1, i direktivet (bilaget) fremgår det: »Hvor det er  

 hensigtsmæssigt, gælder princippet om pro rata temporis«.
 Pro rata temporis indebærer, at rettigheder udmøntes i  

 forhold til arbejdstiden.
 Parterne er enige om, at dette princip normalt er gældende for  

 såvel størrelsen af lønnen som øvrige  

 rettigheder.
 Dette vil f.eks. sige, at en medarbejder ansat 10 timer pr. uge er  

 berettiget til en løn svarende til 10/37 i forhold til en  

 sammenlignelig medarbejder på fuld tid.
 Stk. 3. For deltidsansatte med en gennemsnitlig ugentlig  

 arbejdstid på 10 timer og derover gælder tilsvarende bestemmelser  

 som for en sammenlignelig fuldtidsansat, dog således at hidtidige  

 regler om forholdsmæssige rettigheder (herunder aflønning) i den  

 enkelte overenskomst/aftale gælder.
 Stk. 4. Deltidsansatte med en gennemsnitlig ugentlig  

 arbejdstid på under 10 timer om ugen bevarer deres rettigheder i  

 henhold til gældende bestemmelser/praksis.
§ 5 Muligheder for deltidsarbejde Stk. 1. De (amts)kommunale arbejdsgivere og de enkelte  

 organisationer er forpligtede til at gennemgå de enkelte  

 overenskomster/aftaler og identificere eventuelle hindringer for  

 deltidsarbejde, samt hvor sådanne hindringer foreligger, at lette  

 muligheden for og udviklingen af deltidsarbejde på frivillig basis, jf.  

 §§ 1.b og 5 i de europæiske arbejdsmarkedsparters rammeaftale om  

 deltidsarbejde.
 Bemærkning:
 Rammeaftalens parter er enige om, at der i alle overenskomster bør  

 åbnes mulighed for, at den ansatte efter eget ønske kan  

 overgå til deltid, hvis det i øvrigt er foreneligt med  

 tjenesten, og ude fra kommende bør kunne opnå  

 deltidsbeskæftigelse.
 Stk. 2.
a)	Nedsættelsen af tærskelværdien til 10 timer  

 medfører, at overenskomster og aftaler ændres i overensstemmelse  

 hermed.
Det indebærer, at eksisterende bestemmelser, der bygger  

 på denne tærskelværdi tilsvarende tilrettes.
 b)	De lokale parter bør identificere og tage op til overvejelse,  

 om der er lokale hindringer, der kan begrænse mulighederne for  

 deltidsarbejde, og hvor det er hensigtsmæssigt at fjerne sådanne  

 hindringer.
Stk. 3. En ansats afvisning af at blive overført  

 fra fuldtids- til deltidsarbejde eller omvendt bør ikke i sig selv  

 repræsentere en gyldig begrundelse for afskedigelse.
Dette bør  

 ikke berøre muligheden for afskedigelse i overensstemmelse med de  

 gældende afskedigelsesregler eller praksis af andre årsager,  

 såsom dem der måtte opstå som følge af  

 (amts)kommunale driftskrav.
 Stk. 4. Så vidt muligt bør den enkelte  

 (amts)kommune/arbejdsgiver tage følgende op til overvejelse:
a)	anmodning fra den ansatte om overførsel fra fuldtids- til  

 deltidsarbejde/-stilling, der bliver ledig i  

 (amts)kommunen/ansættelsesstedet b)	anmodning fra den ansatte om overførsel fra deltids- til  

 fuldtidsarbejde/-stilling eller om en forøgelse af dennes arbejdstid,  

 hvis muligheden opstår c)	at tilvejebringe rettidig information om ledige deltids- og  

 fuldtidsstillinger i (amts)kommunen/ansættelsesstedet med henblik  

 på at lette overførsel fra fuld tid til deltid eller omvendt d)	foranstaltninger til lettelse af adgangen til deltidsarbejde  

 på alle niveauer i (amts)kommunen/ansættelsesstedet, herunder  

 faglærte stillinger og lederstillinger, og hvor det er  

 hensigtsmæssigt til lettelse af deltidsansatte adgang til  

 erhvervsfaglig uddannelse med henblik på at øge deres  

 karrieremuligheder og erhvervsfaglige mobilitet e)	at tilvejebringe hensigtsmæssig information om mulighederne  

 for deltidsarbejde i (amts)kommunen/ansættelsesstedet i samarbejds- og  

 MED-udvalgene.
§ 6 Tvister Stk. 1. Uoverensstemmelser om denne aftale kan rejses  

 efter aftale vedrørende behandling af retstvister om aftaler  

 indgået mellem de (amts)kommunale arbejdsgiverparter og Kommunale  

 Tjenestemænd og Overenskomstansatte af 17. maj 1991.
§ 7 Ikrafttræden, genforhandling og opsigelse Stk. 1. Aftalen træder i kraft den 1. januar  

 2001.
 For ansatte der ikke er omfattet af kollektive overenskomster/aftaler  

 træder denne rammeaftale ligeledes i kraft den 1. januar 2001.
 Stk. 2. Anvendelsesområdet, jf. § 2,  

 bør tages op til overvejelse ved de følgende  

 overenskomstfornyelser med henblik på at fastlægge om de  

 objektive grunde for afgrænsningen stadig er tilstede.
 Stk. 3. Deltidsansættelsesvilkår, jf.  

 § 4, stk. 3, bør tages op til overvejelse ved de  

 følgende overenskomstfornyelser under hensyn til princippet om  

 ikke-forskelsbehandling, jf. § 4, stk. 1.
 Stk. 4. Denne aftale bør ved næste  

 overenskomstrevision tages op til fornyet drøftelse.
 Parterne er enige om at tage aftalen op i forbindelse med næste  

 overenskomst fornyelse med henblik på en økonomisk  

 genovervejelse af § 4, stk. 3 - 4 og en genovervejelse af § 5  

 mv.
Stk. 5. Aftalen kan af parterne opsiges med 3  

 måneders varsel.
Opsigelsen skal ske skriftligt.
 Selv om aftalen er opsagt, er parterne dog forpligtet til at overholde  

 dens bestemmelser, indtil en anden aftale træder i stedet.
København den 24. juni 1999 For Kommunernes Landsforening Ole Andersen Kent Lassen For Amtsrådsforeningen Benny C.
Hansen Per Korshøj For Københavns Kommune Jan Tønners Anne-Grete Veraae For Frederiksberg Kommune Lars Due Østerbye Allan Graversen For Kommunale Tjenestemænd og Overenskomstansatte Poul Winckler Signe F.
Nielsen Bilag D Rammeaftale om deltidsarbejde 1999 Bemærkninger til rammeaftale om  

 deltidsarbejde Almindelige bemærkninger De europæiske arbejdsmarkedsparter (CEEP, UNICE og EFS) indgik den  

 6. juni 1997 en rammeaftale vedrørende deltidsarbejde.
Rammeaftalen er  

 en del af direktiv 97/18/EF, som EU's Ministerråd vedtog den 15.  

 december 1997. I lighed med direktivet om forældreorlov er der  

 således tale om en aftale indgået mellem arbejdsmarkedparterne  

 på europæisk plan.
 Det kan i henhold til rådets direktiv artikel 2 overlades til  

 arbejdsmarkedets parter på nationalt plan at implementere direktivet.  

 FHS og H:S har ønsket at benytte denne mulighed for at implementere  

 direktivet - der har karakter af en rammeaftale - i H:S.
 H:S og FHS har i forbindelse med indgåelse af Rammeaftalen om  

 deltidsarbejde skulle sikre, at implementeringen, herunder formuleringerne i  

 aftalen, er i overensstemmelse med gældende EU-ret.
Parterne forudsætter, at der i de enkelte overenskomster sker en  

 henvisning til denne aftale, og at der i den forbindelse sker en tilretning i  

 fornødent omfang, således at overenskomstbestemmelserne ikke er  

 i strid med nærværende aftale.
Efter § 6, 2, i de  

 europæiske parters rammeaftale kan gennemførelsen af direktivet  

 ikke begrunde en forringelse af forholdene i det enkelte medlemsland.
Specielle bemærkninger til aftalen Såvel parterne på det europæiske arbejdsmarked som H:S  

 og FHS lægger vægt på foranstaltninger, der letter adgangen  

 til deltidsarbejde for mænd og kvinder med henblik på:
· · · til gensidig fordel for arbejdsgiver og arbejdstagere.
 Foranstaltningerne skal understøtte udviklingen af  

 arbejdspladsen.
H:S Direktionen, den 18. februar 2000 Med venlig hilsen Erik Møller Rammeaftale  

 om  

 deltidsarbejde § 1. Formål Formålet med nærværende  

 rammeaftale er:
a.	at skabe grundlag for at fjerne forskelsbehandling af deltidsansatte  

 i forhold til fuldtidsansatte og at forbedre kvaliteten af deltidsarbejde  

 samt b.	at lette udviklingen af deltidsarbejde på frivillig basis og  

 bidrage til en fleksibel tilrettelæggelse af arbejdstiden på en  

 måde, der tager hensyn til behovene på H:S- institutionerne og  

 hos lønmodtagerne.
§ 2. Anvendelsesområde Rammeaftalen omfatter ansatte i H:S med tilhørende institutioner ved Amager Hospital ved selvejende institutioner, hvormed H:S har indgået  

 driftsoverenskomst, og for hvilke H:S med bindende virkning kan indgå  

 aftaler om løn- og ansættelsesvilkår.
Aftalen omfatter ikke løst ansatte.
Med hensyn til definitionen af  

 sådanne ansættelser henvises til de enkelte overenskomster eller  

 gældende praksis.
§ 3. Definitioner Deltidsansat: en ansat, hvis normale arbejdstid,  

 beregnet på en ugentlig basis eller i gennemsnit over en  

 ansættelsesperiode på op til et år, er lavere end den  

 normale arbejdstid for en sammenlignelig fuldtidsansat.
 Stk. 2. En sammenlignelig fuldtidsansat: en fuldtidsansat  

 på samme ansættelsessted/i H:S, der har samme type  

 ansættelseskontrakt eller ansættelsesforhold, og som er  

 involveret i samme eller tilsvarende arbejde/beskæftigelse, idet der  

 tages hensyn til andre forhold, der kan omfatte anciennitet,  

 kvalifikationer/færdigheder.
Hvor der ikke findes nogen sammenlignelig fuldtidsansat på samme  

 ansættelsessted/i H:S, skal sammenligningen ske ved henvisning til den  

 kollektive overenskomst/aftale, som er den sædvanligt gældende  

 for tilsvarende arbejde.
Hvis der ikke findes en kollektiv  

 overenskomst/aftale, skal sammenligningen ske i forhold til praksis på  

 det øvrige offentlige arbejdsmarked.
§ 4. Princippet om  

 ikke-forskelsbehandling Hvad angår ansættelsesvilkår,  

 må deltidsansatte ikke behandles på en mindre gunstig måde  

 end sammenlignelige fuldtidsansatte, udelukkende fordi de arbejder på  

 deltid, medmindre forskelsbehandlingen er begrundet i objektive forhold.
 Stk. 2. Hvor det er hensigtsmæssigt, gælder  

 princippet om forholdsmæssig aflønning og forholdsmæssige  

 rettigheder.
 Bemærkning:
 I § 4, 1, i direktivet (bilaget) fremgår det: »Hvor det er  

 hensigtsmæssigt, gælder princippet om pro rata temporis«.
 Pro rata temporis indebærer, at rettigheder udmøntes i  

 forhold til arbejdstiden.
 Parterne er enige om, at dette princip normalt er gældende for  

 såvel størrelsen af lønnen som øvrige  

 rettigheder.
 Dette vil f.eks. sige, at en medarbejder ansat 10 timer pr. uge er  

 berettiget til en løn svarende til 10/37 i forhold til en  

 sammenlignelig medarbejder på fuld tid.
 Stk. 3. For deltidsansatte med en gennemsnitlig ugentlig  

 arbejdstid på 10 timer og derover gælder tilsvarende bestemmelser  

 som for en sammenlignelig fuldtidsansat, dog således at hidtidige  

 regler om forholdsmæssige rettigheder (herunder aflønning) i den  

 enkelte overenskomst/aftale gælder.
 Stk. 4. Deltidsansatte med en gennemsnitlig ugentlig  

 arbejdstid på under 10 timer om ugen bevarer deres rettigheder i  

 henhold til gældende bestemmelser/praksis.
§ 5. Muligheder for deltidsarbejde H:S og de enkelte organisationer er forpligtede  

 til at gennemgå de enkelte overenskomster/aftaler og identificere  

 eventuelle hindringer for deltidsarbejde, samt hvor sådanne hindringer  

 foreligger, at lette muligheden for og udviklingen af deltidsarbejde på  

 frivillig basis, jf. §§ 1b og 5 i de europæiske  

 arbejdsmarkedsparters rammeaftale om deltidsarbejde.
 Bemærkning:
 Rammeaftalens parter er enige om, at der i alle overenskomster bør  

 åbnes mulighed for, at den ansatte efter eget ønske kan  

 overgå til deltid, hvis det i øvrigt er foreneligt med  

 tjenesten, og ude fra kommende bør kunne opnå  

 deltidsbeskæftigelse.
 Stk. 2.
a)	Nedsættelsen af tærskelværdien til 10 timer  

 medfører, at overenskomster og aftaler ændres i overensstemmelse  

 hermed.
Det indebærer, at eksisterende bestemmelser, der bygger  

 på denne tærskelværdi tilsvarende tilrettes.
 b)	De lokale parter bør identificere og tage op til overvejelse,  

 om der er lokale hindringer, der kan begrænse mulighederne for  

 deltidsarbejde, og hvor det er hensigtsmæssigt at fjerne sådanne  

 hindringer.
Stk. 3. En ansats afvisning af at blive overført fra  

 fuldtids- til deltidsarbejde eller omvendt bør ikke i sig selv  

 repræsentere en gyldig begrundelse for afskedigelse.
Dette bør  

 ikke berøre muligheden for afskedigelse i overenstemmelse med de  

 gældende afskedigelsesregler eller praksis af andre årsager,  

 såsom dem der måtte opstå som følge af H:S  

 driftskrav.
 Stk. 4. Så vidt muligt bør H:S/den enkelte H:S  

 institution tage følgende op til overvejelse:
 a.	anmodning fra den ansatte om overførsel fra fuldtids- til  

 deltidsarbejde/-stilling, der bliver ledig i H:S/H:S institutionen.
 b.	anmodning fra den ansatte om overførsel fra deltids- til  

 fuldtidsarbejde/-stilling eller om en forøgelse af dennes arbejdstid,  

 hvis muligheden opstår.
 c.	at tilvejebringe rettidig information om ledige deltids- og  

 fuldtidsstillinger i H:S/H:S institutionen med henblik på at lette  

 overførsel fra fuld tid til deltid eller omvendt.
 d.	foranstaltninger til lettelse af adgangen til deltidsarbejde  

 på alle niveauer i H:S/H:S institutionen, herunder faglærte  

 stillinger og lederstillinger, og hvor det er hensigtsmæssigt til  

 lettelse af deltidsansatte adgang til erhvervsfaglig uddannelse med henblik  

 på at øge deres karrieremuligheder og erhvervsfaglige  

 mobilitet.
 e.	at tilvejebringe hensigtsmæssig information om mulighederne  

 for deltidsarbejde i H:S/H:S institutionerne i samarbejdsudvalgene.
§ 6. Tvister Uoverensstemmelser om denne aftale kan rejses  

 efter aftale vedrørende behandling af retstvister om aftaler  

 indgået mellem FHS og H:S.
§ 7. Ikrafttræden, genforhandling og  

 opsigelse Aftalen træder i kraft den 1. januar  

 2001.
 For ansatte der ikke er omfattet af kollektive overenskomster/aftaler  

 træder denne rammeaftale ligeledes i kraft den 1. januar 2001.
 Stk. 2. Anvendelsesområdet, jf. § 2, bør  

 tages op til overvejelse ved de følgende overenskomstfornyelser med  

 henblik på at fastlægge om de objektive grunde for  

 afgrænsningen stadig er tilstede.
 Stk. 3. Deltidsansættelsesvilkår, jf. § 4,  

 stk. 3, bør tages op til overvejelse ved de følgende  

 overenskomstfornyelser under hensyn til princippet om  

 ikke-forskelsbehandling, jf. § 4, stk. 1.
 Stk. 4. Denne aftale bør ved næste  

 overenskomstrevision tages op til fornyet drøftelse.
 Parterne er enige om at tage aftalen op i forbindelse med næste  

 overenskomstfornyelse med henblik på en økonomisk genovervejelse  

 af § 4, stk. 3 - 4 og en genovervejelse af § 5 mv.
Stk. 5. Aftalen kan af parterne opsiges med 3 måneders  

 varsel.
Opsigelsen skal ske skriftligt.
 Selv om aftalen er opsagt, er parterne dog forpligtet til at overholde  

 dens bestemmelser, indtil en anden aftale træder i stedet.
København den 13. oktober 1999 For Hovedstadens Sygehusfællesskab:
Niels Paludan For Forhandlingsfællesskabet for Hovedstadens  

 Sygehusfællesskab:
Poul Winckler / Signe F.
Nielsen Bemærkninger til lovforslaget Almindelige bemærkninger Forslaget gennemfører Rådets direktiv  

 97/81/EF af 15. december 1997 om rammeaftalen vedrørende  

 deltidsarbejde, der er indgået af Sammenslutningen af Industri- og  

 Arbejdsgiverorganisationer i Europa (Unice), Det Europæiske Center for  

 Offentlig Virksomhed (CEEP) og Den Europæiske Faglige  

 Samarbejdsorganisation (EFS). Direktivet er optrykt som bilag 1 til dette  

 lovforslag.
Direktivet skulle have været gennemført den 21.  

 januar 2001. Da arbejdsmarkedets parter skulle bruge mere tid end forudset  

 for at indgå de nødvendige aftaler, er udarbejdelsen af  

 lovforslaget imidlertid blevet forsinket.
Baggrunden for direktivet er, at Kommissionen i 1990  

 fremsatte tre forslag til direktiver om forskellige former for atypisk  

 arbejde, hvori deltidsarbejde også indgik.
Da forslagene om atypisk  

 arbejde endnu ikke var vedtaget i Rådet i 1994, annoncerede  

 Kommissionen i juli 1994, at hvis forslagene ikke var vedtaget ved udgangen  

 af 1994, ville Kommissionen iværksætte proceduren efter aftalen  

 om social- og arbejdsmarkedspolitikken.
Kommissionen iværksatte  

 på den baggrund i september 1995 proceduren efter aftalen om social- og  

 arbejdsmarkedspolitikken.
Den 6. juni 1997 indgik Unice, CEEP og EFS en  

 rammeaftale om deltidsarbejde.
Den 23. juli 1997 fremsatte Kommissionen  

 forslag til direktiv vedrørende rammeaftalen.
Direktivet blev vedtaget  

 den 15. december 1997. Direktivets formål er at iværksætte  

 den rammeaftale om deltidsarbejde, som arbejdsmarkedets parter på  

 europæisk plan indgik.
Rammeaftalen fastlægger de generelle principper og  

 minimumsforskrifter i relation til deltidsarbejde.
Aftalen vedrører  

 ansættelsesvilkårene for deltidsansatte.
Formålet med  

 aftalen er at skabe grundlag for at fjerne forskelsbehandling af  

 deltidsansatte, forbedre kvaliteten af deltidsarbejde, at lette udviklingen  

 af deltidsarbejde på frivillig basis og bidrage til en fleksibel  

 tilrettelæggelse af arbejdstiden på en måde, der tager  

 hensyn til både arbejdsgiveres og arbejdstageres behov.
Rammeaftalen finder anvendelse på alle  

 lønmodtagere, der er deltidsansatte.
Der er mulighed for af objektive  

 grunde helt eller delvist at undtage deltidsansatte, der arbejder som  

 løst ansatte.
I rammeaftalen er der indført et princip om  

 ikke-forskelsbehandling.
En deltidsansat må for så vidt  

 angår ansættelsesvilkår ikke behandles på en mindre  

 gunstig måde end en sammenlignelig fuldtidsansat, udelukkende fordi  

 vedkommende arbejder på deltid, medmindre forskelsbehandlingen er  

 objektivt begrundet.
Rammeaftalen giver desuden mulighed for medlemsstaterne  

 og arbejdsmarkedets parter til at gøre adgangen til særlige  

 ansættelsesvilkår afhængig af betingelser som anciennitet,  

 arbejdstid og indtjening, jf. fx DA/LO-aftalens § 4, stk. 3.
Derudover udmøntes rammeaftalens  

 formålserklæring om at lette udviklingen af deltidsarbejde.
For  

 det første opfordres medlemsstaterne og arbejdsmarkedets parter til at  

 identificere og overveje barrierer for deltidsbeskæftigelse, og hvor  

 det er hensigtsmæssigt at fjerne disse.
For det andet anføres  

 det i rammeaftalen, at det ikke i sig selv bør være en gyldig  

 grund til afskedigelse, at en lønmodtager afviser at blive  

 overført fra fuldtids- til deltidsarbejde eller omvendt.
Andre  

 årsager, som fx virksomhedens driftskrav, kan dog være en gyldig  

 grund for afskedigelsen.
For det tredje opfordres arbejdsgiverne til så  

 vidt muligt at tage en række forhold op til overvejelse.
Det drejer sig  

 om a) ønsker fra lønmodtagerne om at skifte fra fuldtids- til  

 deltidsarbejde eller omvendt, hvis der bliver ledige henholdsvis deltids-  

 eller fuldtidsstillinger i virksomheden, b) at informere om ledige fuldtids-  

 eller deltidsstillinger i virksomheden, c) foranstaltninger til fremme af  

 deltidsarbejde på alle niveauer i virksomheden og d) information om  

 deltidsarbejde i virksomheden til organer, der repræsenterer  

 lønmodtagerne.
 Derudover fremgår det af rammeaftalen, at  

 gennemførelsen af aftalen ikke må medføre forringelser i  

 det eksisterende beskyttelsesniveau.
Medlemslandene skulle gennemføre direktivet senest  

 den 20. januar 2000 ved lovgivning, administrative bestemmelser eller ved at  

 sikre, at arbejdsmarkedets parter gennemfører direktivet ved  

 overenskomst.
Fristen kunne om nødvendigt udskydes med 1 år for  

 at tage hensyn til særlige vanskeligheder eller til  

 gennemførelse af kollektive overenskomster.
Da arbejdsmarkedets parter  

 gav udtryk for, at de ønskede at gennemføre direktivet ved  

 kollektive overenskomster samt ønskede fristen for  

 gennemførelsen udskudt, blev det meddelt Kommissionen, at fristen for  

 gennemførelse af direktivet blev udskudt til den 20. januar 2001.  

 Arbejdsmarkedets parter har løbende redegjort for omfanget af  

 indgåede overenskomster, der gennemfører deltidsdirektivet.
Der  

 er indgået overenskomster på det statslige og det (amts)kommunale  

 område og på størstedelen af det private arbejdsmarked.  

 Derudover har Dansk Arbejdsgiverforening og Landsorganisationen i Danmark den  

 9. januar 2001 indgået en supplerende aftale om gennemførelse af  

 deltidsdirektivet på DA/LO-området.
DA og LO har i den  

 forbindelse tilkendegivet, at der vil være behov for supplerende  

 lovgivning.
Arbejdsmarkedets parter i øvrigt har enten tilsluttet sig  

 eller accepteret dette ønske.
For at sikre en fyldestgørende gennemførelse  

 af direktivet er det nødvendigt at vedtage supplerende lovgivning, der  

 sikrer rettighederne for de deltidsansatte lønmodtagere, der ikke er  

 omfattet af en kollektiv overenskomst, som gennemfører  

 deltidsdirektivet.
Med det formål at sikre en så ensartet  

 retstilstand på arbejdsmarkedet som muligt, foreslås det, at DA's  

 og LO's aftale om implementering af deltidsdirektivet, udstrækkes til  

 at gælde for de dele af det private arbejdsmarked, hvor der ikke er  

 eller fremover bliver indgået overenskomster, der gennemfører  

 deltidsdirektivet.
For lønmodtagere, hvis arbejdsfunktioner ikke  

 naturligt hører under LO/DA-aftalen, kan arbejdsministeren godkende,  

 at det aftales med arbejdsgiveren, at en overenskomst, som gennemfører  

 deltidsdirektivet, og som i højere grad omfatter denne  

 lønmodtagers arbejdsfunktioner, skal finde anvendelse på  

 arbejdsforholdet i stedet for LO/DA-aftalen.
I det omfang en  

 lønmodtager på det offentlige arbejdsmarked ikke allerede  

 måtte være omfattet af en kollektiv overenskomst, der  

 gennemfører deltidsdirektivet, udstrækkes aftalerne herom  

 på henholdsvis det statslige, det (amts)kommunale område, samt  

 på Hovedstadens Sygehusfællesskabs område til at  

 gælde for disse lønmodtagere.
De fire aftaler er optrykt som bilag A - D til loven.
Og  

 det er bestemmelserne i disse bilag, der skal anvendes i de i §§ 1 og 2  

 nævnte situationer.
Såfremt parterne senere måtte blive  

 enige om ændringer, vil disse ændringer alene få virkning  

 for de lønmodtagere, der direkte er omfattet af aftalen.
 Derudover foreslås det, at funktionærloven og  

 lov om værnepligtsorlov ændres.
Funktionærloven angiver de rettigheder og pligter,  

 som lønmodtagere, der udfører bestemte typer af arbejde, er  

 omfattet af under deres ansættelse.
Målet med  

 funktionærloven er således blandt andet at beskytte visse grupper  

 af lønmodtagere.
Funktionærlovens § 1, stk. 2, stiller  

 blandt andet som betingelse for lovens anvendelse, at den  

 pågældende arbejder gennemsnitligt mindst 15 timer ugentligt hos  

 arbejdsgiveren. 15-timers reglen blev indført i 1964 for at sikre, at  

 deltidsarbejdende kvinder blev omfattet af loven, idet tidligere fortolkning  

 af loven havde givet anledning til tvivl om, hvorvidt deltidsansatte var  

 omfattet af loven.
Derudover fandt man det rimeligt i et videre omfang at  

 søge deltidsarbejde inddraget under funktionærloven.
Funktionærlovens 15-timers grænse kan ikke  

 længere siges at være tidssvarende, blandt andet når der  

 henses til, at arbejdstiden i 1964 var væsentligt højere, end  

 den er i dag.
Regeringen mener derfor, at det nu vil være rimeligt, at  

 også en del af de personer, der udfører funktionærarbejde  

 mindre end 15 timer om ugen hos arbejdsgiveren, får de samme  

 rettigheder og pligter, som deres kolleger, der arbejder 15 eller 20 timer om  

 ugen.
Derudover har det længe været diskuteret, om  

 15-timers grænsen i funktionærlovens § 1, stk. 2,  

 konkret har været forenelig med EF-traktatens artikel 141 om  

 ligeløn.
Spørgsmålet har her været, om  

 timegrænsen har betydet, at et væsentligt større antal  

 kvinder end mænd er udelukket fra de rettigheder, der følger af  

 loven, hvilket er i strid med EF-traktaten, medmindre objektive faktorer kan  

 begrunde denne forskelsbehandling.
Usikkerheden om 15-timers grænsens  

 forenelighed med traktatens artikel 141 sammenholdt med nu også kravet  

 i Rådets direktiv 97/81/EF af 15. december 1997 om rammeaftalen  

 vedrørende deltidsarbejde, der er indgået af Unice, CEEP og EFS  

 om, at timegrænser skal være objektivt begrundede, betyder, at  

 der vil være en meget væsentlig risiko for, at EF-Domstolen vil  

 underkende funktionærlovens 15-timers grænse.
Regeringen foreslår derfor, at timegrænsen i  

 § 1, stk. 2, ændres, således at lønmodtageren er  

 omfattet af funktionærloven, hvis den pågældende arbejder  

 gennemsnitligt mere end 8 timer ugentligt hos arbejdsgiveren.
Der er en  

 tilsvarende timegrænse i lov om arbejdsgiverens pligt til at underrette  

 lønmodtageren om vilkårene for ansættelsesforholdet.  

 Ansættelsesbevisloven, der blev vedtaget i 1993, gennemførte  

 Rådets direktiv 91/533 om arbejdsgiverens pligt til at underrette  

 arbejdstageren om vilkårene for arbejdskontrakten eller  

 ansættelsesforholdet.
Efter dette direktiv er det muligt for  

 medlemsstaterne at indsætte en timegrænse, der ikke må  

 overstige 8 timer, for retten til at få skriftlig dokumentation for de  

 gældende arbejdsvilkår.
 Lov om værnepligtsorlov og om orlov til FN-tjeneste  

 m.v. giver værnepligtige lønmodtagere og lønmodtagere,  

 der ved kontrakt med forsvaret stiller sig til rådighed for FN-tjeneste  

 m.v., ret til fravær fra arbejdet på grund af aftjening af  

 værnepligt henholdsvis kontrakten med forsvaret.
I værnepligtsorlovslovens § 1, litra a og c, er  

 der på samme måde som i funktionærloven stillet krav om, at  

 lønmodtageren skal have været ansat i gennemsnit mindst 15 timer  

 ugentligt hos arbejdsgiveren.
I loven er der det yderligere krav, at  

 ansættelsen samtidig skal have varet uafbrudt i mindst 9 måneder.  

 Da værnepligtsorlovsloven blev indført i 1985, blev der ikke  

 anført en særlig begrundelse for at indsætte 15-timers  

 grænsen, idet der alene blev henvist til den tilsvarende grænse i  

 funktionærloven.
Som en konsekvens af ændringen af  

 funktionærlovens 15-timers grænse sammenholdt med vedtagelsen af  

 deltidsdirektivet foreslås det derfor, at timegrænsen i § 1,  

 litra a og c, ændres på tilsvarende vis.
Økonomiske og administrative konsekvenser for det  

 offentlige Parterne på både det statslige og det  

 (amts)kommunale område har indgået aftaler, der  

 gennemfører deltidsdirektivet.
Forslaget medfører derfor ingen  

 økonomiske og administrative konsekvenser for det offentlige som  

 arbejdsgiver.
I det omfang lønmodtagerorganisationer eller  

 arbejdsgivere benytter sig af muligheden i forslagets § 2, stk. 4  

 og 5, og derfor retter henvendelse til arbejdsministeren, vil forslaget  

 indebære en begrænset administrativ og deraf følgende  

 økonomisk merbelastning for staten.
Forslaget til ændring af funktionærloven, der  

 blandt andet medfører, at lønmodtagere, som udfører  

 arbejde omfattet af funktionærloven, og som arbejder mere end 8 timer  

 og mindre end 15 timer, får ret til fuld løn under sygdom,  

 skønnes at medføre en begrænset merudgift på ca. 5  

 mio. kr. for staten.
På det (amts)kommunale område har parterne  

 ved indgåelsen af aftalen, der gennemfører deltidsdirektivet,  

 aftalt en timegrænse på 10 timer og derover, hvorfor forslaget  

 til ændring af funktionærloven ikke vil have betydning på  

 det (amts)kommunale område.
Der kan dog være en yderst beskeden  

 merudgift i forbindelse med deltidsansatte, der arbejder mere end 8 men  

 mindre end 10 timer i gennemsnit om ugen.
Forslaget skønnes ikke at  

 medføre administrative konsekvenser for det offentlige.
 Forslaget til ændring af  

 værnepligtsorlovsloven skønnes ikke at medføre  

 økonomiske eller administrative konsekvenser for det offentlige.
 Økonomiske og administrative konsekvenser for  

 erhvervslivet m.v.
På det private område har arbejdsmarkedets  

 parter indgået en række aftaler, der gennemfører  

 deltidsdirektivet.
Derudover har Dansk Arbejdsgiverforening og  

 Landsorganisationen i Danmark indgået en supplerende aftale om  

 gennemførelse af deltidsdirektivet.
Aftalen omfatter deltidsansatte  

 på DA/LO-området, der er omfattet af en kollektiv overenskomst,  

 og hvor den deltidsansatte ikke er eller måtte blive sikret de  

 rettigheder, der følger af direktivet.
Således har store dele af  

 det private arbejdsmarked gennemført direktivet, hvorfor forslaget  

 ikke medfører økonomiske og administrative konsekvenser for  

 disse dele af erhvervslivet.
Uden for de områder, hvor der er  

 indgået overenskomster, der gennemfører deltidsdirektivet, kan  

 der være individuelle arbejdsaftaler og arbejdsvilkår, der uden  

 objektiv begrundelse stiller deltidsansatte mindre gunstigt end  

 sammenlignelige fuldtidsansatte.
Da omfanget og indholdet af sådanne  

 aftaler og vilkår ikke kendes, er det ikke muligt at skønne over  

 eventuelle økonomiske og administrative konsekvenser for disse dele af  

 erhvervslivet.
Forslaget til ændring af funktionærloven, der  

 blandt andet medfører, at lønmodtagere, som udfører  

 arbejde omfattet af funktionærloven, og som arbejder mere end 8 timer  

 og mindre end 15 timer, får ret til fuld løn under sygdom,  

 skønnes at medføre en merudgift på ca. 50 mio. kr. for  

 erhvervslivet.
Forslaget skønnes ikke at medføre administrative  

 konsekvenser for erhvervslivet.
 Forslaget til ændring af  

 værnepligtsorlovsloven skønnes ikke at medføre  

 økonomiske eller administrative konsekvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser.
Ligestillingsmæssige konsekvenser I det omfang deltidsansatte i dag måtte blive  

 behandlet mindre gunstigt end sammenlignelige fuldtidsansatte, vil  

 lovforslaget betyde en forbedring af kvaliteten af deltidsarbejde.
Da flere  

 kvinder end mænd generelt arbejder på deltid vil forslaget have  

 positive ligestillingsmæssige konsekvenser.
 Forslaget til ændring af funktionærloven  

 løser det problem, at funktionærlovens 15-timers grænse  

 eventuelt er kønsdiskriminerende, jf. nedenfor under de specielle  

 bemærkninger til § 6, nr. 1.
Høring Lovforslaget har været sendt til høring hos  

 Dansk Arbejdsgiverforening, Sammenslutningen af Landbrugets  

 Arbejdsgiverforeninger, Landsorganisationen i Danmark, Funktionærernes  

 og Tjenestemændenes Fællesråd, Akademikernes  

 Centralorganisation, Finanssektorens Arbejdsgiverforening, Ledernes  

 Hovedorganisation, Kommunernes Landsforening, Amtsrådsforeningen,  

 Københavns og Frederiksberg kommuner, Centralorganisationernes  

 Fællesudvalg og Kommunale Tjenestemænd og Overenskomstansatte.  

 Derudover har forslaget været sendt til høring hos  

 Statsministeriet, Finansministeriet, Justitsministeriet,  

 Økonomiministeriet, Erhvervsministeriet, Forsvarsministeriet,  

 Ligestillingsafdelingen og Advokatrådet.
Vurdering af konsekvenser af lovforslaget Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Deltidsaftaleforslaget medfører en begrænset  

 merbelastning.
Forslaget til ændring af funktionærloven  

 skønnes at medføre 5 mio. kr. i merudgifter for  

 staten.
Administrative konsekvenser for stat, kommuner og  

 amtskommuner Ingen Deltidsaftaleforslaget medfører en begrænset
merbelastning.
Økonomiske konsekvenser for erhvervslivet Ingen Deltidsaftaleforslaget medfører begrænsede  

 konsekvenser, men omfanget kendes ikke.
Forslaget til ændring af  

 funktionærloven skønnes at medføre 50 mio. kr. i  

 merudgifter.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget har til formål at gennemføre  

 Rådets direktiv 97/81/EF om rammeaftalen vedrørende  

 deltidsarbejde, der er indgået af Unice, CEEP og EFS.
Bemærkninger til de enkelte  

 bestemmelser Til § 1 Med bestemmelsen i stk. 1 foreslås, at  

 loven kun finder anvendelse på den lønmodtager, der ikke i  

 medfør af en kollektiv overenskomst mindst opnår den  

 beskyttelse, der fremgår af deltidsdirektivet.
Den kollektive  

 overenskomst kan være indgået før lovens  

 ikrafttræden eller på et senere tidspunkt.
Som nævnt i de almindelige bemærkninger  

 foreslås det derudover, at hvis en lønmodtager på det  

 private arbejdsmarked ikke er omfattet af en kollektiv overenskomst, der  

 gennemfører deltidsdirektivet, finder LO/DA-aftalen anvendelse  

 på ansættelsesforholdet, medmindre betingelserne i § 2 for  

 at anvende en anden gennemførelsesoverenskomst er opfyldt.
På  

 denne måde sikres, at der er ensartede beskyttelsesregler for  

 deltidsansatte både på og uden for overenskomstdækkede  

 områder.
I stk. 2 foreslås det at indsætte  

 en definition af lønmodtagerbegrebet.
Definitionen svarer til den nu  

 sædvanlige definition i den arbejdsretlige lovgivning, jf. ferieloven  

 og lov om arbejdsgiverens pligt til at underrette lønmodtageren om  

 vilkårene for ansættelsesforholdet.
 I stk. 3 henvises til lovens bilag A, hvor  

 Aftale om implementering af direktivet om deltidsarbejde, som  

 Landsorganisationen i Danmark og Dansk Arbejdsgiverforening har indgået  

 den 9. januar 2001, er optrykt.
Til § 2 I stk. 1 foreslås det, at hvis en  

 lønmodtager, der er ansat i staten eller folkekirken, ikke er omfattet  

 af en kollektiv overenskomst, der gennemfører deltidsdirektivet,  

 udstrækkes aftalen, der er indgået mellem Finansministeriet og de  

 statslige lønmodtagerorganisationer om implementering af  

 deltidsdirektivet, til at finde anvendelse på  

 ansættelsesforholdet i stedet for LO/DA-aftalen.
 På samme måde foreslås det i  

stk. 2, at hvis en (amts)kommunalt ansat lønmodtager ikke  

 er omfattet af en kollektiv overenskomst, der gennemfører  

 deltidsdirektivet, udstrækkes rammeaftalen om deltidsarbejde, der er  

 indgået mellem de (amts)kommunale arbejdsgivere og lønmodtagere,  

 til også at finde anvendelse på ansættelsesforholdet i  

 stedet for LO/DA-aftalen.
 En tilsvarende bestemmelse foreslås i  

stk. 3 for de ansatte lønmodtagere i Hovedstadens  

 Sygehusfællesskab, der ikke måtte være omfattet af en  

 kollektiv overenskomst, der gennemfører deltidsdirektivet,  

 således at den rammeaftale, der er indgået mellem Hovedstadens  

 Sygehusfællesskab og Forhandlingsfællesskabet for Hovedstadens  

 Sygehusfællesskab, skal finde anvendelse på disse  

 lønmodtagere.
For at sikre at kollektive overenskomster, som  

 gennemfører deltidsdirektivet, og som finder anvendelse på  

 arbejdsfunktioner på det private arbejdsmarked uden for  

 LO/DA-området, også kan finde anvendelse på  

 ansættelsesvilkårene for ikke-overenskomstdækkede  

 lønmodtagere, hvis arbejdsfunktioner ikke naturligt er omfattet af  

 LO/DA-aftalen, foreslås det i stk. 4 og 5, at  

 lønmodtageren og arbejdsgiveren kan aftale, at en sådan  

 overenskomst kan anvendes i stedet for LO/DA-aftalen.
Forinden skal enten den  

 pågældendes fagforbund, hovedorganisation eller arbejdsgiver have  

 fået tilladelse fra arbejdsministeren til, at den ønskede  

 kollektive overenskomst kan finde anvendelse på  

 ansættelsesforholdet.
Arbejdsfunktioner, der ikke naturligt  

 hører under LO/DA-aftalens faglige område, kan fx være  

 lederfunktioner.
Til § 3 I stk. 1 foreslås det at definere, hvem  

 der er en sammenlignelig fuldtidsansat, hvis der ikke findes en sådan  

 person i den virksomhed, hvor den deltidsansatte er ansat, og der derudover  

 ikke er en kollektiv overenskomst, der finder anvendelse på  

 ansættelsesforholdet, eller den kollektive overenskomst, der finder  

 anvendelse på ansættelsesforholdet, ikke definerer  

 sammenligningspersonen i dette tilfælde.
Det fremgår af  

 rammeaftalen, som direktivet gennemfører, at sammenligningen i en  

 sådan situation skal ske i overensstemmelse med national lovgivning,  

 kollektive aftaler eller praksis.
Det foreslås, at der i den situation  

 til sammenligning anvendes de kollektive overenskomster, som  

 sædvanligvis er gældende inden for vedkommende eller tilsvarende  

 faglige område.
Bestemmelsen svarer til arbejdsmiljølovens  

 § 10, stk. 2, hvor sikkerhedsrepræsentanten er beskyttet mod  

 afskedigelse og anden forringelse af sine forhold på samme måde,  

 som tillidsmænd inden for vedkommende eller tilsvarende faglige  

 område.
Det foreslås i stk. 2, at princippet om  

 forholdsmæssig aflønning og forholdsmæssige rettigheder  

 anvendes for en deltidsansat, der ikke er omfattet af en kollektiv  

 overenskomst, i det omfang det er hensigtsmæssigt.
Hermed  

 fastslås, at der i disse tilfælde ikke er tale om, at den  

 deltidsansatte bliver behandlet mindre gunstigt end den sammenlignelige  

 fuldtidsansatte, hvis der alene er tale om, at den deltidsansattes  

 rettigheder proportionalt svarer til den fuldtidsansattes.
For en  

 deltidsansat, der er omfattet af en kollektiv overenskomst, fremgår det  

 fx af LO/DA-aftalens § 4, stk. 2, at princippet om  

 forholdsmæssige rettigheder anvendes i forhold til de rettigheder, som  

 følger af kollektive overenskomster.
Til § 4 Det foreslås i stk. 1, at fortolkning og  

 brud på LO/DA-aftalen eller på andre kollektive overenskomster,  

 der finder anvendelse efter forslagets § 2, afgøres efter de  

 fagretlige regler herom, medmindre lønmodtageren ikke er omfattet af  

 en kollektiv overenskomst.
Hvis en deltidsansat lønmodtager på  

 det private arbejdsmarked er omfattet af en kollektiv overenskomst, der ikke  

 gennemfører deltidsdirektivet, og LO/DA-aftalen eller eventuelt en  

 anden overenskomst, jf. § 2 - i medfør af loven - finder  

 anvendelse på ansættelsesforholdet, afgøres sagen  

 således efter fagretlige regler.
Der er ikke med bestemmelsen tilsigtet  

 nogen ændringer i de fagretlige regler eller praksis herom.
Hvis der  

 derimod er tale om en deltidsansat lønmodtager, der ikke er omfattet  

 af en kollektiv overenskomst, afgøres sagen af de civile domstole.
 For at sikre størst mulig parallelitet mellem de  

 fagretlige og de civilretlige sanktioner foreslås en række  

 sanktioner, hvis lønmodtagerens rettigheder efter loven  

 krænkes.
I stk. 2 foreslås det, at hvis  

 lønmodtagerens rettigheder efter loven er krænkede, kan  

 lønmodtageren få tilkendt en godtgørelse.
De  

 krænkede rettigheder kunne fx være størrelsen af  

 lønnen, herunder pension og overarbejdsbetaling, men i øvrigt  

 ethvert ansættelsesvilkår sammenlignet med en fuldtidsansat.
Hvis den deltidsansattes løn uretmæssigt er  

 lavere end en sammenlignelig fuldtidsansats, foreslås det i  

stk. 3, at den deltidsansatte har krav på forskellen.
Med  

 løn menes alle løndele, herunder pensionsbidrag.
I stk. 4 foreslås det, at den  

 lønmodtager, som afskediges efter at have fremsat krav på  

 ligebehandling i forhold til en sammenlignelig fuldtidsansat, har ret til en  

 godtgørelse fra arbejdsgiveren.
Dette svarer til, hvad der allerede  

 gælder på hovedparten af det overenskomstdækkede  

 arbejdsmarked.
Lønmodtagere på de overenskomstdækkede  

 områder vil oftest være beskyttet mod urimelige og usaglige  

 afskedigelser, jf. fx Hovedaftalen mellem LO og DA.
Da der kan tænkes  

 tilfælde, hvor lønmodtageren ikke er beskyttet mod urimelige og  

 usaglige afskedigelser, fx på grund af lav anciennitet, foreslås  

 det i stk. 5, at den overenskomstdækkede lønmodtager  

 får den samme ret som den ikke-overenskomstdækkedede  

 lønmodtager til at arbejdsgiveren skal betale en godtgørelse.  

 Da der altså er tale om et krav, der ikke har hjemmel i overenskomsten,  

 skal sager herom føres ved de civile domstole.
Til § 5 Da deltidsdirektivet skulle have været  

 gennemført i dansk ret senest den 20. januar 2001, foreslås det,  

 at loven, der gennemfører direktivet, træder i kraft hurtigst  

 muligt, det vil sige dagen efter bekendtgørelsen i Lovtidende.
 Loven finder anvendelse på løbende  

 ansættelsesforhold, og gælder dermed også for  

 ansættelsesforhold, der er indgået inden lovens  

 ikrafttræden.
Til § 6 Til nr. 1.
Det foreslås, at timegrænsen i  

 funktionærlovens § 1, stk. 2, ændres,  

 således at lønmodtageren er omfattet af funktionærloven,  

 hvis den pågældende arbejder gennemsnitligt mere end 8 timer  

 ugentligt hos arbejdsgiveren.
Forslaget er begrundet i ønsket om  

 på dette punkt at gøre funktionærloven tidssvarende, samt  

 af hensyn til at der vil være en meget væsentlig risiko for, at  

 EF-Domstolen vil underkende 15-timers grænsen, fordi den ikke kan anses  

 for forenelig med EF-traktatens artikel 141 og deltidsdirektivets krav om, at  

 timegrænser skal være objektivt begrundede.
Diskussionen om 15-timers grænsens forenelighed med  

 EF-traktatens artikel 141 (den tidligere artikel 119) om ligeløn  

 opstod på baggrund af Rinner-Kühn-dommen (C-171/88 Samling af  

 Afgørelser 1989 side 2743). Sagen handlede om en tysk kvinde, der  

 normalt var beskæftiget 10 timer om ugen.
Efter tysk lovgivning havde  

 en lønmodtager ikke ret til løn under sygdom, hvis  

 lønmodtagerens normale arbejdstid ikke oversteg 10 timer om ugen eller  

 45 timer om måneden.
EF-Domstolen traf afgørelse om, at  

 sådanne timegrænser var i strid med EF-traktatens artikel 119 (nu  

 artikel 141) om ligeløn, hvis disse grænser ramte et langt  

 større antal kvinder end mænd, medmindre det kunne  

 godtgøres, at forskelsbehandlingen var begrundet i objektive faktorer,  

 som intet havde at gøre med forskelsbehandling på grund af  

 køn.
Domstolen udtalte blandt andet, at hvis det kunne  

 godtgøres, at de valgte midler (timegrænserne) var i  

 overensstemmelse med et nødvendigt formål i medlemslandets  

 politik og var egnede og nødvendige til at nå formålet,  

 ville forskelsbehandlingen ikke være i strid med artikel 119 (nu  

 artikel 141). Mens dommen medførte, at en række EU-lande  

 afskaffede sådanne timegrænser, medførte den dog ikke  

 dengang ændringer i den danske funktionærlov, fordi man  

 vurderede, at der i Danmark ikke på tilsvarende måde var tale om,  

 at et langt større antal kvinder end mænd var beskæftiget  

 under 15 timer om ugen.
 I en lignende sag fra 1997 (C-281/97, Krüger) antog  

 domstolen, at artikel 141 skal forstås således, at en bestemmelse  

 i en kollektiv overenskomst om, at der ikke skal betales en særlig  

 bonus til personer, der normalt udøver en lønnet  

 beskæftigelse under 15 timer om ugen, og som rammer et betydeligt  

 større antal kvinder end mænd, er udtryk for indirekte  

 diskrimination.
I Deutsche-Telecom-sagerne (bl.a.
C-234/96 og C-235/96)  

 antog EF-Domstolen tilsvarende, at udelukkelse af deltidsansatte fra  

 pensionsordninger er indirekte forskelsbehandling af kvinder.
Deltidsdirektivet og den tilhørende rammeaftale  

 indfører et princip om ikke-forskelsbehandling.
En deltidsansat  

 må for så vidt angår ansættelsesvilkår ikke  

 behandles på en mindre gunstig måde end en sammenlignelig  

 fuldtidsansat, udelukkende fordi vedkommende arbejder på deltid,  

 medmindre forskelsbehandlingen er objektivt begrundet.
Medlemsstaterne kan  

 med en objektiv begrundelse gøre adgangen til særlige  

 ansættelsesvilkår afhængig af betingelser som fx  

 anciennitet, arbejdstid eller indtjening.
Det er ikke i direktivet eller  

 rammeaftalen nærmere begrundet, hvornår en forskelsbehandling er  

 objektivt begrundet.
Et eksempel herpå kunne være  

 beskæftigelsesfremmende foranstaltninger på særlige  

 vilkår som fx fleksjobs.
Begrebet objektivt begrundet er anvendt i  

 forbindelse med EF-Domstolens praksis i kønsligestillingssager, og det  

 vil derfor være naturligt at drage paralleller til denne praksis.
Det  

 er fastslået i domstolens praksis, at det påhviler  

 medlemsstaterne at bevise, at der er objektive grunde, der kan begrunde  

 forskelsbehandlingen.
Hvis det kan godtgøres, at de valgte midler er i  

 overensstemmelse med et nødvendigt formål i medlemsstatens  

 politik og er egnede og nødvendige til at nå formålet, er  

 forskelsbehandlingen objektiv.
Det fremgår blandt andet af domstolens  

 praksis, at budgetmæssige hensyn eller stigning af omkostningerne ikke  

 alene kan begrunde en forskelsbehandling, at en forskelsbehandling begrundet  

 i, at reglen skulle sikre de ansattes motivation, engagement og arbejdsmoral,  

 ikke var objektiv, og at en timegrænse begrundet i, at  

 lønmodtagere, der var ansat med en arbejdstid under denne  

 timegrænse, ikke havde en integrationsgrad og et økonomisk  

 afhængighedsforhold, der kunne sammenlignes med andre arbejdstageres,  

 ikke i sig selv kan være en objektiv begrundelse.
Ændringen i funktionærloven medfører  

 ikke i sig selv, at der skal ske ændringer i andre aftale- eller  

 overenskomstfastsatte timegrænser, der måtte have betydning for  

 en lønmodtagers løn- og arbejdsvilkår.
Det fremgår  

 af direktivet og rammeaftalen, at adgangen til særlige  

 ansættelsesvilkår kan gøres afhængig af betingelser  

 som blandt andet arbejdstid.
Sådanne betingelser kan både  

 opretholdes og indføres, hvis direktivets betingelser herfor er  

 opfyldt, jf. ovenfor.
Til § 7 Til nr. 1.
I værnepligtsorlovslovens § 1, litra a og  

 c, er der på samme måde som i funktionærloven stillet  

 krav om, at lønmodtageren skal have været ansat i gennemsnit  

 mindst 15 timer ugentligt hos arbejdsgiveren.
I loven er der det yderligere  

 krav, at ansættelsen samtidig skal have varet uafbrudt i mindst 9  

 måneder.
Som begrundelse for indsættelse af 15-timers  

 grænsen, blev der henvist til den tilsvarende grænse i  

 funktionærloven.
Som en konsekvens af ændringen af  

 funktionærlovens 15-timers grænse sammenholdt med vedtagelsen af  

 deltidsdirektivet foreslås det derfor, at timegrænsen i § 1,  

 litra a og c, ændres, således at lønmodtageren alene skal  

 arbejde i gennemsnit mere end 8 timer ugentligt hos arbejdsgiveren.
Til § 8 Det foreslås, at loven ikke skal gælde for  

 Færøerne og Grønland.
Bilag 1 RÅDETS DIREKTIV 97/81/EF af 15. december 1997 om rammeaftalen vedrørende deltidsarbejde, der er  

 indgået af Unice, CEEP og EFS2) RÅDET FOR DEN EUROPÆISKE UNION HAR - under henvisning til aftalen om social- og arbejdsmarkedspolitikken, der  

 er knyttet som bilag til protokol (nr. 14) om social- og  

 arbejdsmarkedspolitikken, som igen er knyttet som bilag til traktaten om  

 oprettelse af Det Europæiske Fællesskab, særlig artikel 4,  

 stk. 2, under henvisning til forslag fra Kommissionen, og ud fra  

 følgende betragtninger:
(1) Med udgangspunkt i protokol (nr. 14) om social- og  

 arbejdsmarkedspolitikken, er medlemsstaterne, bortset fra Det Forenede  

 Kongerige Storbritannien og Nordirland, i det følgende benævnt  

 »medlemsstaterne«, som ønsker at fortsætte på den kurs,  

 der er udstukket ved socialpagten af 1989, blevet indbyrdes enige om en  

 aftale om social- og arbejdsmarkedspolitikken; (2) arbejdsmarkedets parter kan i henhold til artikel 4, stk. 2, i  

 aftalen om social- og arbejdsmarkedspolitikken i fællesskab anmode om,  

 at aftaler, der indgås på fællesskabsplan, bliver  

 iværksat ved en afgørelse, som Rådet træffer  

 på forslag af Kommissionen; (3) i punkt 7 i fællesskabspagten om arbejdstagernes  

 grundlæggende arbejdsmarkedsmæssige og sociale rettigheder, er  

 det blandt andet fastsat, at »etableringen af det indre marked skal  

 føre til en forbedring af arbejdstagernes leve- og arbejdsvilkår  

 inden for Fællesskabet.
Dette skal opnås ved indbyrdes  

 tilnærmelse på et stadigt stigende niveau af disse vilkår,  

 bl.a. med hensyn til andre former for arbejde end tidsubegrænset  

 arbejde, såsom tidsbegrænset arbejde, deltidsarbejde,  

 vikararbejde og sæsonarbejde«; (4) Rådet har hverken truffet afgørelse om forslaget til  

 direktiv vedrørende konkurrencefordrejninger i forbindelse med visse  

 ansættelsesforhold (1), som ændret (2) eller om forslaget til  

 direktiv om arbejdsvilkårene i forbindelse med visse  

 ansættelsesforhold (3); (5) i konklusionerne fra Det Europæiske Råds møde i  

 Essen understreges det, at det er nødvendigt at træffe  

 foranstaltninger med henblik på at fremme beskæftigelse og lige  

 muligheder for kvinder og mænd, og det henstilles, at der træffes  

 foranstaltninger, som tager sigte på »fremme af vækstens evne til  

 at øge beskæftigelsen gennem en mere fleksibel  

 tilrettelæggelse af arbejdet, således at der både tages  

 hensyn til arbejdstagernes ønsker og de konkurrencemæssige  

 krav«; (6) Kommissionen har i overensstemmelse med artikel 3, stk. 2, i  

 aftalen om social- og arbejdsmarkedspolitikken konsulteret arbejdsmarkedets  

 parter på fællesskabsplan om de mulige retningslinjer for en  

 fællesskabsindsats vedrørende fleksibel arbejdstid og  

 arbejdstagernes sikkerhed; (7) Kommissionen har efter denne konsultation ment, at en  

 fællesskabsindsats var ønskelig, og har derpå igen  

 konsulteret arbejdsmarkedets parter på fællesskabsplan om  

 indholdet af det påtænkte forslag i overensstemmelse med artikel  

 3, stk. 3, i den pågældende aftale; (8) de generelle tværfaglige organisationer (Sammenslutningen af  

 Industri- og Arbejdsgiverorganisationer i Europa (Unice), Det  

 Europæiske Center for Offentlige Virksomheder (CEEP) og Den  

 Europæiske Faglige Samarbejdsorganisation (EFS)) har ved et  

 fælles brev af 19. juni 1996 meddelt Kommissionen, at de ønskede  

 at indlede den proces, der er omhandlet i artikel 4 i aftalen om social- og  

 arbejdsmarkedspolitikken; de anmodede ved et fælles brev af 12. marts  

 1997 Kommissionen om en yderligere frist på tre måneder;  

 Kommissionen indrømmede dem en sådan frist; (9) omtalte faglige organisationer indgik den 6. juni 1997 en rammeaftale  

 om deltidsarbejde, og de har til Kommissionen fremsendt en fælles  

 anmodning om, at rammeaftalen iværksættes i overensstemmelse med  

 artikel 4, stk. 2, i aftalen om social- og arbejdsmarkedspolitikken; (10) Rådet har i sin resolution af 6. december 1994 om visse  

 perspektiver for en social- og arbejdsmarkedspolitik for Den Europæiske  

 Union: Bidrag til økonomisk og social konvergens i Unionen (4) anmodet  

 arbejdsmarkedets parter om at være sig bevidst, at de selv har mulighed  

 for at indgå overenskomster, eftersom de som regel er tættere  

 på de sociale og arbejdsmarkedsmæssige problemer og den sociale  

 og arbejdsmarkedsmæssige virkelighed; (11) de underskrivende parter har ønsket at indgå en  

 rammeaftale om deltidsarbejde og har opregnet de generelle principper og  

 minimumskravene for deltidsarbejde; de har givet udtryk for, at de er villige  

 til at skabe en generel ramme, som skal have til formål at sikre, at  

 der ikke diskrimineres mod deltidsansatte, og medvirke til at fremme  

 mulighederne for deltidsarbejde på et grundlag, der er acceptabelt for  

 såvel arbejdsgiverne som arbejdstagerne; (12) arbejdsmarkedets parter har villet lægge særlig  

 vægt på deltidsarbejde, men har samtidig tilkendegivet, at de har  

 til hensigt at overveje, om det er nødvendigt med lignende aftaler for  

 andre fleksible arbejdsformer; (13) i konklusionerne fra Det Europæiske Råds møde i  

 Amsterdam har stats- og regeringscheferne for Den Europæiske Union  

 givet udtryk for, at de er yderst tilfredse med den aftale, som  

 arbejdsmarkedets parter har indgået om deltidsarbejde; (14) en passende retsakt til gennemførelse af rammeaftalen er et  

 direktiv i henhold til artikel 189 i traktaten; direktivet er med hensyn til  

 det tilsigtede mål bindende for medlemsstaterne, men overlader det til  

 de nationale instanser at bestemme form og midler; (15) i overensstemmelse med subsidiaritetsprincippet og  

 proportionalitetsprincippet, som er nævnt i traktatens artikel 3B, kan  

 målene for direktivet ikke i tilstrækkelig grad opfyldes af  

 medlemsstaterne og kan derfor bedre gennemføres på  

 fællesskabsplan; direktivet overskrider ikke det, der er  

 nødvendigt for at nå målene; (16) med hensyn til de begreber, der anvendes i rammeaftalen, uden at de  

 er nøje defineret der, overlades det efter dette direktiv til  

 medlemsstaterne at definere disse begreber i overensstemmelse med national  

 ret og/eller praksis, som det er tilfældet med andre direktiver, der er  

 vedtaget på det sociale område, og hvor der anvendes tilsvarende  

 begreber, under forudsætning af at de pågældende  

 definitioner er i overensstemmelse med rammeaftalens indhold; (17) Kommissionen har i overensstemmelse med sin meddelelse af 14.  

 december 1993 om gennemførelsen af protokol (nr. 14) om social- og  

 arbejdsmarkedspolitikken og sin meddelelse af 18. september 1996 om  

 udviklingen af den sociale dialog på fællesskabsplan udarbejdet  

 sit forslag til direktiv under hensyntagen til de underskrivende parters  

 repræsentative status og lovmæssigheden af hver enkelt  

 bestemmelse i rammeaftalen; (18) Kommissionen har udarbejdet sit forslag til direktiv under  

 iagttagelse af artikel 2, stk. 2, i aftalen om social- og  

 arbejdsmarkedspolitikken, hvori det hedder, at det i social- og  

 arbejdsmarkedslovgivningen skal »undgås at pålægge  

 administrative, finansielle og retlige byrder af en sådan art, at de  

 hæmmer oprettelse og udvikling af små og mellemstore  

 virksomheder«; (19) Kommissionen har i overensstemmelse med sin meddelelse af 14.  

 december 1993 om gennemførelsen af protokol (nr. 14) om social- og  

 arbejdsmarkedspolitikken underrettet Europa-Parlamentet og sendt det teksten  

 til forslaget til direktiv med rammeaftalen; (20) Kommissionen har ligeledes underrettet Det Økonomiske og  

 Sociale Udvalg; (21) efter rammeaftalens § 6, stk. 1, kan medlemsstaterne  

 og/eller arbejdsmarkedets parter opretholde eller indføre gunstigere  

 bestemmelser; (22) efter rammeaftalens § 6, stk. 2, kan gennemførelsen  

 af nærværende direktiv ikke begrunde en forringelse af forholdene  

 i den enkelte medlemsstat; (23) i fællesskabspagten om arbejdstagernes grundlæggende  

 arbejdsmarkedsmæssige og sociale rettigheder anerkendes betydningen af  

 at bekæmpe alle former for forskelsbehandling, herunder  

 forskelsbehandling på grund af køn, hudfarve, race og  

 religiøs, politisk eller anden overbevisning; (24) i artikel F, stk. 2, i traktaten om Den Europæiske Union  

 hedder det, at »Unionen respekterer de grundlæggende rettigheder,  

 således som de garanteres ved den europæiske konvention til  

 beskyttelse af menneskerettigheder og grundlæggende frihedsrettigheder,  

 og således som de følger af medlemsstaternes fælles  

 forfatningsmæssige traditioner, som generelle principper for  

 fællesskabsretten«; (25) medlemsstaterne kan efter fælles anmodning fra arbejdsmarkedets  

 parter overlade det til dem at gennemføre nærværende  

 direktiv, under forudsætning af at de træffer alle de  

 nødvendige foranstaltninger for på et hvilket som helst  

 tidspunkt at være i stand til at sikre de resultater, der er  

 foreskrevet i nærværende direktiv; (26) iværksættelsen af rammeaftalen bidrager til  

 gennemførelse af de mål, der er omhandlet i artikel 1 i aftalen  

 om social- og arbejdsmarkedspolitikken UDSTEDT FØLGENDE DIREKTIV:
Artikel 1 Nærværende direktiv har til formål at  

 iværksætte rammeaftalen vedrørende deltidsarbejde, der  

 blev indgået den 6. juni 1997 mellem de generelle tværfaglige  

 organisationer (Unice, CEEP og EFS), og som er vedlagt som bilag.
Artikel 2 1. Medlemsstaterne sætter de nødvendige love og  

 administrative bestemmelser i kraft for at efterkomme nærværende  

 direktiv senest den 20. januar 2000 eller sikrer sig senest denne dato, at  

 arbejdsmarkedets parter har indført de nødvendige bestemmelser  

 ad aftalemæssig vej, idet medlemsstaterne skal træffe de  

 nødvendige foranstaltninger for på et hvilket som helst  

 tidspunkt at være i stand til at sikre de resultater, der er  

 foreskrevet i dette direktiv.
De underretter straks Kommissionen herom.
Medlemsstaterne kan om nødvendigt for at tage hensyn til  

 særlige vanskeligheder eller til gennemførelse af kollektive  

 overenskomster disponere over maksimalt et år yderligere.
De skal  

 straks underrette Kommissionen om disse forhold.
De i første afsnit  

 nævnte love og bestemmelser skal ved vedtagelsen indeholde en  

 henvisning til nærværende direktiv eller skal ved  

 offentliggørelsen ledsages af en sådan henvisning.
De  

 nærmere regler for henvisningen fastsættes af  

 medlemsstaterne.
 2. Medlemsstaterne meddeler Kommissionen teksten til de vigtigste  

 nationale bestemmelser, som de vedtager eller har vedtaget på dette  

 direktivs område.
Artikel 3 Dette direktiv træder i kraft på dagen for  

 offentliggørelsen i De Europæiske Fællesskabers  

 Tidende.
Artikel 4 Dette direktiv er rettet til medlemsstaterne.
 Udfærdiget i Bruxelles, den 15. december 1997.
På Rådets vegne J.-C.
JUNCKER Formand (1) EFT C 224 af 8. 9. 1990, s. 6.
 (2) EFT C 305 af 5. 12. 1990, s. 8.
 (3) EFT C 224 af 8. 9. 1990, s. 4.
 (4) EFT C 368 af 23. 12. 1994, s. 6.
2)   Senere  

 ændret ved 398L0023 (EFT L 131 05.05.1998 s.10) BILAG SAMMENSLUTNINGEN AF INDUSTRI- OG ARBEJDSGIVERORGANISATIONER  

 I EUROPA  

 DEN EUROPÆISKE FAGLIGE SAMARBEJDSORGANISATION  

 DET EUROPÆISKE CENTER FOR OFFENTLIG VIRKSOMHED RAMMEAFTALE OM DELTIDSARBEJDE Indledning Denne rammeaftale er et bidrag til den overordnede europæiske  

 beskæftigelsesstrategi.
Deltidsarbejde har haft en betydelig  

 indvirkning på beskæftigelsen i de senere år.
Af denne  

 grund har parterne bag aftalen givet denne type arbejde en høj grad af  

 opmærksomhed.
Det er parternes hensigt at overveje behovet for  

 tilsvarende aftaler i relation til andre typer af fleksibelt arbejde.
I erkendelse af de forskellige forhold i medlemsstaterne samt af, at  

 deltidsarbejde er særlig udbredt i visse sektorer og aktiviteter,  

 fastlægger denne aftale de generelle principper og minimumsforskrifter  

 i relation til deltidsarbejde.
Aftalen illustrerer parternes ønske om  

 at etablere en generel ramme for fjernelse af forskelsbehandling af  

 deltidsansatte og bistå udviklingen af mulighederne for deltidsarbejde  

 på et grundlag, der er acceptabelt for arbejdsgivere og  

 arbejdstagere.
Denne aftale vedrører ansættelsesvilkårene for  

 deltidsansatte, idet det erkendes, at anliggender vedrørende  

 lovpligtig social sikring besluttes af medlemsstaterne.
I relation til  

 princippet om ligebehandling har aftalens parter bemærket sig  

 udtalelsen om beskæftigelse fra Det Europæiske Råds  

 møde i Dublin i december 1996, hvori Rådet bl.a. understregede  

 behovet for at gøre sociale sikringsordninger mere  

 beskæftigelsesvenlige ved at »udvikle socialsikringssystemer, der kan  

 tilpasses nye arbejdsmønstre og give en passende social beskyttelse  

 til de berørte personer«.
Denne aftales parter finder, at denne  

 erklæring bør realiseres.
 EPS, Unice og CEEP anmoder Kommissionen om at forelægge denne  

 rammeaftale for Rådet, således at Rådet ved en  

 afgørelse gør disse forskrifter bindende i de medlemsstater,  

 der er parter i aftalen om social- og arbejdsmarkedspolitikken, der er  

 knyttet som bilag til protokol (nr. 14) om social- og  

 arbejdsmarkedspolitikken, som igen er knyttet som bilag til traktaten om  

 oprettelse af Det Europæiske Fællesskab.
Parterne i nærværende aftale anmoder Kommissionen om i sit  

 forslag om iværksættelse af aftalen at bede medlemsstaterne  

 sætte de nødvendige love og administrative bestemmelser i kraft  

 for at efterkomme Rådets afgørelse senest to år efter  

 vedtagelsen eller sikre sig (1), at arbejdsmarkedets parter inden udgangen af  

 denne periode har indført de nødvendige foranstaltninger ad  

 aftalemæssig vej.
Medlemsstaterne kan om nødvendigt, for at tage  

 hensyn til særlige vanskeligheder eller til gennemførelse ved  

 kollektiv overenskomst, råde over maksimalt et år yderligere for  

 at efterkomme denne afgørelse.
 Med forbehold af de nationale domstoles og Domstolens beføjelser  

 anmoder parterne til denne aftale om, at ethvert spørgsmål, der  

 vedrører fortolkningen af denne aftale på europæisk plan,  

 i første omgang af Kommissionen henvises til parterne med henblik  

 på afgivelse af en udtalelse herom.
Generelle betragtninger 1. Under henvisning til aftalen om social- og arbejdsmarkedspolitikken,  

 der er knyttet som bilag til protokol (nr. 14) om social- og  

 arbejdsmarkedspolitikken, som igen er knyttet som bilag til traktaten om  

 oprettelse af Det Europæiske Fællesskab, særlig artikel 3,  

 stk. 4, og artikel 4, stk. 2, og ud fra følgende  

 betragtninger:
 2. I henhold til artikel 4, stk. 2, i aftalen om social- og  

 arbejdsmarkedspolitikken kan iværksættelsen af aftaler, der  

 indgås på fællesskabsplan finde sted efter fælles  

 anmodning fra de underskrivende parter ved en afgørelse, som  

 Rådet træffer på forslag af Kommissionen.
 3. I sit andet høringsdokument vedrørende fleksibilitet i  

 arbejdstiden og sikring af arbejdstagere bekendtgjorde Kommissionen sin  

 hensigt om at foreslå en fællesskabsretsakt.
 4. Konklusionerne fra Det Europæiske Råds møde i Essen  

 understregede behovet for foranstaltninger til fremme af såvel  

 beskæftigelsen som ligestillingen for mænd og kvinder og  

 opfordrede til foranstaltninger med sigte på »fremme af vækstens  

 evne til at øge beskæftigelsen gennem en mere fleksibel  

 tilrettelæggelse af arbejdet, således at der både tages  

 hensyn til arbejdstagerens ønsker og de konkurrencemæssige  

 krav«.
 5. Denne aftales parter lægger vægt på foranstaltninger,  

 der letter adgangen til deltidsarbejde for mænd og kvinder med henblik  

 på forberedelse til pensionering, forening af arbejds- og familieliv  

 samt udnyttelse af uddannelsesmuligheder med henblik på forbedring af  

 deres kvalifikationer og karrieremuligheder til gensidig fordel for  

 arbejdsgivere og arbejdstagere og på en måde, som  

 understøtter virksomhedernes udvikling.
 6. Denne aftale overlader det til medlemsstaterne og til arbejdsmarkedets  

 parter at tage stilling til gennemførelsesbestemmelserne til  

 efterlevelse af disse generelle principper, minimumsforskrifter og  

 bestemmelser, således at der kan tages hensyn til forholdene i den  

 enkelte medlemsstat.
 7. Denne aftale tager hensyn til, at det er nødvendigt at forbedre  

 social- og arbejdsmarkedspolitikken, at fremme  

 fællesskabsøkonomiens konkurrenceevne og at undgå at  

 pålægge administrative, finansielle og retlige byrder af en  

 sådan art, at de hæmmer oprettelse og udvikling af små og  

 mellemstore virksomheder.
 8. Arbejdsmarkedets parter er bedst placeret til at finde  

 løsninger, som imødekommer arbejdsgivernes og arbejdstagernes  

 behov, og de bør følgelig have en særlig rolle i  

 forbindelse med gennemførelsen og anvendelsen af denne aftale.
 DE UNDERSKRIVENDE PARTER HAR INDGÅET FØLGENDE AFTALE:
§ 1: Formål Formålet med nærværende rammeaftale er:
a) at skabe grundlag for en fjernelse af forskelsbehandling af  

 deltidsansatte og en forbedring af kvaliteten af deltidsarbejde b) at lette udviklingen af deltidsarbejde på frivillig basis og  

 bidrage til en fleksibel tilrettelæggelse af arbejdstiden på en  

 måde, der tager hensyn til behovene hos arbejdsgivere og  

 arbejdstagere.
§ 2: Anvendelsesområde 1. Denne aftale finder anvendelse på alle deltidsansatte, der har en  

 ansættelseskontrakt eller et ansættelsesforhold, som er defineret  

 ved lov, kollektiv aftale eller gældende praksis i den enkelte  

 medlemsstat.
2. Medlemsstaterne kan, efter høring af arbejdsmarkedets parter i  

 overensstemmelse med national lovgivning, kollektive aftaler eller praksis,  

 og/eller arbejdsmarkedets parter kan på passende niveau i  

 overensstemmelse med national arbejdsmarkedspraksis af objektive grunde helt  

 eller delvist undtage deltidsansatte, der arbejder som løst ansatte,  

 fra denne aftales bestemmelser.
Sådanne undtagelser bør tages op  

 til overvejelse med jævne mellemrum med henblik på at  

 fastlægge, om de objektive grunde herfor stadig er til stede.
§ 3: Definitioner I denne aftale forstås ved 1) »deltidsansat« en ansat, hvis normale arbejdstid, beregnet på en  

 ugentlig basis eller i gennemsnit over en ansættelsesperiode på  

 op til et år, er lavere end den normale arbejdstid for en  

 sammenlignelig fuldtidsansat 2) »en sammenlignelig fuldtidsansat« en fuldtidsansat i samme virksomhed,  

 der har samme type ansættelseskontrakt eller ansættelsesforhold,  

 og som er involveret i samme eller tilsvarende arbejde/beskæftigelse,  

 idet der tages hensyn til andre forhold, der kan omfatte anciennitet,  

 kvalifikationer/færdigheder.
Hvor der ikke findes nogen sammenlignelig  

 fuldtidsansat i samme virksomhed, skal sammenligningen ske ved henvisning til  

 den kollektive aftale, der finder anvendelse, eller - hvis en sådan  

 ikke foreligger - i overensstemmelse med national lovgivning, kollektive  

 aftaler eller praksis.
§ 4: Princippet om ikke-forskelsbehandling 1. Hvad angår ansættelsesvilkår, må deltidsansatte  

 ikke behandles på en mindre gunstig måde end sammenlignelige  

 fuldtidsansatte, udelukkende fordi de arbejder på deltid, medmindre  

 forskelsbehandlingen er begrundet i objektive forhold.
 2. Hvor det er hensigtsmæssigt, gælder princippet om pro rata  

 temporis.
 3. Gennemførelsesbestemmelserne til efterlevelse af denne artikel  

 defineres af medlemsstaterne og/eller arbejdsmarkedets parter under  

 hensyntagen til fællesskabsret, national ret, kollektive aftaler og  

 praksis.
4. Når det er berettiget af objektive grunde, kan medlemsstaterne,  

 efter høring af arbejdsmarkedets parter i overensstemmelse med  

 national lovgivning eller praksis, og/eller arbejdsmarkedets parter kan, hvor  

 det er hensigtsmæssigt, gøre adgangen til særlige  

 ansættelsesvilkår afhængig af betingelser såsom  

 anciennitet, arbejdstid eller indtjening.
Betingelser i relation til  

 deltidsansattes adgang til særlige ansættelsesvilkår  

 bør tages op til overvejelse med jævne mellemrum under  

 hensyntagen til princippet om ikke-forskelsbehandling som anført i  

 § 4, stk. 1.
§ 5: Muligheder for deltidsarbejde 1. I relation til denne aftales § 1 og princippet om  

 ikke-forskelsbehandling mellem deltids- og fuldtidsansatte a)	bør medlemsstaterne, efter høring af arbejdsmarkedets  

 parter i overensstemmelse med national lovgivning eller praksis, identificere  

 og tage op til overvejelse hindringer af juridisk eller administrativ art,  

 der kan begrænse mulighederne for deltidsarbejde, og hvor det er  

 hensigtsmæssigt, fjerne disse hindringer b)	bør arbejdsmarkedets parter, inden for deres  

 kompetenceområde og via de i kollektive aftaler fastsatte procedurer,  

 identificere og tage op til overvejelse hindringer, der kan begrænse  

 mulighederne for deltidsarbejde, og hvor det er hensigtsmæssigt fjerne  

 disse hindringer.
 2. En arbejdstagers afvisning af at blive overført fra fuldtids-  

 til deltidsarbejde eller omvendt bør ikke i sig selv  

 repræsentere en gyldig begrundelse for afskedigelse, uden at dette  

 berører muligheden for afskedigelse i overensstemmelse med national  

 lovgivning, kollektive aftaler eller praksis af andre årsager,  

 såsom dem der måtte opstå som følge af den  

 berørte virksomheds driftskrav.
 3. Så vidt muligt bør arbejdsgiverne tage følgende op  

 til overvejelse:
a)	anmodninger fra arbejdstagerne om overførsel fra fuldtids-  

 til deltidsarbejde, der bliver ledig i virksomheden b)	anmodninger fra arbejdstagerne om overførsel fra deltids- til  

 fuldtidsarbejde eller om en forøgelse af deres arbejdstid, hvis  

 muligheden opstår c)	tilvejebringelse af rettidig information om ledige deltids- og  

 fuldtidsstillinger i virksomheden med henblik på at lette  

 overførsel fra fuld tid til deltid eller omvendt d)	foranstaltninger til lettelse af adgangen til deltidsarbejde  

 på alle niveauer i virksomheden, herunder faglærte stillinger og  

 lederstillinger, og hvor det er hensigtsmæssigt til lettelse af  

 deltidsansattes adgang til erhvervsfaglig uddannelse med henblik på at  

 øge deres karrieremuligheder og erhvervsfaglige mobilitet e)	tilvejebringelse af hensigtsmæssig information om  

 deltidsarbejde i virksomheden til eksisterende organer, der  

 repræsenterer arbejdstagerne.
§ 6: Afsluttende bestemmelser 1. Medlemsstaterne og/eller arbejdsmarkedets parter kan opretholde eller  

 indføre bestemmelser, der er gunstigere end dem, der er fastsat i  

 denne aftale.
2. Gennemførelsen af bestemmelserne i denne aftale udgør  

 ikke en gyldig begrundelse for at sænke det generelle niveau for  

 beskyttelse af arbejdstagerne på det område, der dækkes af  

 denne aftale.
Dette berører ikke medlemsstaternes og/eller  

 arbejdsmarkedets parters ret til under hensyn til udviklingen at udarbejde  

 afvigende love og administrative eller aftaleretlige bestemmelser og  

 berører ikke anvendelsen af § 5, stk. 1, så  

 længe princippet om ikke-forskelsbehandling som udtrykt i § 4,  

 stk. 1, efterleves.
 3. Denne aftale berører ikke arbejdsmarkedets parters ret til  

 på det relevante plan, herunder på europæisk plan, at  

 indgå aftaler om tilpasning og/eller supplering af bestemmelserne heri  

 på en måde, der tager højde for de berørte parters  

 specifikke behov.
 4. Denne aftale gælder med forbehold af mere specifikke  

 fællesskabsbestemmelser og i særdeleshed  

 fællesskabsbestemmelser vedrørende ligebehandling af eller lige  

 muligheder for mænd og kvinder.
 5. Forebyggelse og behandling af tvister og klager som følge af  

 anvendelsen af denne aftale sker i overensstemmelse med national ret,  

 kollektive aftaler og gældende praksis.
 6. De underskrivende parter tager denne aftale op til revision fem  

 år efter datoen for Rådets afgørelse, såfremt en af  

 aftalens parter anmoder herom.
 (1) Jf. artikel 2, stk. 4, i aftalen om social- og  

 arbejdsmarkedspolitikken i traktaten om oprettelse af Det Europæiske  

 Fællesskab.
Bilag 2 RÅDETS DIREKTIV 98/23/EF af 7. april 1998 om udvidelse af direktiv 97/81/EF om rammeaftalen  

 vedrørende deltidsarbejde, der er indgået af UNICE, CEEP og EFS,  

 til også at omfatte Det Forenede Kongerige Storbritannien og  

 Nordirland RÅDETS DIREKTIV 98/23/EF af 7. april 1998 om udvidelse af direktiv  

 97/81/EF om rammeaftalen vedrørende deltidsarbejde, der er  

 indgået af UNICE, CEEP og EFS, til også at omfatte Det Forenede  

 Kongerige Storbritannien og Nordirland RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske  

 Fællesskab, særlig artikel 100, under henvisning til forslag fra  

 Kommissionen, under henvisning til udtalelse fra Europa-Parlamentet (1),  

 under henvisning til udtalelse fra Det Økonomiske og Sociale Udvalg  

 (2), og ud fra følgende betragtninger:
Rådet vedtog i overensstemmelse med den aftale om social- og  

 arbejdsmarkedspolitikken, der er knyttet til protokol nr. 14 om social- og  

 arbejdsmarkedspolitikken, der er knyttet til EF-traktaten, særlig  

 artikel 4, stk. 2, i denne aftale, direktiv 97/81/EF (3); direktivet  

 gælder følgelig ikke for Det Forenede Kongerige Storbritannien  

 og Nordirland; på Det Europæiske Råds møde i Amsterdam den  

 16.-17. juni 1997 bekræftedes den enighed, der på  

 regeringskonferencen var opnået om at indarbejde aftalen om social- og  

 arbejdsmarkedspolitikken i EF-traktaten, og det blev anført, at det  

 fornødne måtte foretages for, at Det Forenede Kongerige  

 Storbritanniens og Nordirlands intentioner om at efterkomme de direktiver,  

 som allerede er vedtaget på grundlag af aftalen om social- og  

 arbejdsmarkedspolitikken, og dem, der eventuelt vil blive vedtaget inden den  

 nye traktats ikrafttræden, kan få retlig virkning; på Rådets samling den 24. juli 1997 enedes Rådet og  

 Kommissionen om at gennemføre konklusionerne fra Det Europæiske  

 Råds møde i Amsterdam; de enedes endvidere om at anvende samme  

 procedure, med de nødvendige ændringer, i forbindelse med  

 fremtidige direktiver, der vedtages på grundlag af aftalen om social-  

 og arbejdsmarkedspolitikken; dette direktiv sigter mod at nå dette  

 mål ved at udvide direktiv 97/81/EF til også at omfatte Det  

 Forenede Kongerige Storbritannien og Nordirland; det forhold, at direktiv 97/81/EF ikke finder anvendelse i Det  

 Forenede Kongerige Storbritannien og Nordirland, påvirker direkte den  

 måde, hvorpå det indre marked fungerer; gennemførelsen af  

 rammeaftalen, der er knyttet som bilag til nævnte direktiv, navnlig  

 princippet om ikke-diskriminering mellem deltidsansatte og fuldtidsansatte, i  

 alle medlemsstaterne vil forbedre det indre markeds funktion; vedtagelsen af dette direktiv medfører, at direktiv 97/81/EF  

 bliver gældende i Det Forenede Kongerige Storbritannien og Nordirland;  

 fra den dato, hvor nærværende direktiv træder i kraft, skal  

 udtrykket »medlemsstaterne« forstås som også omfattende Det  

 Forenede Kongerige Storbritannien og Nordirland; med hensyn til gennemførelsen vil Det Forenede Kongerige  

 Storbritannien og Nordirland få samme gennemførelsesfrist  

 på to år som de øvrige medlemsstater til at vedtage de  

 nødvendige love og administrative bestemmelser for at efterkomme  

 direktiv 97/81/EF UDSTEDT FØLGENDE DIREKTIV:
Artikel 1 Rådets direktiv 97/81/EF finder anvendelse på Det Forenede  

 Kongerige Storbritannien og Nordirland, jf. dog artikel 2.
Artikel 2 I artikel 2 i direktiv 97/81/EF indsættes følgende  

 stykke:
»1a.
For så vidt angår Det Forenede Kongerige Storbritannien  

 og Nordirland ændres datoen 20. januar 2000 i stk. 1 til 7. april  

 2000.« Artikel 3 Dette direktiv er rettet til medlemsstaterne.
 Udfærdiget i Luxembourg, den 7. april 1998.
På Rådets vegne D.
BLUNKETT Formand (1) Udtalelse afgivet den 1. april 1998 (endnu ikke offentliggjort i  

 Tidende).
 (2) Udtalelse afgivet den 25. marts 1998 (endnu ikke offentliggjort i  

 Tidende).
 (3) EFT L 14 af 20. 1. 1998, s. 9.
@Lovforslaget sammenholdt med gældende love Gældende formulering Lovforslaget § 6 I lov om retsforholdet mellem arbejdsgivere og funktionærer, jf.  

 lovbekendtgørelse nr. 622 af 20. juli 1999, foretages følgende  

 ændring:
§ 1. --- Stk. 2. Det er en betingelse for lovens anvendelse, at  

 den pågældende beskæftiges af vedkommende arbejdsgiver  

 gennemsnitlig mindst 15 timer ugentlig, og at han indtager en  

 tjenestestilling, således at han er undergivet arbejdsgiverens  

 instruktioner.
 1. I § 1, stk. 2, ændres »mindst 15 timer« til »mere  

 end 8 timer«.
§ 7 I lov om værnepligtsorlov og om orlov til FN-tjeneste m.v., jf.  

 lovbekendtgørelse nr. 981 af 14. december 1993, foretages  

 følgende ændring:
 § 1. Loven omfatter følgende grupper:
a)	Værnepligtige lønmodtagere, som har modtaget meddelelse  

 om tidspunktet for indkaldelse, og som ved indkaldelsen i mindst 9  

 måneder vil have været uafbrudt ansat i samme virksomhed  

 gennemsnitligt mindst 15 timer ugentlig.
Hvis et ansættelsesforhold  

 følger i umiddelbar forlængelse af lære-, elev- eller  

 praktiktid, medregnes denne i de 9 måneder, 1. I § 1, litra a) og c), ændres »mindst 15 timer« til  

 »mere end 8 timer«.
b)	lønmodtagere, der ved kontrakt med forsvaret i uafbrudt  

 fortsættelse af værnepligtstjenesten stiller sig til  

 rådighed for FN-tjeneste m.v.
Det er en betingelse, at den  

 pågældende lønmodtager inden det forventede  

 hjemsendelsestidspunkt har underrettet arbejdsgiveren om, at der er tegnet  

 kontrakt med forsvaret, og c)	lønmodtagere, der ved kontrakt med forsvaret stiller sig til  

 rådighed for FN-tjeneste m.v.
Det er en betingelse, at  

 lønmodtageren ved kontraktindgåelsen i mindst 9 måneder  

 vil have været uafbrudt ansat i samme virksomhed gennemsnitligt mindst  

 15 timer ugentlig, og at arbejdsgiveren underrettes inden 14 dage efter  

 kontraktindgåelsen.
1)   Loven indeholder bestemmelser, der  

 gennemfører Rådets direktiv 97/81/EF af 15. december 1997 om  

 rammeaftalen vedrørende deltidsarbejde, der er indgået af Unice,  

 CEEP og EFS, jf.
EF-Tidende 1998 nr.
L  14, s. 9.
