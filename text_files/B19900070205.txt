I medfør af § 7, nr. 3, og § 20, stk. 2, i lov nr. 370 af 7. juni 1989, konkurrencelov, fastsættes:
 § 1.  På ethvert salgssted for motorbrændstof skal  

 alle autobenzin og autodieselpumper være forsynet med oplysning om  

 nettosalgsprisen inkl. moms og andre afgifter pr. liter af de udbudte typer  

 og kvaliteter af autobenzin og autodiesel.
Stk. 2.  For autobenzin skal ud over prisen angives  

 oktantal.
Hvis benzinen er blyfri skal dette fremgå.
 Stk. 3.  Oplysningerne på pumperne, jf. stk. 1 og 2,  

 skal være tydelige og let læselige.
 § 2.  På salgssteder med et årssalg på mere end 250 m3  

 autobenzin og -diesel skal desuden forefindes særlige skilte, der indeholder  

 følgende oplysninger:
 Stk. 2.  Det er tilladt at supplere skiltningen med  

 oplysning om nettosalgsprisen for enten 92-oktan blyfri benzin med  

 betegnelsen »blyfri« eller 96-oktan »blylet« benzin.  

 Herudover må der ikke være andre prisoplysninger end de i stk. 1 nævnte.
Stk. 3.  Prisskiltningen skal foretages i den i stk. 1  

 anførte rækkefølge fra oven.
Eventuel supplerende skiltning i medfør af stk.  

 2 med 92-oktan blyfri benzin skal indgå før 95-oktan blyfri.
Eventuel  

 supplerende skiltning med 96-oktan »blylet« skal indgå før 98-oktan  

 blyfri og 98-oktan blyholdig.
Skiltene skal være anbragt og udformet således,  

 at de er let læselige for forbikørende.
 § 3.  Prisoplysningerne skal opfylde betingelserne i §  

 1 og § 2 uanset salgsformen på det pågældende salgssted.
 § 4.  Salgssteder, som har lavere årssalg end angivet  

 i § 2, stk. 1, og som ønsker at anvende prisskiltning over for forbikørende,  

 skal iagttage reglerne i § 2 og § 3.
 § 5.  Overtrædelse af foranstående bestemmelser  

 straffes med bøde.
 § 6.  Bekendtgørelsen træder i kraft den 1. januar  

 1991, og samtidig ophæves Monopoltilsynets bekendtgørelse MT nr. 1-89 af 29.  

 marts 1989 om prisskiltning for motorbrændstof.
