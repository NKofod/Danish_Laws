Overpræsidiet afslog, at en mindreårig kunne erhverve en  

 ejerlejlighed, der var gældfri.
Civilretsdirektoratet stadfæstede afgørelsen.
En værge søgte om tilladelse til, at en mindreårig på 2 år erhvervede en  

 ejerlejlighed, der ejedes af en bedstemoder til den mindreårige.
I sin  

 nuværende tilstand var lejligheden uudnyttet (pulterrum), men den ville  

 senere kunne bygges om til taglejlighed.
 Værdien var sat til 0 kr., og den var tinglyst med fordelingstallet 0. Der  

 var ikke gæld i lejligheden.
Værgen havde afgivet friholdelseserklæring, og bedstemoderen erklærede, at  

 sålænge den mindreårige var ejer, ville hun afholde samtlige omkostninger,  

 der måtte blive pålignet ejerlejligheden.
Efter det oplyste havde den  

 mindreårige ingen midler.
Overpræsidiet begrundede afslaget med, at man efter fast praksis er  

 tilbageholdende med at godkende umyndiges erhvervelse af fast ejendom.
Dette  

 skyldes forpligtelserne og byrderne ved at være ejer af en fast ejendom og  

 især, at disse ikke klart lader sig forudberegne.
 Overpræsidiet lagde endvidere vægt på den mindreåriges alder, og at det  

 således ikke på nuværende tidspunkt med sikkerhed kunne siges, at erhvervelse  

 ville være i den mindreåriges interesse.
 Civilretsdirektoratet fandt ikke grundlag for at ændre Overpræsidiets  

 afgørelse, og man henviste til Overpræsidiets begrundelse.
 Ingen.
