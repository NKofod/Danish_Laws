 Bilag: 1. Definitioner på publikationer. 2. Fortegnelse over publikationer  

 og myndigheder.
FORMÅL 1. Bestemmelsen har til formål, at fastsætte ensartede  

 retningslinier for udlevering eller salg af forsvarets publikationer af  

 alment orienterende indhold til: - Folkeskoler, gymnasier m.v., - Biblioteker  

 og bibliotekscentraler, - Civile firmaers uddannelsescentre, -  

 Soldaterforeninger og civile foreninger i øvrigt, - Civile enkeltpersoner, -  

 Bogforlag, boglader samt - Musikforlag.
GENERELT 2. Der udleveres eller sælges kun sådanne  

 publikationer, der kan henregnes som »orienteringsmateriale« eller  

 værende af »almen interesse«, medens publikationer der enten er  

 klassificeret »TIL TJENESTEBRUG« og højere, eller som i henhold til  

 autorisationen fastsætter »reglementariske bestemmelser«,  

 »direktivgivende bestemmelser« og »vejledende  

 anvisninger«, ligesom serien »Felttjeneste for enkeltmand«  

 (der ikke opfylder kravene i pkt. 3.) ikke udleveres.
DEFINITION 3. Som »orienteringsmateriale« betragtes  

 publikationer, der indgår som et led i forsvarets udadrettede  

 oplysningsvirksomhed.
 Som værende af »almen interesse« betragtes publikationer, der i  

 kraft af deres indhold umiddelbart kan anvendes af civile institutioner eller  

 foreninger i disses kursus- og oplysningsarbejde, jf. i øvrigt bilag 1.
UDLEVERING 4. Publikationer, der umiddelbart kan udleveres,  

 grupperer sig således: a.
Orienteringsmateriale: - FKO-serien »Forsvaret  

 i Samfundet«. b.
Almen interesse: - Publikationer med pædagogisk sigte.  

 - Grundbog for menige/orlogsgaster. - Musikpublikationer m/nodemateriale. -  

 FN-afdelingens publikationer vedr. konfliktramte områder. -  

 FCL-publikationer.
Ovennævnte grupperinger er specificeret i bilag 2.
BETALING 5. De under pkt. 4.a. nævnte publikationer er et led i  

 forsvarets udadrettede oplysningsvirksomhed og kan som sådan udleveres, såvel  

 i enkelteksemplarer, som i klassesæt, uden betaling.
 For de under pkt. 4.b. nævnte publikationers vedkommende, fremgår det af  

 bilag 2, når betaling skal finde sted.
6. Publikationer, der udleveres mod betaling, skal fra  

 udgivende myndigheder leveres til rekvirent via Statens Informationstjeneste,  

 idet udsalgspris (excl. moms) skal være anført.
For at undgå unødige  

 administrations- og forsendelsesomkostninger bør Statens Informationstjeneste  

 være tildelt en arbejdsbeholdning af sådanne publikationer, der af de  

 udgivende myndigheder må skønnes at blive rekvireret i større antal.  

 Arbejdsbeholdningerne skal være pakket og mærket med publikationsnummer og  

 titel samt antal (anføres for enden af pakken). Statens Informationstjeneste  

 afregner een gang årligt for solgte publikationer.
SÆRLIGE FORHOLD 7. I tilfælde, hvor der rekvireres publikationer, der  

 ikke er optaget i bilag 2, træffer udgivende myndigheds chef afgørelse om  

 udlevering, alt under hensyn til publikationens indhold.
KOORDINERING 8. Publikationsudgivende myndigheder koordinerer med  

 FST PCA2 ved nyudgivelse af publikationer, der skønnes at burde optages i  

 bilag 2, (jf. i øvrigt FKOBST P.308-1 og 2).
EB J.O.
FISCHER kontreadmiral Chef for Personelstaben Fordeling: Standardfordeling. + Statens Informationstjeneste (2) Bilag 1 DEFINITIONER PÅ PUBLIKATIONER 1. Publikationer omfatter i nærværende sammenhæng  

 følgende: - Værnsfælles publikationer: Publikation, der udgives af et af  

 værnene, men autoriseres af to eller flere værn. - Direktiv.
Retningsgivende  

 - normalt skriftlig - udfærdigelse, på grundlag af hvilken de berørte chefer  

 udgiver lokalt afpassede og normalt mere detaljerede bestemmelser, evt. som  

 blivende bestemmelser.
Definitionen finder især anvendelse for  

 Forsvarschefens »Forsvarskommandodirektiver« (FKODIR) og  

 værnsinspektørernes direktiver. - Blivende Bestemmelse.
Skriftlig  

 udfærdigelse, hvorved enhver chef, inden for rammerne af sin myndighed og  

 foresattes direktiver m.v., er berettiget til at anordne sine undergivnes  

 virke med hensyn til krav, ansvar og fremgangsmåder. - Feltreglement.
En af  

 Inspektøren for Hæren udgiven grundlæggende publikation for hærens  

 myndigheder og enheders samlede løsning af beredskabsmæssige og krigsmæssige  

 opgaver på grundlag af gældende love, doktriner og standardiseringsaftaler.  

 »Feltreglementer« eksisterer kun i hæren og er dennes grundlæggende  

 publikationsserie. - Reglement.
En af Forsvarschefen, værnsinspektører eller  

 fagstabschefer udgiven eller autoriseret grundlæggende publikation for en  

 enhed, en materielgenstand eller et fagområde og indeholdende een eller flere  

 bestemmelser, der nøje skal følges eller iagttages, dels på grund af  

 disciplinært eller retsligt ansvar, dels i medfør af gældende normer og  

 standardiseringsaftaler.
En publikation, der omfatter både reglementarisk og  

 vejledende stof, betragtes som reglement. - Vejledning.
Publikation med  

 anvisninger og instruktioner af mindre forpligtende art end et reglement,  

 idet dog tydeligt afmærkede referencer til eller citater af påmindelser,  

 påbud eller forbud fra gældende lov, reglement m.v. kan bringes deri. -  

 Håndbog.
Publikation i opslags- eller katalogform med systematisk ordnede  

 henvisninger til eller uddrag af gældende love, reglementer m.v., normalt i  

 form af oversigter, huskelister og praktiske vink - understøttede af  

 tabeller, skematiske oplysninger og illustrationer, hvorunder om fornødent  

 tydeligt afmærkede referencer til eller citater af påmindelser, påbud eller  

 forbud fra de pågældende love, reglementer m.v. - Lærebog  

 (undervisningshæfte). Publikation med fortællende og kommenteret fremstilling  

 af et emne eller emneområde med vægten på den pædagogiske opbygning af  

 stoffet til fremme af forståelse og indlæring.
 2. Planer, instruktioner og befalinger.
Skriftligt formulerede hensigter og bestemmelser, hyppigt operativt  

 orienterede og af tidsbegrænset værdi.
Sådanne henregnes ikke under  

 betegnelsen »publikation«.
