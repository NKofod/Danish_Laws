Bekendtgørelse  

  

 af  

  

 aftale af 12. april 1983 med De forenede Nationer om hovedkontoret i  

 København  

 for UNICEFs integrerede forsyningscenter Den 12. april 1983 undertegnedes i Købehavn en aftale mellem  

 Danmark og De forenede Nationer vedrørende hovedkontoret i København for De  

 forenede Nationers Børnefond (UNICEF)s integrerede forsyningscenter.
 Aftalen og en dertil knyttet noteveksling har følgende  

 ordlyd:
Oversættelse AFTALE MELLEM DANMARKS REGERING OG DE FORENEDE NATIONER VEDRØRENDE  

 HOVEDKONTORET I KØBENHAVN FOR DE FORENEDE NATIONERS BØRNEFONDS INTEGREREDE  

 FORSYNINGSCENTER Danmarks regering og De forenede Nationer er, UNDER HENSYN TIL, at De forenede Nationers Børnefond har  

 accepteret Danmarks regerings tilbud om at stille udvidede faciliteter i  

 København  

 til rådighed for De forenede Nationers Børnefonds integrerede  

 forsyningscenter, UNDER HENSYN TIL, at konventionen om De forenede Nationers  

 privilegier og immuniteter, vedtaget af De forenede Nationers  

 generalforsamling  

 den 13. februar 1946, i hvilken Danmark blev deltager den 10. juni 1948, ipso  

 facto er gældende for Det integrerede Forsyningscenter, I BETRAGTNING AF, at det er ønskeligt at indgå en aftale,  

 der supplerer konventionen om De forenede Nationers privilegier og  

 immuniteter,  

 for at regulere sådanne spørgsmål, som ikke var forudset i nævnte konvention,  

 og som måtte opstå som følge af oprettelsen af Det integrerede  

 Forsyningscenter  

 i Købehavn, blevet enige om følgende Artikel I Definitioner I nærværende aftale betyder:
 a)  

 	  

    

 Udtrykket »UNICEF«  

 De forenede Nationers Børnefond.
 b)  

 	  

    

 Udtrykket »UNICEF  

 København« UNICEFs integrerede forsyningscenter i København.
 c)  

 	  

    

 Udtrykket  

 »Regeringen« Danmarks regering.
 d)  

 	  

    

 Udtrykket  

 »Hovedkontor« de lokaliteter, der benyttes af UNICEF København i  

 overensstemmelse med sådanne bestemmelser, som til enhver tid måtte  

 indeholdes  

 i supplerende aftaler.
 e)  

 	  

    

 Udtrykket  

 »eksekutivdirektøren« eksekutivdirektøren for UNICEF eller dennes bemyndigede  

 repræsentant.
 f)  

 	  

    

 Udtrykket  

 »embedsmænd ved UNICEF«  

    

  

 eksekutivdirektøren og alle medlemmer af UNICEFs personale, med  

 undtagelse af sådanne embedsmænd eller ansatte, som rekrutteres lokalt og er  

 timelønnede.
 g)  

 	  

    

 Udtrykket »direktør  

 for UNICEF København« den overordnende embedsmand, der er leder af UNICEF  

 København.
 h)  

 	  

    

 Udtrykket »embedsmænd  

 ved UNICEF København« direktøren og alle medlemmer af UNICEF Købehavns  

 personale med undtagelse af sådanne embedsmænd eller ansatte, som rekrutteres  

 lokalt og er timelønnede.
 i)  

 	  

    

 Udtrykket  

 »konvention« konventionen om De forenede Nationers privilegier og  

 immuniteter,  

 vedtaget af De forenede Nationers generalforsamling den 13. februar 1946.
Artikel II Juridisk personlighed og kapacitet De forenede Nationer skal, ved at disponere gennem UNICEF  

 eller UNICEF København, have habilitet:
a)  

 	  

    

 til at indgå kontrakter, b)  

 	  

    

 til at erhverve og  

 afhænde fast ejendom og løsøre, c)  

 	  

    

 til at foretage  

 retsforfølgning.
Artikel III Hovedkontor 1. Regeringen anerkender eksterritorialitet for  

 Hovedkontorets område, idet dette er undergivet UNICEF Københavns  

 kontrol og  

 myndighed i henhold til bestemmelserne i denne aftale.
 2. Medmindre andet bestemmes i denne aftale eller i den  

 generelle konvention, og under forbehold af regulativer udstedt i henhold til  

 afsnit 5, skal Danmarks love være gældende inden for Hovedkontorets område.
 3. Medmindre andet bestemmes i denne aftale eller i den  

 genrelle konvention, skal danske domstole eller andre behørige danske organer  

 have jurisdiktion i henhold til bestemmelserne i gældende love med hensyn til  

 sådanne handlinger og transaktioner, som foretages og finder sted inden for  

 Hovedkontorets område.
4. Hovedkontoret skal være ukrænkeligt.
Ingen  

 regeringsembedsmand må betræde Hovedkontoret for at udføre noget hverv,  

 medmindre direktøren for UNICEF København måtte have billiget dette eller  

 anmodet derom, og da i henhold til betingelser godkendt af ham.
5. UNICEF København er bemyndiget til at udstede regulativer  

 gældende inden for Hovedkontorets område med henblik på dér at skabe sådanne  

 forhold, som i enhver henseende er nødvendige for den fulde udøvelse af sine  

 funktioner.
Ingen dansk lov, som er i modstrid med et UNICEF-regulativ  

 autoriseret i henhold til dette afsnit, vil, i det omfang en sådan  

 uoverensstemmelse består, kunne håndhæves inden for Hovedkontorets område.  

 Enhver tvist mellem UNICEF København og Danmark om, hvorvidt et  

 UNICEF-regulativ er autoriseret i henhold til dette afsnit, eller hvorvidt en  

 dansk lov er i modstrid med noget UNICEF-regulativ autoriseret i henhold til  

 dette afsnit, skal straks afgøres ved den i artikel XII fastsatte procedure.
 6. Retshandlinger, herunder forkyndelse af retsforfølgning  

 og beslaglæggelse af privat ejendom, må ikke finde sted inden for  

 Hovedkontoret, medmindre dette sker med tilladelse fra direktøren for UNICEF  

 København og under betingelser godkendt af denne.
 7. Uden præjudice for bestemmelserne i konventionen eller i  

 denne aftale skal UNICEF København forhindre, at Hovedkontoret anvendes som  

 tilflugtssted af sådanne personer, som vil undgå arrestation i henhold til  

 nogen dansk lov, som kræves udleveret af Regeringen med henblik på udvisning  

 til et andet land eller som forsøger på at undgå forkyndelse af  

 retsforfølgning.
 8. a) De behørige danske myndigheder skal udvise passende  

 omhu for at sikre, at Hovedkontorets ro ikke forstyrres ved, at nogen person  

 eller  

 grupper af personer forsøger at skaffe sig uberettiget adgang til eller at  

 skabe forstyrrelse i umiddelbar nærhed af Hovedkontorets område.
 b) De behørige danske myndigheder skal, hvis direktøren for  

 UNICEF København anmoder derom, yde den nødvendige bistand til opretholdelse  

 af  

 lov og orden i Hovedkontoret og til sådan fjernelse af personer derfra, som  

 direktøren for UNICEF København måtte anmode om.
9. De behørige danske myndigheder skal bestræbe sig mest  

 muligt for efter anmodning fra direktøren for UNICEF København at sikre de  

 offentlige tjenesteydelser UNICEF København måtte have behov for, herunder,  

 uden begrænsning på grundlag af denne opregning, post-, telefon- og  

 telegraftjenester og tjenester vedrørende kraft- og vandforsyning samt  

 brandsikring.
Sådanne offentlige tjenesteydelser skal præsteres på rimelig  

 vilkår.
 10. I tilfælde af nogen afbrydelse eller truende afbrydelse  

 af forannævnte tjenesteydelser skal de behørige danske myndigheder anse  

 UNICEFs behov for at være af samme betydning som det behov Regeringens  

 væsentlige organer måtte have, og de skal tage skridt i overensstemmelse  

 hermed  

 for at sikre, at UNICEFs arbejde ikke lider skade.
Artikel IV Fri adgang til hovedkontoret 1. De kompetente danske myndigheder må ikke hindre passage  

 til eller fra Hovedkontoret for personer, der har embede dér, ej heller for  

 personer indbudt dertil i forbindelse med UNICEFs officielle arbejde og  

 aktivitet, når disse ankommer til eller afrejser fra Danmark.
 2. Regeringen forpligter sig med henblik herpå til at  

 tillade indrejse og ophold i Danmark for sådanne personer, som anføres  

 nedenfor, under deres ansættelse eller under udførelsen af deres arbejde for  

 UNICEF, uden at afkræve visumafgift og uden forsinkelse, såvel som undtagelse  

 fra ethvert krav om udrejsevisumformaliteter ved afrejse fra Danmark, for:
 a) Repræsentanter for stater, repræsentanter for De forenede  

 Nationers organer, særorganisationer eller dermed forbundne organer og  

 observatører fra mellemstatlige, ikke-statlige og andre organisationer, med  

 hvilke UNICEF har etableret officielle forbindelser, eller som UNICEF har  

 indbudt til eller givet ret til at deltage i konferencer eller møder, til  

 hvilke UNICEF har indkaldt i Danmark, herunder stedfortrædende repræsentanter  

 eller observatører, rådgivere, eksperter og medarbejdere, såvel som disses  

 ægtefæller og af dem afhængige familiemedlemmer.
 b) UNICEF-embedsmænd og eksperter i missioner for UNICEF,  

 såvel som disses ægtefæller og af dem afhængige familiemedlemmer.
 c) Embedsmænd fra De forenede Nationer eller nogen af De  

 forenede Nationers særorganisationer eller dermed forbundne organer, der er  

 udpeget til at arbejde for UNICEF, og sådanne, som har embedspligter hos  

 UNICEF  

 København, såvel som disses ægtefæller og af dem afhængige familiemedlemmer.
 d) Alle personer indbudt til Hovedkontoret i tjenstlige  

 anliggender.
 3. Uden præjudice for de særlige immuniteter, som de måtte  

 nyde, kan de i ovenstående stk. 2 omhandlede personer ikke af de danske  

 myndigheder tvinges til at forlade dansk territorium, medmindre de misbruger  

 deres anerkendte opholdsprivilegier ved at udøve en aktivitet, der ligger  

 uden  

 for deres tjenstlige kapacitet, og under forbehold af de nedenfor anførte  

 bestemmelser:
a) Intet skridt til at tvinge de i stk. 2 omhandlede  

 personer til at forlade dansk territorium må tages, medmindre der forud  

 foreligger godkendelse heraf fra Udenrigsministeriet.
Sådan godkendelse kan  

 først gives efter samråd med eksekutivdirektøren.
 b) Personer, der nyder diplomatiske privilegier og  

 immuniteter i henhold til denne aftale, må ikke anmodes om at forlade dansk  

 territorium, medmindre dette sker i overensstemmelse med sådan praksis og  

 sådanne procedurer, som kan anvendes over for diplomater, der er akkrediteret  

 hos Regeringen.
 c) Det er aftalt, at de i ovenstående stk. 2 omhandlede  

 personer ikke er undtaget fra anvendelse af karantæne- eller andre  

 sundhedsregulativer.
Artikel V Kommunikationsfaciliteter 1. For alle tjenstlige post-, telefon-, telegraf-, telefoto-  

 og elektroniske kommunikationer skal Regeringen give UNICEF København en  

 behandling svarende til den, der gives alle andre regeringer, herunder disses  

 statlige organisationer med hensyn til alle forrettigheder, takster og  

 gebyrer  

 for post, telegrammer, telefotos, telefonsamtaler og andre  

 kommunikationsmidler,  

 såvel som sådanne takster, som måtte gælde for nyheder rapporteret til presse  

 og radio.
2. Regeringen skal sikre ukrænkeligheden af UNICEF  

 Københavnss tjenstlige korrespondance og må ikke gøre sådan  

 korrespondance til  

 genstand for nogen censur.
Sådan ukrænkelighed skal, uden at være begrænset  

 som  

 følge af denne opregning, udvides til publikationer, situationsbilleder og  

 levende billeder, film og lydoptagelser, der afsendes til eller fra UNICEF  

 København.
 3. UNICEF København skal være berettiget til at anvende  

 koder og til at afsende og modtage sin korrespondance og andet materiale pr.  

 kurér eller forseglede sække, der skal have samme privilegier og immuniteter  

 som diplomatiske kurérer og sække.
 4. a) De forenede Nationer er bemyndiget til ved Hovedkontoret  

 at etablere og drive faciliteter for elektronisk, højfrekvensradio- og  

 satellitkommunikation, herunder telekommunikationskredsløb reserveret for  

 punkt-til-punkt kommunikation, hvor og når dette måtte være nødvendigt for at  

 kommunikere med andre FN-kontorer overalt i verden.
 b) Under forudsætning af den nødvendige bemyndigelse fra  

 generalforsamlingen og med Regeringens samtykke, som kan være indeholdt i en  

 supplerende aftale, kan De forenede Nationer ligeledes ved Hovedkontoret  

 etablere og drive:
i)  

 	  

    

 sine egne  

 kortbølgefaciliteter for radioudsendelse og modtagelse (herunder udstyr  

 til  

 nødforbindelser), der (inden for de i relevante danske regulativer for  

 radioudsendelser foreskrevne tolerancer) kan anvendes på de samme frekvenser  

 som radiotelegrafi, radiotelefoni og lignende tjenester; ii)  

 	  

    

 sådanne andre  

 radiofaciliteter, som måtte blive nærmere angivet i en supplerende aftale  

 mellem De forenede Nationer og de behørige danske myndigheder.
 c) De forenede Nationer skal træffe arrangementer vedrørende  

 driften af de i denne artikel omtalte tjenester med Den internationale  

 Telekommunikationsunion, med Regeringens behørige organer og med de behørige  

 organer under andre berørte regeringer, med hensyn til alle frekvenser og  

 lignende anliggender.
 d) De i denne artikel omhandlede faciliteter kan, i det  

 omfang det måtte være nødvendigt for effektiv drift, etableres og drives uden  

 for Hovedkontoret, når Regeringen samtykker heri.
Artikel VI Ejendom, midler og aktiver Regeringen skal med hensyn til UNICEF Københavns ejendom,  

 midler og aktiver, hvor de end måtte befinde sig, og hvem der end måtte have  

 dem i hænde, anvende de i konventionen indeholdte bestemmelser.
Artikel VII Diplomatiske faciliteter, privilegier og  

 immuniteter 1. Repræsentanter for stater, der deltager i konferencer og  

 møder indkaldt af UNICEF København i Danmark skal, medens de udøver deres  

 funktioner og under deres rejse til og fra Danmark, nyde de privilegier og  

 immuniteter, om hvilke der er truffet bestemmelse i artikel IV i den  

 generelle  

 konvention.
 2. Uden præjudice for bestemmelserne i artikel VIII, stk. 1  

 og 3, skal eksekutivdirektøren og direktøren for UNICEF København under deres  

 ophold i Danmark nyde sådanne faciliteter, privilegier og immuniteter, som  

 ydes  

 ledere af diplomatiske missioner, der er akkrediteret i Danmark.
 3. Andre embedsmænd af tjenestegrad P-5 og derover og  

 sådanne andre kategorier af embedsmænd, som, i samråd med De forenede  

 Nationers  

 generalsekretær, måtte blive udpeget med samtykke fra Regeringen og  

 eksekutivdirektøren på grund af det ansvar, som deres stillinger ved UNICEF  

 København medfører, skal tilstås de samme privilegier og immuniteter,  

 fritagelser for faciliteter, som Regeringen tilstår personale af tilsvarende  

 rang hos ledere af diplomatiske missioner, der er akkrediteret i Danmark.
 4. De faciliteter, privilegier og immuniteter, der tilstås  

 repræsentanter for stater som nævnt i stk. 1 overfor og de i stk. 2 og 3  

 ovenfor nævnte embedsmænd, skal også gælde for disses ægtefæller og for de af  

 dem afhængige familiemedlemmer.
Artikel VIII Embedsmænd ved UNICEF København 1. Embedsmænd ved UNICEF København skal i Danmark nyde  

 følgende privilegier og immuniteter:
 a) Immunitet med hensyn til retsforfølgning vedrørende  

 mundtlige og skriftlige udtalelser og alle handlinger foretaget af dem i  

 embeds  

 medfør.
 b) Immunitet med hensyn til beslaglæggelse af deres  

 personlige og tjenstlige bagage.
 c) Immunitet med hensyn til eftersyn af tjenstlig bagage og,  

 hvis embedsmanden omfattes af stk. 2 eller 3 i artikel VII, immunitet med  

 hensyn  

 til eftersyn af personlig bagage.
 d) Fritagelse for skat på gager og alle andre vederlag  

 betalt til dem af De forenede Nationer.
 e) Fritagelse for pligt til militærtjeneste, idet dog sådan  

 fritagelse for danske statsborgere skal være begrænset til sådanne  

 embedsmænd,  

 hvis navne på grund af deres tjeneste er opført på en liste opstillet af  

 eksekutivdirektøren og godkendt af Regeringen.
 f) Fritagelse for dem selv, deres ægtefæller og de af dem  

 afhængige familiemedlemmer for immigrationsrestriktioner eller praksis med  

 hensyn til registrering af udlændinge.
 g) Med hensyn til udenlandsk valuta, herunder konti de måtte  

 indehave i fremmed valuta, nydelse af de samme faciliteter, som tilstås  

 medlemmer af tilsvarende rang ved diplomatiske missioner, der er akkrediteret  

 hos Regeringen.
 h) Samme beskyttelse og hjemrejsefaciliteter for dem selv,  

 deres ægtefæller, de af dem afhængige familiemedlemmer og andre medlemmer af  

 deres husstand, som under internationale kriser ydes til personale af  

 tilsvarende rang hos ledere af diplomatiske missioner akkrediteret i Danmark.
 i) Hvis de tidligere har boet i udlandet, ret til toldfrit  

 at importere deres møbler, personlige effekter og alle løsøregenstande,  

 herunder et automobil, til personlig brug, når de kommer for at bosætte sig i  

 Danmark, hvilket privilegium skal være gældende for et tidsrum af et år fra  

 datoen for ankomsten til Danmark.
 j) Embedsmænd ved UNICEF København, undtagen sådanne, som er  

 lokalt rekrutteret personale i den almindelige tjeneste (General Service)  

 eller  

 dermed forbundne kategorier, skal have ret til, fritaget for told og  

 forbrugsafgifter, at importere begrænsede kvanta af visse artikler til  

 personligt forbrug (levnedsmidler, drikkevarer m.v.) i overensstemmelse med  

 en  

 fortegnelse, der skal godkendes af Danmarks regering.
k) Embedsmænd ved UNICEF København, undtagen sådanne, som er  

 lokalt rekrutteret personale i den almindelige tjeneste (General Service)  

 eller  

 dermed forbundne kategorier, skal have ret til én gang hvert tredje år at  

 importere ét motorkøretøj, fritaget for told og forbrugsafgifter, herunder  

 moms, idet det er aftalt, at tilladelse til at sælge eller afhænde køretøjet  

 på  

 det åbne marked normalt først vil blive givet to år efter, at det er blevet  

 importeret.
Det er endvidere aftalt, at told og forbrugsafgifter vil blive  

 betalbare i tilfældet af salg eller afhændelse af et sådant motorkøretøj  

 inden  

 for tre år fra dets indførsel at regne til en person, der ikke er berettiget  

 til sådan fritagelse.
2. regeringen skal udstyre personer, som omfattes af denne  

 artikel, med et identitetskort, der  

    

  

 er  

 forsynet med et fotografi af ihændehaveren.
Dette kort skal tjene som  

 identifikation af ihændehaveren over for danske myndigheder.
 3. Vilkår og betingelser vedrørende ansættelse af lokalt  

 rekrutteret personale skal være i overensstemmelse med de relevante  

 FN-regulativer og regler.
Artikel IX Eksperter i mission for UNICEF København 1. Eksperter i missioner for UNICEF, bortset fra de i  

 artikel VIII foran omhandlede embedsmænd, som udfører missioner autoriseret  

 af  

 UNICEF, er medlem af kommissioner, komiteer eller andre UNICEF-organer, eller  

 som efter anmodning fra UNICEF konsulterer dette på nogen måde, skal inden  

 for  

 og med hensyn til Danmark nyde følgende privilegier og immuniteter, for så  

 vidt  

 disse måtte være nødvendige for den effektive udøvelse af deres funktioner:
a) Immunitet for dem selv, deres ægtefæller og af dem  

 afhængige børn med hensyn til personlig arrestation eller tilbageholdelse og  

 med hensyn til beslaglæggelse af deres personlige og tjenstlige bagage; b) immunitet med hensyn til retsforfølgning af enhver art  

 vedrørende talte eller skrevne ord og alle af dem foretagne handlinger under  

 udførelsen af deres embedsfunktioner, idet sådan immunitet skal fortsætte,  

 selv  

 om de pågældende personer ikke længere måtte være ansat i missioner for, være  

 medlem af komiteer ved eller handle som konsulenter for UNICEF, eller ikke  

 længere være til stede ved Hovedkontoret som deltagere i møder indkaldt af  

 UNICEF; c) ukrænkelighed for alle papirer, dokumenter og andet  

 tjenstligt materiale; d) ret til, med henblik på alle kommunikationer med UNICEF,  

 at anvende koder og til at afsende eller modtage papirer, korrespondance  

 eller  

 andet tjenstligt materiale ved kurér eller i forseglede sække; e) fritagelse for dem selv og deres ægtefæller for  

 immigrationsrestriktioner, registrering af udlændinge og pligt til  

 militærtjeneste; f) samme beskyttelse og hjemrejsefaciliteter for dem selv,  

 deres ægtefæller, de af dem afhængige familiemedlemmer og andre medlemmer af  

 deres husstand, som under en international krise tilstås personale af  

 tilsvarende rang hos ledere af diplomatiske missioner, der er akkrediteret i  

 Danmark; g) samme privilegier med hensyn til valuta- og  

 vekslingsrestriktioner, som tilstås repræsentanter for udenlandske regeringer  

 i  

 midlertidige officielle missioner, og h) samme immuniteter og faciliteter med hensyn til deres  

 personlige og tjenstlige bagage, som Regeringen tilstår personale af  

 tilsvarende rang hos ledere af diplomatiske missioner, der er akkrediteret i  

 Danmark.
2. UNICEF København a) skal tilstille Regeringen en fortegnelse over personer,  

 der omfattes af denne artikel, og skal revidere en sådan fortegnelse fra tid  

 til anden, alt efter behov; b) Regeringen skal udstyre personer, som omfattes af denne  

 artikel, med et identitetskort, der er forsynet med et fotografi af  

 ihændehaveren.
Dette kort skal tjene som identifikation af ihændehaveren over  

 for danske myndigheder.
3. De i artiklerne VIII og IX nævnte privilegier og  

 immuniteter er bevilgede i De forenede Nationers interesse og ikke til egen  

 personlig fordel for embedsmændene eller eksperterne.
Generalsekretæren for  

 De  

 forenede Nationer skal frafalde den immunitet, der er bevilget nogen  

 embedsmand  

 eller ekspert, når som helst sådan immunitet efter hans mening ville hindre,  

 at  

 retfærdigheden sker fyldest, og den kan frafaldes uden skade for De forenede  

 Nationers interesser.
Artikel X Samarbejde med de behørige danske myndigheder UNICEF skal til enhver tid samarbejde med de behørige  

 myndigheder for at lette den tilbørlige retspleje, sikre overholdelsen af  

 politiforordninger og forhindre forekomsten af misbrug i forbindelse med de i  

 denne aftale omhandlede faciliteter, privilegier og immuniteter.
Artikel XI Laissez-passer 1. Regeringen skal anerkende og acceptere De forenede  

 Nationers laissez-passer, der udstedes til UNICEF-embedsmænd som gyldigt  

 rejsedokument svarende til et pas.
2. I overensstemmelse med bestemmelserne i konventionens  

 stk. 26 skal Regeringen anerkende og acceptere De forenede Nationers  

 certifikat, der udstedes til eksperter i missioner for UNICEF og til andre  

 personer, der rejser i UNICEFs ærinde.
Regeringen skal endvidere være  

 indforstået med at udstede alle nødvendige visa på sådanne certifikater.
Artikel XII Afgørelse af tvister 1. Enhver tvist mellem UNICEF og Regeringen vedrørende  

 fortolkning eller anvendelse af denne aftale eller af nogen supplerende  

 aftale  

 eller ordning, eller af noget spørgsmål, som berører Hovedkontoret eller  

 relationerne mellem UNICEF København og Regeringen, og som ikke afgøres ved  

 forhandling eller anden aftalt fremgangsmåde, skal henvistes til endelig  

 afgørelse ved en voldgiftsdomstol bestående af tre voldgiftsmænd; én af disse  

 vælges af eksekutivdirektøren, én af den danske udenrigsminister, og den  

 tredje,  

 der skal være voldgiftsdomstolens formand, vælges af de første to  

 voldgiftsmænd.
Skulle de første to voldgiftsmænd ikke nå til enighed om den  

 tredje inden for seks måneder efter udpegelsen af de første to voldgiftsmænd,  

 skal den tredje voldgiftsmand vælges af præsidenten for Den internationale  

 Domstol efter anmodning fra generalsekretæren for De forenede Nationer eller  

 fra Regeringen.
2. Generalsekretæren for De forenede Nationer eller  

 Regeringen kan opfordre generalforsamlingen til at anmode Den internationale  

 Domstol om at afgive et responsum vedrørende ethvert juridisk spørgsmål, der  

 måtte opstå under en sådan procedure.
Indtil modtagelsen af Domstolenes  

 responsum skal en foreløbig kendelse fra voldgiftsdomstolen efterkommes af  

 begge parter.
Derefter skal voldgiftsdomstolen afsige sin endelige kendelse,  

 hvori tages hensyn til Domstolens responsum.
Artikel XIII Afsluttende bestemmelser 1. Bestemmelserne i denne aftale skal betragtes som  

 supplement til bestemmelserne i konventionen.
Hvor en bestemmelse i denne  

 aftale og en bestemmelse i konventionen omhandler samme emne, skal begge  

 bestemmelser anses som komplementære, når som helst dette er muligt; begge  

 bestemmelser skal anvendes, og ingen af dem skal begrænse virkningen af den  

 anden.
2. Samråd med hensyn til ændringer i denne aftale skal finde  

 sted, når en af parterne måtte anmode derom, og sådanne ændringer skal  

 foretages i gensidig enighed.
Hvis samrådene ikke skulle resultere i en  

 forståelse inden for et år, kan denne aftale bringes til ophør ved, at en af  

 de  

 to parter opsiger den med to års varsel.
 3. Denne aftale skal træde i kraft ved underskrivelsen.
 UDFÆRDIGET in duplo i København den tolvte april  

 1983 på  

 engelsk.
For Danmarks Regering  


  

 Uffe Ellemann-Jensen  


  

 Udenrigsminister For De forenede Nationer  


  

 Javier Pérez de Cuéllar  


  

 Generalsekretær UDENRIGSMINISTERIET København, den 12.  

 april 1983 Hr. generalsekretær, Under henvisning til aftalen mellem De forenede Nationer og  

 Danmarks regering vedrørende Hovedkontoret i København for Det integrerede  

 Forsyningscenter for De forenede Nationers Børnefond, som jeg i dag har  

 underskrevet, har jeg den ære at foreslå, at embedsmænd ved UNICEF eller  

 andre  

 af De forenede Nationers organer eller eksperter i mission for De forenede  

 Nationer, der er danske statsborgere, kun skal have sådanne privilegier og  

 immuniteter, som er foreskrevet i konventionen om De forenede Nationers  

 privilegier og immuniteter.
 Hvis De forenede Nationer accepterer dette forslag, har jeg  

 den ære at foreslå, at denne note og Deres bekræftende note skal udgøre en  

 aftale mellem De forenede Nationer og Danmarks regering, der skal træde i  

 kraft  

 den samme dag som aftalen vedrørende Hovedkontoret.
 Modtag hr. generalsekretær, på ny forsikringerne om min mest  

 udmærkede højagtelse.
Uffe Ellemann-Jensen  

  

 Udenrigsminister Hans Excellence hr.
Javier Pérez de Cuéllar, Generalsekretær for De forenede Nationer.
GENERALSEKRETÆREN Den 12. april 1983 Hr. udenrigsminister, Jeg tillader mig at henvise til Deres sålydende note af 12.  

 april 1983:
(her følger teksten til foranstående note) Jeg har den ære at bekræfte, at De forenede Nationer  

 accepterer ovennævnte forslag, og at Deres note og dette svar vil udgøre en  

 aftale mellem De forenede Nationer og Danmark, der træder i kraft på samme  

 dag  

 som aftalen vedrørende hovedkontoret.
 Modtag, hr. udenrigsminister, forsikringerne om min mest  

 udmærkede højagtelse.
Javier Pérez de Cuéllar  

  

 Generalsekretær Hans Excellence hr. udenrigsminister Uffe Ellemann-Jensen, Udenrigsministeriet, København, Danmark.
