I.
Orientering Fra november 1991 frem til februar 1993 gennemfører Arbejdstilsynet en  

 landsdækkende indsats for at styrke det forebyggende arbejde i  

 sikkerhedsorganisationerne på sygehusene.
Baggrunden for indsatsen I henhold til Arbejdstilsynets plan for 1991 skal der for et eller flere  

 udvalgte brancheområder iværksættes en indsats for at højne  

 sikkerhedsorganisationens arbejdsmiljøarbejde.
 Arbejdstilsynet har valgt at koncentrere denne indsats på sygehusområdet.  

 Baggrunden for valget er især følgende:
 I Arbejdsmiljørådets plan for den offentlige sektor fremhæves behovet for  

 at styrke sikkerhedsorganisationen og det forebyggende sikkerhedsarbejde.
Det er erfaringen, at selvom der er oprettet sikkerhedsorganisation på  

 sygehusene, bliver bekendtgørelsens regler om sikkerhedsorganisationens  

 opgaver og pligter ikke altid opfyldt.
Det er fx sjældent, at  

 sikkerhedsorganisationen foretager en løbende registrering af  

 arbejdsmiljøproblemerne, opstiller prioriterede løsningsforslag samt  

 udarbejder handlingsplaner.
 Hertil kommer at sikkerhedsorganisationen ofte heller ikke inddrages ved  

 indkøb af tekniske hjælpemidler, ved ombygninger/byggesagsbehandlinger m.v.
Endelig er der på sygehusene en række velkendte og veldokumenterede  

 arbejdsmiljøproblemer.
Både hvad angår antallet af anmeldte arbejdsulykker og  

 arbejdsbetingede lidelser ligger sygehusene over det gennemsnit, der gælder  

 for samtlige brancher.
Formålet med indsatsen Indsatsen skal medvirke til sikring af, at bekendtgørelsen om  

 virksomhedernes sikkerheds- og sundhedsarbejde efterleves gennem:
- at få sikkerhedsorganisationen på det enkelte sygehus til at arbejde  

 forebyggende, effektivt og systematisk via kortlægning af  

 arbejdsmiljøproblemerne samt ved udarbejdelse af handleplaner.
En sådan  

 systematik i sikkerhedsorganisationen vil bl.a. kunne medvirke til at  

 nedbringe antallet af arbejdsskader.
Indsatsområde Indsatsen rettes mod alle landets sygehuse og hospitaler.
Herunder også de  

 private.
Undtaget er dog de sygehuse, der i samarbejde med Arbejdstilsynet har  

 været eller er i gang med aktiviteter, der ligger på linie med dem, der  

 beskrives i denne cirkulæreskrivelse.
Vurderingen foretages af kredsen i  

 samråd med Indsatssekretariatet.
 Indsatsmidler:
II.
Instruktion Indsatsens forløb og gennemførelse Indsatsen starter den 1. november 1991 og skal være afsluttet den 28.  

 februar 1993. Kredsene skal i indsatsperioden anvende den procentdel af den  

 samlede virksomhedstid, som er angivet i kredskontrakterne for henholdsvis  

 1991, 1992 og 1993.
Oktober 1991 For at sikre en ensartet gennemførelse af indsatsen afholdes den 8.  

 oktober 1991 en temadag, hvor alle Arbejdstilsynets tilsynskredse er  

 repræsenteret.
 Kredsene sender umiddelbart efter modtagelsen af dette cirkulære en  

 skrivelse til alle sygehuse i amtet, hvor man ud over at orientere om  

 indsatsen beder sygehuset om at kontakte kredsen og aftale tidspunkt for det  

 indledende møde.
 Forslag til en sådan skrivelse fremsendes til kredsene.
November og december 1991 De enkelte tilsynskredse afholder lokale informationsmøder med relevante  

 organisationer og forvaltninger m.v.
På møderne orienteres om indsatsen og  

 der aftales/planlægges, hvordan disse kan støtte op om indsatsen.
Kredsene  

 skal sikre, at amternes sygehusforvaltninger skriftligt bliver orienteret om  

 indsatsen og indsatsmaterialet.
December 1991 og januar 1992 Tilsynskredsene aflægger besøg på de enkelte sygehuse, hvor ledelse,  

 sikkerheds- og eventuelt samarbejdsudvalg orienteres om indsatsforløbet.
Det er vigtigt, at kredsen indgår faste aftaler med sygehuset om den  

 praktiske gennemførelse af aktiviteterne i forbindelse med indsatsen.
Det vil  

 bl.a. sige, at sygehuset afsætter de nødvendige ressourcer til møder, til  

 kortlægningsaktiviteten, til behandlingen af spørgeskemaerne m.v.
 På mødet udleveres og præsenteres indsatsmaterialet.
Fra januar 1992 til medio marts 1992 Undersøgelse af sikkerhedsorganisationens funktion:
I første fase af indsatsen undersøger sygehuset (sikkerhedsudvalget), via  

 en spørgeskemaundersøgelse, hvorledes sikkerheds- og sundhedsarbejdet  

 fungerer.
Spørgeskemaet udleveres af kredsen.
Sikkerhedsudvalget distribuerer  

 og sørger for, at alle medlemmer af sikkerhedsorganisationen besvarer  

 skemaet.
Sikkerhedsudvalget indsamler besvarelserne, vurderer disse og  

 beslutter/overvejer mulige handlinger/ændringer.
Resultaterne af  

 spørgeskemaundersøgelsen gøres op i afrapporteringsskemaet og udleveres til  

 Arbejdstilsynet.
 Resultatet af undersøgelsen drøftes på et møde med kredsen i løbet af  

 marts og april 1992. Resultatet af undersøgelsen kan eventuelt drøftes på et  

 halvårsmøde, hvor både sikkerhedsudvalget, sikkerhedsgrupperne og kredsen  

 deltager.
 Endelig forbereder sikkerhedsudvalget i samarbejde med kredsen selve  

 kortlægningen af arbejdsmiljøet.
Fra april 1992 til og med juni 1992 Kortlægning af arbejdsmiljøforholdene:
De enkelte sikkerhedsgrupper kortlægger arbejdsmiljøforholdene ved hjælp  

 af checkliste/huskeliste og kortlægningsskema, som udleveres af kredsen.
Til  

 kortlægningen anvendes kun venstre halvdel af skemaet, højre halvdel er  

 forbeholdt sikkerhedsudvalgets angivelse af handleplan.
Sikkerhedsgrupperne  

 prioriterer arbejdsmiljøproblemerne, angiver eventuelle løsningsforslag og  

 sender resultatet til sikkerhedsudvalget.
 Kredsene skal, uagtet de generelle instrukser i At-cirkulæreskrivelsen om  

 vejledningsfunktionen, yde konkret bistand ved henvendelse fra det enkelte  

 sygehus.
Fra juli 1992 til og med september 1992 Vurdering af kortlægningen/udarbejdelsen af handleplan:
 Sikkerhedsudvalget vurderer sikkerhedsgruppernes kortlægning.
Sikkerhedsudvalget udarbejder en handleplan ved at angive udvalgets  

 løsningsforslag, prioritere de kortlagte problemer og angive en ansvarlig for  

 gennemførelsen.
Kortlægningsskemaernes højre halvdel benyttes til angivelse  

 af handleplan.
Oktober 1992 Drøftelse af handleplan med Arbejdstilsynet:
 Sikkerhedsudvalget afholder møde med kredsen, hvor handleplanen drøftes.
November 1992 Effektvurdering af sikkerhedsorganisationens arbejde:
På baggrund af indsatsen foretages igen en spørgeskemaundersøgelse af  

 sikkerheds- og sundhedsarbejdets funktion.
Der anvendes det samme spørgeskema  

 som tidligere.
December 1992 og januar 1993 Afrapportering til tilsynskredsene:
 Sikkerhedsudvalget drøfter resultatet af indsatsen på et møde med kredsen.
Februar 1993 Endelig afrapportering:
Kredsene skal inden udgangen af februar 1993 indsende afrapportering af  

 indsatsen til Direktoratet.
På denne baggrund udarbejder Direktoratet en  

 landsdækkende afrapportering af indsatsen.
 Kredsens afrapportering til Direktoratet skal indeholde følgende:
På baggrund af afrapporteringsskemaerne fra 1. og 2.  

 spørgeskemaundersøgelse skal kredsene udarbejde en samlet vurdering af  

 sikkerhedsorganisationens funktion på kredsens sygehuse.
Det vil sige en  

 samlet vurdering, der dækker alle sygehuse i kredsen.
I vurderingen skal  

 indgå kredsens overvejelser om årsagen til eventuelle problemer med  

 sikkerhedsorganisationens funktion.
Er problemerne fx:
- strukturelt betinget, - manglende organisatorisk ekspertise, - manglende ansvarsfordeling, - manglende viden, - manglende tid.
 Som bilag vedlægger kredsen de enkelte sygehuses afrapporteringsskemaer  

 fra både 1. og 2. spørgeskemaundersøgelse.
 Herudover bedes kredsene oplyse følgende:
Har der fundet en kortlægning sted på kredsens sygehuse? Ja/Nej/Delvist Hvad vurderer kredsen har været vanskeligt for sikkerhedsorganisationerne  

 ved kortlægningen? Er der udarbejdet handlingsplaner på kredsens sygehuse? Ja/Nej/Delvist Hvad vurderer kredsen har været vanskeligt for sikkerhedsorganisationerne  

 ved udarbejdelsen af handleplanerne? Endelig skal kredsene udarbejde en opgørelse over, hvilke sygehuse der har  

 indgået i undersøgelsen med angivelse af:
- sygehusets navn, - antal ansatte (antal hoveder), - antal sikkerhedsgrupper.
 Hvad vurderer kredsen på baggrund af indsatsen, der mangler for at nå  

 målet:
 - at få sikkerhedsorganisationen på det enkelte sygehus til at arbejde  

 forebyggende, effektivt og systematisk via kortlægning af  

 arbejdsmiljøproblemerne samt ved udarbejdelse af handleplaner.
Hvilke tiltag bør der tages i Direktoratet/kredsene for at følge indsatsen  

 op? Tilsyns- og påbudspolitik:
 Kredsene skal, i de tilfælde hvor det konstateres, at sikkerheds- og  

 sundhedsarbejdet ikke er organiseret i henhold til bestemmelserne i  

 bekendtgørelse nr. 392 af 10. august 1978 om virksomhedernes sikkerheds- og  

 sundhedsarbejde, med fire ugers frist for efterkommelse afgive påbud herom i  

 fornødent omfang.
 Hvis det ved det afsluttende besøg på sygehuset konstateres, at sygehuset  

 ikke selv på tilfredsstillende måde har kortlagt arbejdsmiljøet og udarbejdet  

 handleplaner, vurderer kredsene, om der ud fra de foreliggende  

 arbejdsmiljøforhold er behov for en detaljeret gennemgang af sygehuset med  

 henblik på at konstatere overtrædelser af konkrete bestemmelser i  

 arbejdsmiljølovgivningen.
III.
Ikrafttræden Straks.
