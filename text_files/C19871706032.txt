 Vedlagt fremsendes meddelelse nr. 029 vedr. retningslinier for behandling  

 af sager angående fri oversigt ved vejtilslutninger og betydende overkørsler  

 til hovedlandeveje.
 Meddelelsen er behandlet og godkendt i Aftaleudvalget, der er nedsat i  

 henhold til samarbejdsaftalens pkt. 2.
 Yderligere eksemplarer af meddelelsen kan rekvireres ved henvendelse til:
Vejdirektoratet A&D-områdets sagskoordinationskontor Havnegade 27 1016 København K tlf.: 01 93 33 38.
 Genpart af nærværende brev er tilsendt amtskommunen/kommunens tekniske  

 forvaltning.
Med venlig hilsen Bendt Jørgensen I henhold til samarbejdsaftalens afsnit 3.5 afgiver  

 amtsrådet/kommunalbestyrelsen indstilling til Vejdirektoratet om bl.a.  

 adgangsforhold og tilvejebringelse af forbedrede oversigtsforhold.
Endvidere  

 skal pålæg af oversigtsservitutter i forbindelse med mindre og større  

 anlægsforanstaltninger godkendes af Vejdirektoratet efter indstilling fra  

 amtsrådet/kommunalbestyrelsen.
 Amtsrådet/kommunalbestyrelsen er dog, som det fremgår af  

 samarbejdsaftalens pkt. 3.5.1.-3.5.7., bemyndiget til at træffe afgørelse i  

 visse tilfælde, bl.a. også for så vidt angår oversigter.
 Med nærværende meddelelse har Vejdirektoratet fastlagt retningslinier  

 alene for behandling af sager angående fri oversigt ved vejtilslutninger og  

 overkørsler (som defineret i Vejloven § 68), som sikres ved tinglyste  

 oversigtsservitutter.
Ministeriet for Offentlige Arbejder har med cirkulære af 19. oktober 1983  

 udsendt vejregler for vejkryds i åbent land, hvori der bl.a. er fastsat  

 regler for oversigtsforhold i vejkryds i åbent land.
Vejreglerne skal følges  

 for såvel vejtilslutninger som for betydende overkørsler for alle  

 hovedlandeveje i åbent land, med de suppleringer, som fremgår af nærværende  

 meddelelse.
Tilsvarende vejregler for vejkryds i byområder findes endnu ikke.  

 Vejregelkomiteen har imidlertid godkendt, at Vejdirektoratet til orientering  

 udsender det af Vejregeludvalget udarbejdede forslag til vejregler for  

 byernes trafikarealer.
I »Byernes trafikarealer, hæfte II,  

 Traceringselementer« er bl.a. anført krav til oversigt i vejkryds i  

 byområder.
Indtil videre skal oversigt i vejkryds i byområder fastlægges i  

 overensstemmelse hermed for såvel vejtilslutninger som for betydende  

 overkørsler for alle hovedlandeveje i byer, med de suppleringer, som fremgår  

 af nærværende meddelelse.
Til brug ved behandling af sager angående fri  

 oversigt fastsættes de r følgende: A.
Pålæg af nye oversigter ved vejtilslutninger og betydende  

 overkørsler.
 Nærværende meddelelse følges ved behandling af sager i henhold til lov om  

 offentlige veje, §§ 70 og 71, hvor amtsrådet/kommunalbestyrelsen er  

 bemyndiget til i medfør af samarbejdsaftalens afsnit 3.5. at træffe afgørelse  

 med hensyn til krav om fri oversigt vedrørende de i samarbejdsaftalens pkt.  

 3.5.1.-3.5.7. nævnte tilfælde.
Ved behandling af øvrige sager i henhold til vejlovens §§ 70 og 71 og ved  

 nye hovedlandevejsanlæg og ved ombygning af bestående hovedlandeveje følges  

 ligeledes nærværende meddelelse.
Sagerne skal fortsat godkendes af  

 Vejdirektoratet efter indstilling fra amtsrådet/kommunalbestyrelsen.
 Der stilles ved nyanlæg normalt ikke krav om oversigt før kryds, jfr. hvad  

 der herom er anført i »Vejregler for vejkryds i åbent land« og i  

 »Byernes trafikarealer«.
Såvel i åbent land som i byområder skal der normalt ikke pålægges  

 oversigtsservitutter i vejkryds, hvor der etableres signalregulering.
Kun i  

 tilfælde, hvor trafikanterne ved signalsvigt vil være ude af stand til at  

 orientere sig inden fremkørsel i krydset, skal den nødvendige oversigt fra  

 stopposition etableres.
B.
Eksisterende oversigter ved vejtilslutninger og  

 betydende overkørsler.
 Nærværende meddelelse følges ved behandling af sager vedrørende  

 eksisterende oversigt, hvor amtsrådet/kommunalbestyrelsen er bemyndiget til i  

 medfør af samarbejdsaftalens afsnit 3.5. at meddele dispensation/træffe  

 afgørelse i de under pkt. 3.5.1.-3.5.7. nævnte tilfælde.
I' Vejregler for vejkryds i åbent land' er det fremhævet, at disse ikke  

 medfører, at eksisterende oversigter skal sløjfes eller ændres, medmindre  

 konkrete sikkerhedsmæssige årsager kan begrunde dette.
Tilsvarende er anført  

 i »Byernes trafikarealer«, hæfte II.
 I konsekvens heraf kan der kun, hvor sådanne årsager er tilstede, træffes  

 bestemmelse om sløjfning eller ændring efter en konkret vurdering i hvert  

 enkelt tilfælde.
 Normalt skal de eksisterende oversigter således fortsat kræves respekteret  

 i det oprindeligt pålagte omfang.
 Ved lukning af sidevejstilslutninger og nedlæggelse af overkørsler samt i  

 ganske specielle tilfælde, hvor de pålagte oversigter virker helt umotiverede  

 og måske direkte uforståelige, bør der dog ske en aflysning eller ændring.
 Ligeledes kan der, hvor hensyn til den enkelte lodsejer taler derfor, og  

 sikkerhedsmæssige hensyn m.v., herunder hensynet til planlagte stier langs  

 hovedlandevejen, ikke taler imod, meddeles dispensation til en nedsættelse af  

 oversigterne, der dog ikke må føre til oversigtsarealer mindre end de, der  

 kræves ved nyanlæg.
 Ved vejkryds med signalregulering kan eksisterende servitutter aflyses  

 efter en konkret vurdering i hvert enkelt tilfælde.
Der skal ved denne vurdering lægges vægt på, om trafikanterne ved  

 signalsvigt vil være ude af stand til at orientere sig inden fremkørsel i  

 krydset.
I så fals skal den nødvendige oversigt fra stopposition  

 opretholdes/etableres, jfr. pkt.
A.
 I tilfælde, hvor en ændring af en eksisterende oversigt kun kan  

 gennemføres ved ekspropriation, skal indstilling herom forelægges  

 Vejdirektoratet.
