Aktieløn   annullering af  

 køberetter   supplerende tegningsretter I en bindende forhåndsbesked blev der stillet følgende  

 spørgsmål.
1.	Kan Ligningsrådet bekræfte, at medarbejdere i A, der  

 overgår til ansættelse i B, ikke vil blive beskattet som  

 følge af, at køberetter til aktier i A, som er udstedt til de  

 pågældende af A, annulleres og erstattes med tegningsretter  

 udstedt af B, der giver de pågældende ret til at erhverve aktier  

 i B? 2. 	Kan Ligningsrådet bekræfte, at A ikke vil blive  

 beskattet som følge af, at køberetter til aktier i A, som er  

 udstedt af A til medarbejdere i A, der overgår til ansættelse i  

 B, annulleres og erstattes med tegningsretter udstedt af B, der giver de  

 pågældende ret til at erhverve aktier i B? 3. 	Kan Ligningsrådet bekræfte, at B skattefrit for (i)  

 medarbejderne og (ii) A kan udstede tegningsretter til medarbejderne i A, som  

 giver de pågældende ret til efter udløbet af de  

 nuværende køberetter ( d.v.s. i 2004 hhv. 2005 ) at tegne aktier  

 i B på betingelse af, at de pågældende medarbejdere ikke  

 forinden har udnyttet deres køberetter til aktier i A? 4. 	Kan Ligningsrådet bekræfte, at der ikke vil ske  

 beskatning af de eksisterende aktionærer i B i forbindelse med  

 udstedelse af de i spørgsmål 1 - 3 omtalte tegningsretter ? 5. 	Kan Ligningsrådet bekræfte, at udnyttelsesperioden for  

 de i spørgsmål 1 og 2 nævnte nye tegningsretter kan  

 forlænges med op til to år, uden at dette vil ændre  

 Ligningsrådets besvarelse af spørgsmål 1 og 2 ? Svar Ad 1	nej, se sagsfremstilling og begrundelse Ad 2	nej, se sagsfremstilling og begrundelse Ad 3	nej, se sagsfremstilling og begrundelse Ad 4	nej Ad 5	ja Som led i en skattefri aktieombytning er aktiekapitalen i B i  

 efteråret 2001 blevet forhøjet ved apportindskud af aktier i A,  

 der herved er blevet et helejet datterselskab af B ( bortset fra egne aktier  

 ).
A har tidligere udstedt aktiekøberetter i A til en række  

 medarbejdere og har til brug for opfyldelsen af disse køberetter en  

 beholdning af egne aktier.
Køberetterne kan udnyttes mellem den 1.  

 januar 2003 og den 30. juni 2004 mellem den 1. januar 2004 og den 30. juni  

 2005, alt under forudsætning af, at medarbejderne er ansat i A i  

 uopsagt stilling den dag, køberetterne udnyttes.
 Efterfølgende er det besluttet at samle koncernens forsknings- og  

 udviklingsafdeling i B, hvorfor en række medarbejdere i A overgår  

 til ansættelse i B, mens visse af medarbejderne i A fortsat skal  

 være ansat i A.
 A ønsker at tilbyde de medarbejdere, der overgår til  

 ansættelse i B, at deres køberetter til aktier i A  

 afløses af tegningsretter, der på tilsvarende måde giver  

 de pågældende medarbejdere ret til at tegne aktier i B, hvorved  

 intentionerne bag det oprindelige køberetsprogram videreføres,  

 men tilpasses den omstændighed, at de pågældende  

 medarbejdere fremover vil være ansat hos B, ligesom der er foretaget en  

 ajourføring af enkelte bestemmelser i lyset af den i dag mere  

 udviklede praksis om warrants.
Det er en betingelse for udnyttelse af køberetterne, at  

 medarbejderen er ansat i selskabet, hvorfor udgangspunktet er, at  

 medarbejderen mister sin køberet ved at overgå til  

 ansættelse i B.
Af ordensmæssige grunde, og da der efter nyere  

 retspraksis kan rejses en vis tvivl om den civilretlige gyldighed af  

 sådanne klausuler, ønsker B, at køberetterne formelt  

 annulleres og erstattes af de nye tegningsretter i forbindelse med  

 medarbejdernes ansættelse i B.
 B ønsker at kunne udstede tegningsretter til medarbejderne i A, der  

 kan udnyttes i en periode efter udløbet af den periode, hvor de  

 foreliggende køberetter kan gøres gældende, men som er  

 betinget af, at de pågældende medarbejdere ikke har udnyttet  

 disse køberetter.
Styrelsens indstilling og begrundelse Ad 1 Et af formålene bag LL § 28 er at give selskaber mulighed for at  

 aflønne deres medarbejdere på en måde, som knytter dem til  

 selskabet, giver dem medindflydelse på deres egen arbejdsplads, og som  

 øger deres incitament ved at give dem del i selskabets overskud.
En  

 væsentlig forudsætning for at bevare disse incitamenter er, at  

 medarbejderen har tilknytning til det selskab, han kan erhverve aktier i.
 I forbindelse med overflytningen af medarbejdere fra A til B ønsker  

 man at give disse medarbejdere tegningsretter til aktier i B som betaling for  

 annullering af endnu ikke udnyttede køberetter til aktier i A.
 Det er således i god overensstemmelse med formålet bag LL §  

 28, at medarbejderne ved udnyttelsen opnår aktier i det selskab hvori  

 de er ansat.
Rådgiver anfører, at medarbejderne som udgangspunkt mister  

 deres rettigheder i forhold til køberetterne, idet køberetterne  

 er betingede af ansættelse i A.
Da der imidlertid efter nyere  

 retspraksis kan rejses tvivl om den civilretlige gyldighed af sådanne  

 klausuler ønsker man at annullere køberetterne.
 Spørgsmålet er imidlertid om en annullering af en  

 køberet bør medføre afståelsesbeskatning.
 Såfremt køberetterne udløber uudnyttede sker der ingen  

 beskatning.
En ændring af genstanden for en køberet, omfattet af  

 ligningslovens § 28, fra aktier i et selskab til aktier i et nyt  

 arbejdsgiverselskab i samme koncern er i forbindelse med selskabsretlige  

 omstruktureringer hidtil ikke anset for at være en ændring, der  

 medfører at køberetten må anses for at være  

 afstået, jf.
SKM2001.528.LR, SKM2001.530.LR og SKM2001.557.LR.
 Der er i den aktuelle situation ikke tale om en selskabsretlig  

 omstrukturering, men en flytning af arbejdsopgaver og medarbejdere fra et  

 selskab til et andet, da der samtidig er tale om en ændring fra en  

 køberet til en tegningsret anses den aktuelle situation at være  

 væsensforskellig i forhold til anførte offentliggjorte  

 ligningsrådsafgørelser.
En annullering af køberetter kan ikke umiddelbart sidestilles med  

 uudnyttet udløb.
Således er det alene selskabets beslutning, der  

 bevirker, at køberetten annulleres.
Såfremt køberetten  

 imidlertid udløber uudnyttet er det i kraft af medarbejderens  

 beslutning, at køberetten ikke udnyttes.
 Både henset til, at det er selskabets forhold, der gør at  

 køberetterne skal annulleres, at medarbejderne som betaling herfor  

 vederlægges med tegningsretter og at genstanden for det oprindelige  

 gode ( køberetten ) ændres, vil en sådan annullering  

 bevirke, at køberetterne må anses for afstået.
 Det indstilles, at der svares nej til spørgsmål 1.
Ad 2 Medarbejdere i A har modtaget køberetter i kraft af deres  

 ansættelsesforhold i selskabet.
De medarbejdere, hvis køberetter  

 bliver annulleret, overgår til ansættelse i B.
 I kraft af annulleringen kommer der ikke umiddelbart noget beløb  

 til fradrag i A, på trods af at selskabet har påtaget sig en  

 forpligtelse ved tildelingen af køberetter.
 I kraft af annulleringen af køberetterne og den tildeling af  

 tegningsretter, der sker til erstatning heraf, overtager B en udgift som A  

 oprindeligt havde påtaget sig.
Det kan så overvejes om denne "udgiftsflytning" udløser  

 tilskudsbeskatning.
Såfremt der havde været tale om de samme  

 køberetter, hvor genstanden blev ændret i kraft af en  

 selskabsretlig omstrukturering, ville der næppe blive tale om  

 tilskudsbeskatning.
De allerede tildelte køberetter vil blive anset for at være  

 afstået ved en annullering.
Såfremt   køberetterne var  

 udløbet uudnyttede, var der ikke kommet noget beløb til  

 fradrag.
Således heller ikke ved en annullering.
 Medarbejderne tildeles imidlertid tegningsretterne som kompensation for de  

 annullerede køberetter, således påtager B sig at afholde  

 en udgift som retteligt skulle være afholdt af A.
 A skal derfor beskattes som følge af, at køberetterne  

 annulleres og medarbejderne i stedet for disse opnår tegningsretter til  

 aktier i B.
 Det indstilles at svare nej til spørgsmål 2.
Ad 3 ( i ) Såfremt de allerede modtagne køberetter udløber  

 uudnyttede vil der ikke skulle ske beskatning.
Såfremt  

 køberetterne udnyttes vil der skulle ske beskatning på  

 udnyttelsestidspunktet.
Køberetterne er udstedt af A til aktier i samme.
Tegningsretterne  

 skal udstedes af B til aktier i B.
Såfremt medarbejderne som supplement  

 til køberetterne tildeles tegningsretter hvor det er en betingelse for  

 udnyttelse, at man ikke har udnyttet de modtagne køberetter, vil det  

 kunne anses for at være en ændring af både parterne og  

 genstanden for køberetten. - og således en væsentlig  

 ændring som ville kunne bevirke, at køberetten ville blive anset  

 for afstået.
 Det er styrelsens opfattelse, at der som udgangspunkt ikke skal ske  

 beskatning såfremt en supplerende aftale ( her: tegningsretterne )  

 opfylder kravene i § 28 og såfremt der ved den supplerende aftale ikke  

 sker ændring i skattemæssig henseende i relation til den  

 oprindelige aftale.
I den aktuelle situation ændres for det første genstanden for  

 godet.
Herudover er en konsekvens af, at medarbejderne modtager  

 tegningsretter, at man får fremrykket anskaffelsestidspunktet, idet  

 aktier erhvervet på grundlag af køberetter anskaffes på  

 udnyttelsestidspunktet, medens aktier erhvervet på grundlag af  

 tegningsretter, efter gældende praksis, anses for anskaffet på  

 retserhvervelsestidspunktet for tegningsretten.
En ændring af genstanden for godet er en væsentlig  

 ændring af en aftale.
Dette sammenholdt med at anskaffelsestidspunktet  

 for aktier er et væsentligt parameter ved beskatning af aktieavance,  

 betyder at den oprindelige køberetsaftale vil blive anset for  

 afstået i tilfælde af en supplerende aftale om tegningsret til  

 aktier i B.
Det indstilles, at første del af spørgsmål 3 besvares  

 nej.
B kan ikke skattefrit for medarbejderne tildele dem tegningsretter  

 betinget af, at de oprindeligt erhvervede køberetter ikke  

 udnyttes.
( ii ) Efter LL § 28 kan medarbejdere i et datterselskab modtage tegningsretter  

 fra moderselskabet forudsat, at tegningsretten er udstedt af dette selskab,  

 jf. § 28, stk. 2.
 Det fremgår af bemærkningerne til LL § 28, stk. 4, at  

 såfremt arbejdsgiverselskabet ikke betaler nogen godtgørelse til  

 moderselskabet, så vil moderselskabet ( forudsat dansk skattepligt )  

 have fradrag for udgiften til ydelse af tegningsretterne, mens  

 arbejdsgiverselskabets indkomstopgørelse ikke berøres.
 Såfremt arbejdsgiverselskabet godtgør moderselskabet dets  

 udgifter til tegningsretterne vil der være tale om udbytte, hvilket  

 heller ingen indflydelse har på datterselskabets  

 indkomstopgørelse.
 Sædvanligvis vil det således ikke have nogen indflydelse  

 på et datterselskabs indkomstopgørelse, at moderselskabet  

 udsteder tegningsretter til medarbejdere i datterselskabet forudsat at  

 medarbejderne modtager disse som vederlag som led i et  

 ansættelsesforhold eller som led i en aftale om personligt arbejde i  

 øvrigt.
I denne situation er den supplerende aftale væsentlig forskellig fra  

 den oprindelige køberetsaftale og kan derfor ikke anses for at  

 være erhvervet som vederlag for udført arbejde, men i stedet som  

 vederlag for at undlade at udnytte køberetten.
Tegningsretten anses  

 derfor ikke for at være omfattet af ligningslovens § 28.
 A skal derfor beskattes som følge af at medarbejderne tildeles  

 tegningsretter, der er betingede af, at de oprindeligt tildelte  

 køberetter ikke udnyttes, jf. begrundelsen i svaret på  

 spørgsmål 2.
 Det indstilles at svare nej til spørgsmål 3.
Ad 4 Omfattet af LL § 28 er købe- og tegningsretter tildelt i  

 ansættelsesforhold m.m.
 Det fremgår af aktieavancebeskatningslovens ( ABL ) § 1, stk. 2, 2.  

 pkt., at gevinst eller tab ved salg af tegningsretter omfattet af LL § 28  

 ikke skal medregnes ved opgørelsen af den skattepligtige almindelige  

 indkomst.
De i spm. 1 - 5 omhandlede tegningsretter er imidlertid ikke tildelt i  

 kraft af ansættelsesforholdet, men i kraft af,  at køberetter er  

 henholdsvis annulleret eller udløbet uudnyttet.
Dvs.tegningsretterne  

 er betaling i forbindelse med afståelse af køberetter.
 Da ABL § 1, stk. 2, 2. pkt. alene gælder i forbindelse med  

 tegningsretter omfattet af LL § 28, finder hovedreglen i 1. pkt anvendelse.  

 Således skal der ske beskatning af de hidtidige aktionærer i ved  

 afståelse af tegningsretterne.
 Det indstilles at svare nej til spørgsmål 4.
Ad 5 Man ønsker at forlænge udnyttelsesperioden p.g.a. den svage  

 udvikling på aktiemarkederne for aktier inden for denne branche.
 Tegningsretterne kan udnyttes i perioden 1. januar 2003 - 30. juni 2005.  

 Udnyttelsesperioden ønskes forlænget med op til to år.
Rådgiver henviser til en tidligere  

 ligningsrådsafgørelse offentliggjort i SKM2001.227.LR.
I den  

 afgørelse tillod Ligningsrådet, at der blev tilføjet  

 endnu et udnyttelsesvindue, eller tegningsperiode.
I den konkrete sag skulle  

 den yderligere tegningsperiode give mulighed for at tegningsretsindehavere  

 kunne udnytte deres tegningsret og sælge med i tilfælde af, at  

 aktionærer med mere end 75% af aktiekapitalen ønskede at  

 sælge virksomheden.
Der var således i den sag ikke tale om en  

 forlængelse af tegningsrettens løbetid.
En forlængelse af udnyttelsesperioden betyder i praksis også  

 en forlængelse af løbetiden.
Forlænges løbetiden  

 vil værdien af køberetten typisk stige, dette skyldes, at der  

 så er større sandsynlighed for at aktiernes handelsværdi  

 vil overstige exercisekursen.
 En forlængelse af udnyttelsesperioden er derfor en væsentlig  

 ændring af køberetsaftalen, hvorfor køberetten rent  

 aftaleretligt vil kunne anses for at være afstået og en ny  

 køberet med en længere udnyttelsesperiode indgået, dette  

 er stadfæstet af Højesteret i TfS 1998.625.
 Spørgsmålet er om man henset til formålet med LL § 28  

 kan anlægge en anderledes fortolkning.
Såfremt køberetter udløber uudnyttet skal der ikke ske  

 beskatning.
Såfremt der skal ske beskatning er det  

 favørelementet på tidspunktet for udnyttelsen, der  

 beskattes.
 Rådgiver anfører, at ønsket om forlængelse  

 skyldes den svage udvikling på aktiemarkederne for denne branche.  

 Således kan man forvente, at de nuværende køberetter  

 udløber uudnyttede, såfremt løbetiden ikke  

 ændres.
 En køberet, der udløber uudnyttet vil ikke blive beskattet,  

 og en ny tildeling af køberetter kan ske skattefrit, uanset  

 løbetiden.
 Der er således ikke noget der tilsiger, at det er nødvendigt,  

 i forhold til LL § 28, at lempe på praksis om hvilke ændringer,  

 der må betegnes som værende så væsentlige, at en  

 finansiel kontrakt må anses for at være afstået.
 Det indstilles, at der svares ja til spørgsmål 5.
 Ligningsrådet tiltrådte styrelsens indstilling.
