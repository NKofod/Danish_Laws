§ 1 I Socialministeriets bekendtgørelse nr. 511 af 4. juli 1990 om social  

 pension, som ændret ved bekendtgørelse nr. 608 af 24.
 august 1990, foretages følgende ændring:
 Kapitel 8 affattes således:
Behandling af sager om pension, hvor der  

 tillige er spørgsmål om § 37.  Socialministeren udøver de beføjesler, som  

 kommunerne har efter loven for personer med bopæl uden for Danmark, når de  

 angår pensioner, der skal fastsættes efter afsnit III, kap. 3, i forordning  

 nr. 1408/71 om anvendelse af de sociale sikringsordninger på arbejdstagere og  

 selvstændige erhvervsdrivende og deres familiemedlemmer, der flytter inden  

 for Fællesskabet.
 Stk. 2.  Socialministeren udøver de beføjelser, som  

 kommunerne har efter loven, når de angår pensioner, der skal samordnes med  

 udenlandsk pension efter regler i en overenskomst med en anden stat, når det  

 fremgår af en administrativ aftale om gennemførelse af overenskomsten.
 Stk. 3.  Socialministerens beføjelser efter stk. 1 og 2,  

 gælder ikke afgørelser om personligt tillæg.
Stk. 4.  For personer med bopæl i Danmark skal ansøgning  

 om pension, der fastsættes efter reglerne i stk. 1 og 2, indgives til  

 kommunalbestyrelsen i bopælskommunen.
Kommunalbestyrelsen skal sende en kopi  

 af ansøgningen til Socialministeriet, hvis det fremgår af ansøgningen, at der  

 kan være ret til pension fra et andet EF-land.
For personer med bopæl i  

 udlandet, skal ansøgning indgives til pensionsmyndigheden i udlandet.
Stk. 5.  Ansøgning om dansk pension gælder tillige som  

 ansøgning om den udenlandske pension, medmindre der er tale om pension fra de  

 nordiske lande eller Schweiz, eller der er ønsket udsættelse med den  

 udenlandske pension.« § 2 Bekendtgørelsen træder i kraft den 1. april 1991.
