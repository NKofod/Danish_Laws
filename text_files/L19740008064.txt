 Ved kgl. resolution af 10. juni 1974 har Dannmark ratificeret den i  

 København den 22. juni 1972 undertegnede traktat om udlevering mellem Danmark  

 og Amerikas forenede Stater.
 Traktaten har følgende ordlyd:
TRAKTAT om udlevering mellem Kongeriget Danmark og Amerikas forenede  

 Stater Kongeriget Danmark og Amerikas forenede Stater er i ønsket om at styrke  

 samarbejdet mellem de to lande med henblik på gensidig udlevering af  

 lovovertrædere blevet enige om følgende:
Artikel 1 Hver af de kontraherende stater indvilliger i - under de omstændigheder og  

 på de betingelser, der er nævnt i denne traktat - til den anden stat at  

 udlevere personer, der antræffes på dens territorium, og som er sigtet eller  

 dømt for nogen af de i artikel 3 nævnte lovovertrædelser begået på den anden  

 stats territorium eller uden for dette på de i artikel 4 angivne betingelser.
Artikel 2 Den anmodede stat skal i medfør af denne traktats bestemmelser kun  

 udlevere en person, der er sigtet eller dømt for en af de i artikel 3 nævnte  

 lovovertrædelser, under følgende to betingelser:
1. at lovgivningen i den begærende stat, da  

 lovovertrædelsen blev begået, indeholdt hjemmel til fængsel i mere end 1 år,  

 og 2. at der efter den gældende lovgivning i den anmodede  

 stat i almindelighed er hjemmel til fængsel i mere end 1 år, hvis  

 lovovertrædelsen var blevet begået på den anmodede stats territorium.
 Når den pågældende person er dømt i den begærende stat, skal den idømte  

 frihedsberøvende foranstaltning være af mindst 4 måneders varighed.
Artikel 3 Under iagttagelse af bestemmelserne i artikel 2 skal udlevering tillades  

 for følgende lovovertrædelser:
 1. Mord; forsætligt manddrab; overfald i den hensigt  

 at begå mord.
 2. Vold under skærpende omstændigheder; tilføjelse af  

 skade i den hensigt at forvolde grov legemsbeskadigelse.
 3. Ulovligt angreb på en andens legeme ved at kaste  

 ætsende eller skadelige stoffer mod det eller påføre det sådanne stoffer.
 4. Voldtægt; forbrydelse mod kønssædeligheden; sodomi  

 under anvendelse af tvang eller trussel; samleje og andet ulovligt kønsligt  

 forhold til børn under den alder, som er angivet i lovgivningen i såvel den  

 begærende som den anmodede stat.
 5. Ulovlig svangerskabsafbrydelse.
 6. Rufferi; tilskyndelse af en person under 21 år til  

 at udøve kønslig usædelighed som erhverv eller bistand hertil; medvirken til,  

 at en person under 21 år eller en person, der på det pågældende tidspunkt er  

 uvidende om hensigten hermed, bringes ud af landet i den hensigt, at den  

 pågældende i udlandet skal drive erhverv ved kønslig usædelighed eller skal  

 benyttes til sådant utugtigt formål; fremme af kønslig usædelighed ved i  

 gentagne tilfælde eller for vindings skyld at optræde som mellemmand;  

 udnyttelse af en andens erhverv ved kønslig usædelighed.
 7. Kidnapning; ulovlig fjernelse af børn; bortførelse;  

 ulovlig frihedsberøvelse.
 8. Røveri; røverisk overfald.
 9. Indbrudstyveri.
 10. Andet tyveri.
 11. Underslæb.
 12. Tilvendelse af ejendele, penge eller værdipapirer  

 ved falske føregivender eller ved trussel om vold eller ved at bedrage en  

 offentlig institution, offentligheden eller en enkeltperson ved svig, falske  

 påstande, anvendelse af postvæsenet eller andet kommunikationsmiddel i  

 forbindelse med planer, der går ud på at besvige eller bedrage, eller ved  

 andre bedrageriske midler.
 13. Bestikkelse, herunder kræve, fremsætte og modtage  

 tilbud.
 14. Afpresning.
 15 Modtagelse eller transport af penge, værdipapirer eller andre genstande  

 med kendskab til, at disse er erhvervet på ulovlig måde.
 16. Bedrageri begået af en depositar, bankfunktionær,  

 agent, kommissionær, værge, eksekutor, administrator eller en direktør eller  

 en person i ledende stilling i et selskab.
 17. Overtrædelse af lovgivningen om penge eller  

 dokumentfalsk.
 18. Falsk forklaring afgivet for en domstol eller over  

 for en offentlig myndighed, herunder - i De forenede Staters lovgivning -  

 mened og forledelse til mened.
 19. Brandstiftelse.
 20. Overtrædelse af lovgivningen om beskyttelse af  

 menneskers liv eller sundhed mod: mangel på drikkevand og forgiftet,  

 forurenet, farligt eller iøvrigt sundhedsfarligt drikkevand, stoffer eller  

 produkter.
 21. Enhver handling begået i den hensigt at bringe  

 personer, der rejser med jernbane, luftfartøj, skib, bus eller andet  

 transportmiddel, i fare eller enhver handling, der forstyrrer sikkerheden ved  

 driften af sådanne transportmidler.
 22. Sørøveri; mytteri eller oprør ombord i et  

 luftfartøj imod luftkaptajnens myndighed; enhver kapring af eller overtagelse  

 af kontrollen med et luftfartøj ved anvendelse af magt eller trussel herom.
 23. Overtrædelse af lovgivningen om tingsbeskadigelse.
 24. a) Overtrædelse af lovgivningen om indførsel,  

 udførsel eller transit af varer.
 25. Overtrædelse af konkurslovgivningen.
 26. Overtrædelse af lovgivningen om narkotika,  

 cannabis sativa L, psykotrope stoffer, kokain og dets derivater og andre  

 farlige stoffer og kemikalier.
 27. Overtrædelse af lovgivningen vedrørende:
 28. Ulovlig misbrug af embedsmyndighed, der resulterer  

 i grov legemsbeskadigelse eller i berøvelse af en andens liv, frihed eller  

 ejendom.
Udlevering skal ligeledes tillades for forsøg på eller medvirken til at  

 begå de i denne artikel nævnte lovovertrædelser.
Forsøg omfatter ,,conspiracy  

 to commit'» efter amerikansk ret.
 Udlevering skal endvidere tillades for en lovovertrædelse, hvoraf en af de  

 ovennævnte lovovertrædelser er et væsentligt element, når De forenede Staters  

 føderale jurisdiktionskompetence forudsætter, at der som led i den strafbare  

 adfærd indgår forhold som transport, brug af transportmidler, anvendelse af  

 postvæsenet eller af faciliteter mellem enkeltstaterne.
 Ved udleveringsbegæringens modtagelse kan vedkommende administrative  

 myndighed i den anmodede stat afslå en begæring om udlevering, hvis den  

 skønner, at domstolene i den anmodede stat ikke ville have idømt en  

 frihedsstraf af over 4 mnåneders varighed for den lovovertrædelse, for  

 hvilken udlevering begæres.
Artikel 4 I denne traktat forstås en kontraherende stats territorium som hele det  

 territorium, der hører under denne kontraherende stats jurisdiktion, herunder  

 luftrum og territorialfarvand samt skibe og luftfartøjer, der er  

 indregistreret i denne kontraherende stat, hvis luftfartøjet er under  

 flyvning eller skibet er i rum sø på det tidspunkt, da lovovertrædelsen blev  

 begået.
I denne traktat anses et luftfartøj for at være under flyvning fra  

 det øjeblik, da motoreffekten anvendes med henblik på start, og indtil det  

 øjeblik da landingsafløbet er tilendebragt.
 Når den lovovertrædelse, for hvilken udlevering begæres, er begået uden  

 for den begærende stats territorium, kan den kompetente danske myndighed  

 henholdsvis den administrative myndighed i De forenede Stater tillade  

 udlevering, hvis der efter den anmodede stats lovgivning er hjemmel til straf  

 for en sådan lovovertrædelse begået under lignende omstændigheder.
Artikel 5 Danmark er ikke forpligtet til at udlevere danske, finske, islandske,  

 norske eller svenske statsborgere og De forenede Stater er ikke forpligtet  

 til at udlevere egne statsborgere, men den administrative myndighed i den  

 anmodede stat skal, forudsat at dens lovgivning ikke er til hinder herfor,  

 udlevere sådanne statsborgere, hvis den skønner det rigtigst at gøre det.
 Hvis udlevering nægtes i medfør af denne artikel, skal den anmodede stat  

 overgive sagen til sine kompetente myndigheder med henblik på  

 strafforfølgning.
Artikel 6 Udlevering skal kun tillades, hvis bevismaterialet ifølge lovgivningen på  

 det sted, hvor den pågældende antræffes, er tilstrækkeligt enten til at  

 begrunde, at der blev rejst tiltale mod ham, hvis den påsigtede  

 lovovertrædelse var begået på det pågældende sted, eller til at dokumentere,  

 at han er identisk med den person, der er dømt i den begærende stat.
Når udleveringsbegæring fremsættes over for den danske regering, er de  

 danske myndigheder i overensstemmelse med dansk udleveringslovgivning  

 berettiget til at kræve sådanne bevisligheder, som kan skabe en formodning om  

 skyld hos en domfældt.
Udlevering kan nægtes, hvis sådanne supplerende  

 bevisligheder anses for utilstrækkelige.
Artikel 7 Udlevering må ikke tillades i følgende tilfælde:
1. Når der på den anmodede stats territorium er  

 indledt strafforfølgning mod den person, der begæres udleveret, eller han har  

 været strafforfulgt og er blevet frikendt eller straffet for den  

 lovovertrædelse, for hvilken han begæres udleveret.
Hvis tiltale er frafaldet  

 mod en person, der begæres udleveret fra Danmark, kan udlevering kun ske,  

 hvis dansk lovgivnings betingelser herfor er opfyldt.
 2. Når der i en tredje stat har været gennemført  

 strafforfølgning mod den person, der begæres udleveret, og han er blevet  

 frifundet eller har udstået sin straf for den lovovertrædelse, for hvilken  

 han begæres udleveret.
 3. Når strafansvaret, eller adgangen til at fuldbyrde  

 straf for lovovertrædelsen er forældet efter lovgivningen i en af de  

 kontraherende stater.
4. Hvis den lovovertrædelse, for hvilken den  

 pågældende begæres udleveret, er en politisk lovovertrædelse eller en  

 lovovertrædelse, der står i forbindelse med en politisk lovovertrædelse,  

 eller hvis den anmodede stat har grund til at antage, at begæringen om  

 udlevering i virkeligheden er fremsat med henblik på at stille ham for retten  

 eller straffe ham for en politisk lovovertrædelse eller en lovovertrædelse,  

 der står i forbindelse med en politisk lovovertrædelse.
Ethvert spørgsmål om,  

 hvorvidt en sag er omfattet af denne bestemmelse, afgøres af myndighederne i  

 den anmodede stat.
 5. Hvis den anmodede stat under særlige  

 omstændigheder, navnlig under hensyntagen til den pågældendes alder,  

 helbredstilstand eller andre personlige forhold, har grund til at antage, at  

 udlevering vil være uforenelig med humanitære hensyn.
 6. Hvor der er tale om en militær lovovertrædelse.
 Udlevering kan nægtes af enhver anden grund, som er angivet i den  

 anmodedestats lovgivning.
Artikel 8 Når den lovovertrædelse, for hvilken udlevering begæres, kan straffes med  

 døden efter den begærende stats lovgivning, og den anmodede stats lovgivning  

 ikke hjemler dødsstraf for denne lovovertrædelse, kan udlevering nægtes,  

 medmindre den begærende stat afgiver sådanne forsikringer, som den anmodede  

 stat anser for fyldestgørende for, at der ikke vil blive idømt dødsstraf,  

 eller at en sådan straf ikke vil blive fuldbyrdet.
Artikel 9 Når den person, der begæres udleveret, er genstand for strafforfølgning  

 eller er lovligt tilbageholdt på den annmodede stats territorium for en anden  

 lovovertrædelse end den, for hvilken han begæres udleveret, kan afgørelsen om  

 udlevering udsættes, indtil strafforfølgningen mod ham er afsluttet og den  

 straf, han er eller måtte blive idømt, er fuldbyrdet.
Artikel 10 Afgørelsen af, om en begæring om udlevering skal imødekommes, træffes i  

 overensstemmelse med den anmodede stats lovgivning, og den person, der  

 begæres udleveret, skal have adgang til at gøre brug af de i denne lovgivning  

 hjemlede retsmidler.
Artikel 11 Begæringen om udlevering skal fremsættes ad diplomatisk vej.
 Begæringen skal ledsages af en beskrivelse af den pågældende person,  

 oplysninger om hans nationalitet og bopæl, hvis sådan foreligger en  

 redegørelse for sagens omstændigheder, ordlyden af de relevante  

 lovbestemmelser i den begærende stat, herunder de bestemmelser, der retligt  

 beskriver gerningsindholdet af lovovertrædelsen og angiver strafferammen,  

 samt en erklæring om, at strafansvaret eller adgangen til at fuldbyrde idømt  

 straf for lovovertrædelsen ikke er forældet.
 Når begæringen angår en person, som endnu ikke er kendt skyldig eller som  

 er kendt skyldig, uden at der endnu er truffet afgørelse af  

 sanktionsspørgsmålet, skal den endvidere ledsages af en arrestordre udstedt  

 af en dommer eller anden retsembedsmand i den begærende stat og af sådanne  

 bevisligheder, som efter den anmodede stats lovgivning ville begrunde hans  

 anholdelse, fængsling og strafforfølgning, hvis lovovertrædelsen var begået i  

 den sidstnævnte stat, herunder dokumentation for, at den person, der begæres  

 udleveret, er identisk med den, som arrestordren angår.
 Når begæringen vedrører en domfældt, skal den ledsages af en udskrift af  

 den dom, der er afsagt i den begærende stat, en erklæring om, hvor stor en  

 del af straffen der ikke er afsonet, og dokumentation for, at den person, der  

 begæres udleveret, er identisk med den, som dommen angår.
En arrestordre, en vidneforklaring eller anden forklaring afgivet under  

 ed, retsdokumenter, der godtgør domfældelsen og eventuelle supplerende  

 bevisligheder, som de danske myndigheder kræver i medfør af artikel 6, stk.  

 2, eller bekræftede kopier af disse dokumenter, skal anerkendes som  

 bevismidler ved behandlingen af udleveringsbegæringen, når de - ved en  

 begæring fra Danmark - er underskrevet eller bekræftet af en dommer eller  

 anden embedsmand eller er legaliseret ved justitsministeriets officielle  

 snegl og i hvert tilfælde tillige er attesteret af De forenede Staters  

 øverste diplomatiske eller konsulære embedsmand i Danmark, eller når de - ved  

 en begæring fra De forenede Stater - er underskrevet eller attesteret af en  

 dommer eller anden embedsmand i De forenede Stater og forsynet med  

 udenrigsministeriets officielle segl.
Enhver vidneforklaring eller anden  

 forklaring, der ikke er afgivet under ed, men som iøvrigt opfylder de i denne  

 bestemmelse givne krav, skal anerkendes som bevismiddel på samme måde som en  

 vidneforklaring eller anden forklaring, der er afgivet under ed, når det er  

 anført, at den pågældende person, før han afgav, forklaring for den begærende  

 stats retsmyndigheder, af disse myndigheder var blevet underrettet om det  

 strafansvar, han vil pådrage sig i tilfælde af falsk eller ufuldstændig  

 forklaring.
 Den anmodede stat kan kræve, at de dokumenter, der ledsager begæringen om  

 udlevering, oversættes til den anmodede stats sprog.
Artikel 12 I hastende sager kan en kontraherende stat anmode om foreløbig anholdelse  

 og fængsling af den eftersøgte person, indtil begæringen om udlevering kan  

 fremsættes ad diplomatisk vej.
Denne anmodning kan fremsættes enten ad  

 diplomatisk vej eller direkte mellem det danske justitsministerium og De  

 forenede Staters justitsministerium.
Anmodningen skal indeholde en  

 beskrivelse af den eftersøgte person og angive, at det er hensigten at begære  

 ham udleveret, en erklæring om, at der foreligger en arrestordre eller, hvis  

 han er fundet skyldig og pålagt straf, en domfældelse vedrørende den  

 pågældende, samt sådanne yderligere oplysninger, som måtte være nødvendige  

 for at udstede en arrestordre, hvis lovovertrædelsen var blevet begået, eller  

 den eftersøgte var blevet dømt på den anmodede stats territorium.
 Ved modtagelsen af en sådan anmodning skal den anmodede stat tage de  

 nødvendige skridt for at sikre den pågældendes anholdelse og fængsling.
En person, der fængsles efter en sådan anmodning, kan løslades efter  

 tredive dages forløb, regnet fra tidspunktet for hans anholdelse, hvis  

 begæring om hans udlevering, ledsaget af de i artikel 11 anførte dokumenter,  

 ikke forinden er modtaget.
Den begærende stat kan, under angivelse af  

 grundene dertil, anmode om en forlængelse af fængslingen for en periode, der  

 ikke overstiger tredive dage, og vedkommende judicielle myndighed i den  

 anmodede stat skal være berettiget til at forlænge fængslingen.
Løsladelse i  

 medfør af dette stykke udelukker ikke, at der træffes foranstaltninger med  

 henblik på udlevering af den eftersøgte, hvis en begæring senere modtages.
Artikel 13 Hvis den anmodede stat kræver supplerende bevisligheder eller oplysninger  

 for at kunne træffe afgørelse om en udleveringsbegæring, skal sådanne  

 bevisligheder eller oplysninger være overleveret inden for den tidsfrist, som  

 denne stat fastsætter.
Hvis den pågældende er fængslet, og de tilvejebragte supplerende  

 bevisligheder eller oplysninger ikke er tilstrækkelige, eller hvis disse  

 bevisligheder eller oplysninger ikke er modtaget inden udløbet af den  

 tidsfrist, der er fastsat af den anmodede stat, skal han løslades.
Sådan  

 løsladelse udelukker ikke, at den begærende stat fremsætter en ny anmodning  

 vedrørende den samme lovovertrædelse.
Artikel 14 En person, der er udleveret i henhold til denne traktat, kan ikke  

 tilbageholdes, tiltales eller straffes på den begærende stats territorium for  

 nogen anden lovovertrædelse end den, han er udleveret for, eller af denne  

 stat udleveres til en tredje stat, medmindre 1. han har forladt den begærende stats territorium  

 efter sin udlevering og frivilligt er vendt tilbage hertil, 2. han ikke har forladt den begærende stats  

 territorium uanset, at han i femogfyrre dage har haft mulighed herfor, eller 3. den anmodede stat har givet sit samtykke til, at  

 han tilbageholdes, tiltales, straffes eller udleveres til en tredje stat for  

 en anden lovovertrædelse end den, han blev udleveret for.
 En person, der er blevet løsladt, skal gøres opmærksom på de eventuelle  

 følger af, at han opholder sig på den begærende stats territorium.
 Disse bestemmelser gælder ikke for lovovertrædelser begået efter  

 udleveringen.
Artikel 15 En stat, der modtager to eller flere begæringer om udlevering af den samme  

 person, enten for den samme lovovertrædelse eller for forskellige  

 lovovertrædelser, skal ved afgørelsen af, til hvilken af de begærende stater  

 den vil udlevere den eftersøgte, tage samtlige omstændigheder i betragtning,  

 herunder især muligheden for en senere udlevering mellem de begærende stater,  

 lovovertrædelsernes grovhed, gerningsstedet, den eftersøgtes nationalitet og  

 bopæl, tidspunkterne for begæringernes modtagelse samt bestemmelserne i  

 eventuelle udleveringsaftaler mellem den anmodede stat og den anden eller de  

 andre begærende stater.
Artikel 16 Den anmodede stat skal straks ad diploinatisk vej underrette den begærende  

 stat om sin afgørelse vedrørende udleveringsbegæringen og, hvis den  

 imødekommes, om, hvor længe den pågældende har været tilbageholdt som følge  

 af udleveringsbegæringen.
 Hvis udlevering er tilladt, skal myndighederne i den begærende stat og den  

 anmodede stat aftale tid og sted for den pågældendes overlevering.
 Hvis udlevering ikke er blevet gennemført, kan den anmodede stat løslade  

 den pågældende ved udløbet af den frist, som måtte være fastsat i den  

 anmodede stats lovgivning, og den anmodede stat kan senere nægte at udlevere  

 den pågældende for den samme lovovertrædelse.
Artikel 17 Hvis udleveringsbegæringen imødekommes, skal alle genstande, der er til  

 stede, og som er erhvervet som resultat af lovovertrædelsen, eller som er  

 påkrævede som bevismateriale, overleveres, for så vidt det er foreneligt med  

 den anmodede stats lovgivning og med respekt af tredjemands rettigheder.
 Under iagttagelse af betingelserne i stk. 1 skal de nævnte genstande  

 overleveres til den begærende stat, selv om den besluttede udlevering ikke  

 kan gennemføres på grund af den eftersøgtes død eller undvigelse.
Artikel 18 Transport af en person, der af en tredje stat er udleveret til en af de  

 kontraherende stater gennem den anden kontraherende stats territorium, skal  

 tillades efter anmodning fremsat ad diplomatisk vej, forudsat at  

 betingelserne for udlevering af denne person fra transitstaten er opfyldt, og  

 hensynet til grundlæggende retsprincipper taler imod en sådan  

 gennemtransport.
 Den stat, til hvilken udlevering er sket, skal godtgøre den stat, gennem  

 hvis territorium gennemtransport fandt sted, de udgifter, som den sidstnævnte  

 stat måtte have haft i forbindelse med transporten.
Artikel 19 Udgifter ved oversættelse af dokumenter og ved transport af den eftersøgte  

 skal afholdes af den begærende stat.
Vedkommende myndigheder i den anmodede  

 stat skal på enhver måde inden for deres kompetence bistå embedsmændene i den  

 begærende stat over for de respektive domstole.
Den anmodede stat kan ikke  

 over for den begærende stat gøre krav på betaling af nogen del af udgifter i  

 forbindelse med anholdelse, fængsling, efterforskning og overførelse af  

 personer i henhold til denne traktat.
Artikel 20 Denne traktat finder anvendelse på de i artikel 3 nævnte lovovertrædelser,  

 hvad enten de er begået før eller efter traktatens ikrafttræden, dog at  

 udlevering ikke skal tillades for en lovovertrædelse, der er begået før denne  

 traktats ikrafttræden, hvis den ikke efter begge staters lovgivning var  

 strafbar på gerningstidspunktet.
Artikel 21 Denne traktat skal ratificeres, og ratifikationsdokumenterne skal  

 udveksles i Washington så snart som muligt.
Traktaten træder i kraft den tredivte dag efter udvekslingen af  

 ratifikationsdokumenterne.
Den kan bringes til ophør af hver af de  

 kontraherende stater på et hvilket som helst tidspunkt ved opsigelse over for  

 den anden kontraherende stat, hvilken opsigelse får virkning 6 måneder efter  

 datoen for dens modtagelse.
 TIL BEKRÆFTELSE HERAF har undertegnede dertil af deres respektive  

 regeringer behørigt bemyndigede underskrevet denne traktat.
 UDFÆRDIGET i to eksemplarer med dansk og engelsk tekst, som begge har  

 samme gyldighed, i København, den 22. juni 1972.
 For Kongeriget Danmark:
K.
B.
Andersen.
 For Amerikas forenede Stater:
Fred J.
Russell.
 Ratifikationsinstrumenterne udveksledes i Washington den 1. juli 1974, og  

 traktaten trådte herefter i medfør af artikel 21 i kraft den 31. juli 1974.
 Udenrigsministeriet, den 12. august  

 1974.
 Ove Guldberg.
 HÆFTE III indeholdende nr. 56-80 er udgivet den 14. oktober 1974.
