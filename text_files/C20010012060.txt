Vejledning til bekendtgørelse om ændring af bekendtgørelse  

  

 om arbejde og indtægter mv. i efterlønsperioden (for medlemmer, som er fyldt 60 år før 1. juli 1999)  

  

 (om fleksjob) Direktoratet har i bekendtgørelse nr. 592 af 22. juni 2001  

 foretaget ændringer i bekendtgørelse nr. 351 af 16. maj 2001 om arbejde og  

 indtægter mv. i efterlønsperioden (for medlemmer, som er fyldt 60 år før 1.  

 juli 1999). Samtidig har direktoratet ved denne vejledning ændret vejledning  

 nr. 64 af 16. maj 2001.
 I vejledningen indsættes efter § 29:
»Kapitel 4 a Medlemmer omfattet af reglerne om fleksjob Til § 29 a, stk. 1 Et medlem kan ikke samtidig modtage efterløn og være  

 omfattet af reglerne i kapitel 7 i lov om aktiv socialpolitik.
Efterlønnen  

 indstilles fra det tidspunkt, hvor et medlem er ansat i et fleksjob eller  

 modtager ledighedsydelse i perioden forud for et fleksjob eller i perioden  

 mellem 2 fleksjob.
Til § 29 a, stk. 2 Et medlem, der bliver omfattet af reglerne om fleksjob fra  

 den 1. juli 2001 bliver automatisk tilmeldt fleksydelsesordningen.
Medlemmet  

 kan dog fravælge fleksydelsesordningen og bevare medlemskabet af a-kassen.  

 Medlemmet kan også vælge fortsat at være medlem af a-kassen og tilmeldt  

 fleksydelsesordningen.
Vejledning om fleksydelsesordningen kan fås hos  

 Socialministeriet.
Tilladelse til drift af selvstændig virksomhed Et medlem, som har fået tilladelse til drift af selvstændig  

 virksomhed som bibeskæftigelse i 200 timer pr. kalenderår, og som efter at  

 have  

 været omfattet af reglerne i kapitel 7 i lov om aktiv socialpolitik vender  

 tilbage til efterløn, kan fortsætte driften af den tidligere godkendte  

 selvstændige virksomhed, hvis betingelserne for drift af selvstændig  

 virksomhed  

 fortsat er opfyldt.
Har den selvstændige virksomhed ændret omfang eller  

 karakter, skal medlemmet dog på ny søge om en tilladelse til drift af  

 selvstændig virksomhed.
 Eksempel:
Et medlem har i forbindelse med overgang til efterløn den 1.  

 januar 2001 fået en tilladelse til at drive et lille landbrug inden for  

 200-timers-ordningen.
Landbruget består af dyrkning af korn.
Medlemmet bliver  

 den 1. juli 2001 visiteret til et fleksjob, og efterlønnen indstilles.
Den 1.  

 januar 2003 vender medlemmet tilbage i efterlønsordningen, og medlemmet  

 ønsker  

 i den forbindelse at fortsætte med at drive selvstændig virksomhed som  

 bibeskæftigelse inden for 200-timers-ordningen.
Virksomheden har imidlertid  

 skiftet karakter, således at medlemmet i stedet for at dyrke korn, nu dyrker  

 juletræer på landbrugsarealet.
Medlemmet må i den pågældende situation på ny  

 søge om en tilladelse til drift af selvstændig virksomhed.
Arbejde efter 200-timers-reglen eller mod fradrag Et medlem, der vælger igen at få udbetalt efterløn efter  

 § 29 a, stk. 2, vil fortsat være omfattet af det tidligere valg om  

 at  

 arbejde efter 200-timers-reglen uden fradrag eller arbejde mod fradrag, jf.  

 § 2, stk. 1.
Hvis medlemmet arbejdede efter 200-timers-reglen inden  

 medlemmet blev omfattet af reglerne om fleksjob, vil medlemmet således kunne  

 fortsætte på 200-timers-reglen.
Timer fra fleksjobbet medregnes ikke i de 200  

 timer.
 Har medlemmet derimod tidligere valgt at arbejde mod  

 fradrag, vil medlemmet, efter at have været omfattet af reglerne om fleksjob,  

 ikke kunne vælge at arbejde efter 200-timers-ordningen uden fradrag i  

 efterlønnen, men vil fortsat være bundet af sit tidligere valg.
