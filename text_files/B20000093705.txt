Bekendtgørelse om fordeling af midler  

 til decentrale varme- og kraftvarmeværker I medfør af tekstanmærkning nr. 5 til § 23.75.01 i  

 finansloven for finansåret 2000, fastsættes:
§ 1. Anlæg, der kan komme i betragtning ved  

 tildeling af de på finansloven for finansåret 2000 afsatte 250  

 mio. kr., er 1)	anlæg til produktion af varme eller kraftvarme, hvor varmen  

 alene leveres til godkendte anlæg til fremføring af varmt vand  

 eller damp, såfremt anlægget er etableret samtidig med  

 etableringen af produktionsanlægget (barmarksværker), eller 2)	decentrale kraftvarmeværker baseret på naturgas, hvor  

 den samlede elkapacitet, som kan relateres til et selvstændigt  

 kollektivt forsyningsområde, er 3 MW eller derunder.
 Stk. 2. Energistyrelsen kan beslutte, at anlæg,  

 hvis etableringsvilkår kan sidestilles med anlæg omfattet af stk.  

 1, skal omfattes af stk. 1.
Stk. 3. Et anlæg efter stk. 1 og 2 vil dog kun  

 kunne komme i betragtning, såfremt Energistyrelsen finder, at  

 anlægget er nødlidende, jf. § 3, og såfremt 1)	anlægget er idriftsat eller af Kommunalbestyrelsen godkendt  

 før 1. januar 1997, 2)	anlægget er forbrugerejet eller kommunalt ejet, 3)	anlægget ikke er ejet af et anlæg omfattet af § 2, stk.  

 2, og § 7, stk. 2, i bekendtgørelse nr. 798 af 23. oktober 1997 om  

 tilskud til elproduktion, eller 4)	anlægget ikke er ejet af elværker, som har bevilling til  

 at udøve elforsyningsvirksomhed i medfør af lov om elforsyning,  

 eller af distributionsvirksomheder eller af selskaber, hvori elværker  

 eller eldistributionsvirksomheder har bestemmende indflydelse.
 Stk. 4. Kravet i stk. 3, nr. 2, omfatter ikke  

 biomassebaserede anlæg.
 Stk. 5. Såfremt et anlæg omfattet af stk. 1  

 eller stk. 2 er opdelt i en produktions- og en distributionsdel, og hver del  

 ejes af indbyrdes uafhængige juridiske personer, kan kun den del af  

 anlægget, som opfylder stk. 3, komme i betragtning.
§ 2. For at få del i de i § 1, stk. 1,  

 nævnte midler skal det enkelte anlægs bestyrelse indsende et af  

 Energistyrelsen udsendt ansøgningsskema.
Ansøgningsskemaet skal  

 indsendes til Energistyrelsen og være udfyldt og underskrevet af  

 anlæggets bestyrelse og revisor.
 § 3. Det enkelte nødlidende anlægs  

 støttebehov vil fremkomme ved at sammenholde en af Energistyrelsen  

 fastsat oliereference med anlæggets varmepris korrigeret i  

 overensstemmelse med standardforudsætninger for anlæg nævnt  

 i § 1, stk. 1 (anlæggets balancerede varmepris). Et anlæg anses  

 som nødlidende, når anlæggets balancerede varmepris  

 afviger væsentligt fra priser, der er konkurrencedygtige med priser for  

 individuel olieopvarmning.
 § 4. Energistyrelsen kan ved meddelelse af tilsagn  

 om tildeling af tilskud endeligt fastlægge anvendelsen af de tildelte  

 midler.
 Stk. 2. Ved fastlæggelsen af anvendelsen af de  

 tildelte midler kan Energistyrelsen bestemme, at midlerne skal anvendes til  

 gældssanering eller økonomisk rentable projekter, hvorved  

 forstås tiltag, hvis effekt på værkets balancerede  

 varmepris overstiger effekten af en gældssanering.
 Stk. 3. Energistyrelsen meddeler i tilsagnsskrivelsen  

 eventuelle vilkår for tilsagnet, herunder hvilken dokumentation  

 anlægget skal fremlægge for tilskuddets anvendelse.
 § 5. Bekendtgørelsen træder i kraft den 21.  

 oktober 2000 og har virkning for finansåret 2000.
