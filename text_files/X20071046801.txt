Konsekvensen af at direktoratet ikke har taget stilling spørgsmålet om tilbagebetaling Ankenævnet har behandlet Deres klage på møde den 27. september 2007.
Nævnet traf denne A F G Ø R E L S E Ankenævnet hjemviser sagen til fornyet behandling og afgørelse i Arbejdsdirektoratet.
B E G R U N D E L S E Ankenævnet har lagt til grund, at  a-kassen i afgørelse af 2. august 2005 traf den afgørelse, at De havde modtaget dagpenge med urette, svarende til et beløb på 37.254 kr. (brutto) og at De skulle tilbagebetale beløbet.
A-kassen indstillede samtidig til direktoratet, at De skulle pålægges en effektiv karantæne for svig på 962 timer,  Deres daværende advokat yy i brev af 24. august 2005 klagede over a-kassens afgørelse af 2. august 2005 om tilbagebetaling,  direktoratet den 25. august 2006 har truffet afgørelse om, at De anses for at have handlet svigagtigt og derfor skal pålægges en karantæne på 799 timer,  Politimesteren i ZZ den 30. januar 2007 har besluttet at opgive påtale mod Dem.
Der er lagt vægt på, at De beviseligt kun er konstateret til stede og deltaget i arbejdet en enkelt dag den 13. august 2004, hvorfor der ikke med den sikkerhed, der kræves til domsfældelse i en straffesag kan føres bevis for, at De i sommeren og efteråret 2004 arbejdede fast samtidig med, at De fik arbejdsløshedsunderstøttelse.
 Ankenævnet har ved afgørelsen lagt vægt på, at Deres daværende advokat har klaget over såvel tilbagebetalingen som sanktionen, og at direktoratet alene har taget stilling til sanktionen.
 Det er Ankenævnets opfattelse, at nævnet ikke kan tage stilling til sanktionen, før direktoratet har taget stilling til tilbagebetalingen.
 På baggrund af ovenstående anmodes direktoratet om at tage stilling til spørgsmålet om tilbagebetaling, herunder om afgørelsen får betydning for sanktionsdelen.
R E G L E R Ankenævnet henviser til:
  § 86, stk. 1 og § 87, stk. 1, i lov om arbejdsløshedsforsikring mv., jf. lovbekendtgørelse nr. 708 af 13. august 2003.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet og ZZ Politis påtaleopgivelse af 30. januar 2007.
På ankenævnets vegne ..
 De kan læse om afgørelsens retlige grundlag på de følgende sider.
 Kopi til:
Regler Lov om arbejdsløshedsforsikring mv., jf. lovbekendtgørelse nr. 708 af 3. august 2003 § 86. Et medlem, som uberettiget har modtaget dagpenge eller andre ydelser fra kassen, skal betale ydelsesbeløbet tilbage, hvis medlemmet har givet kassen urigtige oplysninger eller fortiet omstændigheder, der er af betydning for retten til ydelserne, eller hvis medlemmet i øvrigt indså eller burde have indset, at modtagelse af beløbet var uberettiget.
Godtgørelse efter lov om godtgørelse ved deltagelse i erhvervsrettet voksen- og efteruddannelse er ikke omfattet af bestemmelsen.
 Stk. 2.
87. Har et medlem gjort sig skyldig i svig eller forsøg på svig over for kassen, kan direktøren for Arbejdsdirektoratet bestemme, at medlemmet skal gennemgå en effektiv karantæne på højst 962 timer.
Hvis beløbet, der er udbetalt eller søgt udbetalt med urette, højst svarer til 5 gange dagpengenes højeste beløb for en uge, jf. § 47, træffer arbejdsløshedskassen dog afgørelse.
Er medlemmet tidligere pålagt en sanktion for svig, kan direktøren bestemme, at pågældende slettes som medlem af kassen, hvis den seneste forseelse er begået mindre end 5 år efter den første administrative afgørelse i den tidligere sag.
Et medlem, som slettes af kassen, kan genoptages som nyt medlem.
 Stk. 2.
