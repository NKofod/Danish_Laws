Nr BSF 125 Forslag til folketingsbeslutning om de ældres frie valg af hjemmehjælp Fremsat af Else Winther Andersen (V) Erik Larsen (V) Karen Højte Jensen  

 (KF) Bendt Bendtsen (KF) den 9. april 1996 Folketinget opfordrer regeringen til at fremsætte lovforslag om de ældres  

 frie valg af hjemmehjælp efter følgende principper:
 - Pengene skal følge den ældre, som skal have frit valg med hensyn til  

 hjemmehjælp.
- Kommunerne skal fortsat visitere de ældre til forskellige former for  

 hjemmehjælp.
Men fremover skal der gælde et frit valg.
Hvis de ældre ønsker  

 at benytte andre tilbud end de offentlige, skal kommunen udbetale dem et  

 øremærket beløb svarende til den service, de er visiteret til.
 - Det øremærkede beløb skal udgøre mellem 75 pct. og 100 pct. af kommunens  

 omkostning ved at udføre arbejdet i eget regi.
 - Det øremærkede beløb skal kunne bruges til forskellige former for  

 hjemmehjælp:
 - Personlig hygiejne (f.eks. bad).
 - Personlig pleje (f.eks. påklædning og indtagelse af medicin).
 - Omsorgsopgaver (f.eks. motion og tryghedsbesøg).
 - Praktisk service i hjemmet (f.eks. rengøring og tøjvask).
 - Praktisk service uden for hjemmet (f.eks. indkøb).
 - De ældre skal til enhver tid kunne vælge at benytte det kommunale system  

 på normale vilkår, hvis de ikke længere ønsker at benytte det private tilbud.
Bemærkninger til forslaget De ældre skal have frit valg.
De skal ikke umyndiggøres.
I dag har tanken om frit valg vundet indpas i samfundet.
Forældre kan få  

 undervist deres børn i den skole, de vil.
Patienter kan vælge det hospital,  

 som passer dem bedst.
 De ældres frie valg har man i høj grad overset, men de ældre har også  

 evnen og retten til at styre deres eget liv.
De ældre har brug for tryghed og valgfrihed.
Dette opnås ikke automatisk  

 ved offentlige løsninger, som tværtimod kan begrænse kreativitet og  

 fleksibilitet.
De ældre skal have et frit valg mellem offentlige og private tilbud om  

 hjemmehjælp, personlig pleje osv.
Politikernes opgave bør begrænse sig til at  

 sikre den tryghed, som de ældre har brug for.
Store udfordringer Stadig flere husstande modtager varig hjemmehjælp.
For ti år siden var det  

 ca. 120.000 husstande.
I dag er tallet oppe på ca. 155.000 husstande.
 Der bliver flere og flere »gamle« ældre, dvs. ældre over 85 år.
De sociale netværk har det desværre ikke så godt som tidligere.
Pårørende  

 og naboer hjælper mere sjældent til med praktiske gøremål som indkøb,  

 rengøring, vask m.m., hvilket lægger større byrder over på det offentlige.  

 Samtidig bliver der flere enlige gamle, og tilsammen giver det voksende  

 utryghedsproblemer i dagligdagen.
Der er også mange ældre, der kan klare sig selv, og som har et  

 velfungerende liv.
Alle disse forskelle må det offentlige tage hensyn til.
 Valgfrihed og fleksible løsninger skal i højsædet.
Pengene skal følge de ældre Politikerne bør stille øremærkede beløb til rådighed til rengøring, pleje  

 osv., alt efter hvilke behov den ældre vurderes at have.
På den måde ved den  

 ældre, hvad der er at gøre godt med.
Når de ældre ved lov sikres mulighed for  

 at få udbetalt pengene til hjemmehjælp, kan de selv vælge, om det er  

 kommunen, selvejende institutioner eller private virksomheder, der skal  

 levere hjemmehjælpen.
Det vil også give kommunerne større muligheder for en fleksibel  

 planlægning.
De øremærkede beløb kan variere mellem 75 og 100 pct. af den  

 kommunale udgift til den pågældende ydelse.
Kommunerne vil ved fastsættelsen  

 af beløbets størrelse kunne tage hensyn til, om de har over- eller  

 underkapacitet på det pågældende område.
Hvis de har overkapacitet, vil de sandsynligvis vælge det lave  

 kompensationsniveau.
Det høje kompensationsniveau vil kommunerne vælge, hvis  

 de mangler egen kapacitet.
Denne mulighed for fleksibilitet forener hensynet  

 til det kommunale selvstyre og til den enkelte borger.
