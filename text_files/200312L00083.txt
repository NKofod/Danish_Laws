Fremsat den 13. november 2003 af undervisningsministeren  

 (Ulla Tørnæs) Forslag til Lov om ændring af lov om støtte til folkeoplysende  

 voksenundervisning, frivilligt folkeoplysende foreningsarbejde og  

 daghøjskoler  

 samt om Folkeuniversitetet (folkeoplysningsloven) (Ændrede  

 tilskudsbestemmelser for handicapundervisning) § 1 I lov om støtte til folkeoplysende voksenundervisning,  

 frivilligt folkeoplysende foreningsarbejde og daghøjskoler samt om  

 Folkeuniversitetet (folkeoplysningsloven), jf. lovbekendtgørelse nr. 924 af  

 5.  

 oktober 2000, som ændret ved § 1 i lov nr. 149 af 25. marts 2002, foretages  

 følgende ændringer:
 1.  

  

 I  

  

 § 11, stk. 4,  

  

 ændres  

 »7/9  

 «  

  

 til:  

 »8/9  

 «  

                                                                      .
 2.  

  

 I  

  

 § 44, stk. 5,  

  

 ændres  

 »bestemmelser om offentlige registre  

 «  

  

 til:  

 »lov  

 om behandling af personoplysninger  

 «.
§ 2 Loven træder i kraft den 1. januar 2004.
Bemærkninger til lovforslaget Almindelige bemærkninger Nedenstående henviser til forarbejderne til den gældende lov.
Lov nr. 480 af 31. maj 2000 om støtte til folkeoplysende  

 voksenundervisning, frivilligt folkeoplysende foreningsarbejde og  

 Folkeuniversitetet (folkeoplysningsloven), jf.
Folketingstidende 1999-2000.  

 Folketingets Forhandlinger, spalte 4532, 7652, 7981, Tillæg A, spalte 51, 45,  

 5192, Tillæg B, spalte 611, 1012, Tillæg C, spalte 691, lov nr. 149 af 25.  

 marts 2002 om ændring af lov om støtte til folkeoplysende voksenundervisning,  

 frivilligt folkeoplysende foreningsarbejde og Folkeuniversitetet  

 (folkeoplysningsloven) og ophævelse af lov om daghøjskoler m.v. og lov om den  

 fri ungdomsuddannelse samt ændring af lov om refusion af udgifter til  

 uddannelse i forbindelse med aktivering m.m. samt ændring af forskellige  

 love,  

 jf.
Folketingstidende 2001-2002, 2. samling.
Folketingets Forhandlinger,  

 spalte  

 1941, 3020, 3610, Tillæg A, spalte 2334, 2279, Tillæg B, spalte 212, Tillæg  

 C,  

 spalte 73.
1. Lovforslagets hovedindhold Regeringen vil med forslaget ændre afregningsbrøken for  

 kommunalbestyrelsens samlede tilskud for deltagere med handicap i relation  

 til  

 undervisning i et konkret emne fra 7/9 til 8/9 af udgifterne til aflønning  

 m.v.  

 af ledere og lærere i forbindelse med denne undervisning.
2. Lovforslagets baggrund Efter folkeoplysningsloven er kommunalbestyrelsen forpligtet  

 til at sikre rammerne for, at børn, unge og voksne kan etablere og tage del i  

 den frie folkeoplysende virksomhed.
Kommunalbestyrelsens forpligtelse  

 opfyldes  

 bl.a. ved, at den yder tilskud til folkeoplysende voksenundervisning  

 (undervisning, studiekredse, foredragsvirksomhed og debatskabende  

 aktiviteter)  

 og frivilligt folkeoplysende foreningsarbejde (idræt samt idébestemt og  

 samfundsengagerende børne- og ungdomsarbejde).
Ved § 1 i lov nr. 149 af  

 25. marts 2002 om ændring af bl.a. lov om støtte til folkeoplysende  

 voksenundervisning, frivilligt folkeoplysende foreningsarbejde og  

 Folkeuniversitetet  

 (folkeoplysningsloven) blev bl.a. bestemmelserne om maksimum for  

 kommunalbestyrelsens tilskud til den folkeoplysende voksenundervisning ændret  

 med virkning for tilskud fra finansåret 2003, idet maksimum for tilskud blev  

 sat ned fra 2/3 af den enkelte folkeoplysende forenings udgifter til  

 aflønning  

 m.v. af lærere og ledere til 1/3 af de folkeoplysende  

 voksenundervisningsforeningers samlede udgifter til løn m.v.
I den  

 forbindelse  

 blev maksimum for tilskud til undervisning af personer med handicap i  

 relation  

 til undervisning i et konkret emne sat ned fra 8/9 til 7/9 af lønudgifterne i  

 forbindelse med denne undervisning.
 Der var således tilsigtet, at de handicappedes egen  

 brugerbetaling typisk ville stige til det dobbelte af den hidtidige  

 brugerbetaling i lighed med, at brugerbetalingen for andre deltagere typisk  

 blev fordoblet.
Den øgede brugerbetaling for handicappedes deltagelse i  

 aftenskoleundervisning indgik som et væsentligt punkt i forbindelse med  

 Folketingets behandling af lov nr. 149 af 25. marts 2002, og den blev  

 efterfølgende også inddraget i finanslovsforhandlingerne.
Det fremgår således  

 af Aftale om finansloven for 2003 mellem regeringen og Dansk Folkeparti  

 bl.a.:  

 På finanslovsforslaget for 2003 er der indbudgetteret videreførte  

 initiativer  

 fra 2002-puljen for samlet 87,8 mio. kr. samt en reserve til svage grupper på  

 50 mio. kr.
Der afsættes yderligere 60 mio. kr. i 2003. Reserven vil blive  

 udmøntet efter drøftelse mellem Dansk Folkeparti og regeringen på følgende  

 områder:
   

 	  

    

 Øget tilgængelighed  

 for handicappede (26 mio. kr. i 2003), herunder f.eks. genopretning af  

 tilskud  

 til handicappedes aftenskoleundervisning.
 De nærmere forhandlinger om udmøntning af puljen til svage  

 grupper er foregået i Socialministeriets regi og har nu resulteret i en  

 aftale  

 mellem Dansk Folkeparti og socialministeren, der bl.a. indebærer en permanent  

 genopretning af tilskuddet til handicappede i forbindelse med deres  

 deltagelse  

 i den folkeoplysende voksenundervisning.
 Det tidligere maksimum for tilskud for deltagere med handicap i  

 relation til undervisning i et konkret emne på 8/9 af udgifterne til  

 aflønning  

 m.v. af ledere og lærere i forbindelse med denne undervisning genindføres ved  

 dette lovforslag for at give aftenskolerne mulighed for at sænke niveauet for  

 handicappedes egen brugerbetaling.
3. Økonomiske og administrative konsekvenser  

 for det offentlige Forslaget om at genindføre det tidligere maksimum på 8/9 for  

 deltagere med handicap skønnes at indebære øgede kommunale udgifter på ca. 15  

 mio. kr. årligt.
Beløbet er anslået med udgangspunkt i den samlede  

 DUT-regulering i forbindelse med den seneste ændring af folkeoplysningsloven.
 Undervisningsministeriet vil i overensstemmelse med sædvanlig  

 praksis optage forhandlinger med de kommunale organisationer om regulering af  

 det kommunale bloktilskud.
4. Økonomiske og administrative konsekvenser  

 for erhvervslivet Lovforslaget har ingen administrative eller økonomiske  

 konsekvenser for erhvervslivet.
5. Miljømæssige konsekvenser Lovforslaget har ingen miljømæssige konsekvenser.
6. Administrative konsekvenser for borgerne Lovforslaget har ingen administrative konsekvenser for  

 borgerne.
7. Forholdet til EU-retten Lovforslaget indeholder ikke EU-retlige aspekter.
8. Hørte myndigheder og organisationer Lovforslaget  

 er den 7. oktober 2003 sendt til høring hos nedenstående myndigheder og  

 organisationer.
Høringsfristen udløber den 28. oktober 2003.
 Amatørernes  

 Kunst & Kultur Samråd, Amtsrådsforeningen, AOF Danmark, BUPL, Børne- og  

 Kulturchefforeningen, Børne- og Ungdomsorganisationernes Samråd, Center for  

 Ligebehandling af Handicappede, Danmarks Idræts-Forbund, Dansk Amatørkor  

 Union,  

 Dansk AmatørMusik Union, Dansk Amatør Teater Samvirke, Dansk Blindesamfund,  

 Danske Gymnastik- og Idrætsforeninger, Danske Orkesterdirigenter, Dansk  

 Firmaidrætsforbund,  

 Dansk Folkeoplysnings Samråd, Dansk Husflidsselskab, Dansk Oplysnings Forbund  

 (DOF), Dansk Ungdoms Fællesråd (DUF), De Danske Skytteforeninger, De  

 Samvirkende Invalideorganisationer, Det Centrale Handicapråd, Folkeligt  

 Oplysnings Forbund (FOF), Folkeuniversitetet, Folkevirke, Foreningen af  

 Heltidsledere indenfor Folkeoplysningen, Frederiksberg Kommune, Frit  

 Oplysningsforbund (FO), Fritid og Samfund, Fritidssamrådet i Danmark, KL,  

 Kulturelle Samråd i Danmark, Københavns Kommune, Landsforeningen af  

 Ungdomsskoleledere (LU), Liberalt Oplysnings Forbund (LOF), LVU  

 Landsforbundet  

 af Voksen- og Ungdomsundervisere, Manuelle Fags Samråd, Musisk  

 Oplysningsforbund, Oplysningsforbundenes Fællesråd, Socialistisk  

 Oplysningsforbund og Ungdomsringen.
 Lovforslaget har endvidere været fremlagt på  

 Undervisningsministeriets hjemmeside.
9. Sammenfattende skema Positive  

 konsekvenser/mindre udgifter Negative  

 konsekvenser/merudgifter Økonomiske konsekvenser for stat, kommuner og  

 amtskommuner Ingen 15 mio. kr.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Bestemmelsen ændres således, at kommunalbestyrelsens samlede  

 tilskud for deltagere med handicap i relation til undervisning i et konkret  

 emne ikke må overstige 8/9 af udgifterne til aflønning m.v. af ledere og  

 lærere  

 i forbindelse med denne undervisning, mens der efter den hidtidige ordning  

 fra  

 den 1. januar 2003 var fastsat et maksimum på 7/9 af lønudgifterne.
Forslaget  

 tilsigter at give aftenskolerne mulighed for at sænke niveauet for  

 handicappedes egen deltagerbetaling, således at de handicappedes egen  

 brugerbetaling typisk vil falde til det halve af den hidtidige  

 brugerbetaling.
Til nr. 2 Bestemmelsen foreslås ændret som konsekvens af, at lov om  

 offentlige myndigheders registre er ophævet, jf. lov nr. 429 af 31. maj 2000  

 om  

 behandling af personoplysninger.
Til § 2 Lovforslaget foreslås at træde i kraft den 1. januar 2004.
Bilag 1 Lovforslaget sammenholdt med gældende lov Gældende formulering Lovforslaget § 11.  

  

 - - - Stk. 4.  

  

 En  

 kommunalbestyrelses samlede tilskud for deltagere med handicap i relation til  

 undervisning i et konkret emne må ikke overstige 7/9 af udgifterne til  

 aflønning m.v. af ledere og lærere i forbindelse med denne undervisning.
§ 44.  

  

 - - - Stk. 5.  

  

 Undervisningsministeren kan beslutte, at lov om offentlighed i forvaltningen,  

 forvaltningsloven og bestemmelser om offentlige registre skal finde  

 anvendelse ved organisationernes administration af tilskud, jf. stk. 3.
 I lov om støtte til folkeoplysende  

 voksenundervisning, frivilligt folkeoplysende foreningsarbejde og  

 daghøjskoler samt om Folkeuniversitetet (folkeoplysningsloven), jf.  

 lovbekendtgørelse nr. 924 af 5. oktober 2000, som ændret ved § 1 i lov nr.  

 149 af 25. marts 2002, foretages følgende ændringer:
 1.  

  

 I  

  

 § 11, stk. 4,  

  

 ændres  

 »7/9  

 «  

  

 til:  

 »8  

  

 /9  

 «  

                                                                      .
 2.  

  

 I  

  

 § 44, stk. 5,  

  

 ændres  

 »bestemmelser om offentlige registre  

 «  

 til:  

 »lov  

 om behandling af personoplysninger  

 «.
