Vejledning om godselevatorer i skibe Anvendelsesområde og definitioner 1) jf. dog pkt. 1.3.
 1.2	Vejledningen gælder for godselevatorer m.v. i  

 skibe, når godselevatoren ikke benyttes til transport af personer, jf.  

 dog pkt. 1.3.
 1.3	Godselevatorer, hvor der medfølger en eller  

 flere personer (f.eks. chauffør, truckfører) under  

 løftning eller sænkning, skal opfylde yderligere krav baseret  

 på reglerne for personelevatorer, dvs. krav om indbygget faldsikring  

 eller et dobbelt løftesystem samt en sikkerhedsfaktor på 6 for  

 wire- og løftekomponenter, baseret på komponentens  

 materialebrudstyrke og beregnet ud fra den maksimale statiske belastning fra  

 last plus egenvægt.
 1.4	Vejledningen finder ikke anvendelse på bov-  

 og hækramper.
Generelt 2.1	Godselevatorer i skibe skal opfylde bestemmelserne  

 om tekniske hjælpemidler i Meddelelser fra Søfartsstyrelsen A,  

 herunder være egnet og tilpasset til arbejdet, så anvendelsen er  

 sikkerheds- og sundhedsmæssigt fuldt forsvarlig.
Såfremt denne  

 vejledning om godselevatorer i skibe følges, anses bestemmelserne i  

 Meddelelser fra Søfartsstyrelsen A normalt for at være opfyldt  

 for dette område.
Konstruktion 3.1	Elevatorkonstruktionen, inklusiv styr og lad, skal  

 have den fornødne styrke og være dimensioneret, bygget og  

 installeret i overensstemmelse med anerkendte normer som f.eks. reglerne fra  

 en anerkendt organisation (klassifikationsselskab) samt  

 Søfartsstyrelsens tekniske forskrift om hejsemidler og lossegrej m.v.  

 i skibe.
 3.2	Arbejdet bør udføres under  

 Søfartsstyrelsens eller en anerkendt organisations kontrol.
 3.3	Anvendes stålwirer, kæder eller  

 lignende til bevægelse af elevatorladet, skal der ved dimensioneringen  

 af disse komponenter anvendes anerkendte normer og beregningsmetoder.  

 Sådanne normer og beregningsmetoder er f.eks. de anerkendte  

 organisationers regler for »cargo gear.« Sikkerhedsfaktorer,  

 beregningsmetoder og konstruktionerne skal endvidere opfylde de relevante  

 krav i Søfartsstyrelsens tekniske forskrift om hejsemidler og  

 lossegrej m.v. i skibe.
Drivarrangement 4.1	Drivmaskiner med tilhørende hejsearrangement  

 bør være let tilgængelige for eftersyn og vedligeholdelse,  

 og alle bevægelige dele bør være forsvarligt  

 afskærmet.
 4.2	Wireruller/-skiver bør være sikret  

 således, at wirerne ikke kan løbe af, selv når de er  

 slække.
 4.3	Hydrauliske anlæg bør være  

 forsynet med rørbrudsventiler.
 4.4	Hydrauliske cylindre skal være sikrede mod at  

 kunne skyde stemplet ud af cylinderen.
 4.5	Den tilladelige arbejdsbelastning for en elevator  

 må ikke kunne overskrides væsentligt.
Elektriske anlæg 5.1	I nærheden af drivmaskineriet bør der  

 være anbragt en hovedafbryder, hvormed alle lastrumselevatorens  

 strømkredse kan afbrydes.
Afbryderen bør være anbragt i  

 et aflåst skab eller sikret på anden måde.
5.2	Der skal være anbragt nødstopafbrydere  

 ved betjeningsstederne.
Afbryderen skal være klart markeret med  

 rød farve og beskyttet mod utilsigtet aktivering ved hjælp af  

 bøjle eller tilsvarende.
 5.3	Afbrydere bør være sikret mod  

 utilsigtet genindkobling, når anlægget er afbrudt for service  

 eller reparation. (F.eks. ved mulighed for placering af hængelås,  

 hvortil kun reparatøren har nøglen).
5.4	Alt elektrisk udstyr, kabler og ledninger skal  

 være kapslede og beskyttede i henhold til de pågældende  

 rums kategori samt under hensyn til, om der skal transporteres farligt gods.  

 (Eksplosionssikret, gnistfrit udstyr) Betjeningsarrangementer 6.1	Betjeningspaneler bør være anbragt i  

 nærheden af elevatoren på hvert af de dæk eller niveauer,  

 der betjenes af elevatoren.
6.2	Betjeningspanelerne bør hver for sig  

 være anbragt således, at den person, der betjener dem, har fuldt  

 overblik over elevatoren, dvs. rummet over og under ladet samt dækket  

 omkring den.
De bør være anbragt beskyttet mod beskadigelse ved  

 håndtering af gods og ved påkørsel af  

 køretøjer.
 6.3	Der bør være etableret et  

 samtaleanlæg mellem betjeningspanelerne på de forskellige  

 dæk.
 6.4	Betjeningspaneler bør være forsynet  

 med nødstop, hvormed alle lastrumselevatorens strømkredse kan  

 afbrydes.
 6.5	Elevatorladet må ikke kunne betjenes,  

 medmindre en »dødmandsfunktion« er aktiveret samtidig på hvert  

 af betjeningspanelerne på de dæk, elevatoren betjener.
Sikkerhedsforanstaltninger på skibet mod nedstyrtningsfare og  

 klemningsfare Bevægelige afspærringer 7.1	På den eller de sider, hvorfra ladet lastes  

 eller losses, bør adgangen til dette kunne afspærres ved  

 hjælp af bevægelige afspærringer, bestående af f.eks.  

 bomme, der er koblet til ladets løftesystem.
7.2	Koblingsarrangementet bør være  

 således indrettet, at ladet ikke kan bevæges bort fra en  

 position, hvori det flugter et dæk, før den bevægelige  

 afspærring er på plads og låst.
En bevægelig  

 afspærring må endvidere ikke kunne åbnes, medmindre ladet  

 flugter det dæk, hvor afspærringen forefindes.
 7.3	Bevægelige afspærringer, udformet som  

 bomarrangement, bør være 1 meter høje, når de er i  

 afspærringsposition, og bestå af en håndliste, en  

 knæliste samt et fodspark (150 mm). Bomarrangementer bør  

 på ethvert sted i hver retning kunne modstå et tryk på 750  

 N/m uden at blive varigt deformerede.
Faste afspærringer 7.4	På de sider, hvor lastning og losning af  

 ladet ikke kan foregå, bør der forefindes faste  

 afspærringer (rækværk).
7.5	Afstanden fra ladet til afspærringer må  

 på intet sted være mindre end 0,5 m.
Når afspærringen  

 består af faste, plane, tætte og glatte flader, der går fra  

 et dæk til et overliggende dæk, må afstanden højst  

 være 20 mm.
 7.6	Faste rækværk på de sider,  

 hvorfra ladet ikke kan lastes eller losses, bør være 1 m  

 høje og bestå af støtter med højst 2 m indbyrdes  

 afstand, forbundet med håndliste, knæliste og fodspark.
Autoværn 7.7	På dæk, hvorpå  

 køretøjer kan anvendes, bør der forefindes passende  

 udformet, 300 mm høje autoværn.
Hvor der udelukkende skal  

 anvendes/transporteres personbiler, kan dette være 200 mm højt.  

 Ved faste afspærringer kan disse erstatte fodsparket.
Der bør  

 endvidere kunne etableres 300 mm høje autoværn ud for de sider,  

 hvor ladet kan losses og lastes til brug i de tilfælde, hvor der kun  

 lastes eller losses fra den ene side, eller hvor der ikke arbejdes med  

 elevatoren på det pågældende dæk, og  

 elevatorskakten/åbningen ikke er permanent lukket.
 7.8	De nævnte autoværn kan i  

 tilfælde, hvor lastning af elevatorer foregår ved gaffeltruck,  

 ved ladestederne erstattes af passende kørestop, der ikke kan forceres  

 af gaffeltrucks.
Advarselsstriber 7.9	Dækket bør på de steder, hvorfra  

 ladet kan lastes og losses, være påmalet sort/gule  

 advarselsstriber ud til en afstand af 1 m fra elevatorskakten.  

 Bevægelige afspærringer bør ligeledes være malet med  

 sort/gule advarselsstriber.
7.10	Ladet bør langs oversiden af kanterne og  

 indtil 200 mm fra disse være påmærket sort/gule  

 advarselsstriber som en tilkendegivelse af, at gods ikke må anbringes  

 nærmere ladets kanter end 200 mm, Advarselslamper 7.11	Midt på de bevægelige  

 afspærringer og over disse, placeret under det overliggende dæk  

 på et iøjnefaldende sted, bør der være anbragt  

 røde advarselslamper eller anden lige så effektiv indikering,  

 der træder i funktion og lyser, når de bevægelige  

 afspærringer er i bevægelse samt i afspærrende position.
 7.12	På et iøjnefaldende sted, nær  

 de ovenfor nævnte røde advarselslamper, under det overliggende  

 dæk bør der være anbragt gule advarselsblinklys, der  

 træder i funktion og lyser, når ladet er i bevægelse.
Sikkerhedsforanstaltninger på elevatorlad og skakt Generelt 8.1	Lastrumselevatorens lad samt evt. kontravægte  

 bør være forsynet med et arrangement, der sikrer, at der ikke  

 ved svigt i elevatorens løftesystem sker væsentlig skade  

 på elevator eller skib.
 8.2	Kontravægte bør være forsynet  

 med ledeskinner og være anbragt i lukkede skakter.
 8.3	Lastrumselevatorens lad bør  

 øjeblikkeligt stoppe i tilfælde af energisvigt.
 8.4	Ladet bør være forsynet med  

 skridsikker overflade.
 8.5	Anvendes ladet til transport af bevægeligt  

 gods og vogne, bør der forefindes arrangementer til sikring (surring)  

 af godset.
 8.6	Ladets bevægelseshastighed bør ikke  

 overstige 0,30 m/s.
Kantsikringer 8.7	Elevatorladet eller dets last må under  

 bevægelse ikke kunne komme nærmere faste genstande end 0,5 m.  

 Herfra undtages styreruller og passager gennem dæk, forudsat at disse  

 på steder, hvor der er nærmere end 0,5 m til ladet eller lasten  

 under bevægelsen, er forsynet med anordninger, der øjeblikkeligt  

 stopper ladets bevægelse ved den mindste berøring af ladet eller  

 dets last.
Langs hele periferien af ladets underside bør der passende  

 anbragt ligeledes findes anordninger, der øjeblikkeligt stopper ladets  

 bevægelse ved den mindste berøring.
 8.8	Kantsikringsanordningerne bør være  

 udført på en sådan måde, at deres bevægelse er  

 større end eller lig med ladets maksimale bremsevej.
Prøver og undersøgelser Førstegangskontrol og  

 prøvebelastning 2) Der henvises til Søfartsstyrelsens  

 tekniske forskrift nr. 12 af 12. oktober 2000 om hejsemidler og lossegrej  

 m.v. i skibe.
9.2	Den første prøvebelastning og syn af  

 nye eller ombyggede elevatorer, inden disse tages i brug, skal  

 overværes/udføres af en kompetent person af kategori  

 A1). (F.eks. klassifikationsselskab eller Søfartsstyrelsen) 9.3	Prøverne bør udføres ved at  

 lade elevatoren foretage samtlige mulige bevægelser med  

 overbelastningen anbragt de mest ugunstige steder.
 9.4	Under prøverne bør samtlige stoppe-  

 og sikkerhedsanordninger kontrolleres og funktionsprøves i relevant  

 rækkefølge.
 9.5	Under prøverne kontrolleres, om elevatoren  

 har den fornødne stabilitet.
9.6	Hydrauliske systemer bør trykprøves  

 med 1,5 gange det maksimale arbejdstryk, dog højst 7 N/mm2  

 over arbejdstrykket, eller efter en af de anerkendte organisationers regler  

 herom.
Rørbrudsventiler afprøves med normal belastning (SWL)  

 uden overlast.
 9.7	Funktionsprøve uden last bør omfatte  

 kontrol af:
.1	at ladet stopper i niveau med  

 betjeningsdækkene, .2	at bommene fungerer som beskrevet, .3	»dødmandsfunktion« og nødstop, .4	kantsikringernes funktion under lad og dæk, .5	signal- og advarselslys, .6	samtaleanlæg, og .7	at wireruller er sikret således, at wirerne  

 ikke kan løbe af, selv når de er slække.
 9.8	Funktionsprøve med prøvebelastning  

 bør omfatte kontrol af:
.1	at ladet stopper i niveau med samtlige dæk  

 (ladesteder), jf. 9.7.1, .2	kantsikringens funktion på underste ladested, .3	et evt. nederste endestop, og .4	stop-arrangement i tilfælde af  

 energisvigt.
 .5	Efter belastningsprøven bør der  

 foretages en grundig undersøgelse af konstruktionen, og såfremt  

 der herunder konstateres varige formforandringer, revner, brist eller  

 lignende, skal skaden udbedres, hvorefter ny prøve bør  

 foretages.
 Det er tilstrækkeligt, såfremt  

 prøverne under punkterne 9.8.1, 9.8.2 og 9.8.3 kun udføres  

 under ladets nedadgående bevægelse.
 9.9	Funktionsprøve med arbejdsbelastning  

 bør omfatte:
 punkterne 9.7.1, 9.7.2 og 9.7.4 samt kontrol af  

 arrangementets stabilitet.
 9.10	Efterfølgende funktionsprøve uden  

 last bør omfatte:
 kontrol af, at alle sikkerhedsanordninger igen er  

 tilkoblet og fungerer efter hensigten.
 9.11	Periodiske eftersyn og prøver:
Årligt eftersyn .1	Hvert år (hver 12. måned) skal der  

 foretages en fuldstændig undersøgelse af godselevatorer,  

 inklusive alt sikkerhedsudstyr og tilbehør, samt  

 funktionsprøve.
Dette årlige eftersyn kan foretages af en  

 kompetent person, kategori C3). (F.eks. skibets fører,  

 overstyrmand, maskinchef o.l.).
 3) Der henvises til Søfartsstyrelsens  

 tekniske forskrift nr. 12 af 12. oktober 2000 om hejsemidler og lossegrej  

 m.v. i skibe.
Fem-årligt eftersyn .2	Hvert femte år skal der for godselevatorer,  

 der kun anvendes til ren godstransport uden personer på disse,  

 foretages en belastningsprøve samt en fuldstændig  

 gennemgående undersøgelse af elevatoren.
Det 5-årlige  

 eftersyn og belastningsprøve af godselevatorer (der ikke er til  

 persontransport) skal foretages/overværes af en kompetent person,  

 kategori B1). (Person godkendt af Søfartsstyrelsen).
Øvrige eftersyn .3	Såfremt der foretages ændringer eller  

 reparationer af elevatoren eller tilbehør, bør fornyede  

 relevante prøver og undersøgelser foretages.
Registrering af eftersyn og prøver 10.1	Belastningsprøver, funktionsprøver  

 og udskiftninger vedrørende godselevatorer skal indføres i  

 skibets register over hejsemidler og lossegrej.
Mærkning 11.1	En elevator bør på tydelig og  

 iøjnefaldende måde være mærket med fabrikantens  

 navn, evt. type- og serienummer samt fabrikationsår og den højst  

 tilladte arbejdsbelastning (SWL) angivet i kg eller tons.
11.2	Den højst tilladte arbejdsbelastning (SWL)  

 samt forbud mod persontransport bør på en tydelig og  

 iøjnefaldende måde være angivet på hvert dæk  

 eller niveau, der betjenes af elevatoren, samt ved betjeningsstederne og ved  

 steder, hvorfra elevatoren lastes og losses.
Dette angives ved symboler eller  

 dansk/engelsk tekst.
Ved hvert betjeningspanel bør der være  

 opslået tydelige anvisninger for elevatorens betjening på dansk  

 og engelsk.
 11.3	Nødstop skal være tydeligt og  

 iøjnefaldende markeret.
 11.4	I øvrigt henvises til Meddelelser fra  

 Søfartsstyrelsen A, kapitel VIII, om signalgivning,  

 sikkerhedsskiltning, afmærkning og tegngivning.
Ophævelse 12.1	Retningslinier af 20. oktober 1981 for  

 særlige godselevatorer i skibe ophæves.
