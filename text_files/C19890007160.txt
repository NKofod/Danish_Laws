 Ifølge arbejdsløshedsforsikringslovens § 75 c, stk. 1, er det en  

 betingelse for at bevare retten til efterløn, at medlemmet ikke har haft  

 erhvervsarbejde de første 5 uger efter overgangen til efterløn, og at  

 medlemmet i efterlønsperioden i øvrigt ikke har haft erhvervsarbejde,  

 herunder ikke-indtægtsgivende arbejde, af større omfang end sammenlagt 200  

 timer inden for et kalenderår.
Bestemmelsen skal ses i sammenhæng med lovens § 75 a, hvorefter efterløn  

 kun kan ydes til medlemmer, der forlader arbejdslivet.
Det er således en  

 betingelse for udbetaling af efterløn, at tilknytningen til arbejdsmarkedet  

 er ophørt.
Formålet med bekendtgørelsen er at præcisere, hvilket arbejde der kan  

 udføres i efterlønsperioden, og hvordan arbejdstiden beregnes i relation til  

 200 timers reglen (§§ 1-3). Bekendtgørelsens § 4 giver regler om medlemmets  

 oplysningspligt, medens § 5 fastsætter retsvirkningerne af overskridelsen af  

 begrænsningerne.
Endvidere indeholder §§ 6, 7 og 8 dispensationsregler.
 Indtægt ved arbejde i det tilladte omfang medfører ikke fradrag i  

 efterlønnen, jf. arbejdsministeriets bekendtgørelse om arbejdes og indtægters  

 betydning for efterlønnens størrelse.
 Aktiviteter i efterlønsperioden. §§ 1-2.
 Bekendtgørelsen begrænser kun adgangen til at arbejde i  

 efterlønsperioden.
 Begrænsningerne vedrører både arbejdets omfang (200 timer) og  

art (forbud mod vedvarende selvstændig virksomhed og arbejde i  

 ægtefællens selvstændige virksomhed).
 Derimod er retten til rene fritidsaktiviteter ikke begrænset i  

 efterlønsperioden.
 Fritidsaktiviteter er som udgangspunkt aktiviteter, som efter deres  

 karakter ikke kan udbydes som arbejde, og som ikke aflønnes.
 I de fleste tilfælde vil man ikke være i tvivl om, hvorvidt der er tale om  

 arbejde eller om en fritidsaktivitet.
 Grænsetilfælde:
 Visse grænsetilfælde kan imidlertid være vanskelige at afgøre.
 Hvis beskæftigelsen medfører indtægt, enten direkte i form af  

 aflønning eller mere indirekte i form af modydelser eller lignende, vil  

 beskæftigelsen blive betragtet som arbejde.
Der er imidlertid visse former for ydelser, som i denne forbindelse ikke  

 betragtes som indtægt.
Dette gælder eksempelvis diæter og lignende, der  

 udelukkende eller helt overvejende skal dække udgifter ved varetagelse af  

 aktiviteten, f.eks. befordring eller øget brug af telefon.
Det samme gælder  

 små beløb eller andre ydelser, der har karakter af en erkendtlighed, f.eks.  

 for en særlig indsats i en humanitær organisation.
Selvstændig virksomhed af meget ringe omfang, som ikke har til formål at  

 opnå økonomisk udbytte, vil normalt ikke blive betragtet som arbejde.
Dette  

 kan f.eks. gælde hundeopdræt, bistader eller anden hobbypræget virksomhed.
Det kan i visse tilfælde være nødvendigt at vurdere, om virksomheden eller  

 aktiviteten indgår som element i en større sammenhæng, der generelt set har  

 til formål at opnå økonomisk udbytte.
F.eks. vil ulønnet foredrags- eller  

 skribentvirksomhed, der kun udføres i ringe omfang, ofte være en  

 fritidsaktivitet.
Hvis den derimod udføres i større omfang, kan det betyde,  

 at beskæftigelsen indgår i en erhvervsmæssig sammenhæng, eventuelt med senere  

 udnyttelse for øje, og derfor må betragtes som arbejde.
Når der er tvivl om, hvorvidt en beskæftigelse efter sin art kunne udbydes  

 som egentligt arbejde, er det af betydning, om der inden for området findes  

 en overenskomst eller anden aftale/retningslinier for, hvilke opgaver, der  

 skal udføres af lønnede medarbejdere, og hvilke der kan udføres af  

 frivillige.
Findes sådanne retningslinier - f.eks. inden for det sociale  

 område - bør de normalt følges, forudsat at beskæftigelsen konkret er  

 ulønnet.
 Særlige områder:
Ulønnede tillidshverv, foredragsvirksomhed om foreningens formål,  

 udarbejdelse af foreningsblad, lederhverv i frivilligt ungdoms- og  

 idrætsarbejde m.v. må normalt betragtes som fritidsaktivitet.
Det  

 forudsættes, at organisationen/foreningen udelukkende anvender ulønnet  

 medhjælp til den pågældende beskæftigelse, og at beskæftigelse af denne art  

 normalt er ulønnet.
 Som fritidsaktiviteter kan nævnes ulønnet beskæftigelse som f.eks.:
 Besøgsvennetjeneste, der ikke har karakter af hjemmehjælperarbejde.
 Beskæftigelse i genbrugsbutikker, der drives af anerkendte  

 hjælpeorganisationer.
 Indsamling og sortering af tøj, sko m.v. samt strikning og syning af tøj  

 og tæpper for anerkendte hjælpeorganisationer.
 Det forudsættes, at efterlønsmodtagerens beskæftigelse er af  

 tilfældig karakter, således at organisationen ikke er indstillet på det  

 pågældende medlems arbejdskraft, at efterlønsmodtageres arbejdsindsats  

 ikke generelt har større omfang end de andre deltageres, og at  

 beskæftigelsen ikke kan udbydes som egentligt lønnet arbejde.
 Således vil f.eks. sygeplejerskearbejde i et krisecenter eller  

 kontorarbejde og telefonpasning i en hjælpeorganisation blive betragtet som  

 arbejde, selv om det er ulønnet, idet beskæftigelse af denne art  

 almindeligvis medfører indtægt.
Produktion af udsendelser, deltagelse i planlægningsmøder, telefonpasning  

 og lignende betragtes normalt som arbejde, selv om beskæftigelsen er  

 ulønnet.
Det samme gælder ulønnet udbringning og indsamling af bingohæfter i  

 forbindelse med kommercielt bingospil i lokal radio/TV.
Beskæftigelse af denne art betragtes som arbejde, selv om  

 beskæftigelsen er ulønnet.
Dette gælder dog ikke, hvis beskæftigelsen kan  

 betragtes som fritidsaktivitet i henhold til punkt a) eller b).
 Aktivitet som fritidsfisker betragtes som hobby, hvis der ikke sker  

 regelmæssigt salg af fangst.
 Derimod anses bierhvervsfiskeri som selvstændig virksomhed, der ikke er  

 tilladt, jf. § 1, stk. 3.
Kunstnerisk virksomhed, der medfører indtægt eller udøves med henblik på  

 at opnå økonomisk udbytte, betragtes som arbejde i efterlønsperioden.
Det  

 gælder, uanset om medlemmet var professionel kunstner inden overgangen til  

 efterløn, eller om kunstnerisk hobbyvirksomhed i efterlønsperioden udvikler  

 sig til at være professionel kunstnerisk virksomhed, eksempelvis gennem salg  

 af billeder, udgivelse af bøger og lignende.
 En professionel kunstner, der ønsker at overgå til efterløn, skal  

ophøre endeligt med sin kunstneriske virksomhed, hvadenten denne har  

 været medlemmets hoved- eller bibeskæftigelse.
 Kunstnerisk virksomhed i efterlønsperioden må ikke udføres som  

 kontinuerlig selvstændig virksomhed, men må alene udføres som  

enkeltstående arbejdsopgaver, f.eks. et bestillingsarbejde.
 Arbejdstiden skal i alle tilfælde holdes inden for 200 timer om året.
 Alle arbejdstimer skal medregnes ved opgørelsen af arbejdstiden, uanset om  

 arbejdet resulterer i et færdigt kunstværk, og uanset om dette kan sælges.
 Kan den til arbejdet medgåede tid ikke eller kun vanskeligt kontrolleres,  

 f.eks. fordi arbejdet udføres i kunstnerens hjem, vil der ske omregning af  

 det honorar/den aflønning, kunstneren modtager, til timer jf. § 3, stk. 2.  

 Det faktiske tidsforbrug må dog under ingen omstændigheder overstige  

 200 timer, jf. § 3, stk. 1.
Fristen regnes fra datoen for overgangen til efterløn.
Det gælder også,  

 hvis medlemmet efter arbejdets ophør har holdt ferie inden overgangen til  

 efterløn.
 Bestemmelsen omfatter alt arbejde, som i resten af efterlønsperioden er  

 tilladt inden for 200 timers begrænsningen, herunder ulønnet arbejde og  

 arbejde i udlandet.
Retten til 200 timers arbejde gælder også i resten af det kalenderår,  

 hvori overgangen til efterløn finder sted.
Arbejde udført inden overgangen  

 til efterløn medregnes således ikke.
Eksempel: Overgang til efterløn finder sted mandag den 2. oktober 1989.  

 Efter de 5 ugers forløb, det vil sige i perioden fra mandag den 6. november  

 til den 31. december 1989, må medlemmet arbejde i 200 timer.
Fra den 1.  

 januar 1990 er der påny ret til 200 timers arbejde i kalenderåret 1990.
Retten til efterløn kan ikke bevares, hvis efterlønsmodtageren begynder  

 vedvarende selvstændig virksomhed, idet medlemmet da må anses for genindtrådt  

 i arbejdslivet.
Derimod er det tilladt at have enkeltstående arbejdsopgaver,  

 der har karakter af selvstændig virksomhed (se nedenfor pkt.
E, nr. 2) For så vidt angår beskæftigelse i anparts- eller aktieselskaber, der helt  

 eller delvist ejes af medlemmet og/eller ægtefællen og nærmeste familie,  

 henvises til reglerne i direktoratets cirkulære af 9. juli 1986 vedrørende  

 medlemskab m.v. for ansatte, der har aktier eller anparter i virksomheden.  

 Cirkulærets regler finder anvendelse ved afgørelse af, om der foreligger  

 lønmodtagerarbejde eller selvstændig virksomhed.
Ifølge bestemmelsen er det - bortset fra mindre jordbrug i henhold til  

 stk. 4, nr. 3 - i intet tilfælde tilladt at arbejde i en selvstændig  

 virksomhed, der ejes eller drives af medlemmets ægtefælle, idet der på grund  

 af det nære interessefællesskab ikke vil være rimelig mulighed for at  

 kontrollere overholdelse af 200 timers begrænsningen.
Dette gælder også, når  

 arbejdet betragtes som lønmodtagerarbejde.
 Bestemmelsen er ikke til hinder for, at medlemmet udfører helt små,  

 tilfældige funktioner i ægtefællens virksomhed, som ikke kan betragtes som  

 arbejde eller deltagelse i virksomheden, f.eks. tilfældig telefonpasning.
 Bestemmelsen omfatter alt arbejde, som udføres for andre end medlemmets  

 ægtefælle, uden at være led i selvstændig virksomhed.
Løn- og ansættelsesvilkår er uden betydning.
Det er ligeledes uden  

 betydning, om arbejdet udføres for en erhvervsdrivende arbejdsgiver eller for  

 en privat person. 200 timers begrænsningen vil eksempelvis således gælde også  

 for beskæftigelse som:
- billetkontrollør ved sportsstævner og lignende, - kirkesanger, - kirkebogsfører/kirkeværge, - organist, - stævningsmand, - syns- og skønsmand, - vicevært, - musiker ved private fester.
 Kursusdeltagelse i forbindelse med arbejde i efterlønsperioden anses for  

 arbejde, hvis andre ansatte aflønnes for kursusdeltagelsen.
 For så vidt angår beskæftigelse i et anparts- eller aktieselskab, der helt  

 eller delvist ejes af medlemmet og/eller ægtefællen og nærmeste familie,  

 henvises til vejledningen til stk. 3.
 karakter af selvstændig virksomhed.
 Arbejdet må klart fremstå som udførelse af enkeltstående opgaver i  

 modsætning til påbegyndelse af vedvarende selvstændig virksomhed, der ikke er  

 tilladt, jf. stk. 3.
 Eksempel 1: Et medlem, der før efterløn har arbejdet som murersvend,  

 påtager sig at opmure en garage for naboen.
 Eksempel 2: En advokat berigtiger efter overgang til efterløn et dødsbo  

 eller skriver skøde for en bekendt.
 I sådanne tilfælde er arbejdet tilladt inden for 200 timers begrænsningen.  

 Arbejdstiden vil i disse tilfælde ofte være ukontrollabel, således at  

 indtægten skal omregnes, jf. § 3, stk. 2, og vejledningen til denne  

 bestemmelse.
 Hvis der derimod sker annoncering, anskaffes driftsmidler, indrettes  

 lokaler til brug for erhvervsudøvelse, eller foretages andre skridt til  

 etablering af vedvarende selvstændig virksomhed, bortfalder retten til  

 efterløn.
 Det følger af ophørsreglerne, at et medlem, der driver jordbrug som  

 hovedbeskæftigelse, kun kan overgå til efterløn, hvis ejendommen sælges eller  

 jordbruget helt ophører ved bortforpagtning på nærmere angivne vilkår.  

 Jordbrug, der drives som hovedbeskæftigelse, kan derfor ikke ved delvis  

 bortforpagtning reduceres med henblik på overholdelse af grundværdigrænsen.
 Hvis jordbruget derimod drives som bibeskæftigelse, kan medlemmet  

 overgå til efterløn og arbejde i op til 200 timer årligt på ejendommen, hvis  

 betingelserne i stk. 4, nr. 3, er opfyldt.
 Kassen kan meddele dispensation til arbejde på jordbruget i de første fem  

 uger efter overgangen til efterløn, jf. bekendtgørelsens § 7, stk. 1.
 Et jordbrug, der opfylder betingelserne, kan ligeledes anskaffes efter  

 overgangen til efterløn.
Grundværdigrænsen svarer til den grænse, der er fastsat som betingelse  

 for, at en lønmodtager med jordbrug som bibeskæftigelse ikke er undergivet  

 det særlige arbejdskrav ved ledighed.
Højere grundværdigrænse kan evt.  

 godkendes, hvis ejendommen er i by- eller sommerhuszone, jf. bekendtgørelsens  

 § 8.
Hvis ejendommens grundværdi overstiger beløbsgrænsen, vil medlemmet have  

 ret til efterløn, hvis der sker dokumenteret bortforpagtning i et sådant  

 omfang, at restejendommens grundværdi er under 72.000 kr.
Det kræves, at  

 bortforpagtningen dokumenteres ved skriftlig kontrakt med mindst 5 års  

 gensidig uopsigelighed, jf. bekendtgørelsens § 1, stk. 8.
 I ganske særlige tilfælde kan direktøren for arbejdsløshedsforsikringen  

 dog godkende en kortere forpagtningsperiode.
 Bortforpagtningen skal medføre et reelt ophør med drift af det  

 bortforpagtede areal og kan derfor ikke ske til ægtefælle eller umyndige  

 børn.
 En forpagtningsaftale kan ikke give anledning til omvurdering af  

 ejendommen, men vurderingsrådene kan på anmodning afgive erklæring om, hvor  

 stor en del af grundværdien, der kan henføres til det bortforpagtede areal.
Det er forudsat, at ejendommens drift er sammensat med en produktion  

 væsentligst til eget forbrug.
Hvis der derimod drives specialproduktion,  

 foreligger der en sådan vedvarende selvstændig virksomhed, som ikke er  

 tilladt, jf. stk. 3.
 Specialproduktion drives, hvis produktionen i overvejende grad er  

 indrettet på fremstilling og salg af et eller flere ensartede produkter,  

 f.eks. inden for områderne gartneri, frugtplantage, hønsehold, svineavl, kød-  

 og malkekvæg, fåreavl, pelsdyravl, juletræsplantage eller skovbrug.
 Medlemmet kan arbejde inden for 200 timers grænsen, hvis betingelserne i  

 stk. 4, nr. 3, er opfyldt, selv om ejendommen tilhører ægtefællen.
 De beskæftigede timer skal angives på efterlønserklæringen.
 Medvirken ved byggeri og byggearbejde i eget hus m.v. betragtes som  

 arbejde, i samme omfang som arbejdet i en ledighedsperiode ville medføre  

 bortfald eller nedsættelse af dagpengene.
 Reglen omfatter således både beskæftigelse som egentlig  

 selvbygger/medbygger ved opførelse af egen bolig (hus eller sommerhus) og ved  

 byggearbejder, hvorved huset, sommerhuset eller ejerlejligheden ændres eller  

 udvides, herunder f.eks. med garage eller carport.
 Bekendtgørelsens § 3, stk. 3, fastsætter særlige regler om beregning af  

 arbejdstiden og om indberetning til arbejdsløshedskassen.
 Almindelige reparationer og vedligeholdelsesforanstaltninger, f.eks.  

 fornyelse af maling og tapet, betragtes ikke som arbejde, og er derfor ikke  

 omfattet af bekendtgørelsen.
 Bekendtgørelsens regler finder anvendelse ved alle former for arbejde og  

 selvstændig virksomhed, selv om der konkret ikke er opnået løn eller anden  

 indtægt (overskud).
 Arbejde, der kan udføres under 200 timers begrænsningen, skal også  

 medregnes og angives på efterlønserklæringen, når det er udført i udlandet.  

 Medlemmet må således heller ikke arbejde i udlandet i de første fem uger  

 efter overgangen til efterløn, eller drive selvstændig virksomhed i udlandet  

 i efterlønsperioden.
 Reglen gælder, selv om udbetaling af efterløn er suspenderet på  

 grund af medlemmets ophold i udlandet i en længere periode i henhold til  

 direktoratets bekendtgørelse om udbetaling af efterløn til medlemmer, der  

 opholder sig i udlandet.
 Hverv, der omfattes af § 2, betragtes ikke som arbejde i  

 efterlønsperioden, og er således hverken omfattet af 5 ugers reglen eller 200  

 timers begrænsningen.
 Indtægt (aflønning) af disse hverv medfører i visse tilfælde fradrag i  

 efterlønnen, jf. arbejdsministeriets bekendtgørelse om arbejdes og indtægters  

 betydning for efterlønnens størrelse.
 Inden for den offentlige sektor kan eksempelvis nævnes ombud og hverv som:
- nævning, domsmand, lægdommer, vidne - medlem af kommunalbestyrelse, borgmester, rådmand, udvalgsformand - medlem af Folketinget - formand for skolekommission - det offentliges repræsentant i institutioner, ankestyrelser m.v.
- medlem af ligningskommission - medlem af menighedsråd - vurderingsmand - medlem af hjemmeværnet, lokale beredskaber, frivillige brandværn og  

 lignende, for så vidt angår rådighedsvederlag.
 Opregningen er ikke udtømmende.
Det bemærkes, at hverv som borgmester eller folketingsmedlem betragtes som  

 arbejde i relation bl.a. til arbejdskravet i arbejdsløshedsforsikringslovens  

 § 55/72. Et medlem, der er borgmester eller folketingsmedlem, kan derfor ikke  

 overgå til efterløn.
Hvis medlemmet derimod vælges til et af disse hverv  

 efter overgangen til efterløn, kan medlemmet forblive i efterlønsordningen,  

 men fradragsreglerne vil medføre, at der ikke udbetales efterløn i  

 valgperioden.
 Inden for den private sektor kan nævnes hverv som:
- bestyrelsesmedlem i aktieselskaber, anpartsselskaber og pengeinstitutter - bestyrelsesmedlem i el-, varme- og vandværker - bestyrelsesmedlem i bolig- og grundejerforeninger samt kulturelle  

 foreninger - medlem af repræsentantskab, kredsråd og lignende.
 Opregningen er ikke udtømmende.
Efter omstændighederne kan bestyrelseshvervet, f.eks. som »arbejdende  

 formand« eller kasserer, medføre fast regelmæssig beskæftigelse af ikke  

 ubetydeligt omfang.
I sådanne tilfælde vil der foreligge arbejde, der  

 omfattes af § 1.
 Beregning af arbejdstiden. § 3.
 Reglen i stk. 1, medfører, at et medlem aldrig må anvende mere end 200  

 faktiske timer pr. kalenderår til arbejde i efterlønsperioden.
 Dette gælder, selv om arbejdstiden eventuelt beregnes til et mindre  

 timetal end det faktiske ved omregning af indtægten.
 Hvis arbejdstiden i henhold til stk. 2, eller stk. 5, skal beregnes ved  

 omregning eller på anden særlig måde, må heller ikke den beregnede arbejdstid  

 overstige 200 timer.
 Hvis arbejdstiden uden vanskelighed lader sig kontrollere, f.eks. ved  

 almindeligt timelønsarbejde på en arbejdsplads, opgøres som hovedregel kun  

 det faktiske timetal, også selv om timelønnen er højere end omregningssatsen.
Omregning skal dog finde sted, hvis medlemmet får væsentlig højere løn,  

 end andre normalt får for tilsvarende arbejde, og indtægten således er  

 uforholdsmæssig høj i forhold til det oplyste timetal.
Omregning skal  

 endvidere f.eks. ske, hvis medlemmets timeløn for samme arbejde, som han  

 hidtil har udført, efter overgangen til efterløn stiger væsentligt.
Omregning skal endvidere finde sted, hvis arbejdstiden ikke eller kun  

 vanskeligt lader sig kontrollere.
Dette vil ofte være tilfældet ved  

 free-lance og honorarlønnet arbejde, f.eks. oversættelsesarbejde.
Endvidere  

 kan nævnes arbejde, der kræver tidsforbrug til forberedelse, transport og  

 lignende, og hvor aflønningen også dækker dette tidsforbrug.
Endelig kan  

 nævnes konkrete arbejdsopgaver, der har karakter af selvstændig virksomhed.
 Indtægten omregnes til arbejdstimer efter følgende formel:
Hvis indtægtserhvervelsen har været forbundet med dokumenterede nødvendige  

 udgifter, der godkendes af skattemyndighederne som fradragsberettigede i den  

 skattepligtige indkomst, kan udgifterne fradrages i indtægten, således at kun  

 nettobeløbet omregnes.
Medlemmet skal på bilaget til efterlønserklæringen  

 oplyse både bruttoindtægten og størrelsen og arten af fradragene.
 Selv om arbejdstiden ved jordbrug vanskeligt lader sig kontrollere,  

 medregnes alene de faktiske timer, idet indtægten ved landbruget ikke er  

 anvendelig som målestok for tidsforbruget.
 Medvirken ved byggeri og byggearbejde i eget hus m.v. er ukontrollabel.  

 Det vil heller ikke være muligt at beregne arbejdstiden ved omregning, idet  

 indtægten ikke kan opgøres.
Det er derfor fastsat, at der skal medregnes mindst fuld sædvanlig  

 arbejdstid i perioder med personlig medvirken.
Hvis arbejdstiden overstiger  

 fuld sædvanlig arbejdstid, skal den faktiske arbejdstid medregnes, jf. stk.  

 1.
Kassen skal have forudgående skriftlig meddelelse om påbegyndelse og  

 forventet afslutning af den personlige medvirken.
Kassen kan forlange, at  

 medlemmet tillige omgående giver skriftlig meddelelse, når den personlige  

 medvirken er ophørt.
I forbindelse med beregning af supplerende dagpenge bl.a. for  

 provisionslønnede og visse grupper taxachauffører, lønarbejdende fiskere,  

 lastoptagere af fisk, eksportchauffører m.fl. sker der normalt omregning af  

 indtægten til timer ved brug af omregningssatsen, men der medregnes pr.  

 beskæftiget dag mindst timetallet for en fuld sædvanlig arbejdsdag.
Er det  

 omregnede timetal større end timetallet for en fuld sædvanlig arbejdsdag,  

 skal det større timetal medregnes.
Eksempel: En taxachauffør har for en arbejdsdag haft indtægt svarende til  

 4 x omregningssatsen.
Der skal medregnes timer for en fuld sædvanlig  

 arbejdsdag (p.t. 7,6 timer). Svarer indtægten til 10 x omregningssatsen, skal  

 der medregnes 10 timer den pågældende dag.
 Hvor der for undervisningsarbejde er fastsat en særlig  

 omregningsfaktor, skal den pågældende omregningsfaktor benyttes ved beregning  

 af arbejdstimerne i efterlønsperioden.
 Kontrol- og oplysningspligt. § 4.
 Medlemmet har pligt til omgående at give meddelelse til  

 arbejdsløshedskassen, hvis reglerne i § 1 ikke overholdes.
 Den årlige efterlønserklæring anvendes dels til kontrol af, om  

 betingelserne for at bevare retten til efterløn er overholdt, dels til  

 kontrol af, om medlemmet har haft indtægt, der påvirker efterlønnen i henhold  

 til arbejdsministeriets bekendtgørelse om arbejde og indtægters betydning for  

 efterlønnens størrelse.
 Undlader et medlem at opfylde oplysningspligten, kan medlemmet pålægges  

 sanktioner i henhold til arbejdsløshedsforsikringslovens regler herom.
 Bortfald af retten til efterløn. § 5.
5 ugers reglen er indsat for at sikre, at medlemmet har forladt  

 arbejdslivet.
Ved en meget hurtig genoptagelse af arbejdet kan arbejdslivet  

 ikke anses for at være forladt, og betingelserne for at modtage efterløn er  

 således ikke opfyldt.
Evt. udbetalt efterløn er derfor modtaget uberettiget.
Hovedreglen i stk. 2, finder normalt anvendelse, hvis overskridelsen  

 fremkommer efter sammentælling af timerne i forskellige kortvarige  

 arbejdsforhold.
Reglen vil endvidere finde anvendelse, f.eks. hvis et  

 længerevarende arbejde oprindelig var aftalt som et kortvarigt vikariat, som  

 efter 200 beskæftigede timer forlænges på grund af nye omstændigheder.
Hvis medlemmet derimod i forbindelse med overtagelsen af arbejdet vender  

 tilbage til arbejdslivet, sker udtrædelsen af efterlønsordningen i henhold  

 til stk. 3, allerede ved arbejdets påbegyndelse.
Et medlem, der begynder  

 arbejde med henblik på at forlade efterlønsordningen, kan således ikke bevare  

 retten til efterløn, indtil der er arbejdet i 200 timer.
 Dispensationsbestemmelser. §§ 6-8.
Overtrædelse af reglerne i bekendtgørelsens § 1 medfører bortfald af  

 retten til efterløn.
Ifølge arbejdsløshedsforsikringslovens § 75 b, stk. 7,  

 kan medlemmer, der er udtrådt af efterlønsordningen, ikke påny overgå til  

 efterløn.
 Dispensationsadgangen i § 6 er indsat for at give mulighed for at afværge  

 denne alvorlige konsekvens af mindre overtrædelser, der findes særlig  

 undskyldelige.
 Kassens adgang til at dispensere. § 6, stk. 2 og stk. 3.
 Der kan kun dispenseres, hvis overtrædelsen findes særlig undskyldelig.  

 Som eksempel herpå kan nævnes overtrædelser, der skyldes medlemmets  

 misforståelse af reglerne, forkert anvendelse af omregningssatsen, fejlagtig  

 sammentælling af beskæftigede timer og lignende.
 Hvis der foreligger en bevidst overtrædelse, eller hvis medlemmet efter at  

 have konstateret en overtrædelse har undladt at underrette kassen  

 (svigstilfælde), bør der normalt ikke dispenseres.
Det følger af § 6, stk. 3, at der i alle tilfælde, hvor kassen giver  

 dispensation, skal ske fradrag i efterlønnen fuldt ud (det vil sige krone  

 for krone) for medlemmets indtægt som følge af overtrædelsen, således at  

 medlemmet ikke har økonomisk fordel af overtrædelsen.
Ved ulønnet arbejde  

 samt ved arbejde, hvor indtægten ikke kan konstateres (f.eks. byggearbejde i  

 eget hus) beregnes fradraget ved multiplikation af timetallet med  

 omregningssatsen.
 Hvis kassen finder, at fradragsreglen undtagelsesvis ikke bør anvendes,  

 skal sagen forelægges med kassens indstilling for direktøren for  

 arbejdsløshedsforsikringen til afgørelse.
 Kassen kan således kun dispensere for de overtrædelser, der er nævnt i §  

 6, stk. 2, og kun på den i stk. 3 nævnte betingelse.
 Har medlemmet i forbindelse med overtrædelse af reglerne begået en  

 forseelse mod kassen, kan der tillige blive tale om sanktion i henhold til  

 lovens almindelige regler.
 Dispensation givet af direktøren for arbejdsløshedsforsikringen. § 6, stk.  

 4.
 Tilladelsen vil normalt blive givet på betingelse af, at indtægten ved det  

 ikke tilladte arbejde eller merarbejde fradrages fuldt ud i efterlønnen.
 Der kan dog gives dispensation uden økonomiske vilkår, f.eks. ved helt  

 bagatelagtig forseelse, eller fastsættes skærpede betingelser.
 Bestemmelsen omfatter kun bibeskæftigelse, der allerede udøves ved  

 overgangen til efterløn, og som kan udøves i efterlønsperioden i henhold  

 til § 1, stk. 4.
 Der kan således ikke efter overgangen til efterløn gives  

 »forhåndsdispensation« til at arbejde i mere end 200 timer inden  

 for et kalenderår.
 »Særlige omstændigheder« omfatter navnlig tilfælde, hvor  

 bibeskæftigelsen er afgørende for medlemmets boligsituation, f.eks. mindre  

 jordbrugere og viceværter, der ikke kan overholde 5 ugers reglen, hvis  

 beskæftigelsen fortsætter i efterlønsperioden.
Tilladelsen kan dog også gives i andre tilfælde, hvor særlige  

 omstændigheder taler derfor.
F.eks. aflønnes kirkesangere efter et særligt  

 regulativ, således at omregning af indtægten som regel vil medføre  

 overskridelse af 200 timers begrænsningen, selv om den faktiske arbejdstid -  

 der kun vanskeligt kan kontrolleres - formentlig ofte ikke overskrider  

 begrænsningen.
I sådanne tilfælde kan en tilladelse være velbegrundet.
Kassen kan kun give tilladelse på betingelse af, at beskæftigelsen ikke  

 udvides i efterlønsperioden.
Et medlem med beskæftigelse som vicevært kan  

 således ikke efter overgangen til efterløn påtage sig arbejde med  

 pasning af flere ejendomme end hidtil eller flere arbejdsopgaver i samme  

 ejendom.
 Kassens tilladelse skal indberettes til direktøren for  

 arbejdsløshedsforsikringen ved fremsendelse af kopi af tilladelsen.
 Hvis arbejdet vil udgøre mere end 300 timer årligt, eller hvis kassen  

 finder, at der ikke bør knyttes økonomiske vilkår til tilladelsen, skal sagen  

 med kassens indstilling forelægges for direktøren for  

 arbejdsløshedsforsikringen til afgørelse.
 Kun når ganske særlige omstændigheder taler derfor, kan der påregnes  

 tilladelse til at bevare beskæftigelse med mere end 300 timers årligt  

 arbejde.
 Reglen vil navnlig finde anvendelse i tilfælde, hvor værdi af fri bolig  

 indgår i indtægten, der skal omregnes til arbejdstimer (vicevært og  

 lignende).
 Tilladelse vil normalt blive givet på de vilkår, som er angivet i stk. 3.
 Hvis ejendommen er beliggende i byzone eller sommerhuszone, kan  

 opretholdelse af grundværdigrænsen i § 1 medføre en urimelig hindring for  

 medlemmets overgang til efterløn og beskæftigelse i efterlønsperioden.
 Der kan ikke godkendes højere grundværdigrænse for en ejendom, som  

 medlemmet ønsker at anskaffe efter overgangen til efterløn.
