En bogklub forpligtede sig til, i forbindelse med udgivelse af et  

 leksikon at købe alle kunders gamle leksikon fra samme klub tilbage, når det  

 nye var færdigudkommet.
Da forbrugerne henvendte sig for at gøre  

 tilbagekøbsgarantien gældende, stilledes der krav om, at man skulle være i  

 besiddelse af et garantibevis, der blev udsendt sammen med tilbuddet 6 år  

 tidligere.
Forbrugerombudsmanden udtalte, at det er i strid med god  

 markedsføringsskik at stille krav om forevisning af et garantibevis, idet  

 forlaget må anses for at være bundet af løftet om tilbagekøb, hvad enten  

 forbrugeren var i besiddelse af garantibeviset eller ej.
 3.1.6. Tilbagekøbsgaranti ved salg af leksikon.
 »Bogklubben forpligter sig til at tilbagekøbe Deres gamle leksikon i  

 20 bind, når det nye leksikon 1-30 er afsluttet«.
Således skrev et forlag i 1982 i et brev til alle sine leksikonkunder.  

 Sammen med dette brev modtog nogle leksikonkunder tillige et  

 »garantibevis«, der indeholdt tilbagekøbsløftet.
Dette garantibevis  

 blev endvidere distribueret til en større, ubestemt kreds ved  

 husstandsomdeling.
 I sommeren 1988 afsluttedes leksikonnets bind 1-30, hvorfor adskillige  

 leksikonkunder ønskede at skille sig af med 20-bindsværket, således som det  

 var stillet dem i udsigt tidligere.
Ved henvendelse til forlaget blev forbrugerne imidlertid mødt med det  

 krav, at ihændehavelse af garantibeviset var en betingelse for at kunne gøre  

 tilbagekøbsgarantien gældende.
I øvrigt skulle leksikonnet enten afieveres på  

 forlagets adresse i provinsen eller sendes dertil på forbrugerens regning.
 I mange tilfælde afviste forlaget at tilbagekøbe leksikonnet, da  

 forbrugerne ikke kunne forevise et garantibevis, fordi de enten ikke havde  

 modtaget det eller ikke havde gemt det.
 På et møde med repræsentanter for forlaget tilkendegav FO, at det var i  

 strid med god markedsføringsskik, jfr. § 1 i markedsføringsloven, at stille  

 krav om forevisning af garantibevis, idet forlaget måtte anses for at være  

 bundet af løftet om tilbagekøb, hvadenten forbrugeren var i besiddelse af  

 garantibeviset eller ej.
 Forlaget erklærede sig indforstået med at følge FO's synspunkter og var  

 endvidere villig til at betale portoudgifterne ved fremsendelse af  

 leksikonnet.
 (* 1) Offentliggjort i Forbrugerstyrelsens Juridiske Årbog 1989, side 18.
