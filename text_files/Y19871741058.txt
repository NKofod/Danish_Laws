Angående patientkørsel med minibus tilhørende hospital da kørslen  

 udelukkende finder sted med patienter og er vederlagsfri , er der tale om  

 ikke-erhvervsmæssig personbefordring , hvortil der ikke kræves tilladelse I brev af 31. marts 1987 har Rigspolitichefen, Færdselspolitiet, stillet  

 en række spørgsmål vedrørende patientkørsel i »minibusser«  

 tilhørende Amtshospitalet i Vordingborg.
Det fremgår af sagen, at de to omhandlede køretøjer er af typen Ford  

 Transit 115 Custom Bus, der oprindeligt er indrettet til transport af 12  

 personer.
Den ene af disse, BX 99.384, er ombygget til at kunne medtage  

 patienter på båre, hvorved der kun er 9 egentlige siddepladser inkl. førerens  

 plads.
 Det fremgår endvidere, - bl.a.af indhendtede supplerende oplysninger fra  

 Amtshospitalet - at køretøjerne udelukkende benyttes til patientkørsel,  

 herunder i forbindelse med specialundersøgelser uden for hospitalet,  

 overførsel til plejehjem og udflugter.
 Ministeriet skal i dene anledning meddele følgende med hensyn til den  

 oplyste kørsels karakter:
I henhold til § 1, stk. 1, i lov om buskørsel kræver kørsel med  

 motorkøretøjer, indrettet til befordring af flere end 9 personer, føreren  

 medregnet, tilladelse i henhold til loven.
Det afgørende i denne forbindelse  

 er det antal siddepladser, køretøjet oprindelig er udstyret med.
Det følger af lovens § 1, stk. 3, at der ikke kræves tilladelse til  

 udførelse af ikke-erhvervsmæssig kørsel.
Ministeriet for Offentlige Arbejder  

 har i samarbejde med Justitsministeriet fastsat retningslinjer for  

 afgrænsningen af erhvervsmæssig personbefordring, jf. vedlagte kopi af  

 cirkulæreskrivelse af 28. februar 1979.
 Som eksempel på ikke-erhvervsmæssig kørsel nævnes under pkt. 2 a i  

 cirkulæreskrivelsen:
»En institution (f.eks. en skoles eller plejehjems) kørsel med elever  

 anses ikke for erhvervsmæssig personbefordring, når kørslen sker  

 vederlagsfrit, institutionen ejer bilen, chaufføren er ansat på institutionen  

 eller f.eks. er en af forældrene til en skoleelev, og kørslen ikke er  

 omfattet af bekendtgørelsen om offentlig befordring af skoleelever.« Såfremt kørslen ikke er erhvervsmæssig kræves der ikke kørekort til  

 erhvervsmæssig personbefordring (EP-kørekort).
 Efter de for ministeriet foreliggende oplysninger, må den kørsel der  

 udføres med de to minibusser, tilhørende Amtshospitalet i Vordingborg anses  

 for ikke-erhvervsmæssig personbefordring, hvortil hverken kræves tilladelse  

 eller EP-kørekort.
 De stillede spørgsmål 1-4 skulle herefter være besvaret, henholdsvis  

 bortfaldet.
