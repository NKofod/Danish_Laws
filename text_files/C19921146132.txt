 Ang.: Administration af nye-regler for tilladt totalvægt for  

 påhængskøretøj fra 1. oktober 1992.
 Ved meddelelse nr. 1607 af 24. juni 1992 er der varslet nye bestemmelser  

 for tilladt totalvægt for påhængskøretøj med bremser i vogntog med bil med  

 tilladt totalvægt på ikke over 3500 kg, og ved meddelelse nr. 1611 af 28.  

 august 1992 er der varslet krav om, at tilkoblingsanordning skal være  

 monteret efter bilfabrikantens anvisning.
 I den anledning fastsættes følgende administrative retningslinier:
A.
Typegodkendelse.
 1. Standardtypegodkendelser.
 Der udstedes ikke tillæg til eller optryk af  

 standardtypegodkendelser udstedt før 1. oktober 1992, der alene omhandler  

 ændring af påhængskøretøjets største totalvægt.
 Standardtypegodkendelser udstedt efter 1. oktober 1992 vil indeholde  

 oplysninger om påhængskøretøjets største totalvægt i overensstemmelse med de  

 nye bestemmelser.
 Typeattester.
 På typeattester til standardtypegodkendelser udstedt før 1. oktober 1992  

 tillades det, at bilfabrikantens repræsentant fra den 1. oktober 1992  

 anmelder tilladt totalvægt for påhængskøretøj med bremser på følgende måde: I  

 rubrik 34 krydses det anførte tal over, og i forlængelsen af afkrydsningen  

 til synsfri sammenkobling skrives »rubrik 34: yyy kg«.
 Forhandleren kan fortsat anvende rubrikken om nedsættelse af  

 påhængskøretøjets største totalvægt.
 2. Typegodkendelser.
 Typegodkendelser og godkendelseserklæringer for bil indeholder  

 fabrikantens oplysninger om påhængskøretøjets teknisk tilladte totalvægt.
B.
Forøgelse af »påhængskøretøjets største totalvægt med  

 bremser«, som fremgår af bilens registeringsattest, eventuelt  

 koblingsattest.
 1. Syn.
 Det er en betingelse for, at påhængskøretøjets største totalvægt med  

 bremser kan sættes op, at bilen fremstilles til syn ved Statens  

 Bilinspektion.
 2. Dokumentation fra bilfabrikanten for  

 påhængskøretøjets teknisk tilladte totalvægt skal medbringes ved syn og kan  

 bestå af:
- Erklæring fra bilfabrikanten eller dennes repræsentant, - lister eller anden teknisk information fra bilfabrikanten eller dennes  

 repræsentant, - fabrikationsplade på bilen, hvoraf vogntogsvægten fremgår, (eksempel på  

 fabrikationsplade, se bilag 1), eller - instruktionsbog, der indeholder de nødvendige oplysninger om  

 påhængskøretøjets teknisk tilladte totalvægt.
 3. Bilfabrikantens anvisning for montering af  

 tilkoblingsanordning skal normalt mdbringes til syn.
 For personbil M1 og varebil N1, der fremstilles til syn med henblik på at  

 få forøget påhængskøretøjets største totalvægt med bremser i henhold til de  

 ændrede bestemmelser, skal tilkoblingsanordningen være fastgjort efter  

 bilfabrikantens anvisning.
 Bilfabrikantens anvisning skal dog ikke medbringes ved syn, såfremt  

 det af registreringsattesten fremgår, at bilen er registreret til synsfri  

 sammenkobling på grundlag af typeattest (eksempel på registreringsattest, se  

 bilag 2), idet montering af tilkoblingsanordningen allerede er sket efter  

 bilfabrikantens anvisning.
 Bilfabrikantens anvisning for montering af tilkoblingsanodning kan f.eks.  

 bestå af:
- Teknisk information fra bilfabrikanten, - instruktionsbog, eller - monteringsvejledning eller lignende fra fabrikanten af til-  

 koblingsanordningen, hvoraf det fremgår, at vejledningen svarer til  

 bilfabrikantens anvisning.
 4. Dokumentation for tilkoblingsanordningens teknisk  

 tilladte belastning skal medbringes ved syn og kan bestå af:
- Mærkeplade på tilkoblingsanordningen, eller - monteringsvejledning eller lignende fra fabrikanten af  

 tilkoblingsanordningen, hvor den teknisk tilladte belastning fremgår.
C.
Nedsættelse af »påhængskøretøjets største totalvægt med  

 bremser«, som fremgår af bilens registreringsattest, eventuelt koblingsattest.
 Nedsættelse af »påhængskøretøjets største totalvægt med  

 bremser« for bil registreret til synsfri sammenkobling kan foretages af  

 et motorkontor uden forudgående syn eller betaling.
 Henvendelse kan ske til et motorkontor medbringende udfyldt  

 anmeldelsesblanket, registreringsattest og eventuelt koblingsattest.
 Motorkontoret anfører den ønskede nedsatte vægt i anmeldelsesblankettens  

 rubrik 34.
 Det anførte tal skal være deleligt med 25.
D.
Godkendelse til synsfri sammenkobling af personbil eller varebil~  

 .
 I Justitsministeriets meddelelse nr. 1544 om synsfri sammenkobling for  

 personbil og varebil ændres punkt 2 (2) til:
 2. GODKENDELSE TIL SYNSFRI SAMMENKOBLING VED SYN HOS  

 STATENS BILINSPEKTION.
 Påhængskøretøjets største totalvægt (FTP) fastsættes til den mindste af  

 følgende værdier:
 Meddelelse nr. 1599 af 26.02.92 om nedsættelse af »Påhængskøretøjets  

 største totalvægt« for person- og varebil til synsfri sammenkobling ved  

 Statens Bilinspektion ophæves hermed.
P.
M.
V.
E.
B.
Ib Rasmussen Bilag 1 til meddelelse nr. 1612 Beskrivelse af fabrikationsplade i overensstemmelse med EF-direktiv  

 nr. 76/114/EØF, som ændret ved 78/507/EØF om skilte og påskrifter.
 Fabrikationsplade skal indeholde følgende angivelser i den angivne  

 rækkefølge:
- Fabrikantens navn - eventuelt godkendelsesnummer - stelnummer (17-cifre) - køretøjets tilladte totalvægt - den samlede tilladte totalvægt for vogntoget i tilfælde, hvor køretøjet  

 anvendes som trækkende køretøj - tilladte akseltryk, oplysningerne anføres i rækkefølge forfra og bagud.
----------------------- ----------------------- Eksempel på fabrikationsplade.
 Påhængskøretøjets tekniske tilladte totalvægt fastsættes til 2500 - 1500 =  

 1000 kg.
Bilag 2 til meddelelse nr. 1612 Eksempel på registreringsattest hvoraf det fremgår, at bilen er  

 registreret til synsfri sammenkobling på grundlag af typeattest.
