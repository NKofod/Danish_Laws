Betænkning afgivet af Uddannelsesudvalget den 23. januar  

 2007 Betænkning over Forslag  

 til lov om ændring af lov om adgang til udøvelse af visse erhverv i Danmark,  

 lov om statsautoriserede og registrerede revisorer, lov om  

  

 omsætning af fast ejendom, lov om translatører og tolke og lov om  

  

 dispachører samt ophævelse af lov om registrerede arkitekter (Forenkling af adgang til udøvelse af lovregulerede  

 erhverv i Danmark) [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 3. november 2006. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 22. august 2006 dette udkast  

 til  

 udvalget, jf. folketingsåret 2005-06, alm. del − bilag 455. Den 4.  

 oktober 2006 sendte undervisningsministeren de indkomne høringssvar samt et  

 notat herom til udvalget.
Spørgsmål Udvalget har stillet 14 spørgsmål til undervisningsministeren  

 til skriftlig besvarelse, som denne har besvaret.
 Nogle af udvalgets spørgsmål til undervisningsministeren og  

 dennes svar herpå er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Dansk Folkepartis  

 medlemmer af udvalget er af den opfattelse, at udenlandske arbejdstagere  

 alene  

 skal have adgang til det danske arbejdsmarked, såfremt de lever op til de  

 danske betingelser for løn- og arbejdsvilkår.
Det er afgørende, at det sker  

 efter dansk lovgivning og under hensyntagen til danske arbejdsmarkedsregler  

 og  

 danske vilkår.
Det er set med Dansk  

 Folkepartis øjne tvivlsomt, om danske myndigheder  herunder offentlige  

 og  

 private ankenævn  i tilstrækkelig grad kan sikre danske forbrugere,  

 såfremt en  

 udenlandsk person eller virksomhed overtræder gældende regler eller  

 tilsidesætter god praksis.
Dansk Folkeparti finder det ligeledes afgørende,  

 at  

 danske myndigheder til enhver tid er i stand til at foretage relevante og  

 fornuftige vurderinger af udenlandske personers og virksomheders  

 kvalifikationer  

 og forudsætninger for at levere en tilfredsstillende ydelse til de danske  

 forbrugere.
Særlig i forhold til de private ankenævn så Dansk Folkeparti  

 gerne,  

 at afgørelser herfra om eventuelle udenlandske aktører blev tillagt  

 umiddelbar  

 eksigibilitet, således at danske forbrugere ikke tvinges til at føre  

 retssager  

 i andre lande.
Dansk Folkeparti finder  

 det kritisabelt, at der ikke stilles krav om sproglige kvalifikationer fra  

 danske  

 myndigheders side, og finder det uhensigtsmæssigt, at man overlader denne del  

 til personerne og virksomhederne selv.
På den anden side er Dansk Folkeparti  

 af  

 den opfattelse, at forbrugerne i vid udstrækning selv må tage ansvar for  

 deres  

 valg, og derfor selv må fravælge en person eller virksomhed, hvis denne ikke  

 lever op til forbrugernes forventninger om ordentlig service.
 Dansk Folkeparti henviser  

 til svarerne på spørgsmål nr. 2, 3, 6, 7, 8 og 9, som er optrykt som bilag 2  

 til  

 betænkningen, og kan med de førnævnte bemærkninger støtte lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Charlotte Dyremose (KF)  

  

  fmd  

  

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 11 Bilagsnr.
Titel 1 Høringsnotat og høringssvar, fra undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Økonomi- og erhvervsministerens besvarelse af  

 Erhvervsudvalgets spørgsmål 14 til lovforslag nr.
L 22 Oversigt over spørgsmål og svar vedrørende L 11 Spm.nr.
Titel 1 Spm. om erhvervet som psykolog, til  

 undervisningsministeren, og ministerens svar herpå 2 Spm., om ministeren kan garantere, at lovforslaget ikke  

 vil medføre løntrykkeri, til undervisningsministeren, og ministerens svar  

 herpå 3 Spm. om vurdering og sammenlignelighed af  

 uddannelsesmæssige kvalifikationer, til undervisningsministeren, og  

 ministerens svar herpå 4 Spm. om kvalitetskontrol af uddannelserne, til  

 undervisningsministeren, og ministerens svar herpå 5 Spm. om sammenhængen mellem lovforslaget og EUs  

 servicedirektiv, til undervisningsministeren, og ministerens svar herpå 6 Spm. om lovforslagets konsekvenser for  

 uddannelsessektoren i Danmark, til undervisningsministeren, og ministerens  

 svar herpå 7 Spm. om kontrol af udenlandske personers og virksomheders  

 kvalifikationer, til undervisningsministeren, og ministerens svar herpå 8 Spm. om, hvilke reelle ændringer vedtagelsen af  

 lovforslaget vil betyde, til undervisningsministeren, og ministerens svar  

 herpå 9 Spm. om borgernes muligheder for at gennemskue en  

 udenlandsk persons eller virksomheds kvalifikationer og om, hvilke  

 klagemuligheder  

 en bruger af en ydelse har, til undervisningsministeren, og ministerens svar  

 herpå 10 Spm. om brugerbetaling på uddannelse, til  

 undervisningsministeren, og ministerens svar herpå 11 Spm., om ministeren kan garantere, at udenlandske  

 personer, virksomheder og andre, som ønsker at etablere sig på det danske  

 marked, fuldt ud lever op til de danske krav, til undervisningsministeren, og  

 ministerens svar herpå 12 Spm. om konsekvenserne af ikke at leve op til danske  

 krav, til undervisningsministeren, og ministerens svar herpå 13 Spm. om ministerens holdning til uigennemskueligheden af  

 EU-lovgivningen, til undervisningsministeren, og ministerens svar herpå 14 Spm. om sammenligneligheden af EU-medlemsstaternes niveau  

 for kvalifikationer og uddannelse, til undervisningsministeren, og  

 ministerens  

 svar herpå Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmål 1 og undervisningsministerens svar herpå er optrykt  

 efter ønske fra S og EL.
 Spørgsmål 2, 6 og 9 samt undervisningsministerens svar herpå er  

 optrykt efter ønske fra DF.
 Spørgsmål 3, 7 og 8 samt undervisningsministerens svar herpå er  

 optrykt efter ønske fra DF og EL.
 Spørgsmål 1:
Hvad er årsagen til, at erhvervet som psykolog ikke er medtaget  

 i lovforslaget, og mener ministeren, at anerkendelse af erhvervet som  

 psykolog  

 bør indgå i det kommende artikel 58-udvalgs portefølje? Svar:
 Direktivet fastsætter, at de nuværende sektorale udvalg  

 nedlægges og erstattes af ét udvalg - artikel 58-udvalget.
 Artikel 58-udvalget overtager det hidtidige udvalgsarbejde, der  

 vedrører ajourføring af reglerne om minimum uddannelseskrav inden for den  

 hidtidige sektorale ordning (sygeplejersker med ansvar for den almene  

 sundheds-  

 og sygepleje, tandlæger, dyrlæger, jordemødre, arkitekter, farmaceuter og  

 læger). Psykologerhvervet har ikke tidligere været omfattet af et  

 sektorudvalg,  

 og er derfor ikke umiddelbart berørt af, at disse udvalg nedlægges og  

 erstattes  

 af artikel 58-udvalget.
Artikel 58-udvalget har derudover bl.a. kompetence til under  

 visse betingelser at vedtage fælles platforme.
En »fælles platform« er en  

 række  

 kriterier for erhvervsmæssige kvalifikationer, som kan udligne de  

 væsentligste  

 forskelle, der er blevet identificeret mellem de enkelte medlemsstaters krav  

 til en uddannelse til et bestemt erhverv.
De væsentligste forskelle  

 identificeres ved at sammenligne varighed og indhold af uddannelsen i mindst  

 to  

 tredjedele af medlemsstaterne herunder alle de medlemsstater, der  

 lovregulerer  

 det pågældende erhverv.
Initiativet til en fælles platform kan komme fra  

 faglige sammenslutninger, organisationer eller medlemsstater.
Vedtagelsen af en fælles platform på et område kan betyde, at  

 flere uddannelser i lighed med dem, der er i dag er omfattet af de sektorale  

 ordninger, vil kunne gensidigt anerkendes på baggrund af minimums  

 uddannelseskrav.
Men dette sker naturligvis ikke uden inddragelse af de  

 myndigheder, der har ansvaret for det pågældende lovregulerede erhverv.
Psykolognævnet, der er kompetent myndighed for psykologerhvervet,  

 vil løbende blive orienteret om udvalgets arbejde, og  

 Undervisningsministeriet,  

 CIRIUS, vil inden møderne i udvalget, indhente bidrag fra de relevante  

 kompetente myndigheder, herunder Psykolognævnet.
Ligeledes vil  

 Undervisningsministeriet,  

 CIRIUS, informere de kompetente myndigheder efter møderne i udvalget.
 Spørgsmål 2:
Kan ministeren garantere, at den nemmere adgang, som udlændige  

 får til at udøve deres erhverv i Danmark, ikke vil medføre løntrykkeri? Svar:
I Danmark har vi som bekendt ingen lovfastsat mindsteløn.
I  

 stedet har vi en lang tradition for, at løn- og arbejdsvilkår først og  

 fremmest  

 reguleres af arbejdsmarkedets parter i kollektive overenskomster eller ved  

 individuel aftale mellem den enkelte ansatte og arbejdsgiveren.
Hvis der  

 således er tale om en ansættelse af en EU-statsborger hos en dansk  

 arbejdsgiver, skal løn- og arbejdsvilkårene følge overenskomsten under  

 forudsætning af, at der er en overenskomst, samt at arbejdsgiveren er bundet  

 af  

 overenskomsten.
Ellers aftales vilkårene i en individuel aftale.
Forholdene  

 på  

 arbejdsmarkedet i Danmark er således de samme for danskere og for  

 statsborgere  

 fra de 15 gamle EU-lande, Cypern, Malta, EØS og Schweiz.
 Er der tale om ansættelse af en person fra EU fra de 8 nye  

 østeuropæiske lande hos en dansk arbejdsgiver, vil forholdet være omfattet af  

 den danske overgangsordning for de østeuropæiske lande, hvor der stilles krav  

 om overenskomstmæssig eller sædvanlig løn for at få opholds- og  

 arbejdstilladelse.
 Svaret er koordineret med Beskæftigelsesministeriet.
 Spørgsmål 3:
Hvordan foretages vurderingen af, om de uddannelsesmæssige  

 kvalifikationer er sammenlignelige? Svar:
Direktiv 2005/36/EF samler grundlæggende betingelser og  

 garantier i eksisterende EF-sektordirektiver og generelle EF-direktiver i ét  

 direktiv.
Princippet om automatisk anerkendelse på grundlag af samordning af  

 mindstekrav til uddannelse opretholdes i forhold til de erhverv, som i dag er  

 omfattet af EF-sektordirektiver (f.eks. læger, tandlæger, dyrlæger) ligesom  

 de  

 rammer og regler, der i dag gælder for anerkendelse af erhvervsmæssige  

 kvalifikationer inden for andre erhverv, også opretholdes.
Kvaliteten i uddannelseskvalifikationerne for de uddannelser,  

 der er omfattet af de sektorale ordninger, sikres med fælles minimums  

 uddannelseskrav.
Den frie bevægelighed og den gensidige anerkendelse af  

 uddannelsesbeviser for områderne sygeplejersker, læger, tandlæger, dyrlæger,  

 jordemødre, farmaceuter og arkitekter er således baseret på det grundlæggende  

 princip om automatisk anerkendelse af uddannelsesbeviser, hvor  

 minimumskravene  

 er harmoniseret i det omfang, EU/EØS-landene og Schweiz er nået til enighed  

 herom.
For så vidt angår anerkendelse af erhvervsmæssige  

 kvalifikationer inden for andre erhverv, har vi allerede i dag en  

 velfungerende  

 ordning om gensidig anerkendelse af erhvervsmæssige kvalifikationer i EU,  

 hvorefter en EU-/EØS eller Schweizisk statsborger ikke kan nægtes adgang til  

 erhvervet,  

 som pågældende er fuldt kvalificeret til at udøve i sit eget land, medmindre  

 danske kompetente myndigheder konstaterer væsentlige forskelle mellem  

 medbragte  

 kvalifikationer og danske lovkrav til udøvelse af det samme erhverv.
I givet  

 fald har erhvervsudøveren pligt til at udligne forskellene og forelægge bevis  

 herfor, før den danske myndighed kan udstede det danske autorisationsbevis.
 Vedtagelsen af lovforslag (L 11) og implementering af direktiv  

 2005/36/EF ændrer ikke ved de kompetente myndigheders mulighed for at påse,  

 om  

 betingelserne for erhvervsudøvelse på baggrund af udenlandske erhvervsmæssige  

 kvalifikationer i henhold til danske lovkrav er opfyldt, hvis  

 erhvervsudøvelsen  

 sker under dansk titel.
 Hvis tjenesteydelsen udføres under den titel, der anvendes i  

 etableringsstaten eller under tjenesteyderens uddannelsesbevis, kan  

 værtsstaten  

 stille krav om, at personer, som er etableret inden for det lovregulerede  

 erhverv i et andet EU-land, i et EØS-land eller i Schweiz, og som  

 midlertidigt  

 og lejlighedsvist leverer tjenesteydelser her i landet, får pligt til at give  

 modtagerne af disse ydelser visse oplysninger i overensstemmelse med  

 direktivets  

 artikel 9.
Der skal gives oplysning om den pågældendes faglige titel.
Endvidere  

 skal der gives oplysning om eventuelt registreringsnummer i et offentligt  

 register i etableringslandet, eventuelt momsregistreringsnummer i  

 etableringslandet og eventuel forsikring til dækning af erhvervsansvar.
 Kompetente myndigheders ret til at føre tilsyn, anvende faglige  

 disciplinære eller strafferetlige sanktioner berøres heller ikke med  

 lovforslaget, og udenlandske erhvervsudøvere, som etablerer sig her i landet  

 eller udøver tjenesteydelser midlertidigt og lejlighedsvist, er underlagt de  

 danske  

 faglige og disciplinære regler.
 Spørgsmål 6:
Hvilke konsekvenser vil lovforslagets vedtagelse få for  

 uddannelsessektoren i Danmark? Svar:
 Hverken direktiv 2005/36/EF af 7. september 2005 om anerkendelse  

 af erhvervsmæssige kvalifikationer eller lovforslaget regulerer  

 uddannelsessektoren, og de vedrører ikke medlemsstaternes kompetencer med  

 hensyn til indretning af deres nationale uddannelsessystemer.
 Spørgsmål 7:
Hvordan kontrolleres udenlandske personers og virksomheders  

 kvalifikationer,  

 og hvordan sammenlignes der  

 med de danske krav? Svar  

  

 :
Direktiv 2005/36/EF af 7. september 2005 om anerkendelse af erhvervsmæssige  

 kvalifikationer og lovforslaget (L 11) regulerer alene anerkendelse af  

 fysiske  

 personer.
Juridiske personer (virksomheder) er ikke omfattet af reguleringen.
 Direktivet indeholder som noget nyt bestemmelser, hvorefter en  

 tjenesteyder fra et andet EU-land, et EØS-land eller Schweiz midlertidigt og  

 lejlighedsvist kan udøve en tjenesteydelse her i landet, uden at  

 tjenesteyderen  

 er fast etableret her.
Direktivet lader det være op til medlemslandene at bestemme,  

 om sådanne midlertidige tjenesteydere inden udøvelsen af tjenesteydelsen skal  

 anmelde sig til den kompetente myndighed i det land, hvor de midlertidigt og  

 lejlighedsvist agter at udøve tjenesteydelser f.eks. i Danmark.
Krav om  

 skriftlig anmeldelse kræver lovhjemmel.
En sådan anmeldelsespligt er eksempelvis indsat i lovforslagets  

 § 2, nr. 3, for revisorer fra et andet EU-land, et EØS-land eller Schweiz,  

 som  

 midlertidigt og lejlighedsvist leverer visse revisorydelser her i landet.
En  

 tilsvarende anmeldelsespligt er indsat for ejendomsmæglere i lovforslagets §  

 3,  

 nr. 5.
 Tilsvarende vil der på andre lovregulerede erhvervsområder blive  

 taget stilling til, hvorvidt en midlertidig og lejlighedsvis udøvelse af  

 erhvervet her i landet skal anmeldes til den danske kompetente myndighed for  

 erhvervet.
Derudover er der i hovedtræk tale om en videreførelse af de  

 direktiver, der allerede er implementeret i dansk ret.
Efter disse direktiver  

 gives der i dag bl.a. mulighed for etablering med henblik på udøvelse af  

 lovregulerede erhverv i et andet medlemsland f.eks. i Danmark efter to  

 ordninger:
 Den sektorale ordning:
 Den gensidige  

  

 automatiske  

 anerkendelse  

  

 , som er sikret med fælles minimumuddannelseskrav på områderne  

 sygeplejersker, læger, tandlæger, dyrlæger, jordemødre, farmaceuter og  

 arkitekter.
 Den generelle ordning:
For de øvrige områder gælder den generelle ordning om  

  

 umiddelbar anerkendelse  

  

 af erhvervsudøveres  

 erhvervsmæssige kvalifikationer.
De erhvervsmæssige kvalifikationer fra en  

 anden medlemsstat anerkendes, medmindre værtslandets kompetente myndigheder  

 påpeger væsentlige forskelle mellem de medbragte uddannelseskvalifikationer  

 og  

 de uddannelseskrav, som stilles i værtslandets lovgivning.
 Svaret er koordineret med Økonomi- og Erhvervsministeriet.
 Spørgsmål 8:
Hvilke reelle ændringer vil vedtagelsen af lovforslaget betyde? Svar:
 Europa-Parlamentet og Rådets direktiv 2005/36/EF af 7. september  

 2005 om anerkendelse af erhvervsmæssige kvalifikationer indeholder i en  

 forenklet form de samme grundlæggende betingelser og garantier som de  

 hidtidige  

 direktiver for, at personer med udenlandske erhvervskvalifikationer kan udøve  

 lovregulerede erhverv i et andet EU-land, herunder Danmark, EØS og Schweiz.
 De hidtil gældende direktiver er implementeret i dansk ret.  

 Hovedparten af direktivets bestemmelser er således allerede implementeret og  

 kræver ikke lovændringer.
 Lovforslaget danner alene rammen for den endelige implementering  

 af direktivet ved bekendtgørelse og ved ændringer i den relevante lovgivning  

 for de lovregulerede erhverv.
Indholdsmæssige ændringer For så vidt angår økonomi- og erhvervsministerens område, kan  

 jeg oplyse, at ophævelsen af arkitektloven ikke vil medføre nogen reelle  

 ændringer indenfor anerkendelse af eksamensbeviser på arkitektområdet.
Dette skyldes, at lovforslaget ikke ændrer udenlandske  

 arkitekters adgang til at arbejde i Danmark.
Derudover sikres økonomi- og  

 erhvervsministeren adgang til, dels at fastsætte supplerende regler om de  

 betingelser,  

 der skal stilles til anerkendelse af eksamensbeviser for  

 bygningskonstruktører,  

 dels regler om attestation af arkitekters eksamensbeviser, certifikater og  

 uddannelsesbeviser, således at danske arkitekter og bygningskonstruktører kan  

 dokumentere deres kvalifikationer og dermed sikres mulighed for at udøve  

 deres  

 erhverv i andre EU-lande og EØS-lande, hvor arkitekterhvervet er  

 lovreguleret.
 Angående de specifikke lovregulerede erhverv, som er omfattet af  

 lovforslagets §§ 2-5, kan jeg oplyse følgende:
 For tjenesteydere,  

  

 som  

 midlertidigt og lejlighedsvist  

  

 ønsker at levere tjenesteydelser inden for  

 de pågældende erhverv i Danmark,  

 vil  

 lovforslaget medføre nogle ændringer i retstilstanden.
I lovforslaget er der  i overensstemmelse med direktivet om  

 anerkendelse af erhvervsmæssige kvalifikationer  indsat krav om, at  

 tjenesteydelsen fremover skal leveres under den faglige titel, personen  

 anvender i hjemlandet.
Derved kan danske forbrugere se, hvilken form for  

 tjenesteyder de har at gøre med.
 Desuden er der i overensstemmelse med direktivet indsat  

 bestemmelser i lovforslaget om, at Disciplinærnævnet for Revisorer og  

 Disciplinærnævnet for Ejendomsmæglere skal behandle klager over udenlandske  

 tjenesteydere, som midlertidigt og lejlighedsvist leverer henholdsvis  

 revisorydelser og ejendomsmæglerydelser her i landet.
Endvidere foreslås det at udnytte direktivets mulighed for at  

 indføre en anmeldelsesordning for ovennævnte grupper af tjenesteydere.
Derved  

 kan forbrugerne få oplysninger om navn, adresse og faglig titel på alle, der  

 har ret til at levere de pågældende ydelser her i landet.
Administrative, praktiske ændringer Vedtagelsen af lovforslaget (L 11) vil medføre, at  

 Undervisningsministeriet, som i dag er den koordinerende myndighed for  

 EU-direktiver om anerkendelse af udenlandske erhvervs- og  

 uddannelseskvalifikationer,  

 og som fungerer som dansk videncenter for området, fremover i naturlig  

 forlængelse  

 af de nuværende koordinationsopgaver vil varetage opgaven som den faste  

 repræsentant i art 58-udvalget, jf. direktivets artikel 58.
Kompetente myndigheder indberetter i dag løbende oplysninger om  

 ansøgninger og myndighedernes afgørelser vedrørende anerkendelse af  

 udenlandske  

 erhvervsmæssige kvalifikationer til Undervisningsministeriet.
Efter  

 lovforslaget vil indberetninger blive omlagt til årlige indberetninger.  

 Indberetningerne  

 danner bl.a. grundlag for den årlige beretning til Folketinget og den  

 rapport,  

 der hvert andet år skal aflægges til Kommissionen.
 Med lovforslaget gives undervisningsministeren bemyndigelse til  

 ved udstedelse af bekendtgørelse at implementere direktivet fuldstændigt.
 Svaret er koordineret med Økonomi- og Erhvervsministeriet.
 Spørgsmål 9:
Hvordan skal borgerne kunne gennemskue en udenlandsk persons  

 eller virksomheds kvalifikationer, og hvilke klagemuligheder har en bruger af  

 en ydelse? Svar:
 For en beskrivelse af reglerne om, hvordan udenlandske  

 erhvervsmæssige kvalifikationer anerkendes af danske myndigheder, henviser  

 jeg  

 til mit svar på spørgsmål 7.
 Af direktivets artikel 8, stk. 2, fremgår, at de kompetente  

 myndigheder skal sikre udveksling af alle oplysninger, der er nødvendige for,  

 at klage fra en tjenestemodtager over en tjenesteyder kan behandles korrekt.
 Af direktivets artikel 9 fremgår, at hvis en tjenesteydelse  

 udføres under den titel, der anvendes i etableringsmedlemsstaten, eller under  

 tjenesteyderens uddannelsesbevis, kan værtsmedlemsstatens kompetente  

 myndigheder kræve, at tjenesteyderen, meddeler tjenestemodtageren alle eller  

 visse af følgende oplysninger:
 a)  

 	  

 hvis tjenesteyderen  

 er optaget i et handelsregister eller et lignende offentligt register, navnet  

 på det pågældende register samt tjenesteyderens registreringsnummer eller  

 tilsvarende identifikationsmidler, som findes i dette register.
 b)  

 	  

 navn og adresse på  

 den kompetente tilsynsmyndighed, såfremt virksomheden er omfattet af en  

 godkendelsesordning i etableringsmedlemsstaten.
 c)  

 	  

 faglig sammenslutning  

 eller lignende organ, som tjenesteyderen er optaget i.
 d)  

 	  

 tjenesteyderens  

 faglige titel eller, hvis en sådan titel ikke findes, uddannelsesbeviset og  

 den  

 medlemsstat, i hvilket det er tildelt.
 e)  

 	  

 hvis tjenesteyderen  

 udøver en momspligtig virksomhed, det registreringsnummer, der er omhandlet i  

 artikel 22, stk. 1, i Rådets sjette direktiv 77/88/EØF af 17. maj 1977 om  

 harmonisering  

 af medlemsstaternes lovgivning om omsætningsafgifter.
 f)  

 	  

 eventuel  

 forsikringsaftale eller anden form for personlig eller kollektiv beskyttelse  

 i  

 forbindelse med erhvervsansvar.
Direktivet fastsætter således, at tjenestemodtageren har  

 mulighed for at indhente en række oplysninger om tjenesteyderen.
Det vil i  

 lovgivningen for det enkelte lovregulerede erhverv nærmere blive fastsat,  

 hvilke oplysninger tjenesteyderen skal dokumentere.
 For de specifikke lovregulerede erhverv, som er omfattet af  

 lovforslagets §§ 2-5  dvs. revisorer, ejendomsmæglere, translatører og  

 tolke  

 samt dispachører  stilles der i lovforslaget krav om, at de pågældende  

 tjenesteydere skal give tjenestemodtageren de oplysninger, der er nævnt i  

 litra  

 a, d, e og f ovenfor.
En tjenesteydelsesmodtager, der vil klage over en tjenesteyder,  

 har mulighed for at klage efter de regler, der er fastsat for området.
For  

 revisorer og for ejendomsmæglere findes der i dag disciplinærnævn, der  

 behandler klager over udøvere af erhvervet, som er etableret her i landet.
I  

 lovforslaget foreslås det i overensstemmelse med direktivet, at disse  

 disciplinærnævn  

 tillige skal behandle klager over tjenesteydere, som er etableret i et  

 tilsvarende erhverv i et andet EU-land, i et EØS-land eller i Schweiz, og som  

 midlertidigt og lejlighedsvist leverer de pågældende tjenesteydelser her i  

 landet.
 En dansk tjenestemodtager, der ønsker at klage over f.eks. en  

 ejendomsmæglerydelse leveret af en person, som er etableret i et tilsvarende  

 erhverv som ejendomsmæglererhvervet i et andet EU-land, i et EØS-land eller i  

 Schweiz, kan således indgive klage til Disciplinærnævnet for Ejendomsmæglere.
Der er således samme mulighed for at klage over ejendomsmæglerydelser  

 leveret af personer etableret i et andet EU-land, i et EØS-land eller i  

 Schweiz  

 som over en dansk ejendomsmægler.
Tilsvarende gør sig gældende for de af  

 direktivet og lovforslaget omfattede revisorydelser.
 Svaret er koordineret  

 med Økonomi- og Erhvervsministeriet.
