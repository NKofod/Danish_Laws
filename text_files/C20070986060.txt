Vejledning  

 om samvær Indholdsfortegnelse 1.
Indledning 1.1.
Ændringerne på  

 samværsområdet 2.
Sagens start i statsforvaltningen 2.1.
Anmodninger om samvær 2.1.1.
Blanketter og pjecer 2.1.2.
International og stedlig kompetence 2.2.
Indgivelse af anmodning om  

 samvær 2.2.1.
Bopælsforælderens  

 initiativret 2.2.2.
Barnets initiativret 3.
Mødevirksomhed i statsforvaltningen 3.1.
Indkaldelse til  

 vejledningsmøde 3.2.
Indholdet af  

 vejledningsmøder 3.3.
Særligt om mødevirksomhed  

 i sager startet af bopælsforælderen efter § 19, stk. 3 3.4.
Særligt om mødevirksomhed  

 i forhold til barnets initiativret 3.5.
Inddragelse af barnet og  

 dets perspektiv under forligsbestræbelserne 3.6.
Sagens behandling efter et  

 vejledningsmøde 3.6.1.
Forældrene er enige om  

 samværet 3.6.2.
Forældrene er uenige om  

 samværet 3.6.3.
Børnesagkyndig rådgivning,  

 konfliktmægling og tværfaglige møder 3.6.3.1.
Børnesagkyndig rådgivning 3.6.3.2.
Konfliktmægling 3.6.3.3.
Tværfaglige møder 3.7.
Sagens videre forløb når  

 forældrene ikke er blevet enige 4.
Sagens oplysning 4.1.
Inddragelse af barnet og  

 dets perspektiv 4.1.1.
Samtaler med børn 4.1.1.1.
Notatpligt og  

 videregivelse af oplysninger 4.1.1.1.1.
Hvilke oplysninger bør et notat  

 om en samtale med barnet indeholde? 4.1.1.1.2.
Udarbejdelse af notatet   

 eventuelt i samarbejde med barnet 4.1.1.1.3.
Aktindsigt 4.1.1.1.3.1.
Undtagelse fra aktindsigt 4.1.2.
Børnesagkyndige  

 undersøgelser 4.2.
Formidling til barnet 4.3.
Indhentelse af yderligere  

 oplysninger 4.4.
Samværs- eller bopælsforælderens  

 modvilje over for at deltage i sagens oplysning 5.
Samvær 5.1.
Overordnet om samvær 5.2.
Samværets omfang 5.2.1.
Weekend- og  

 hverdagssamvær, herunder deleordninger 5.2.1.1.
Sagseksempler 5.2.2.
Feriesamvær 5.2.3.
Samvær i forbindelse med  

 jul, nytår og andre kulturelle og religiøse begivenheder 5.2.4.
Samvær med mindre børn 5.2.5.
 Samvær i udlandet, barnets  

 pas m.v.
 5.2.5.1.
Behandlingen af sager om  

 samvær i udlandet 5.2.5.2.
Barnets pas 5.2.5.3.
Afgørelser om  

 udlandsrejser i sager, hvor der er uenighed om forældremyndigheden 6.
Vilkår for samværet 6.1.
Transport af barnet i  

 forbindelse med samvær og afholdelse af transportudgifter 6.1.1.
Fravigelse af  

 udgangspunktet om ligedeling af transporten af barnet 6.1.1.1.
Meget stor forskel i  

 forældrenes indkomster 6.1.1.2.
Den ene forælder vælger at  

 flytte 6.1.1.3.
Praktiske forhold 6.1.1.4.
Andre særlige  

 omstændigheder 6.1.2.
Dækning af udgifter til  

 transport 6.2.
Overvåget samvær 6.3.
Andre vilkår 7.
Samværsdokumenter 8.
Særligt om førstegangsfastsættelse af samvær 9.
Ændring af et fastsat eller aftalt samvær 9.1.
Det skærpede  

 ændringskriterium 9.1.1.
 Væsentligt forandrede  

 forhold og ændring af enkeltstående samvær, herunder feriesamvær m.v.
 9.1.2.
Afgrænsning af begrebet  

 samvær 9.1.3.
Særligt om ændring af  

 aftalt samvær 9.1.4.
Sagsbehandlingen ved  

 afvisning af anmodning om ændring af samvær 9.1.5.
Oversigt over sagstyper 10.
Erstatningssamvær 11.
Sager hvor der er samarbejdschikane 12.
Midlertidige afgørelser om samvær 12.1.
Fastsættelse af  

 midlertidigt samvær under en samværssag 12.2.
Fastsættelse af  

 midlertidigt samvær under en forældremyndighedssag 12.3.
Fastsættelse af  

 midlertidigt samvær under en sag om barnets bopæl 12.4.
Midlertidige afgørelser om  

 suspension eller begrænsning af samvær 12.5.
Familiestyrelsens adgang  

 til at træffe midlertidige afgørelser 13.
Afslag på og ophævelse af samvær 13.1.
Sagens behandling og  

 oplysning 13.1.2.
Sagstyper 13.1.2.1.
Udsatte børn 13.1.2.2.
Højt konfliktniveau mellem  

 forældrene 13.1.2.3.
Alvorlige  

 problembelastninger hos samværsforælderen 13.1.2.4.
Lang tids adskillelse  

 mellem barnet og samværsforælderen 13.1.2.5.
Ustabilitet hos  

 samværsforælderen 13.1.2.6.
Samarbejdschikane 13.1.2.6.1.
Samarbejdschikane i form  

 af bopælsforælderens hindring af samvær 13.1.2.6.2.
Samarbejdschikane fra  

 samværsforælderens side 13.1.2.7.
Sager hvor der er påstand  

 om vold 13.1.2.8.
Sager hvor der er påstand  

 om grænseoverskridende handlinger 13.1.2.8.1.
Sagens oplysning i sager hvor  

 der er påstand om grænseoverskridende handlinger 13.1.2.8.2.
Fremgangsmåden ved  

 indhentelse af oplysninger i sager hvor der er påstand om grænseoverskridende  

 handlinger 13.1.2.8.3.
Statsforvaltningens  

 endelige afgørelse af sager hvor der er påstand om grænseoverskridende  

 handlinger 13.2.
Offentlige myndigheders  

 underretningspligt 14.
Anden kontakt 15.
Samvær med andre end forældre 15.1.
Personkredsen der er  

 omfattet af § 20 15.2.
En eller begge forældre er  

 døde 15.3.
Der er ikke eller kun  

 yderst begrænset samvær med samværsforælderen 16.
Samvær med  

 anbragte børn 17.
Rettens  

 kompetence til at træffe afgørelse om samvær 18.
Tvangsfuldbyrdelse af samværsafgørelser 19.
Varsling ved flytning 20.
Partsaktindsigt, partshøring, partsrepræsentanter og  

 bisiddere 20.1.
Partsaktindsigt 20.2.
Partshøring 20.3.
Partsrepræsentanter og  

 bisiddere 21.
 Sagens afgørelse m.v.
 21.1.
Bevisvurdering 21.2.
Afgørelsens indhold samt  

 krav til begrundelsen 21.3.
Klageadgang 21.4.
Statsforvaltningens adgang  

 til at genoptage en påklaget afgørelse 21.4.1.
Nye ansøgninger 21.4.2.
Væsentlige nye oplysninger 21.4.3.
Væsentlige oplysninger som  

 statsforvaltningen ikke har taget stilling til 21.4.4.
Sagsbehandlingsfejl 21.4.5.
Begrundelse og  

 klagevejledning 21.4.6.
Forhåndsklager 22.
Overgangsregler, ikrafttræden 23.
Konsekvensændringer i cirkulærer og vejledninger 1. Indledning Den 1. oktober 2007 træder forældreansvarsloven (lov nr. 499 af  

 6. juni 2007) i kraft.
Loven ophæver lov nr. 387 af 14. juni 1995 om  

 forældremyndighed  

 og samvær, og reglerne om forældremyndighed og samvær fremgår nu af  

 forældreansvarsloven.
Denne vejledning gennemgår de nye regler om samvær, som følger  

 af forældreansvarsloven.
Vejledningen indeholder endvidere en redegørelse for  

 den måde, hvorpå statsforvaltningen bør indlede og behandle en sag om samvær,  

 samt en beskrivelse af en række af de ændringer af reglerne om  

 forældremyndighed og samvær, som har betydning for statsforvaltningens  

 sagsbehandling.
Forældreansvarsloven indeholder en gennemgribende revision af  

 reglerne om forældremyndighed og samvær.
Titlen på loven,  

 »forældreansvarslov«,  

 er med til at understrege et af lovens hovedprincipper, nemlig at et barn har  

 ret til to forældre.
Dette grundlæggende princip indebærer, at forældrene  

   

 uanset at de ikke lever sammen  skal tage ansvar for barnet, dels ved  

 at drage  

 omsorg for barnet og dels ved at samarbejde omkring væsentlige beslutninger  

 omkring barnet.
Det er også begge forældres ansvar, at der er samvær med den  

 forælder, som barnet ikke bor hos.
Et andet grundlæggende princip i forældreansvarsloven er, at  

 alle afgørelser skal træffes efter, hvad der er bedst for barnet.
Kriteriet  

 tager udgangspunkt i artikel 3 i FNs Børnekonvention og må til enhver  

 tid  

 tolkes som den bedst tænkelige løsning for hvert enkelt barn og bero på en  

 individuel vurdering af netop dette barns forhold  herunder barnets  

 egen  

 indstilling  sammenholdt med den viden og det erfaringsgrundlag, der i  

 øvrigt  

 foreligger eller kan bibringes sagen i form af f.eks. børnesagkyndig  

 sagkundskab.
Det fremhæves endvidere i loven, at barnets egne synspunkter  

 skal indgå i alle forhold vedrørende barnet alt efter dets alder og modenhed.  

 Ligeledes fremgår det, at barnet altid skal inddrages under en sag om  

 forældremyndighed, barnets bopæl eller samvær, så barnets perspektiv og  

 eventuelle synspunkter kan komme til udtryk.
Dette kan ske ved samtaler med  

 barnet, børnesagkyndige erklæringer eller på anden måde, der belyser barnets  

 perspektiv.
Dette gælder dog ikke, hvis det må antages at være til skade for  

 barnet, eller hvis det må anses for unødvendigt efter sagens karakter.
Der er  i modsætning til tidligere  ikke længere en  

 aldersgrænse for, hvornår barnet skal inddrages, idet der altid skal ske en  

 synliggørelse af barnets perspektiv.
Det vil afhænge af det enkelte barns  

 alder  

 og modenhed, om dets perspektiv belyses bedst ved en egentlig samtale eller  

 på  

 anden måde.
Det forudsættes, at inddragelsen af barnet sker på den for barnet  

 mest skånsomme måde og som udgangspunkt under medvirken af børnesagkyndige.
I samværssager er det barnets  og ikke samværsforælderens  ret  

 til samvær, der er lovens udgangspunkt.
Statsforvaltningens mål er at finde  

 frem til den bedst mulige løsning for det enkelte barn, og statsforvaltningen  

 kan i den forbindelse fastsætte samvær inden for en ramme, der går fra samvær  

 af f.eks. ½ times varighed og op til 7 dage ud af 14 dage (deleordninger).  

 Ved  

 fastsættelse af omfanget af samværet med den forælder, som barnet ikke bor  

 hos,  

 skal der tages hensyn til barnets alder og udvikling, og at samværet  

 tilrettelægges med en sådan fleksibilitet, at det hele tiden tilgodeser  

 barnets  

 behov for kontakt med den anden forælder.
Statsforvaltningen skal altid  

 foretage  

 en konkret og individuel vurdering af, hvad der er bedst for barnet.
Det fremgår direkte af lovens § 19, stk. 1, 2. pkt., at det er  

 begge forældres ansvar, at barnets samvær med den anden forælder  

 virkeliggøres.  

 Begge forældre har således et ansvar for at understøtte og medvirke til, at  

 barnet efter et samlivsbrud fortsat kan have en tæt og regelmæssig kontakt  

 med  

 begge forældre.
Dette medfører endvidere, at begge forældre skal deltage i  

 transporten af barnet til og fra samvær samt hver især afholde udgifterne  

 hertil.
I relation til afsnit 2, 3 og 4, som beskriver  

 statsforvaltningens sagsbehandling, skal det understreges, at  

 statsforvaltningerne selv tilrettelægger forligsbestræbelserne i den enkelte  

 sag.
Denne vejledning indeholder en beskrivelse af sagsgangen i »typiske  

 samværssager«.  

 Den er derfor ikke udtømmende i forhold til de muligheder, som  

 statsforvaltningen har for at medvirke til forligsmæssige løsninger.
I afsnit 3.6.3.3. beskrives tværfaglige møder.
Her tænkes på de  

 tværfaglige møder, som følger de metoder, som er beskrevet i Statsamtet Ribes  

 rapport fra 2004: »Indsatsen over for særligt udsatte børn«. Øvrige møder  

  som  

 også kan være tværfaglige  er i vejledningen beskrevet som  

 vejledningsmøder,  

 børnesagkyndig rådgivning eller konfliktmægling.
Det bemærkes, at det i sager, hvor der er uenighed om flere  

 spørgsmål, f.eks. samvær, forældremyndighed og/eller barnets bopæl, kan være  

 hensigtsmæssigt at afholde et vejledningsmøde, hvor alle spørgsmål drøftes,  

 således at der kan findes en samlet løsning på de rejste problemstillinger.  

 Det  

 anbefales derfor, at denne vejledning læses i sammenhæng med  

 Familiestyrelsens vejledning  

 om forældremyndighed og barnets bopæl.
Bestemmelsen om orienteringsret er  

 endvidere gennemgået i denne vejledning.
 Alle henvisninger i vejledningen er til forældreansvarsloven,  

 medmindre andet fremgår.
1.1. Ændringerne på samværsområdet Forældreansvarsloven medfører en række ændringer på  

 samværsområdet, som kort vil blive beskrevet i dette afsnit.
Loven medfører som anført ovenfor, at det er barnets ret til  

 begge sine forældre  og ikke forældrenes ret til barnet  der er  

 det bærende  

 element for afgørelser om samvær.
Dette element understøttes af, at det i  

 lovens § 19, stk. 1, 2. pkt., nu klart er tilkendegivet, at begge forældre  

 har  

 ansvaret for, at barnet har samvær.
Samtidig indebærer loven et øget fokus på  

 inddragelsen af barnet og dets perspektiv i alle afgørelser efter loven.
Der  

 er  

 således ikke længere en aldersgrænse for, hvornår barnet skal inddrages, idet  

 barnets perspektiv altid skal synliggøres.
 Derudover indebærer loven følgende ændringer:
  

 	  

 Deleordninger kan  

 fastsættes, jf. afsnit 5.2,   

 	  

 Begge forældre står  

 som udgangspunkt for transporten af barnet i forbindelse med samvær og deler  

 udgifterne hertil, jf. afsnit 6.1.,   

 	  

 En ændring af praksis  

 for samvær med mindre børn, jf. afsnit 5.2.4.,   

 	  

 Statsforvaltningen kan  

 træffe afgørelser om udlandsrejser, når der er uenighed om  

 forældremyndigheden,  

 jf. afsnit 5.2.5.3.,   

 	  

 Opstramning af praksis  

 i sager, hvor der er samarbejdschikane, særligt i relation til  

 erstatningssamvær,  

 jf. afsnit 10 og 11,   

 	  

 Statsforvaltningen kan  

 fastsætte midlertidigt samvær under en sag om barnets bopæl, jf. afsnit  

 12.3.,   

 	  

 Øget anvendelse af  

 midlertidige afgørelser i sager med vold, jf. afsnit 13.1.2.7.,   

 	  

 Der kan i særlige  

 tilfælde fastsættes samvær med andre end barnets forældre, jf. afsnit 15,   

 	  

 Kommunen har fremover alene  

 kompetencen til at træffe afgørelser om samvær med anbragte børn, jf. afsnit  

 16,   

 	  

 Retten kan efter  

 anmodning træffe afgørelser om samvær, herunder ændring heraf, under en sag  

 om  

 forældremyndighed eller barnets bopæl, jf. afsnit 17,   

 	  

 Ændring af reglerne i  

 retsplejeloven om tvangsfuldbyrdelse af afgørelser om samvær, jf. afsnit 18,   

 	  

 Indførelse af en  

 varslingspligt ved flytning, jf. afsnit 19.
Disse ændringer er nærmere beskrevet i de følgende afsnit.
Først  

 følger dog en gennemgang af statsforvaltningens sagsbehandling.
2. Sagens start i statsforvaltningen I forbindelse med behandlingen af en sag om samvær skal  

 statsforvaltningens sagsbehandler være opmærksom på, at forældrene bibringes  

 en  

 forståelse af det fælles ansvar for barnet, herunder det fælles ansvar for,  

 at  

 barnet har samvær, og at forældrene bliver gjort opmærksomme på, at det er  

 barnets ret til begge sine forældre, der er det bærende element ved  

 afgørelser  

 om samvær.
Disse vigtige hovedprincipper fremgår af § 19, stk. 1, hvorefter  

 barnets forbindelse med begge forældre søges bevaret ved, at barnet har ret  

 til  

 samvær med den forælder, som det ikke har bopæl hos, og at det er begge  

 forældres  

 ansvar, at barnet har samvær.
 Det er således ikke samværsforælderens ret til samvær, men  

 barnets ret til samvær, der er udgangspunktet ved behandlingen af  

 samværssager,  

 og det er derfor også vigtigt, at forældrene bliver gjort opmærksomme på  

 vigtigheden af inddragelsen af barnets perspektiv under sagsbehandlingen.
 En sag om samvær begynder i statsforvaltningen, når  

 statsforvaltningen modtager en anmodning om fastsættelse, ændring eller  

 ophævelse af samvær eller modtager en anmodning om, at der indkaldes til et  

 møde om samværet, jf. pkt. 2.1. Statsforvaltningen har ikke mulighed for af  

 egen drift at påbegynde en sag om samvær.
2.1. Anmodninger om samvær 2.1.1. Blanketter og pjecer Der er udarbejdet blanketter til anmodninger om samvær,  

 børnesagkyndig rådgivning m.v., men der er ikke blankettvang for forældrene  

 eller andre, der anmoder om samvær.
 For at sikre en ensartet behandling skal statsforvaltningen dog  

 benytte blanketterne, der findes på www.statsforvaltning.dk.
 Statsforvaltningen bør endvidere udlevere relevante pjecer om  

 samvær til forældre og andre, der søger om samvær.
2.1.2. International og stedlig kompetence Efter lovens § 46, stk. 1, kan statsforvaltningen behandle en  

 sag om samvær m.v., hvis betingelserne i retsplejelovens §  

 448 f  

 om international kompetence er opfyldt.
 Reglerne om stedlig kompetence i sager om samvær følger af  

 bekendtgørelse om forældremyndighed, barnets bopæl og samvær m.v.
 Hvis barnet har bopæl i Danmark, kan en sag om samvær behandles  

 her, jf. retsplejelovens §  

 448 f,  

 stk. 1, nr. 1. En anmodning om samvær m.v. skal som udgangspunkt indgives til  

 statsforvaltningen på det sted, hvor barnet bor, jf. bekendtgørelsens § 3,  

 jf.  

 § 1, stk. 1.
Hvis barnet efter ansøgerens opfattelse har bopæl i Danmark, men  

 der er tvivl herom, skal den statsforvaltning, der modtager sagen, tage  

 stilling  

 til spørgsmålet om international kompetence.
Hvis statsforvaltningen ikke  

 mener, at der er international kompetence, afviser statsforvaltningen at  

 behandle sagen efter forældreansvarslovens § 46, stk. 2. Hvis  

 statsforvaltningen derimod vurderer, at der er international kompetence, skal  

 statsforvaltningen færdigbehandle sagen, medmindre der er grundlag for at  

 videresende sagen til en anden statsforvaltning, som sagen har en væsentlig  

 større tilknytning til, f.eks. fordi barnet opholder sig dér.
 Hvis der i relation til stedlig kompetence er tvivl om barnets  

 bopæl, er barnets folkeregisteradresse normalt afgørende for, hvilken  

 statsforvaltning der skal behandle sagen efter ovenstående regler.
Barnets  

 »  

  

 bopæl«  

 omfatter imidlertid også barnets opholdssted, eksempelvis hvis barnet er på  

 efterskole  

 eller i øvrigt opholder sig uden for hjemmet i en længere periode, herunder  

 ved  

 anbringelse uden for hjemmet efter den sociale lovgivning.
I disse tilfælde  

 kan  

 det være mest hensigtsmæssigt, at statsforvaltningen i det område, hvor  

 barnet  

 opholder sig, behandler sagen.
 Hvis forældrene er enige herom, kan anmodningen altid indgives  

 til en anden statsforvaltning, jf. bekendtgørelsens § 3, jf. § 1, stk. 5.
Statsforvaltningen skal færdigbehandle sagen, selvom  

 forudsætningerne for statsforvaltningens internationale og stedlige  

 kompetence  

 bortfalder under sagens behandling.
Den statsforvaltning, der behandler en  

 sag  

 om samvær, tager stilling til børnesagkyndig rådgivning og konfliktmægling,  

 herunder  

 fremsætter tilbud herom, jf. bekendtgørelsens § 4, stk. 1.
 Den statsforvaltning, som efter ovenstående bestemmelser skal  

 behandle sagen, kan bestemme, at sagen skal overføres til en anden  

 statsforvaltning, hvis det er mest hensigtsmæssigt, at sagen behandles der,  

 jf.  

 bekendtgørelsens § 3, jf. § 1, stk. 6.
Det er den afgivende statsforvaltning, der har kompetencen til  

 at træffe beslutning om overførsel af sagen til en anden statsforvaltning.  

 Sagens  

 parter kan påklage beslutningen om overførsel af sagen til Familiestyrelsen.  

 Beslutningen skal derfor begrundes og meddeles parterne skriftligt med  

 vejledning om klageadgangen, medmindre parterne accepterer overførslen.
Den  

 statsforvaltning, der efter beslutningen skal behandle sagen, kan ikke  

 indbringe spørgsmålet for Familiestyrelsen.
 Muligheden for at overføre en sag til en anden statsforvaltning  

 kan især anvendes, hvis den modtagende statsforvaltning har en anden  

 familieretlig sag mellem de samme parter under behandling, eller hvis den  

 aktuelle sag er tæt knyttet til en sag, der tidligere har været behandlet i  

 den  

 anden statsforvaltning.
Det skal understreges, at der ikke er pligt til at overføre en  

 sag, selvom en anden statsforvaltning har en anden familieretlig sag mellem  

 de  

 samme parter under behandling.
Overførsel af en samværssag bør kun ske, hvis  

 det er hensigtsmæssigt, enten af hensyn til den samlede sagsbehandling eller  

 af  

 hensyn til behandlingen af samværssagen.
En samværssag bør således normalt  

 ikke  

 overføres til en statsforvaltning, der på skriftligt grundlag behandler en  

 bidragssag mellem samme parter.
I det følgende gennemgås nogle situationer, hvor det kan være  

 hensigtsmæssigt at overveje at overføre en samværssag til en anden  

 statsforvaltning.
Listen er ikke udtømmende:
   

 	  

 I »evigt verserende«  

 sager, hvor barnet flytter meget rundt, kan det være hensigtsmæssigt af  

 hensyn  

 til kontinuiteten i sagsbehandlingen, at en bestemt statsforvaltning  

 behandler  

 sagen, uanset barnets aktuelle bopæl.
  

 	  

 I sager om »krydsende  

 samvær« kan det være hensigtsmæssigt, at en statsforvaltning kan behandle  

 alle  

 sager om samvær med parternes fælles børn.
Dette kan give statsforvaltningen  

 bedre mulighed for at samordne samværet for alle de involverede børn.
   

 	  

 Når der er et meget  

 højt konfliktniveau mellem forældrene, og barnet aktuelt ikke bor i den  

 statsforvaltnings  

 område, som ellers skal behandle sagen, f.eks. fordi barnet er flyttet efter  

 sagens  

 start, kan det være hensigtsmæssigt, at sagen behandles af den  

 statsforvaltning,  

 hvor barnet nu bor, fordi denne statsforvaltning må forventes at skulle  

 behandle  

 fremtidige sager om samværet.
   

 	  

 I sager, hvor barnet  

 aktuelt ikke bor i den statsforvaltning, som ellers skal behandle sagen, og  

 hvor sagen kræver et tæt samarbejde med f.eks. barnets hjemkommune, eller  

 hvor  

 der kan blive tale om et længere forløb med overvåget samvær, kan det af  

 hensyn  

 til statsforvaltningens og kommunens samarbejde om barnet være  

 hensigtsmæssigt,  

 at sagen behandles af statsforvaltningen på det sted, hvor barnets  

 hjemkommune  

 ligger.
 Derudover kan muligheden for overførsel anvendes i ganske  

 særlige situationer, f.eks. når der foreligger myndighedsinhabilitet, eller  

 hvis der er opstået et så stærkt modsætningsforhold mellem statsforvaltningen  

 og en af sagens parter, at sagen bør behandles af en anden statsforvaltning.
 Sager af hastende karakter, herunder sager om fastsættelse af  

 midlertidigt samvær eller om suspension af samvær, bør kun rent  

 undtagelsesvist  

 overføres til en anden statsforvaltning.
Det samme gælder, hvis statsforvaltningen allerede har påbegyndt  

 sagsbehandlingen, eller hvis sagen er ved at være klar til afgørelse.
Den  

 statsforvaltning, der har truffet en afgørelse om f.eks. midlertidigt samvær,  

 er normalt så godt bekendt med sagen, at det vil være uhensigtsmæssigt at  

 overføre sagen til en anden statsforvaltning til endelig afgørelse.
Det bemærkes, at statsforvaltningen også i andre særlige  

 situationer har international kompetence til at behandle en sag om samvær.
I  

 disse sager gælder andre regler om stedlig kompetence.
Disse situationer er  

 nærmere beskrevet i afsnit 4.1.1. i Familiestyrelsens vejledning om  

 forældremyndighed og barnets bopæl.
 Reglerne om international kompetence i sager om samvær er også  

 beskrevet i Familiestyrelsens vejledning om international kompetence i sager  

 om  

 forældremyndighed, barnets bopæl og samvær m.v., der findes på  

 www.familiestyrelsen.dk.
2.2. Indgivelse af anmodning om samvær En anmodning om samvær kan indgives til statsforvaltningen af  

 den forælder, der ikke har barnet boende, jf. § 19, stk. 2.
Det bemærkes, at det ikke er muligt at fastsætte samvær mod en  

 samværsforælders ønske.
Dette skyldes, at samvær bør være udtryk for den  

 samværssøgendes egen vilje og ønske om kontakt med barnet og ikke et resultat  

 af indgriben fra det offentlige.
 Der er i visse situationer også mulighed for, at andre end den  

 forælder, barnet ikke har bopæl hos, kan anmode om samvær, jf. § 20. Dette er  

 nærmere beskrevet i afsnit 15.
2.2.1. Bopælsforælderens initiativret Bopælsforælderen har i visse tilfælde mulighed for at rette  

 henvendelse til statsforvaltningen med henblik på at få samværet fastlagt.  

 Dette  

 fremgår af § 19, stk. 3, hvorefter bopælsforælderen kan anmode  

 statsforvaltningen om at indkalde den forælder, barnet ikke har bopæl hos,  

 til  

 et møde, hvis der ikke er eller kun i yderst begrænset omfang er samvær med  

 denne forælder.
 Bopælsforælderens initiativret gælder uanset, om der foreligger  

 en samværsafgørelse, der ikke eller kun i begrænset omfang udnyttes af  

 samværsforælderen, eller der ikke har været fastsat samvær.
 Bopælsforælderen har i disse situationer mulighed for at rette  

 henvendelse til statsforvaltningen med henblik på, at der iværksættes et  

 forløb, hvor alle parter kan modtage rådgivning i forhold til spørgsmålet om  

 samværsforælderens kontakt med barnet.
Der er som anført ovenfor ikke nogen pligt for den anden  

 forælder til at have kontakt til barnet, og der er således alene tale om en  

 initiativret for bopælsforælderen til at rette henvendelse til  

 statsforvaltningen  

 med henblik på, at der indkaldes til et møde om samværet.
Der er heller ingen  

 sanktionsmuligheder over for den potentielle samværsforælder, hvis  

 vedkommende  

 ikke ønsker at møde i statsforvaltningen.
 Et sådant møde i statsforvaltningen og den deri liggende  

 opfordring kan føre til en samværsaftale eller en anmodning fra den, der ikke  

 har barnet boende, om en afgørelse om samværet.
 Der henvises i øvrigt til afsnit 3.3. om mødevirksomhed i sager  

 startet af bopælsforælderen efter § 19, stk. 3.
2.2.2. Barnets initiativret Det fremgår af § 35, at et barn, der er fyldt 10 år, kan anmode  

 statsforvaltningen om at indkalde forældrene til et møde om  

 forældremyndigheden,  

 barnets bopæl eller samværet.
Dette møde vil typisk være et vejledningsmøde,  

 men kan også være en børnesagkyndig rådgivning, hvis dette vurderes  

 hensigtsmæssigt.
Et barn, der er fyldt 10 år, har således en selvstændig ret til  

 at anmode statsforvaltningen om at indkalde forældrene til et møde med  

 henblik  

 på at få drøftet de forhold, som barnet ønsker, at forældrene skal forholde  

 sig  

 til.
Barnet kan f.eks. ønske et samvær ændret eller ophævet eller omvendt at  

 skabe en kontakt med en forælder, det ikke for tiden har forbindelse med.
Denne adgang for barnet til at foranledige, at forældrene  

 indkaldes til et møde, kan virke som en »redningskrans« for barnet i de  

 situationer, hvor forældrene ikke sørger for at finde løsninger, der er  

 hensigtsmæssige for barnet.
Statsforvaltningen skal dog være opmærksom på, at  

 der også kan være tilfælde, hvor bestemmelsen misbruges af en af forældrene  

 på  

 en sådan måde, at barnet via bestemmelsen i § 35 tages som »gidsel« i tvisten  

 mellem forældrene om forældremyndighed, barnets bopæl eller samvær.
Det er  

 derfor vigtigt, at statsforvaltningen i forbindelse med behandlingen af  

 anmodningen  

 fra et barn, der er fyldt 10 år, sikrer sig, at det er barnets eget ønske, at  

 forældrene indkaldes til et møde i statsforvaltningen.
 Hvis statsforvaltningen modtager en sådan anmodning fra et barn,  

 der er fyldt 10 år, har statsforvaltningen pligt til at indkalde forældrene  

 og/eller barnet til et møde om de forhold, som barnet ønsker hjælp til.  

 Statsforvaltningen  

 bør i den forbindelse knytte en børnesagkyndig til sagen, således at barnet  

 får  

 den fornødne støtte til at formulere sine synspunkter og får aflastning.
 Forældrene vil på mødet i statsforvaltningen kunne finde  

 løsninger, der tilgodeser barnets perspektiv, eller få mulighed for at anmode  

 om en afgørelse med den virkning, at statsforvaltningen skal  

 realitetsbehandle samværssagen.
Bestemmelsen ændrer således ikke på, at det fortsat kun er  

 forældrene, som kan anmode om en afgørelse og har klageadgang under en  

 eventuel  

 sags videre behandling.
Barnet har ikke selv egentlige partsbeføjelser.
 Der henvises i øvrigt til afsnit 3.4. om mødevirksomhed i forhold  

 til barnets initiativret.
 Hvis et barn under 10 år henvender sig til statsforvaltningen, vil  

 statsforvaltningen kunne tilbyde dette barn at deltage i en børnegruppe eller  

 børnesagkyndig rådgivning, jf. afsnit 3.6.3.1. Statsforvaltningen kan i den  

 forbindelse også henvise til hjemmesiden: www.morogfarskalskilles.dk.
3. Mødevirksomhed i statsforvaltningen Når statsforvaltningen har modtaget en anmodning om samvær eller  

 en anmodning om indkaldelse til et møde, indkaldes forældrene normalt til et  

 vejledningsmøde, jf. § 31, stk. 2. Dette gælder dog ikke, hvis anmodningen  

 alene vedrører en afgørelse om anden kontakt efter § 22, jf. afsnit 14.
Vejledningsmødet kan også være et tværfagligt møde, som følger  

 de metoder, som er beskrevet i Statsamtet Ribes rapport fra 2004: »Indsatsen  

 over for særligt udsatte børn«.
Om disse tværfaglige møder henvises til  

 afsnit  

 3.6.3.3.
 Statsforvaltningen kan undlade at indkalde forældrene til et  

 møde, hvis det er unødvendigt eller uhensigtsmæssigt, jf. § 31, stk. 3. Dette  

 kan f.eks. være tilfældet, hvis det af anmodningen fremgår, at forældrene er  

 enige om samværet.
Hvis forældrene på forhånd er uenige om samværet (og eventuelt  

 også forældremyndigheden og/eller barnets bopæl), indkalder  

 statsforvaltningen  

 forældrene til et vejledningsmøde.
Formålet med mødet er at finde frem til  

 løsninger om barnets fremtid, der er til barnets bedste.
Det vil i visse samværssager  navnlig i sager, der umiddelbart  

 vurderes som »tunge« og i sager, hvor der anmodes om samvær med mindre børn  

   

 være hensigtsmæssigt ud over en juridisk sagsbehandler at lade en  

 børnesagkyndig  

 deltage i vejledningsmødet.
Herved får forældrene mulighed for at få deres  

 spørgsmål besvaret af sagsbehandlere med de nødvendige tværfaglige  

 kompetencer.  

 Dette vil kunne medvirke til, at problemerne kan afklares og løses allerede  

 på  

 vejledningsmødet, og der kan derved spares tid og ressourcer.
Ved sagens  

 visitering til vejledningsmøde skal det derfor altid overvejes, om der udover  

 den juridiske sagsbehandler skal deltage en børnesagkyndig.
Det er i øvrigt vigtigt, at der skabes en god kontakt til begge  

 forældre under mødet, og at der afsættes den fornødne tid til mødet.
Det er  

 også helt centralt, at sagsbehandleren og den børnesagkyndige forud for mødet  

 har drøftet, hvordan de vil gribe mødet an.
3.1. Indkaldelse til vejledningsmøde Efter § 31, stk. 2, skal statsforvaltningen indkalde forældrene  

 til et vejledningsmøde, hvis de er uenige om samværet, jf. § 31, stk. 1.  

 Dette  

 gælder dog som nævnt ikke, hvis anmodningen alene vedrører anden kontakt  

 efter  

 § 22.
Pligten til at indkalde til et møde gælder også i de  

 samværssager, der umiddelbart anses for at være uløselige.
Det betyder  

 navnlig,  

 at forældrene skal indkaldes til et vejledningsmøde, når der første gang  

 rettes  

 henvendelse til statsforvaltningen om samvær.
Statsforvaltningen skal således  

 ikke forinden indkaldelsen iværksætte en egentlig sagsbehandling med høring  

 af  

 den anden forælder m.v.
Anmodningen om fastsættelse af eller ændring af  

 samværet kan dog sendes til den anden forælder sammen med indkaldelsen.
 Efter modtagelsen af henvendelsen indkaldes forældrene hurtigst  

 muligt og helst inden 15 dage til et vejledningsmøde, der så vidt muligt skal  

 afholdes inden 30 dage efter modtagelsen af henvendelsen.
 Indkaldelse til et vejledningsmøde skal som udgangspunkt  

 indeholde følgende punkter:
 1.  

 	  

 Tid og sted for  

 vejledningsmødet.
 2.  

 	  

 Mødets forventede  

 varighed.
 3.  

 	  

 Hvem der skal  

 kontaktes ved eventuelt afbud.
 4.  

 	  

 Oplysning om, at begge  

 parter er indkaldt til mødet.
 5.  

 	  

 Muligheden for  

 tolkebistand.
 6.  

 	  

 Hvilken dokumentation  

 forældrene evt. skal medbringe.
 7.  

 	  

 Hvem der deltager fra  

 statsforvaltningen, herunder deres profession.
Efter § 31, stk. 3, kan statsforvaltningen i særlige situationer  

 undlade at indkalde til møde, hvis det er unødvendigt eller uhensigtsmæssigt.  

 Dette  

 kan f.eks. være tilfældet, hvis forældrene på forhånd har anmodet om  

 børnesagkyndig  

 rådgivning eller konfliktmægling.
I sådanne situationer kan  

 statsforvaltningen straks  

 indkalde forældrene til børnesagkyndig rådgivning eller konfliktmægling.
Statsforvaltningen kan endvidere undlade at indkalde til  

 vejledningsmøde, hvis forældrene er enige om samværet og blot ønsker  

 samværsaftalen noteret i et samværsdokument hos statsforvaltningen.  

 Vejledningsmøde kan også undlades, hvis der er enighed om, at der skal være  

 samvær, men uenighed om detaljer i relation til omfanget og udøvelsen.  

 Sagsbehandlingen vil da kunne ske på skriftligt grundlag, men  

 statsforvaltningen kan naturligvis  efter en konkret vurdering   

 vælge at  

 indkalde til vejledningsmøde.
Det bemærkes, at statsforvaltningen altid skal  

 sikre sig, at forældrene er vejledt om reglerne om samvær, herunder om  

 reglerne  

 for ændring af samvær, jf. afsnit 9.1.
 Herudover vil statsforvaltningen kunne undlade at indkalde til  

 vejledningsmøde, hvis anmodningen må anses for at være omfattet af  

 statsforvaltningens mulighed for at afvise at behandle sagen efter § 39. Det  

 bemærkes dog, at statsforvaltningen i forbindelse med afvisningen af at  

 behandle en sag efter § 39 i stedet skal gøre en indsats for at bibringe  

 forældrene en forståelse for vigtigheden af, at de af hensyn til barnets  

 velfærd og trivsel selv påtager sig ansvaret for at løse samværsspørgsmålene.  

 Lykkes dette ikke, skal forældrene tilbydes børnesagkyndig rådgivning eller  

 konfliktmægling med henblik på, at de selv kan løse konflikten.
Der vil i helt særlige tilfælde kunne holdes separate møder med  

 forældrene.
Dette gælder f.eks., hvis en forælder har været voldelig over for  

 den anden.
Det kan også i nogle tilfælde være hensigtsmæssigt med separate  

 møder som led i forligsbestræbelser.
Det bemærkes, at hvis forældrene  eller en af dem  ikke ønsker  

 at deltage i et vejledningsmøde, må sagsbehandlingen foregå på skriftligt  

 grundlag.
Statsforvaltningen har ikke mulighed for at afvise at behandle  

 sagen,  

 selvom ansøgeren udebliver fra et vejledningsmøde.
Dette gælder dog ikke,  

 hvis  

 udeblivelsen er et udtryk for, at anmodningen om samvær trækkes tilbage.
3.2. Indholdet af vejledningsmøder Et vigtigt element i et vejledningsmøde er at informere  

 forældrene om regelsættet samt om aftalemulighederne og retsvirkningerne af  

 eventuelle aftaler, herunder reglerne for ændring af samvær, jf. det skærpede  

 ændringskriterium i § 39, som er omtalt i afsnit 9.1.
 Det er vigtigt, at forældrene under vejledningsmødet fastholdes  

 i, at det er barnets perspektiv, der er afgørende for vurderingen af  

 samværet.  

 Statsforvaltningen skal endvidere gøre forældrene klart, at det er begge  

 forældres ansvar, at samværet mellem barnet og samværsforælderen  

 virkeliggøres,  

 og at aftaler og afgørelser om samvær skal indgås og træffes under hensyn til  

 barnets bedste.
Under vejledningsmødet skal det afklares, hvad der er sagens  

 egentlige konflikt.
Uenighed om konkrete samværsspørgsmål dækker måske over,  

 at  

 forældrene har behov for at få hjælp til at kommunikere på en  både for  

 dem og  

 for barnet  mere hensigtsmæssig måde og dermed blive i stand til selv  

 at løse  

 konflikterne.
Løsningen på problemstillingen vil derfor ikke altid være, at  

 statsforvaltningen træffer en afgørelse om samværet.
I de situationer, hvor  

 forældrene under vejledningsmødet ikke umiddelbart kan blive enige, er det  

 vigtigt, at de informeres om konfliktløsningstilbudene.
Det er statsforvaltningen, der vurderer, hvor lang tid, der  

 sættes af til vejledningsmødet.
Der vil  som led i  

 forligsbestræbelserne   

 kunne afholdes flere møder.
I nogle situationer kan det være relevant, at  

 forældrene i en periode gennemfører en prøveordning, som herefter evalueres  

 på  

 et senere møde.
Det er vigtigt, at sagsbehandleren er opmærksom på, hvis der er  

 ubalance mellem forældrene, dvs. om den ene forælder fremstår »svagere« end  

 den  

 anden.
Dette kan f.eks. være tilfældet, hvis den ene forælder under mødet i  

 statsforvaltningen forholder sig passiv og lader den anden forælder dominere  

 mødet.
I disse tilfælde er det vigtigt, at sagsbehandleren og en eventuelt  

 deltagende børnesagkyndig er særligt opmærksomme på, at begge forældre får  

 mulighed for at komme til orde, således at begge forældre bidrager til  

 belysningen af barnets perspektiv.
3.3. Særligt om mødevirksomhed i sager startet af  

 bopælsforælderen efter § 19, stk. 3 Er der ikke, eller er der kun i yderst begrænset omfang samvær  

 mellem barnet og samværsforælderen, har bopælsforælderen mulighed for at  

 rette  

 henvendelse til statsforvaltningen med henblik på, at den anden forælder  

 indkaldes til et møde for at drøfte mulighederne for et fremtidigt samvær,  

 jf. afsnit  

 2.2.1.
Dette møde vil normalt være et vejledningsmøde.
Under hensyn til  

 sagens karakter vil det som udgangspunkt være hensigtsmæssigt, at både en  

 juridisk sagsbehandler og en børnesagkyndig deltager i dette.
På den måde kan  

 forældrene få deres spørgsmål besvaret af sagsbehandlere med de nødvendige  

 tværfaglige kompetencer.
Er den, der indkaldes, usikker på muligheden for og  

 hensigtsmæssigheden af en kontakt, kan statsforvaltningen tilbyde  

 børnesagkyndig rådgivning eller konfliktmægling, uden at der først afholdes  

 vejledningsmøde.
Forældrene har naturligvis også mulighed for på forhånd at  

 anmode om konfliktmægling eller børnesagkyndig rådgivning.
 Opmærksomheden henledes på, at det er frivilligt, om  

 samværsforælderen vil følge bopælsforælderens opfordring og deltage i et møde  

 i  

 statsforvaltningen.
3.4. Særligt om mødevirksomhed i forhold til barnets  

 initiativret Efter § 35 har et barn, der er fyldt 10 år, mulighed for at  

 rette henvendelse til statsforvaltningen med henblik på, at  

 statsforvaltningen  

 indkalder forældrene og/eller barnet til et møde om de forhold, som barnet  

 ønsker  

 hjælp til, jf. afsnit 2.2.2.
Når statsforvaltningen modtager en anmodning fra et barn, der er  

 fyldt 10 år, om indkaldelse af forældrene til et møde, har statsforvaltningen  

 pligt til at indkalde forældrene til et møde.
Dette møde vil typisk være et  

 vejledningsmøde, men det kan også være relevant, at mødet afholdes som en  

 børnesagkyndig  

 rådgivning.
Statsforvaltningen bør endvidere knytte en børnesagkyndig til  

 sagen, således at barnet kan få den fornødne støtte til at formidle dets  

 synspunkter og få aflastning.
Den børnesagkyndige vil som udgangspunkt  

 deltage  

 i vejledningsmødet sammen med den juridiske sagsbehandler.
Afholdes mødet som  

 en børnesagkyndig rådgivning, vil det være hensigtsmæssigt, at det er den  

 børnesagkyndige, som er tilknyttet sagen, der afholder rådgivningen,  

 eventuelt  

 med deltagelse af den juridiske sagsbehandler.
Ved modtagelsen af en anmodning fra et barn, der er fyldt 10 år,  

 om indkaldelse af forældrene til et møde, skal statsforvaltningen overveje,  

 hvorledes  

 barnet skal inddrages i sagen.
Statsforvaltningen skal i den forbindelse  

 bl.a.  

 overveje, om barnet skal deltage i mødet sammen med forældrene, eller om der  

 skal afholdes en samtale med barnet inden mødet med forældrene med henblik på  

 at finde frem til de problemstillinger, som barnet ønsker, at forældrene  

 forholder sig til, samt at få klarhed over, hvorledes barnet ønsker at blive  

 inddraget i sagen.
Barnet kan alene eller sammen med forældrene også tilbydes  

 børnesagkyndig rådgivning.
Ved vurderingen af, hvorledes barnet skal inddrages, må  

 statsforvaltningen tage udgangspunkt i indholdet af henvendelsen fra barnet  

 og  

 barnets egne ønsker.
Den juridiske sagsbehandler kan i den forbindelse   

 i  

 samråd med den børnesagkyndige  f.eks. vælge at indkalde barnet til et  

 afklarende møde, som afholdes af den børnesagkyndige og eventuelt også med  

 deltagelse af den juridiske sagsbehandler.
På dette møde kan barnets ønsker  

 og  

 behov for inddragelse i sagen, herunder deltagelse i mødet med forældrene,  

 afklares.
Statsforvaltningen kan også vælge at kontakte barnet telefonisk for  

 på den måde at få afklaret baggrunden for barnets anmodning og barnets ønsker  

 i  

 forhold til dets inddragelse i sagen.
 Det beror på en konkret vurdering, hvilken fremgangsmåde  

 statsforvaltningen vælger at benytte ved anmodninger efter § 35. Det beror  

 også  

 på en konkret vurdering, på hvilket tidspunkt forældrene skal underrettes om  

 barnets henvendelse til statsforvaltningen.
Som anført i afsnit 2.2.2. skal statsforvaltningen under  

 behandlingen af en anmodning fra et barn, der er fyldt 10 år, om, at  

 forældrene  

 indkaldes til et møde, være opmærksom på, at der kan være tilfælde, hvor  

 bestemmelsen misbruges af en af forældrene på en sådan måde, at barnet via  

 bestemmelsen i § 35 tages som »gidsel« i tvisten mellem forældrene om  

 forældremyndighed, barnets bopæl eller samvær.
Det er derfor vigtigt, at  

 statsforvaltningen i forbindelse med behandlingen af anmodningen fra et barn,  

 der er fyldt 10 år, sikrer sig, at det er barnets eget ønske, at forældrene  

 indkaldes  

 til et møde i statsforvaltningen.
 Som anført i afsnit 2.2.2. ændrer § 35 ikke på, at det fortsat  

 kun er forældrene, som kan anmode om en afgørelse og har klageadgang under en  

 eventuel sags videre behandling.
Hvis en eller begge af forældrene på baggrund af barnets  

 henvendelse til statsforvaltningen vælger at indlede en sag om  

 forældremyndighed,  

 barnets bopæl eller samvær, kan det være hensigtsmæssigt, at den  

 børnesagkyndige, som er tilknyttet barnet, og som eventuelt også har deltaget  

 i  

 mødet med forældrene, også inddrages i behandlingen af samværssagen.
Dette  

 kræver dog forældrenes samtykke.
 Det bemærkes, at statsforvaltningen i forbindelse med  

 anmodninger efter § 35 bør gøre barnet opmærksom på hjemmesiden:  

 www.morogfarskalskilles.dk.
3.5. Inddragelse af barnet og dets perspektiv under  

 forligsbestræbelserne Formålet med vejledningsmødet er  som ovenfor anført  at finde  

 frem til løsninger, der er til barnets bedste.
Det er derfor vigtigt, at statsforvaltningen på et så tidligt  

 tidspunkt som muligt inddrager barnet i sagen.
Inddragelsen af barnet er et  

 grundlæggende princip i forældreansvarsloven.
Princippet fremgår bl.a. af §  

 34,  

 hvorefter barnet skal inddrages under en sag om samvær, så dets perspektiv og  

 eventuelle synspunkter kan komme til udtryk. § 5 er også udtryk for dette  

 grundlæggende princip, idet det af denne bestemmelse fremgår, at der i alle  

 forhold vedrørende barnet skal tages hensyn til barnets egne synspunkter alt  

 efter alder og modenhed.
Inddragelsen af barnet sikrer, at barnet får mulighed for at  

 komme til orde vedrørende forhold, der berører dets liv.
Reglerne om  

 inddragelse af børn er således ikke alene at betragte som en bevisregel, men  

 skal også sikre børnenes retssikkerhed, hvilket er et lige så vigtigt element  

 ved behandlingen af sager om forældremyndighed, barnets bopæl og samvær.
 Som led i forligsbestræbelser mellem forældrene vil inddragelse  

 af barnet og dets perspektiv kunne være med til at fastholde fokus på barnets  

 behov og give forældrene mulighed for at anlægge nye vinkler på, hvordan de  

 varetager deres barns behov bedst muligt.
Inddragelsen af barnet kan ske ved samtaler med barnet,  

 børnesagkyndige erklæringer eller på anden måde, der belyser barnets  

 perspektiv.  

 Forældrenes egne oplysninger om barnet vil også altid være en væsentlig kilde  

 til at få barnets perspektiv belyst.
Indhentelse af en børnesagkyndig  

 erklæring  

 kan i nogle tilfælde også være et relevant og nødvendigt instrument i  

 forsøget  

 på at finde en løsning på den opståede uenighed.
Inddragelsen af barnets  

 perspektiv kan eventuelt også ske ved, at statsforvaltningen  efter det  

 første  

 vejledningsmøde  indkalder både barnet og forældrene til et nyt  

 vejledningsmøde,  

 hvor både en jurist og en børnesagkyndig deltager.
I modsætning til tidligere er der ikke en aldersgrænse for,  

 hvornår barnet skal inddrages, idet der altid skal ske en synliggørelse af  

 barnets perspektiv.
Det vil afhænge af det enkelte barns alder eller  

 modenhed,  

 om dets perspektiv belyses bedst ved en egentlig samtale eller på anden måde.  

 Det forudsættes, at inddragelsen af barnet sker på den for barnet mest  

 skånsomme  

 måde og som udgangspunkt under deltagelse af børnesagkyndige.
Forpligtelsen til at inddrage barnet direkte i sagen gælder ikke,  

 hvis det må antages at være til skade for barnet, eller hvis det må anses for  

 unødvendigt efter sagens omstændigheder, jf. § 34, stk. 2. Det kan f.eks.  

 være  

 unødvendigt at inddrage barnet, hvis der umiddelbart opnås enighed mellem  

 forældrene.
Hvis forældrene under et vejledningsmøde, en børnesagkyndig  

 rådgivning eller en konfliktmægling bliver enige om samværet, må  

 statsforvaltningen som udgangspunkt antage, at denne samværsaftale er udtryk  

 for, hvad der er bedst for barnet.
Dette skyldes, at forældrene må anses for  

 at  

 være nærmest til at vurdere, hvad der er bedst for deres barn.
Hvis  

 statsforvaltningen under et møde, herunder en børnesagkyndig rådgivning,  

 skønner, at det  trods forældrenes enighed  kan være relevant at  

 inddrage  

 barnet i sagen, f.eks. ved en samtale med barnet, for at belyse barnets  

 perspektiv  

 yderligere, kan sagsbehandleren eller den børnesagkyndige foreslå forældrene  

 dette.
Sagsbehandleren kan også foreslå, at der inddrages en børnesagkyndig i  

 sagen med henblik på at belyse barnets perspektiv.
Hvis forældrene ikke  

 ønsker,  

 at barnets perspektiv belyses yderligere, herunder at barnet inddrages i  

 sagen,  

 må statsforvaltningen som altovervejende hovedregel respektere forældrenes  

 aftale om samværet og på grundlag af aftalen udarbejde et samværsdokument,  

 hvis  

 forældrene anmoder herom.
Der kan dog være tilfælde, hvor det på baggrund af  

 forældrenes oplysninger er tydeligt for statsforvaltningen, at den indgåede  

 samværsaftale vil være til skade for barnet.
Dette kan f.eks. være tilfældet,  

 hvis forældrene, uagtet der foreligger oplysninger i sagen om, at  

 samværsforælderen  

 har udsat barnet for vold, indgår aftale om uovervåget samvær.
I disse  

 tilfælde  

 vil forældrenes samværsaftale medføre, at statsforvaltningen vil være  

 forpligtet til at underrette kommunen, jf. afsnit 13.2., og  

 statsforvaltningen vil  

 kunne afslå at udfærdige et samværsdokument i overensstemmelse med  

 forældrenes  

 aftale.
Ligeledes vil det være unødvendigt efter sagens omstændigheder  

 at inddrage barnet, hvis barnet for kort tid siden har været inddraget i en  

 tidligere sag, og der ikke er grund til at formode, at barnet på ny har behov  

 for at blive inddraget og udtrykke sine synspunkter.
I afsnit 4.1. er  

 spørgsmålet om inddragelse af barnet nærmere beskrevet.
3.6. Sagens behandling efter et vejledningsmøde 3.6.1. Forældrene er enige om samværet Hvis forældrene i forbindelse med vejledningsmødet bliver enige  

 om samværet, sluttes sagen ved, at statsforvaltningen noterer deres aftale i  

 et  

 samværsdokument, hvis de ønsker det.
Om indholdet af samværsdokumenter  

 henvises  

 til afsnit 7.
3.6.2. Forældrene er uenige om samværet Hvis forældrene ikke er blevet enige i forbindelse med  

 vejledningsmødet, skal de tilbydes børnesagkyndig rådgivning eller  

 konfliktmægling, jf. § 32, stk. 1. Statsforvaltningen kan dog undlade at  

 tilbyde børnesagkyndig rådgivning eller konfliktmægling, hvis det er  

 unødvendigt eller uhensigtsmæssigt, jf. § 32, stk. 3. Der henvises til afsnit  

 3.6.3.1. og afsnit 3.6.3.2.
Statsforvaltningen kan også beslutte at indkalde forældrene til  

 et tværfagligt møde, som følger de metoder, som er beskrevet i Statsamtet  

 Ribes  

 rapport fra 2004: »Indsatsen over for særligt udsatte børn«.
Om disse  

 tværfaglige  

 møder henvises til afsnit 3.6.3.3.
 Statsforvaltningen skal endvidere vurdere, om der er behov for  

 at belyse sagen yderligere.
a) Forældrene accepterer  

 konfliktløsningstilbuddet Hvis forældrene accepterer konfliktløsningstilbuddet,  

 gennemføres dette hurtigst muligt.
Herefter kan sagen f.eks. sluttes ved, at  

 forældrene er blevet enige, jf. ovenfor.
b) Indhentelse af yderligere oplysninger Sagen kan udsættes på indhentelse af yderligere oplysninger med  

 henblik på, at disse oplysninger kan skabe grundlag for, at forældrene bliver  

 enige om samværet m.v., eller som led i statsforvaltningens  

 oplysningsgrundlag  

 til brug for en eventuel senere afgørelse.
Der kan f.eks. indhentes  

 oplysninger  

 om barnet fra skole, daginstitutioner, socialforvaltningen eller andre, der  

 har  

 relevante oplysninger om barnet, jf. afsnit 4.3. Der kan også afholdes en  

 samtale med barnet, jf. afsnit 4.1.1., eller statsforvaltningen kan beslutte  

 at  

 iværksætte  

 en børnesagkyndig  

 undersøgelse.
Den børnesagkyndige u  

 ndersøgelse vil herefter kunne danne  

 grundlag for yderligere drøftelser af løsningsmulighederne eller for  

 statsforvaltningens efterfølgende afgørelse om samvær.
Det er  

 statsforvaltningens beslutning, om der er behov for  

 en børnesagkyndig undersøgelse.  

 Forældrene kan således ikke kræve,  

 at statsforvaltningen iværksætter undersøgelsen.
Om børnesagkyndige  

 undersøgelser henvises til afsnit 4.1.2.
3.6.3. Børnesagkyndig rådgivning, konfliktmægling og  

 tværfaglige møder Som anført ovenfor under afsnit 3.6.2. skal statsforvaltningen  

 tilbyde børnesagkyndig rådgivning eller konfliktmægling i sager, hvor der er  

 uenighed om samvær, jf. § 32, stk. 1. Statsforvaltningen kan dog beslutte at  

 undlade dette, hvis det er unødvendigt eller uhensigtsmæssigt, jf. § 32, stk.  

 3.
I det følgende beskrives børnesagkyndig rådgivning og  

 konfliktmægling nærmere.
Ligeledes beskrives tværfaglige møder, som følger de  

 metoder, som er beskrevet i Statsamtet Ribes rapport fra 2004: »Indsatsen  

 over  

 for særligt udsatte børn«.
3.6.3.1. Børnesagkyndig rådgivning Efter § 32, stk. 1, har statsforvaltningen som udgangspunkt  

 pligt til at tilbyde børnesagkyndig rådgivning eller konfliktmægling til  

 forældre og børn ved uenighed om samvær.
Formålet med børnesagkyndig rådgivning er, at forældrene løser  

 konflikten under hensyn til, hvad der er bedst for barnet.
Der er tale om  

 rådgivning og ikke terapi/behandling.
Rådgivningen skal ikke kun hjælpe  

 forældrene til at indgå konkrete aftaler om samvær eller forældremyndighed.  

 Den  

 kan have lige så stor værdi ved at medvirke til at dæmpe konfliktniveauet  

 imellem  

 dem.
Da børn også kan få rådgivning, giver rådgivningen ligeledes mulighed  

 for  

 at løse konflikten i samarbejde med barnet.
Formålet med at tilbyde børn rådgivning er, at barnet derved får  

 mulighed for at tale med en børnesagkyndig om de problemer i familien, som  

 berører barnet.
Inddragelse af børn i rådgivning må dog ikke få den virkning,  

 at barnet får følelsen af at blive pålagt ansvaret for familiens situation.
Der er ikke nogen aldersgrænse for, hvornår et barn skal have  

 tilbud om rådgivning, da selv forholdsvis små børn kan have behov for  

 rådgivning.
Hvor små børn, der kan inddrages i rådgivningen, afhænger bl.a.  

 af  

 forældrenes og barnets holdning til rådgivning og statsforvaltningens  

 kendskab  

 til sagen i øvrigt.
 I dag gives rådgivning ofte i tilknytning til en samtale med  

 barnet i anledning af, at forældrene er uenige om samværet.
Barnet kan også få tilbud om at deltage i en børnegruppe.
I en  

 børnegruppe kan barnet få mulighed for at tale med andre børn i samme  

 situation  

 og dermed få redskaber til bedre at kunne håndtere, at forældrene bor hver  

 for  

 sig.
Børnegruppen er et rådgivningstilbud og anses som en »åben rådgivning«.
Normalt vil tilbud til barnet om rådgivning blive givet gennem  

 forældrene.
Tilbuddet kan dog gives direkte til barnet, hvis barnet har den  

 fornødne alder og modenhed til at forstå rådgivningstilbuddet, og der ikke i  

 øvrigt er omstændigheder, der taler herimod.
Hvis der er fælles  

 forældremyndighed,  

 og begge forældre nægter at give samtykke til, at barnet modtager  

 børnesagkyndig rådgivning, kan statsforvaltningen afslå at indkalde barnet  

 til  

 børnesagkyndig rådgivning.
Ved fælles forældremyndighed er det i øvrigt  

 bopælsforælderen, der kan give samtykke til, at barnet modtager  

 børnesagkyndig  

 rådgivning.
Der henvises til afsnit 2.3.1. i Familiestyrelsens vejledning om  

 forældremyndighed og barnets bopæl.
Hvis statsforvaltningen har givet forældrene og/eller barnet  

 tilbud om børnesagkyndig rådgivning, skal rådgivningen gennemføres, blot den  

 ene af forældrene eller barnet ønsker det.
Forældrene og barnet skal samtidig  

 med tilbud om rådgivning orienteres om indholdet af § 19, stk. 1-4 i  

 bekendtgørelse  

 om forældremyndighed, barnets bopæl og samvær m.v., jf. bekendtgørelsens §  

 17,  

 stk. 1.
 Bekendtgørelse om forældremyndighed, barnets bopæl og samvær  

 m.v. indeholder regler om de overordnede rammer for børnesagkyndig  

 rådgivning.  

 Der er ikke fastsat regler for den nærmere tilrettelæggelse af rådgivningen,  

 idet den enkelte statsforvaltning tilrettelægger rådgivningen og bestemmer  

 dens  

 omfang.
Efter lovens § 32, stk. 2, kan statsforvaltningen i andre  

 tilfælde end ved uenighed om samvær tilbyde børnesagkyndig rådgivning, hvis  

 der  

 skønnes at være et særligt behov herfor.
Statsforvaltningen kan således også  

 efter, at der er truffet afgørelse i en sag om samvær, tilbyde forældre og  

 børn  

 børnesagkyndig rådgivning.
Dette kan f.eks. være tilfældet, hvis der er et  

 særligt behov for at følge barnets reaktion på et iværksat eller ophævet  

 samvær.
Denne rådgivning kaldes »åben rådgivning«.
Der er vandtætte skotter mellem den børnesagkyndige rådgivning  

 og den juridiske sagsbehandling.
Det betyder, at rådgiveren ikke må  

 videregive  

 oplysninger fra rådgivningsforløbet til den juridiske sagsbehandler,  

 medmindre  

 der foreligger samtykke fra forældrene hertil, jf. bekendtgørelsens § 19,  

 stk.  

 1 og 3. Til brug for afgørelsen må statsforvaltningen ligeledes ikke indhente  

 sådanne  

 oplysninger.
Det bemærkes dog, at rådgiveren  når rådgivningen er  

 afsluttet  skal  

 orientere sagsbehandleren om, hvorvidt forældrene er blevet enige, eller om  

 statsforvaltningen skal fortsætte sagsbehandlingen, jf. bekendtgørelsens §  

 19,  

 stk. 2.
 Med hensyn til spørgsmålet om sagsbehandlerens deltagelse i  

 rådgivningen har der i praksis udviklet sig tre grundformer:
 1.  

 	  

 Rådgiveren gennemfører  

 hele rådgivningsforløbet, uden at sagsbehandleren er involveret.
 2.  

 	  

 Sagsbehandleren er med  

 ved begyndelsen og/eller afslutningen af rådgivningen.
 3.  

 	  

 Sagsbehandleren er til  

 stede under stort set hele rådgivningen.
Det er en afgørende forudsætning for den børnesagkyndige  

 rådgivning, at den opleves som et neutralt forum helt adskilt fra  

 afgørelsesfasen.
Den børnesagkyndige rådgiver eller sagsbehandleren skal  

 derfor  

 orientere forældrene og barnet om betydningen af dette, sådan at forældrene  

 og  

 barnet forstår sondringen mellem rådgivning og juridisk sagsbehandling.  

 Sagsbehandlerens tilstedeværelse på et rådgivningsmøde forudsætter  

 forældrenes  

 og barnets tilslutning.
Afholdes rådgivning med barnet alene, er det barnet,  

 der skal være indforstået med sagsbehandlerens tilstedeværelse.
 Hvis begge forældre og barnet ønsker det, bør sagsbehandleren  

 normalt komme til stede.
Efter endt rådgivning gøres notat om rådgivningens resultat og  

 om eventuelle aftaler mellem forældrene til brug for det eventuelle videre  

 sagsforløb.
For at undgå senere tvivl om rådgivningens resultat og eventuelle  

 aftaler bør forældrene underskrive rådgivningsnotatet. Ønsker en eller begge  

 forældre ikke at underskrive, skal dette fremgå af notatet.
Deltager sagsbehandleren i rådgivningen, og meddeles der  

 mundtligt under denne del af rådgivningen oplysninger vedrørende faktiske  

 omstændigheder, der er af betydning for statsforvaltningens afgørelse, skal  

 der  

 gøres notat herom, jf. § 6 i offentlighedsloven.
Tilsvarende notatpligt  

 gælder  

 for rådgiveren, hvis forældrene eller barnet giver samtykke til, at  

 oplysningerne indhentes eller videregives, jf. bekendtgørelsens § 19, stk. 3.
 Sagsbehandleren kan i øvrigt vejlede forældrene og barnet om  

 muligheden for at aftale, at der på baggrund af rådgivningen udarbejdes en  

 sagkyndig udtalelse til brug for sagens videre behandling, jf.  

 bekendtgørelsens  

 § 19, stk. 5. Statsforvaltningen bør i den forbindelse samtidig vejlede  

 forældrene  

 om, hvilken betydning en sådan udtalelse kan tillægges.
 Samværssagen stilles i bero, så længe rådgivningen varer.  

 Statsforvaltningen kan dog træffe midlertidig afgørelse om samvær efter  

 lovens  

 § 29, uanset at rådgivningen er i gang, jf. bekendtgørelsens § 17, stk. 4.  

 Der  

 henvises til afsnit 12 om midlertidige afgørelser om samvær.
 Om oplysninger fremkommet under rådgivningen må videregives til  

 andre myndigheder, afgøres efter de almindelige bestemmelser i  

 forvaltningslovens §§ 28 og 31. Som udgangspunkt vil oplysninger, der  

 fremkommer under et rådgivningsforløb, være rent personlige og vil derfor  

 sædvanligvis  

 kun kunne videregives til andre myndigheder med samtykke fra den, som  

 oplysningen angår.
Bliver rådgiveren under rådgivningen bekendt med forhold, der  

 giver formodning om, at barnet har behov for særlig støtte e.l., har  

 rådgiveren  

 pligt til at underrette kommunen herom eller sikre, at der sker underretning.  

 Underretning  

 vil således også kunne ske til statsforvaltningen.
Underretningspligten er  

 nærmere beskrevet nedenfor i afsnit 13.2.
Det er ikke muligt at lade sig repræsentere af andre under et  

 rådgivningsmøde, da personligt fremmøde her er nødvendigt.
Forvaltningslovens  

 §  

 8 om bisiddere gælder ikke under børnesagkyndig rådgivning.
Det kan dog være  

 hensigtsmæssigt i nogle tilfælde at tillade, at forældrene eller barnet  

 medbringer  

 en bisidder til rådgivningen.
Der henvises i øvrigt til afsnit 20.3.
 Statsforvaltningen kan efter § 32, stk. 3, undlade at tilbyde  

 børnesagkyndig rådgivning, hvis det findes unødvendigt eller  

 uhensigtsmæssigt.  

 Dette gælder f.eks., hvis der inden for de sidste måneder forgæves er  

 gennemført en rådgivning, hvis den ene eller begge forældre har begrænsede  

 ressourcer, f.eks. på grund af alkohol- eller narkotikamisbrug, eller hvis  

 der  

 har været vold i familien.
Beslutningen om at undlade at fremsætte tilbud om rådgivning  

 træffes efter en konkret vurdering.
Det skal fremgå af sagen, f.eks. i et  

 notat, hvis statsforvaltningen har besluttet at undlade at tilbyde  

 rådgivning.  

 Det samme gælder, hvis forældrene og barnet er blevet tilbudt rådgivning men  

 ikke har ønsket at tage imod tilbuddet.
3.6.3.2. Konfliktmægling Statsforvaltningen har som nævnt pligt til at tilbyde  

 børnesagkyndig rådgivning eller konfliktmægling ved uenighed om samvær, jf. §  

 32,  

 stk. 1. Statsforvaltningen kan endvidere  som ved børnesagkyndig  

 rådgivning  også  

 tilbyde konfliktmægling i andre tilfælde, hvis der er særligt behov herfor,  

 jf.  

 § 32, stk. 2. Statsforvaltningen kan også undlade at tilbyde konfliktmægling,  

 hvis det er unødvendigt eller uhensigtsmæssigt, jf. § 32, stk. 3.
Tilbuddet om konfliktmægling  også kaldet mediation  gives til  

 forældre, der ikke lever sammen, og som er uenige om samvær,  

 forældremyndighed  

 eller andre spørgsmål om deres fælles børn.
Tilbuddet er møntet på forældre,  

 der ønsker selv at blive i stand til at indgå aftaler om børnene.
Det er den enkelte sagsbehandler, der beslutter, om forældrene  

 skal tilbydes konfliktmægling.
Konfliktmæglingen tilbydes parter, der anses  

 for  

 at være i stand til at overskue konsekvenserne af de aftaler, der indgås  

 under  

 mæglingen.
Det betyder, at f.eks. alvorlig psykisk syge og misbrugere normalt  

 er bedre hjulpet i andet regi.
Selv om det af § 32, stk. 1, fremgår, at konfliktmægling  i  

 lighed med børnesagkyndig rådgivning  skal tilbydes både børn og  

 forældre, er  

 rammerne for at tilbyde børn konfliktmægling i dag ikke tilstede.
På  

 nuværende  

 tidspunkt deltager børn ikke i mæglingen, men bestemmelsen åbner mulighed  

 for,  

 at børn på et senere tidspunkt vil kunne deltage heri, og der er således  

 mulighed for, at statsforvaltningerne kan lave forsøgsordninger hermed.
 Det bemærkes, at forældrene samtidig med tilbud om konfliktmægling  

 skal orienteres om indholdet af § 19, stk. 1, 2 og 6, i bekendtgørelse om  

 forældremyndighed, barnets bopæl og samvær m.v., jf. bekendtgørelsens § 18,  

 stk. 1.
En mægling kan normalt gennemføres på et enkelt eller to møder  

 af ca. 3-4 timers varighed og er en metode til at hjælpe parterne i en  

 konflikt  

 til gennem forhandling at finde en løsning, de begge kan acceptere.  

 Konfliktmægling er således et alternativ til, at udenforstående træffer  

 afgørelse i konflikten.
Det grundlæggende synspunkt ved konfliktmægling er,  

 at  

 sagens parter selv rummer den bedste løsning på netop deres konflikt.  

 Parterne  

 har ansvaret for resultatet, og mægleren har ansvaret for processen.
 Konfliktmægling er altid frivillig for begge parter og kan  

 afbrydes, hvis én af parterne ikke længere ønsker at fortsætte.
Det er ikke muligt at lade sig repræsentere af andre under en  

 konfliktmægling, da personligt fremmøde her er nødvendigt.
Forvaltningslovens  

 §  

 8 om bisiddere gælder ikke under konfliktmægling.
Det kan dog være  

 hensigtsmæssigt i nogle tilfælde at tillade, at forældrene medbringer en  

 bisidder til konfliktmæglingen.  

 Der henvises  

 i øvrigt til afsnit 20.3.
Mæglingen foregår uafhængigt af den øvrige sagsbehandling.
Det  

 betyder, at mæglerne ikke på forhånd har kendskab til sagen, ligesom mæglerne  

 har tavshedspligt om, hvad der foregår under møderne  også i forhold  

 til  

 forvaltningen/sagsbehandlingen, jf. dog nedenfor.
Dette sikrer, at der kan  

 være  

 fortrolighed under konfliktmæglingen mellem sagens parter og mægleren.
Der er  

 således vandtætte skotter mellem mæglingen og den øvrige sagsbehandling, og  

 der  

 bliver ikke videregivet oplysninger fra sagsbehandleren til mæglerne eller  

 omvendt.
Mæglerne får alene faktuelle oplysninger om forældrene og børnene,  

 f.eks. navn og alder.
Mægleren er neutral i forhold til sagens parter og kommer ikke  

 med løsningsforslag eller bedømmelser af konflikten.
Dette sikrer, at det er  

 parterne, der selv forhandler sig frem til netop den løsning, der er den  

 rigtige  

 for dem.
Mæglerens rolle er som forhandlingsleder at lede og styre  

 forhandlingen  

 gennem konfliktmæglingens faser.
Fokus i mæglingen er rettet mod fremtiden og  

 ikke mod fortiden.
Mæglingen skal således bringe parterne i stand til selv at  

 løse fremtidige konflikter.
Begge parter er til stede under mæglingsforløbet.
I statsforvaltningen er det de juridiske sagsbehandlere og  

 børnesagkyndige, der i forvejen er ansat i statsforvaltningen, der mægler i  

 samværs- og forældremyndighedssagerne.
Da mægler ikke må have kendskab til  

 sagen på forhånd, kan de, der behandler en samværssag, ikke samtidig fungere  

 som mæglere i samme sag.
Statsforvaltningernes tilbud om konfliktmægling fungerer på den  

 måde, at der normalt deltager to mæglere (co-mediation). Det tilstræbes, at  

 den  

 ene mægler er børnesagkyndig og den anden jurist, således at  

 konfliktmæglingen  

 indeholder en tværfaglig dimension.
I flere statsforvaltninger er det desuden  

 en af hvert køn, der mægler.
Statsforvaltningen tilrettelægger selv, i  

 hvilken  

 form mæglingen skal gennemføres.
 Selvom mæglerne har tavshedspligt, kan forældre, der har  

 deltaget i konfliktmægling, og som under konfliktmæglingen har indgået en  

 aftale, dog bede om, at aftalen gives videre til statsforvaltningens  

 sagsbehandler,  

 jf. bekendtgørelsens § 19, stk. 6.
Det bemærkes, at når sagen overgår til konfliktmægling, afsluttes  

 sagen ikke, og der skal være en tilbagemelding fra mægleren, når mæglingen er  

 afsluttet om, hvorvidt forældrene er blevet enige, eller om  

 statsforvaltningen  

 skal fortsætte sagsbehandlingen, jf. § 19, stk. 2, i bekendtgørelse om  

 forældremyndighed,  

 barnets bopæl og samvær m.v.
Den fortsatte sagsbehandling kan eventuelt bestå  

 i  

 yderligere forligsbestræbelser, hvis forældrene ønsker dette.
3.6.3.3. Tværfaglige møder I sager, hvor statsforvaltningen vurderer, at forældrene på  

 grund af et højt konfliktniveau ikke vil kunne profitere af børnesagkyndig  

 rådgivning eller konfliktmægling, kan statsforvaltningen i stedet indkalde  

 forældrene til et tværfagligt møde, som følger de metoder, som er beskrevet i  

 Statsamtet Ribes rapport fra 2004: »Indsatsen over for særligt udsatte børn«.
Et tværfagligt møde kan være særlig relevant for forældre med et  

 fastlåst og forsvarspræget kommunikationsmønster, der overskygger fokus på  

 barnet og forståelsen for barnets udsathed.
Her tænkes på sager, hvor  

 forældrenes indbyrdes forhold er så belastet af konflikter, at de ikke selv  

 kan  

 indgå nogen form for aftale, og hvor forældrene heller ikke formår at indgå i  

 en børnesagkyndig rådgivning eller konfliktmægling.
Det kan også være  

 relevant  

 at afholde et tværfagligt møde, hvis der er et højt konfliktniveau mellem  

 forældrene, og der samtidig er tale om følgende forhold:
  

 	  

 forældre med psykisk  

 sygdom, misbrugsproblemer og store sociale belastninger   

 	  

 børn med store  

 problemer, og som eventuelt modtager særlige ydelser fra det sociale system   

 	  

 forældre med små børn,  

 hvor forældrene ikke har levet sammen, eller hvor forældrenes samliv efter  

 barnets fødsel har været meget kortvarigt   

 	  

 forældre med store  

 børn, hvor en børnesamtale kunne blive en vigtig del af afgørelsesgrundlaget Endelig kan det være relevant at afholde tværfaglige møder i  

 sager, hvor forældrene er uenige om samværet med et lille barn, jf. afsnit  

 5.2.4.
 Formålet med det tværfaglige møde er at sikre barnets perspektiv  

 i statsforvaltningens sagsbehandling og afgørelsesgrundlag og at understøtte  

 forældrene i at tage ansvar for barnet og indgå aftaler til barnets bedste i  

 tilknytning hertil.
I sager med et højt konfliktniveau er der særlige forhold, der  

 gør sig gældende i forhold til barnet.
Barnet vil i disse sager befinde sig i  

 en udsat rolle, idet barnet er centrum for forældrenes konflikt og ofte vil  

 befinde sig i en loyalitetskonflikt.
Statsforvaltningen må således i sager,  

 hvor der er et højt konfliktniveau, afveje en direkte inddragelse af barnet i  

 form af en samtale med barnet i forhold til barnets udsathed.  

 Statsforvaltningen kan i sager, hvor det vil forstærke det konfliktfelt, som  

 barnet  

 befinder sig i, prioritere at sætte fokus på barnet indirekte ved at få  

 forældrene til at forholde sig til barnet i det tværfaglige møde.
Om samtaler  

 med børn henvises til afsnit 4.1.1.
 Med de tværfaglige møder kan statsforvaltningen sætte fokus på  

 det konkrete barn samtidig med, at statsforvaltningens sagsbehandling ikke  

 forstærker den vanskelige situation, som barnet befinder sig i.
Det bemærkes, at det ikke er muligt at lade sig repræsentere af  

 andre under et tværfagligt møde, da personligt fremmøde her er nødvendigt.  

 Forældrene har efter forvaltningslovens § 8 som udgangspunkt altid ret til at  

 lade sig bistå af andre.
Der er ikke i forvaltningsloven fastsat regler om,  

 hvem der kan bistå en part, og man kan derfor lade sig bistå af såvel  

 sagkyndige  f.eks. en advokat eller en socialrådgiver  som af  

 andre, f.eks.  

 en ægtefælle, en samlever eller en bekendt.
Der henvises herom til afsnit  

 20.3.
Et tværfagligt møde afholdes af en jurist og en børnesagkyndig  

 og vil ofte være af ca. to timers varighed.
Forud for det tværfaglige møde  

 med  

 forældrene holder juristen og den børnesagkyndige et kort forberedende møde,  

 hvor der lægges en plan for det tværfaglige møde.
Det er vigtigt, at juristen  

 og den børnesagkyndige skaber en ramme for det tværfaglige møde, der kan give  

 ro og afdramatisere situationen.
Under selve mødet er det juristen, der  

 varetager mødeledelsen.
Det kan også være hensigtsmæssigt forud for mødet at  

 indhente yderligere oplysninger, f.eks. fra barnets skole eller  

 daginstitution,  

 således at disse oplysninger kan indgå i forberedelsen af det tværfaglige  

 møde.
 Det tværfaglige møde består af tre faser: Den indledende fase,  

 beslutningsgrundlagsfasen og den afsluttende fase.
I den indledende fase redegør juristen for formålet med mødet og  

 understreger, at mødet har fokus på barnet, og at målet er at nå frem til en  

 beslutning om samvær, der er til gavn for barnet.
Samtidig understreger både  

 juristen og den børnesagkyndige betydningen af, at forældrene selv tager  

 ansvaret og finder frem til et minimum af en samarbejdsflade, så de selv vil  

 kunne nå frem til at indgå aftaler med hinanden, som kan hjælpe barnet ud af  

 den klemme, som barnet befinder sig i.
Juristen og den børnesagkyndige kan i  

 den forbindelse også komme ind på, at en samtale med barnet ikke kan bringe  

 forældrenes konflikt til ophør.
I den indledende fase benyttes både åbne og  

 konkretiserende spørgsmål til at få forældrene til bl.a. at fortælle om,  

 hvordan de mener, barnet har det, samt til at belyse sagen med konkrete  

 spørgsmål om facts i den beskrivelse, som forældrene giver.
I beslutningsgrundlagsfasen arbejder både juristen og den  

 børnesagkyndige på at holde aftalesporet åbent.
Juristen og den  

 børnesagkyndige  

 understøtter forældrene i at tage ansvar og indgå aftaler med hinanden, som  

 tager udgangspunkt i en forståelse af barnets situation og behov.
Med  

 konkrete  

 spørgsmål til situationer og oplevelser søger både juristen og den  

 børnesagkyndige at etablere forankringspunkter på aftalesporet, der kan  

 bidrage  

 til at sikre fokus på barnet, således at forældrenes opmærksomhed rettes mod  

 barnet, og deres egne konflikter trænges i baggrunden.
For at sikre fokus på  

 barnet  

 benyttes:
  

 	  

 konkretiserende  

 spørgsmål for at afdække facts og i en vis udstrækning følelserne omkring dem   

 	  

 styrende spørgsmål for  

 at holde fokus på barnet   

 	  

 prioritering af  

 oplysninger og kommentarer, så de, der kan forstyrre børnefokus, afskæres og  

 afvises   

 	  

 vurderinger af  

 aftalegrundlaget   

 	  

 formidling af viden Hvis det viser sig, at enten den ene eller begge forældre falder  

 helt eller delvist af aftalesporet, skifter juristen og den børnesagkyndige  

 spor og bevæger sig ind på afgørelsessporet.
Juristen har fra den indledende  

 fase fået sagen oplyst og har gennem det, der er foregået på aftalesporet,  

 fået  

 et indblik i forældrenes samarbejdsmønster og barnets vilkår i det.
Dette  

 materiale kan juristen bruge, når der skal træffes afgørelse om samværet.  

 Juristen skal sikre en partshøring om henholdsvis moderens og faderens  

 påstande  

 og deres begrundelser herfor samt udarbejde et referat af de oplysninger fra  

 mødet, som efterfølgende skal indgå i grundlaget for afgørelsen, jf.  

 offentlighedslovens § 6.
 I den afsluttende fase skal forældrene orienteres om sagens  

 videre forløb, dvs. om det ansøgte kan afsluttes ved en aftale eller ved en  

 afgørelse.
Hvis forældrene er blevet enige om samværet, og forældrene er  

 enige om, at aftalen alene skal være bindende mellem dem, kan sagen afsluttes  

 ved, at aftalen noteres i referatet for mødet.
Hvis forældrene ønsker, at  

 aftalen skal kunne tvangsfuldbyrdes, udfærdiges aftalen i et samværsdokument.  

 Er et aftalegrundlag meget skrøbeligt, kan  

 der laves en aftale, der gælder i en forsøgsperiode, samtidig med at det  

 aftales, at forældrene vil blive indkaldt til et nyt tværfagligt møde.
Er forældrene fortsat helt eller delvist uenige om samværet,  

 træffer statsforvaltningen afgørelse om samværet.
Forældrene orienteres på  

 mødet om nødvendigheden af eventuelle yderligere sagsskridt forud for en  

 afgørelse om samvær.
Der kan f.eks. være tale om følgende sagsskridt:
  

 	  

 kontakt til  

 familiemedlemmer, der efter aftalen skal medvirke til samværet   

 	  

 kontakt til  

 familieplejen/overvågningsstedet, der skal medvirke ved overvågning af  

 samværet   

 	  

 indhentelse af  

 yderligere oplysninger fra skole- og socialforvaltning eller andre relevante  

 myndigheder   

 	  

 afholdelse af samtale  

 med barnet efter forudgående børnesagkyndig rådgivning af barnet   

 	  

 iværksættelse af  

 børnesagkyndig undersøgelse Det bemærkes, at hvis juristen og den børnesagkyndige vurderer,  

 at det er nødvendigt og vil kvalificere afgørelsen at indkalde barnet til en  

 samtale, formidles en forståelse til forældrene af, at de ikke må bruge  

 barnets  

 udsagn imod det, og at barnet skal gives en reel mulighed for at ytre sig  

 uden  

 at behøve at være bange for at svigte eller for at blive skældt ud.
 Der henvises i øvrigt til rapporten »Indsatsen overfor særligt  

 udsatte børn« fra Statsamtet Ribe, december 2004.
3.7. Sagens videre forløb når forældrene ikke er  

 blevet enige Hvis forældrene ikke kan blive enige om samværet, og forældrene  

 ikke ønsker (yderligere) forligsbestræbelser, skal statsforvaltningen træffe  

 en  

 afgørelse om samværet.
Der henvises til afsnit 21 om sagens afgørelse m.v.
Statsforvaltningen skal, før der træffes afgørelse i en sag om  

 samvær, sørge for, at sagen bliver tilstrækkeligt oplyst.
I det følgende  

 gennemgås statsforvaltningens oplysning af sagen, jf. afsnit 4.
4. Sagens oplysning Efter official- eller undersøgelsesprincippet er det statsforvaltningen,  

 der skal tilvejebringe et fyldestgørende og retligt grundlag for afgørelsen.
 Bliver forældrene ikke enige under den indledende fase af sagen,  

 påhviler det således statsforvaltningen at indhente de oplysninger, der er  

 nødvendige for at afgøre sagen, eller at foranledige at forældrene fremlægger  

 oplysningerne.
Spørgsmålet om, hvornår der foreligger et forsvarligt  

 oplysningsgrundlag, beror på en konkret vurdering.
Denne vurdering bygger  

 først  

 og fremmest på, hvilke spørgsmål, der rejses i sagen, oplysningernes art og  

 omfang, samt det anvendte retsgrundlags mere eller mindre detaljerede  

 karakter.  

 Det vil også kunne indgå i vurderingen, hvor indgribende en afgørelse der kan  

 blive tale om.
Samværsområdet er karakteriseret ved, at afgørelserne i vid  

 udstrækning er skønsmæssige.
I selve lovteksten er det således anført, at  

 afgørelser efter loven skal træffes ud fra, hvad der er bedst for barnet, jf.  

 §  

 4.
De generelle hensyn, som afgørelserne om samvær skal træffes  

 efter, udfyldes i praksis med en række præciserende kriterier.
Som eksempler  

 på  

 omstændigheder, der i almindelighed inddrages i vurderingen, kan nævnes:  

 barnets alder og udviklingstrin, barnets  

 egen holdning, den hidtidige kontakt mellem barnet og samværsforælderen,  

 fritidsinteresser, tidligere samværsaftaler, forældrenes indbyrdes forhold,  

 samarbejdschikane,  

 risikoen for at barnet lider overlast, afstanden mellem forældrenes bopæle,  

 forældrenes og barnets psykiske og fysiske tilstand.
Dette er nærmere  

 beskrevet  

 i afsnit 5.
Det bemærkes, at samværsområdet næsten udelukkende er reguleret  

 af de almindelige forvaltningsprocessuelle regler.
Det skal i den forbindelse  

 særligt bemærkes, at der er tale om partstvister, og at alle afgørelser  

 derfor  

 vil rumme bebyrdende elementer for mindst en af forældrene.
Tilvejebringelsen af et forsvarligt oplysningsgrundlag i  

 samværssager tager udgangspunkt i en inddragelse af barnet og en belysning af  

 dets  

 perspektiv.
Der henvises til afsnit 4.1.
Statsforvaltningen kan også indhente yderligere oplysninger om  

 barnet fra skole, daginstitutioner, socialforvaltningen eller andre, der har  

 relevante oplysninger om barnet.
Dette er beskrevet i afsnit 4.3.
 I afsnit 4.4. er beskrevet, hvorledes samværs- eller  

 bopælsforælderens modvilje over for at deltage i sagens oplysning kan få  

 betydning for statsforvaltningens afgørelse af sagen.
4.1. Inddragelse af barnet og dets perspektiv Inddragelsen af barnet og dets perspektiv i sager om samvær er  

 et grundlæggende princip i forældreansvarsloven og fremgår bl.a. af § 34.  

 Princippet skal ses i sammenhæng med § 4, hvorefter afgørelser efter loven  

 skal  

 træffes ud fra, hvad der er bedst for barnet.
Hensynet til barnets bedste  

 indebærer  

 således, at barnet skal inddrages i en sag om forældremyndighed, barnets  

 bopæl  

 og samvær, og at barnets perspektiv i en konkret sag i øvrigt skal søges »i  

 øjenhøjde«.
Inddragelsen af barnet fremgår endvidere af § 5. Efter denne  

 bestemmelse skal der i alle forhold vedrørende barnet tages hensyn til  

 barnets  

 egne synspunkter under hensyntagen til dets alder og modenhed.
Som anført i afsnit 3.5. sikrer inddragelsen af barnet, at  

 barnet får mulighed for at komme til orde vedrørende forhold, der berører  

 dets  

 liv.
Reglerne om inddragelse af børn er således en retssikkerhed for barnet,  

 hvilket er et vigtigt element ved behandlingen af sager om forældremyndighed,  

 barnets bopæl og samvær.
 Statsforvaltningen har således ved behandlingen af en samværssag  

 pligt til at inddrage barnet og sørge for, at barnets perspektiv bliver  

 belyst  

 i forbindelse med oplysningen af sagen.
Barnets perspektiv kan belyses på flere måder.
Det kan ske ved  

 samtaler med barnet, børnesagkyndige erklæringer eller på anden måde, der  

 belyser barnets perspektiv.
Det afgørende er, at barnets perspektiv altid  

 kommer frem.
Der er  i modsætning til tidligere  ikke længere en  

 aldersgrænse  

 for, hvornår barnet skal inddrages, idet der altid skal ske en synliggørelse  

 af  

 barnets perspektiv.
Det vil afhænge af det enkelte barns alder og modenhed,  

 om  

 dets perspektiv belyses bedst ved en egentlig samtale eller på anden måde.  

 Det  

 forudsættes, at inddragelsen af barnet sker på den for barnet mest skånsomme  

 måde og som udgangspunkt under medvirken af børnesagkyndige.
Forældrenes egne oplysninger om barnet kan være en væsentlig  

 kilde til at få barnets perspektiv belyst og vil i nogle tilfælde kunne danne  

 tilstrækkeligt grundlag for, at barnets perspektiv er belyst.
Det kan f.eks.  

 være, hvis forældrene på et vejledningsmøde fremkommer med oplysninger om  

 barnet  

 og herefter bliver enige om samværet.
Her kan det være unødvendigt at belyse  

 barnets perspektiv yderligere, idet forældrene må anses for at være nærmest  

 til  

 at vurdere, hvad der er bedst for deres barn.
Der henvises herom til afsnit  

 3.5.
 I takt med, at barnet bliver ældre og har mulighed for at  

 formulere sine synspunkter, vil barnet skulle inddrages i form af samtaler.  

 Der  

 henvises til afsnit 4.1.1.
 Forpligtelsen til at inddrage barnet direkte i sagen gælder dog  

 ikke, hvis det må antages at være til skade for barnet, eller hvis det må  

 anses  

 for unødvendigt efter sagens omstændigheder, jf. § 34, stk. 2. Hvis  

 statsforvaltningen vurderer, at barnet ikke skal inddrages direkte i sagen  

 ved  

 en egentlig samtale med barnet, må statsforvaltningen sørge for, at barnets  

 perspektiv bliver belyst på anden vis, f.eks. ved udarbejdelse af en  

 børnesagkyndig vurdering på baggrund af observerede samvær mellem barnet og  

 samværsforælderen.
Det bemærkes, at inddragelsen af barnet er en forpligtelse for  

 myndighederne og et tilbud til barnet.
Det er således frivilligt for barnet,  

 om  

 det ønsker at fremkomme med sin mening.
 I forbindelse med inddragelsen af barnet skal statsforvaltningen  

 endvidere være opmærksom på, at barnet ikke må blive  eller føle sig  

   

 ansvarlig for myndighedernes afgørelser.
4.1.1. Samtaler med børn Inddragelse af børn i form af egentlige samtaler afhænger af det  

 enkelte barns modenhed.
Det vil dog formentlig for de fleste ca. 7-årige være  

 muligt at gennemføre en samtale.
Der vil sikkert også i nogle tilfælde kunne  

 gennemføres samtaler med yngre børn, ligesom der i andre tilfælde vil være  

 7-årige, som har svært ved at formulere sig og give udtryk for deres  

 synspunkter ved en egentlig samtale.
Statsforvaltningen skal være opmærksom  

 på,  

 om der er tale om et barn med funktionsnedsættelser.
Det vil således ofte afhænge af det enkelte barn, om dets  

 perspektiv belyses bedst ved en samtale eller på anden måde.
Hvis det  

 vurderes,  

 at barnet ikke er modent nok til, at der kan afholdes en samtale med barnet,  

 må  

 barnets perspektiv søges tilvejebragt på anden vis.
Dette kan f.eks. ske ved  

 en  

 børnesagkyndigs deltagelse i sagsbehandlingen, f.eks. ved et tværfagligt  

 møde,  

 jf. afsnit 3.6.3.3., en børnesagkyndig undersøgelse eller vurdering eller ved  

 erklæringer fra daginstitutioner eller andre professionelle, der har et godt  

 kendskab til barnet.
Der henvises til afsnit 4.1.2. og 4.3.
 Ved vurderingen af, om barnet skal indkaldes til en samtale,  

 skal der bl.a. lægges afgørende vægt på følgende:
  

 	  

 Barnets alder   

 	  

 Barnets modenhed   

 	  

 Om barnet er i stand  

 til at udtrykke sine egne synspunkter om samværet   

 	  

 Hvad sagen handler om   

 	  

 Hvor indgribende  

 afgørelsen vil være   

 	  

 Om barnet vil kunne  

 forstå og overskue konsekvenserne af at give sin mening til kende   

 	  

 Om samtalen vil kunne  

 afholdes af en person, som barnet allerede kender og har tillid til, f.eks.  

 en  

 børnesagkyndig, som har deltaget i et rådgivningsforløb med barnet, en  

 skolepsykolog  

 e.l.
  

 	  

 Forældrenes  

 konfliktniveau   

 	  

 Om barnet bliver  

 involveret direkte i forældrenes konflikt Statsforvaltningen skal dog altid konkret vurdere det enkelte  

 barns modenhed og ikke alene vurdere dette ud fra barnets alder.
Oplysninger  

 om  

 barnets modenhed tilvejebringes bl.a. gennem oplysninger fra forældre og  

 eventuelt  

 barnets daginstitution.
 Det er vigtigt, at barnet ikke bringes i en situation, som det  

 ikke kan overskue, ligesom barnet ikke bør bringes i en alvorlig  

 loyalitetskonflikt  

 i forhold til forældrene.
Ønsker barnet at medbringe en bisidder under samtalen, beror det  

 på en konkret vurdering, om dette kan imødekommes.
Der henvises til afsnit  

 20.3.
Statsforvaltningen skal ved samtaler med børn være opmærksom på,  

 at barnet ikke kan tilkendegive sine synspunkter, hvis ikke det er  

 tilstrækkeligt informeret om de spørgsmål, det forventes at kunne have en  

 mening om.
Det er derfor vigtigt, at den børnesagkyndige under samtalen  

 informerer  

 barnet om baggrunden for, at barnet er indkaldt til en samtale og om de  

 spørgsmål, barnet skal forholde sig til.
Det er vigtigt at understrege over  

 for  

 barnet, at det ikke er barnet, der skal afgøre sagen, men at det er  

 statsforvaltningen, der har ansvaret for det.
På samme måde skal barnet have  

 at  

 vide, at det er frivilligt for barnet at deltage, og at formålet med samtalen  

 er, at barnet har mulighed for at udtrykke sine synspunkter og ønsker.
Om  

 videregivelse af barnets udtalelser til forældrene se afsnit 4.1.1.1. om  

 notatpligt og videregivelse af oplysninger.
Det er vigtigt, at den børnesagkyndige forinden samtalen har  

 haft lejlighed til at sætte sig ind i barnets og familiens situation, f.eks.  

 ved en gennemgang af sagens akter eller en drøftelse af sagen med  

 sagsbehandleren.
Det kan også være relevant, at den børnesagkyndige forud for  

 samtalen med barnet har haft en samtale med forældrene.
En samtale med  

 forældrene vil navnlig være relevant, hvor der er tale om mere indgribende  

 forhold, hvor forældrene orienteres om formålet med at inddrage barnet, og  

 hvad  

 samtalen kommer til at gå ud på.
På denne måde introduceres barnets  

 perspektiv  

 for forældrene, og det kan gøres klart, at inddragelsen af barnet ikke skal  

 bruges til at afklare, hvem af forældrene, der har ret, men derimod give  

 indblik i barnets oplevelser, tanker og følelser, så disse kan indgå som et  

 væsentligt element i de voksnes drøftelse af det fremtidige samvær og  

 samarbejde  evt. flytte forældrenes fokus fra deres konflikt til  

 barnets  

 behov.
Denne indledende samtale kan endvidere afdække behovet for opfølgning  

 i  

 forhold til både barn og forældre, herunder når oplysninger fra samtalen skal  

 videreformidles til forældrene.
Da de oplysninger, der måtte komme frem under en samtale med  

 barnet, kræver særlig indsigt i børns forhold, skal samtaler med børn altid  

 gennemføres af børnesagkyndige, som f.eks. kan være psykologer eller  

 socialrådgivere.
Barnet er i forvejen i en konfliktsituation, som  

 selvfølgelig  

 ikke må blive forværret, og dette kræver indsigt og erfaring.
Hvis  

 statsforvaltningen finder behov herfor, er der mulighed for, at  

 sagsbehandleren  

 kan overvære den børnesagkyndiges samtale med barnet.
Derudover skal statsforvaltningen være opmærksom på de  

 institutionelle rammer og på tid og ressourcer.
Statsforvaltningen skal  

 således  

 sørge for, at der afsættes god tid til samtalen med barnet, og at der gives  

 mulighed for at tale med barnet flere gange, hvis der er behov for det.
Det  

 er  

 endvidere vigtigt, at samtalen finder sted i nogle rammer, som er  

 børnevenlige.
Det er vigtigt at understrege, at barnet ikke skal tvinges til  

 at deltage i en samtale.
Barnet vil således kunne tilkendegive over for  

 statsforvaltningen,  

 at det ikke ønsker at fremkomme med sine synspunkter.
Det afgørende er, at  

 barnet  hvis det ønsker det  har mulighed for at komme til orde,  

 eller at  

 barnets perspektiv utvivlsomt belyses på anden måde.
 Som anført i afsnit 4.1. kan statsforvaltningen undlade at  

 inddrage barnet direkte i sagen, hvis det må antages at være til skade for  

 barnet, eller hvis det må anses for unødvendigt efter sagens omstændigheder.  

 Vurderer statsforvaltningen, at barnet ikke skal inddrages direkte i sagen  

 ved  

 en samtale, må statsforvaltningen sørge for, at barnets perspektiv bliver  

 belyst på anden vis, f.eks. ved udarbejdelse af en børnesagkyndig vurdering  

 på  

 baggrund af observerede samvær mellem barnet og samværsforælderen.
 At barnet er så belastet af situationen, at det må antages at  

 lide skade ved at blive inddraget direkte i sagen, vil f.eks. kunne  

 dokumenteres  

 ved udtalelser fra psykolog, egen læge eller i øvrigt være tydeligt på  

 baggrund  

 af sagens hidtidige forløb.
I sager, hvor der er et højt konfliktniveau mellem forældrene,  

 skal statsforvaltningen være særlig opmærksom på, hvor klemt barnet er i  

 forældrenes konflikt, og hvilken betydning inddragelsen af barnet gennem en  

 samtale vil have for den udsatte position, barnet befinder sig i.
En  

 indkaldelse af barnet til en samtale i statsforvaltningen kan forværre  

 situationen for barnet, idet barnet derved kan bringes i en yderligere  

 loyalitetskonflikt.
Statsforvaltningen må derfor i disse sager nøje overveje,  

 om barnets perspektiv skal belyses ved en direkte inddragelse af barnet  

 gennem  

 en samtale, eller om det af hensyn til barnet er mest hensigtsmæssigt, at  

 barnets perspektiv belyses f.eks. ved udarbejdelse af en børnesagkyndig  

 vurdering på baggrund af observerede samvær mellem barnet og  

 samværsforælderen  

 eller ved afholdelse af tværfaglige møder, jf. afsnit 3.6.3.3.
Det kan endvidere være unødvendigt at inddrage barnet, hvis der  

 opnås enighed mellem forældrene.
Der henvises herom til afsnit 3.5. Ligeledes  

 vil det være unødvendigt efter sagens omstændigheder at inddrage barnet, hvis  

 det for kort tid siden har været inddraget i en tidligere sag, og der ikke er  

 grund til at formode, at barnet på ny har behov for at blive inddraget og  

 udtrykke sine synspunkter.
Der vil endvidere være spørgsmål om rene  

 petitesser,  

 som vil kunne afgøres, uden at barnet inddrages.
Her tænkes f.eks. på  

 spørgsmålet om afhentningssteder- og tidspunkter, der kan fastsættes uden, at  

 det har nogen betydning for barnets situation.
Der skal dog udvises  

 tilbageholdenhed  

 med ikke at inddrage børn i selv mindre spørgsmål.
Det er vigtigt at være  

 opmærksom på, at hensynet til barnets retsstilling og barnets interesse i at  

 komme til orde eller på anden måde at få barnets perspektiv belyst skal veje  

 tungt.
Der skal således ikke alene lægges vægt på, hvad der i et voksent  

 perspektiv kan forekomme væsentligt at inddrage barnet i.
 Hvis en forælder modsætter sig, at barnet skal til samtale, skal  

 statsforvaltningen overveje at anvende principperne om manglende medvirken og  

 processuel skadevirkning.
 Det bemærkes, at der i takt med barnets alder og modenhed skal  

 lægges afgørende vægt på barnets egne synspunkter ved afgørelser om samvær.
4.1.1.1. Notatpligt og videregivelse af oplysninger Når der er afholdt en samtale med et barn, skal der altid  

 udarbejdes et notat om samtalen, jf. offentlighedslovens § 6.
Som udgangspunkt tillægges barnets mening stor betydning for  

 samværsafgørelsen, hvis barnet har den fornødne alder og modenhed.
Det er  

 derfor vigtigt, at notatet fra samtalen er udformet så fyldigt, at der ikke  

 senere kan opstå tvivl om barnets synspunkter.
 Ud over oplysninger om barnets syn på samværet bør notatet  

 indeholde alle relevante oplysninger om barnets personlige og faktiske  

 forhold.  

 Samtidig bør notatet indeholde en modenhedsvurdering af barnet.
 Hvis det vurderes, at barnet mangler den fornødne modenhed til  

 at udtale sig om samværet, eller hvis barnet skønnes ikke at kunne overskue  

 konsekvenserne af sine udtalelser, skal notatet indeholde en redegørelse  

 herfor.
Notatet bør også indeholde oplysning om, hvem der deltog i  

 samtalen.
Hvis der samtidigt er afholdt samtaler med flere børn og møde med  

 en  

 af forældrene eller dem begge, bør dette ligeledes fremgå af notatet, med  

 angivelse af hvem der har deltaget i hvilke samtaler og møder.
Endelig bør  

 notatet indeholde en kort beskrivelse af forløbet af samtalen, hvis dette er  

 relevant for forståelsen af eventuelle konklusioner eller anbefalinger i  

 notatet.
Det kan også forekomme, at barnets udtalelser må antages ikke at  

 være udtryk for barnets egen mening om samværet, fordi barnet er under  

 kraftig  

 påvirkning fra en af forældrene eller andre.
I så fald skal notatet indeholde  

 en  

 begrundet vurdering heraf.
 Den børnesagkyndige kan overveje muligheden for, at  

 videreformidlingen til forældrene af indholdet af samtalen med barnet sker  

 ved  

 et opfølgende møde med forældrene.
4.1.1.1.1. Hvilke oplysninger bør et notat om en  

 samtale med barnet indeholde? Et notat fra en samtale med et barn bør indeholde følgende oplysninger:
  

 	  

 Tid og sted for  

 samtalen samt samtalens varighed   

 	  

 Deltagerne i samtalen,  

 herunder hvem der har afholdt samtalen, om der er tale om en sagsbehandler  

 eller en børnesagkyndig, samt om der har været andre til stede, f.eks. en  

 bisidder  

 for barnet   

 	  

 Temaet for samtalen   

 	  

 En generel beskrivelse  

 af barnets forhold, herunder barnets forhold til samværsforælderen   

 	  

 Barnets syn på  

 samværet, herunder barnets mening om det hidtidige samvær samt eventuelle  

 ønsker og forslag til det fremtidige samvær.
I den forbindelse bør barnets  

 syn  

 på eventuelle alternative løsningsmodeller noteres.
Hvis barnet eksempelvis  

 giver udtryk for utilfredshed med det eksisterende samvær, bør barnet  

 orienteres om muligheden for at begrænse samværet eller fastsætte vilkår for  

 det i stedet for at ophæve det, og barnet syn på sådanne alternativer bør  

 noteres   

 	  

 Opsummering af barnets  

 mening om samværet   

 	  

 Helhedsindtrykket af  

 samtalen, herunder en vurdering af barnets modenhed.
Hvis barnets udtalelser  

 ikke er udtryk for barnets egen mening om samværet, fordi barnet er under  

 kraftig påvirkning fra en forælder eller andre, skal notatet indeholde  

 oplysning herom   

 	  

 Barnets stillingtagen  

 til hel eller delvis videregivelse af oplysninger om samtalen til forældrene   

 	  

 Tilbud til barnet om  

 børnesagkyndig rådgivning.
Det er vigtigt, at der ikke refereres fra selve  

 rådgivningen af barnet, da der er vandtætte skotter mellem rådgivningen og  

 den  

 egentlige samtale med barnet, som afholdes som led i statsforvaltningens  

 almindelige sagsbehandling.
4.1.1.1.2. Udarbejdelse af notatet  eventuelt i  

 samarbejde med barnet Som nævnt ovenfor bør notater fra samtaler med børn være så  

 fyldige, at der ikke senere kan opstå tvivl om barnets synspunkter.
Det er  

 dog  

 væsentligt, at der i videst muligt omfang tages hensyn til barnets interesse  

 i,  

 at dets forhold til forældrene ikke skades ved videregivelse af meget  

 udførlige  

 oplysninger om barnets syn på dem eller andre nære familiemedlemmer, f.eks.  

 forældrenes nye samlevere eller ægtefæller.
For at tage højde for barnets vanskelige situation og for at  

 undgå, at barnet  på grund af samtalen  bringes i en  

 loyalitetskonflikt, bør  

 man i første række forsøge at generalisere og omskrive de relevante dele af  

 barnets udtalelser i notatet.
Man skal dog i den forbindelse altid være  

 opmærksom på, at notatet skal fungere som en »budbringer« for barnet.
Forvaltningslovens mulighed for at undtage barnets oplysninger  

 fra aktindsigt vil ofte ikke være en ideel løsning af dette problem   

 set med  

 barnets øjne.
Barnet kan risikere, at dets forhold til forældrene bliver  

 belastet yderligere, herunder at barnet bliver »forhørt« om det nærmere  

 indhold  

 af udtalelserne, når forældrene bliver bekendt med, at visse oplysninger er  

 undtaget fra aktindsigt.
 Formålet med samtalen er at opnå kendskab til barnets holdning  

 til samværet, og det vil således i denne henseende oftest være fuldt ud  

 tilstrækkeligt, at notatet generelt beskriver og opsummerer barnets  

 meningsudsagn.
Barnets konkrete udtalelser vil ofte relatere sig til konkrete  

 episoder, som måske har fundet sted for ganske nylig, og som derfor på  

 samtaletidspunktet fylder meget i barnets bevidsthed.
Sådanne  

 tilkendegivelser  

 kan  i samtalesituationen  have en stor forklaringsværdi for den  

 børnesagkyndige,  

 navnlig i tilfælde hvor barnet har vanskeligt ved at sætte ord på sine  

 følelser  

 og gøre rede for sine egne ønsker til samværet.
Derimod vil en detaljeret og ordret gengivelse af barnets udsagn  

 om konkrete hændelser, om forholdet til forældrene og lign. oftest være af  

 mindre betydning ved selve udformningen af notatet.
Sådanne tilkendegivelser  

 vil som regel kunne omskrives eller generaliseres, uden at dette bliver  

 meningsforstyrrende og i sig selv svækker notatets værdi.
 Med henblik på at sikre, at der ved udformning af notatet ikke  

 refereres oplysninger, som barnet ikke ønsker viderebragt til forældrene, kan  

 det være hensigtsmæssigt at udarbejde notatet i samarbejde med barnet ved  

 afslutningen af samtalen.
Det er således vigtigt, at barnet ved samtalens begyndelse  

 orienteres om, at der udfærdiges et notat om samtalen, og at oplysningerne  

 fra  

 samtalen vil indgå i grundlaget for afgørelsen.
Barnet skal endvidere  

 orienteres om, at forældrene som udgangspunkt kan få aktindsigt i  

 oplysningerne, men at denne ret kan begrænses.
 Ved samtalens afslutning skal det søges oplyst, om barnet har  

 indvendinger mod, at de oplysninger, som er fremkommet under samtalen, helt  

 eller delvist videregives til forældrene.
 I bogen »Se - det er mig i stormvejr« (p. 111) fremkommer Lars  

 Koberg Nielsen m.fl. med følgende forslag til, hvorledes denne situation kan  

 håndteres:
» Det er imidlertid vigtigt at understrege, at selv om barnet er  

 alene til samtale vil forældrene altid indirekte deltage i samtalen.  

 Materialet  

 fra samtalen med barnet formidles efter aftale med dette til forældrene.
Det  

 drøftes altid med barnet, hvad som vil være værdifuldt at bringe videre til  

 forældrene.
Vi kan sammen med barnet prøve at forudse forældrenes sandsynlige  

 reaktion, og chancerne for at forældrene vil tage børnenes oplevelser  

 alvorligt.
Undertiden kan et barn fremkomme med udtalelser og oplysninger,  

 som barnet absolut ikke mener skal gå videre til forældrene, men som for den  

 børnesagkyndige er meget centrale.
Det bliver her opgaven at drøfte med  

 barnet,  

 hvad det mener, der kan ske, hvis disse oplysninger bliver kendt af  

 forældrene.  

 Når denne samtale finder sted, kan det i visse tilfælde betyde, at barnet  

 ikke  

 synes, det er så slemt alligevel, at forældrene får det at vide.
Fastholder  

 barnet sin vægring mod at forældrene får at vide, hvad det har sagt, må den  

 børnesagkyndige vælge nogle andre måder at udtrykke sig på over for  

 forældrene.« 4.1.1.1.3. Aktindsigt Efter forvaltningslovens § 9 og persondatalovens § 31, stk. 1,  

 har forældrene ret til aktindsigt i notater om samtaler med børn.
 Endvidere skal forældrene i henhold til forvaltningslovens § 19  

 partshøres over notatet.
Forvaltningslovens § 15 giver dog mulighed for at undtage  

 oplysninger i notatet fra aktindsigt, og efter lovens § 19, stk. 2, nr. 4,  

 kan  

 sådanne oplysninger undtages fra partshøring.
Endelig kan oplysningerne efter  

 lovens § 24, stk. 3, undtages fra begrundelsen for afgørelsen.
 Tilsvarende er der efter persondatalovens § 32, stk. 1, jf. §  

 30, adgang til at begrænse den registreredes indsigtsret, hvis den  

 registreredes interesse i at få kendskab til oplysningerne findes at burde  

 vige  

 for afgørende hensyn til private interesser, herunder hensynet til den  

 pågældende selv.
4.1.1.1.3.1. Undtagelse fra aktindsigt Hvis det ikke er muligt at generalisere eller omskrive barnets  

 udtalelser, uden at afgørende forhold udelades, eller essensen af barnets  

 udtalelser går tabt, kan det være nødvendigt at overveje mulighederne for at  

 undtage oplysninger i notatet fra aktindsigt.
Efter forvaltningslovens § 15 kan retten til aktindsigt  

 begrænses i det omfang, en parts interesse i at kunne benytte kendskab til  

 sagens oplysninger til varetagelse af sine interesser findes at burde vige  

 for  

 afgørende hensyn til den pågældende selv eller til andre private interesser.  

 Tilsvarende er der efter persondatalovens § 32, stk. 1, jf. § 30, adgang til  

 at  

 begrænse den registreredes indsigtsret, hvis den registreredes interesse i at  

 få kendskab til oplysningerne findes at burde vige for afgørende hensyn til  

 private interesser, herunder hensynet til den pågældende selv.
I praksis vil  

 de  

 samme oplysninger kunne undtages fra aktindsigt, uanset efter hvilken af  

 disse  

 to love spørgsmålet vurderes.
Hensynet til barnet kan efter denne bestemmelse begrunde, at  

 oplysninger undtages fra aktindsigt.
Dette kan være tilfældet, hvis barnet  

 selv  

 ønsker, at visse oplysninger ikke videregives til forældrene, eller hvis  

 statsforvaltningen  

 skønner, at videregivelse af oplysningerne vil være til skade for barnet,  

 herunder  

 for barnets forhold til forældrene eller andre nære familiemedlemmer.  

 Hensynet  

 til barnets fremtidige forhold til og loyalitet over for forældrene vil  

 således  

 oftest veje tungere end hensynet til forældrene.
 De oplysninger, der i praksis vil kunne undtages fra aktindsigt,  

 vil typisk omfatte:
  

 	  

 Barnets udtalelser om  

 sig selv   

 	  

 Beskrivelse af  

 forholdet til forældrene og andre familiemedlemmer Oplysninger, der normalt ikke kan undtages fra aktindsigt:
  

 	  

 Objektive beskrivelser  

 af barnet og dets situation   

 	  

 Den børnesagkyndiges  

 vurderinger, herunder vurdering af barnets modenhed (bortset fra afsnit, hvor  

 der refereres fra barnets udtalelser)   

 	  

 Samtalens konklusion,  

 herunder barnets generelle indstilling til samværet Allerede ved udarbejdelsen af notatet bør man være opmærksom på,  

 om oplysninger eller udtalelser skal undtages fra aktindsigt, således at det  

 notat, der udleveres til parterne, er læsbart med hensyn til de oplysninger,  

 der ikke er undtaget fra aktindsigt.
 Bilag 1 til denne vejledning indeholder et eksempel på  

 undtagelse fra aktindsigt af oplysninger i et notat fra en samtale med  

 barnet,  

 og bilag 2 indeholder et eksempel på en afgørelse om undtagelse af  

 oplysninger  

 om barnets udtalelser under en samtale med barnet.
Endelig henvises til Familiestyrelsens (tidligere Civilretsdirektoratets)  

 afgørelse af 11. april 2000 om samværsforælderens ret til aktindsigt i  

 oplysninger om barnets psykiske forhold.
Afgørelsen er gengivet i T:FA  

 2000.311.
4.1.2. Børnesagkyndige undersøgelser Efter den 1. januar 2007 indledes alle sager om  

 forældremyndighed i statsforvaltningerne, og eventuelle børnesagkyndige  

 undersøgelser iværksættes af statsforvaltningerne med forældrenes samtykke.  

 Forliges sagen ikke under statsforvaltningens behandling, og indbringes sagen  

 af statsforvaltningen for retten, fortsættes den børnesagkyndige undersøgelse  

 og eftersendes til retten.
Retten kan også selv iværksætte en børnesagkyndig undersøgelse,  

 hvis dommeren vurderer, at der er behov herfor, og en sådan undersøgelse ikke  

 er gennemført i statsforvaltningen.
For at opnå ensartede retningslinier for  

 statsforvaltningernes og retternes undersøgelser er der i samarbejde mellem  

 Familiestyrelsen og Domstolsstyrelsen udarbejdet en vejledning om  

 børnesagkyndige undersøgelser (udkommer ultimo 2007). Vejledningen finder  

 anvendelse for børnesagkyndige undersøgelser, der udarbejdes i sager om  

 forældremyndighed, barnets bopæl og samvær i statsforvaltningerne, og det er  

 forventningen, at retterne også vil følge de fastsatte retningslinier.
I samværssager gennemføres der undertiden børnesagkyndige  

 undersøgelser i form af overvåget samvær, hvor overvågeren efterfølgende  

 udarbejder en erklæring til brug for sagens afgørelse.
Vejledningens  

 retningslinier tilpasses i disse tilfælde opgavens karakter.
4.2. Formidling til barnet På samme måde, som forældrene har behov for at blive informeret  

 om resultatet og konsekvenserne af de afgørelser, som statsforvaltningen  

 træffer, har også barnet et tilsvarende behov.
Dette behov gør sig særligt  

 gældende i sager, hvor barnet er blevet inddraget i statsforvaltningens  

 sagsbehandling,  

 f.eks. gennem en samtale, eller hvis der er blevet foretaget en  

 børnesagkyndig  

 undersøgelse.
 Statsforvaltningen bør således i forbindelse med afslutningen af  

 en samværssag overveje, hvordan der kan ske en videreformidling af afgørelsen  

 til barnet, hvis der er risiko for, at barnet vil blive belastet af  

 afgørelsen.
4.3. Indhentelse af yderligere oplysninger Statsforvaltningen kan i forbindelse med oplysningen af sagen indhente  

 yderligere oplysninger f.eks. fra barnets dagsinstitution eller skole, de  

 sociale myndigheder og/eller andre, der har relevante oplysninger om barnet.
Undersøgelser i kommunalt regi, erklæringer fra skolepsykologen,  

 udtalelser fra barnets børnehave m.v. kan være en vigtig del af sagens  

 oplysning og samtidig føre til en indirekte inddragelse af barnet.
Det kan  

 endvidere i nogle tilfælde være med til at kvalificere en indledende  

 vurdering  

 af barnets modenhed til brug for spørgsmålet om, hvorvidt barnet skal  

 indkaldes  

 til en samtale.
Det beror på en skønsmæssig vurdering, om der er behov for at  

 indhente yderligere oplysninger.
Der indhentes således ikke automatisk  

 oplysninger fra andre myndigheder, institutioner m.v.
 Statsforvaltningen er kun forpligtet til at følge en opfordring  

 om at indhente oplysninger, som den pågældende forælder ikke selv kan  

 fremskaffe, hvis oplysningerne skønnes at være relevante for sagen.
 Indhentelse af oplysninger om forældrene og barnet er nærmere  

 reguleret i forvaltningslovens kapitel 8.
 Indhentelse af oplysninger om den anden forælder er reguleret i  

 forvaltningslovens § 28. Som udgangspunkt kan sådanne oplysninger ikke  

 videregives til statsforvaltningen uden samtykke fra den, oplysningen angår.  

 Videregivelse kan dog f.eks. ske, når det sker til varetagelse af private  

 eller  

 offentlige interesser, der klart overstiger hensynet til de interesser, der  

 begrunder hemmeligholdelse, herunder hensynet til den, oplysningen angår, jf.  

 §  

 28, stk. 2, nr. 3. Hensynet til barnet vil således i nogle tilfælde kunne  

 begrunde videregivelse af oplysninger om den anden forælder, selv om  

 vedkommende  

 modsætter sig videregivelsen.
 Beslutter statsforvaltningen sig for at indhente oplysninger om  

 ansøgerens rent private forhold fra andre dele af forvaltningen, skal der som  

 udgangspunkt foreligge samtykke fra den pågældende, jf. forvaltningslovens §  

 29. Kravet om samtykke kan dog fraviges, når særlige hensyn til den anden  

 forælder eller barnet klart overstiger ansøgerens interesse i, at  

 oplysningerne  

 ikke indhentes, jf. § 29, stk. 2, nr. 3.
 Indhentelse af oplysninger om barnet kræver som udgangspunkt  

 samtykke fra begge forældre, når der er fælles forældremyndighed over barnet.
 Hvis en af forældrene ikke ønsker at medvirke til indhentelse af  

 oplysningerne, kan dette  hvis der ikke er modstående hensyn til barnet  

   

 tillægges processuel skadevirkning, jf. afsnit 4.4.
 Det er den myndighed, der ligger inde med oplysningerne, der  

 afgør, i hvilket omfang oplysningerne kan videregives.
 I samværssager opstår der ofte det dilemma, at der er tale om  

 meget indgribende afgørelser af væsentlig betydning for barnet og forældrene,  

 og som derfor kræver en grundig sagsoplysning, samtidig med at der ofte  

 kræves  

 en hurtig afgørelse.
 Anmoder forældrene om, at andre myndigheder inddrages i  

 sagsoplysningen, skal statsforvaltningen foretage en konkret vurdering, før  

 en  

 sådan anmodning efterkommes eller afslås.
 Herudover har statsforvaltningen selvfølgelig pligt til ex  

 officio at vurdere, om der skal indhentes oplysninger fra andre myndigheder  

 for  

 at sikre et forsvarligt og tilstrækkeligt afgørelsesgrundlag.
Det kan ikke udelukkes, at andre hensyn end, hvad der følger af  

 anvendelsen af officialmaksimen, kan føre til, at statsforvaltningen  

 alligevel  

 bør overveje at indhente yderligere oplysninger.
Dette kan ske af hensyn til  

 afgørelsens begrundelse og forståelighed samt til forældrenes »accept« af  

 afgørelsen.
Statsforvaltningen har ikke pligt til at lytte til eller  

 gennemse lyd- eller videobånd, som forældrene indsender.
Statsforvaltningen  

 bør  

 i stedet returnere båndet og opfordre parten til at udarbejde en afskrift af  

 de  

 dele af båndet, som findes relevante for sagen.
En sådan udskrift  

 vil indgå som  

 et bilag i sagen.
Når statsforvaltningen har tilvejebragt et fyldestgørende og  

 retligt grundlag for afgørelsen, kan statsforvaltningen tage stilling til  

 samværets omfang og eventuelle vilkår herfor.
I afsnit 5 gennemgås rammerne  

 for  

 fastsættelse af samvær.
4.4. Samværs- eller bopælsforælderens modvilje over  

 for at deltage i sagens oplysning Bopælsforælderens og samværsforælderens medvirken til sagens  

 oplysning indgår som et element i statsforvaltningens vurdering af samværets  

 omfang.
 Hvis en af forældrene ikke ønsker at medvirke til sagens  

 oplysning, kan dette således tillægges processuel skadevirkning, sådan at  

 statsforvaltningen træffer afgørelse på det foreliggende grundlag.
 Er der f.eks. tale om, at en samværsforælder har søgt om  

 udvidelse af samværet og uden rimelig grund nægter at deltage i en  

 børnesagkyndig undersøgelse, kan det endvidere få betydning i retning af, at  

 passivitet eller modvilje over for undersøgelsen efter et konkret skøn kan  

 tillægges processuel skadevirkning under samværssagen, idet vægringen kan  

 indgå  

 i vurderingen af, hvad der er bedst for barnet.
Det samme gælder i de situationer, hvor der er søgt om udvidelse  

 af samværet, men bopælsforælderen nægter at medvirke til en børnesagkyndig  

 undersøgelse.
Her kan der ske udvidelse af samværet i videre omfang, end det  

 er  

 tilfældet i dag, hvis der i sagen i øvrigt ikke er omstændigheder, der peger  

 på, at en udvidelse vil være til skade for barnet.
Hvis der samtidig fra  

 bopælsforælderens side søges om indskrænkning eller ophævelse af samværet, må  

 statsforvaltningen overveje, om det eventuelt kan være hensigtsmæssigt at  

 iværksætte en mindre omfattende børnesagkyndig undersøgelse, der kan belyse  

 barnets situation i forhold til den forælder, der er positiv over for at  

 medvirke i oplysningen af sagen.
Det bemærkes endvidere, at hvis den, der har barnet boende,  

 fremsætter anmodning om ophævelse af samværet på grund af mistanke om  

 grænseoverskridende handlinger, og ønsker den, som beskyldningen rettes mod,  

 ikke at medvirke til oplysning af sagen, vil statsforvaltningen kunne  

 suspendere/ophæve  

 samværet.
I disse tilfælde bør statsforvaltningen orientere om, at sagen kan  

 genoptages,  

 hvis den pågældende efterfølgende indvilger i at medvirke til sagens  

 oplysning.  

 Om behandling af sager om grænseoverskridende handlinger henvises til afsnit  

 13.1.2.8.
5. Samvær 5.1. Overordnet om samvær Af § 19, stk. 1, fremgår, at barnet har ret til samvær med den  

 forælder, som det ikke har bopæl hos, og at det er begge forældres ansvar, at  

 dette samvær virkeliggøres.
Hvis der er uenighed om omfanget og udøvelsen af  

 samvær, kan der efter anmodning træffes afgørelse herom og fastsættes de  

 nødvendige bestemmelser i forbindelse hermed, jf. § 21, stk. 1.
 Afgørelser om samvær skal altid træffes ud fra, hvad der er  

 bedst for barnet, jf. § 4, og statsforvaltningen skal i den forbindelse sørge  

 for, at barnet inddrages under sagen, således at dets perspektiv og  

 eventuelle  

 synspunkter kan komme til udtryk, jf. § 34. Statsforvaltningen skal endvidere  

 tage hensyn til barnets egne synspunkter alt efter alder og modenhed, jf. §  

 5. Om  

 inddragelse af barnet og dets perspektiv henvises til afsnit 4.1.  

 Ved vurderingen af, hvad der er bedst for  

 barnet, skal der tages hensyn til, at barnet har ret til to forældre.
I dette afsnit følger en beskrivelse af omfanget af samvær.
Weekend-  

 og hverdagssamvær, deleordninger, feriesamvær og samvær i forbindelse med  

 jul,  

 nytår og andre kulturelle og religiøse begivenheder er således nærmere omtalt  

 i  

 afsnit 5.2., 5.2.1., 5.2.2. og 5.2.3.
I afsnit 5.2.1.1. følger en række eksempler på samværssager til  

 belysning af spørgsmålet om fastsættelse af samvær.
Eksemplerne omfatter både  

 førstegangsfastsættelse  

 og ændring af samvær.
 I afsnit 5.2.4. følger en beskrivelse af samvær med mindre børn  

 og i afsnit 5.2.5. redegøres for samvær i udlandet, barnets pas m.v.
 Statsforvaltningens adgang til at fastsætte midlertidigt samvær er  

 beskrevet i afsnit 12 og afslag på og ophævelse af samvær i afsnit 13. Om  

 ændring  

 af et fastsat eller aftalt samvær henvises til afsnit 9.
5.2. Samværets omfang Ved fastsættelse af omfanget af samværet med den forælder, som  

 barnet ikke bor hos, skal der tages hensyn til barnets alder og udvikling, og  

 at samværet tilrettelægges med en sådan fleksibilitet, at det hele tiden  

 tilgodeser barnets behov for kontakt med den anden forælder.
Samtidig skal  

 der  

 i takt med barnets alder og modenhed lægges afgørende vægt på barnets egne  

 synspunkter om omfanget og placeringen af samværet.
Udgangspunktet for statsforvaltningens fastsættelse af omfanget  

 af samværet er barnets perspektiv.
Det er derfor vigtigt, at  

 statsforvaltningen  

 i forbindelse med behandlingen af en anmodning om samvær sørger for, at der  

 sker en belysning heraf.
Om sagens oplysning henvises til afsnit 4.
 Statsforvaltningen skal ved fastsættelsen af samværet altid foretage  

 en konkret og individuel vurdering af, hvilken samværsordning der vil være  

 bedst for det pågældende barn, jf. § 4. Samværet kan fastsættes inden for en  

 ramme, der går fra samvær af f.eks. ½ times varighed og op til 7 dage ud af  

 14  

 dage (deleordninger). Statsforvaltningen skal således ikke fastsætte samværet  

 med udgangspunkt i det, der hidtil har været betegnet som »normalsamvær«,  

 dvs.  

 samvær hver anden weekend og en hverdag hver anden uge.
 Ved vurderingen af samværet kan statsforvaltningen bl.a. lægge  

 vægt på følgende:
  

 	  

 barnets alder og  

 udviklingstrin,   

 	  

 barnets holdning til  

 samværet,   

 	  

 barnets dagligdag,  

 herunder fritidsaktiviteter o.a.,   

 	  

 samværsforælderen og  

 barnets hidtidige kontakt,   

 	  

 forældrenes  

 samarbejdsevne, herunder om der foreligger samarbejdschikane,   

 	  

 forældrenes arbejdsmæssige  

 og personlige forhold,   

 	  

 afstanden mellem  

 forældrenes bopæle,   

 	  

 barnets kontakt til søskende,  

 herunder halvsøskende, eller   

 	  

 andre praktiske forhold.
 En manglende opfyldelse af varslingspligten i § 18 kan endvidere  

 indgå som et moment ved afgørelsen om samværet, jf. afsnit 19. Om betydningen  

 af samarbejdschikane i forhold til samværets omfang henvises til afsnit 11.
I relation til kriteriet om barnets alder og udviklingstrin  

 bemærkes, at dette kriterium kan have betydning for statsforvaltningens  

 vurdering af, om en anmodning om ændring af samvær skal afvises efter § 39.  

 Barnets alder og udviklingstrin kan således være et væsentligt forandret  

 forhold, som medfører, at statsforvaltningen må behandle anmodningen om  

 ændring  

 af samværet.
Dette beror på en konkret vurdering.
Der henvises herom til  

 afsnit  

 9.1.
Det bemærkes, at bestemmelsen i § 39 gælder for alle afgørelser og  

 aftaler om samvær og således også for afgørelser og aftaler, der er truffet  

 eller indgået før forældreansvarslovens ikrafttræden.
Statsforvaltningen skal  

 således også ved anmodninger om ændring af samværet, der indgives umiddelbart  

 efter forældreansvarsloven er trådt i kraft, fortsat foretage en vurdering  

 af,  

 om der foreligger væsentligt forandrede forhold.
Lovændringen medfører ikke i  

 sig selv  hvis dette står alene  at der er tale om væsentligt  

 forandrede  

 forhold, idet de væsentligt forandrede forhold altid skal ses i relation til  

 barnets forhold, jf. dog afsnit 5.2.4. om samvær med mindre børn.
Hvis  

 anmodningen om ændring af samvær er begrundet i en ændring i barnets forhold,  

 f.eks. alder og udviklingstrin, bør statsforvaltningen som udgangspunkt  

 realitetsbehandle  

 anmodningen om ændring af samværet.
5.2.1. Weekend- og hverdagssamvær, herunder  

 deleordninger Samvær kan fastsættes inden for en ramme, der går fra samvær af  

 f.eks. ½ times varighed og op til 7 dage ud af 14 dage (deleordninger).  

 Afgørende for vurderingen af omfanget af weekend- og hverdagssamvær er,  

 hvilken  

 ordning der efter en konkret og individuel vurdering vil være bedst for det  

 enkelte barn, jf. § 4.
Weekend- og hverdagssamværet kan f.eks. fastsættes som samvær af  

 ½ times varighed tre gange om ugen, hvis dette er bedst for barnet.
Dette kan  

 f.eks. være tilfældet inden for de første 4-5 måneder af barnets liv, jf.  

 afsnit  

 5.2.4.
Samværet kan også fastsættes som en deleordning, hvis dette er  

 bedst for barnet.
Her tænkes på tilfælde, hvor barnet inden for de sidste  

 minimum 2-3 år har boet sammen med forældrene frem til samlivsophævelsen, og  

 der umiddelbart efter samlivsophævelsen anmodes om mest muligt samvær, eller  

 tilfælde  

 hvor forældrene har praktiseret en deleordning.
Afgørende for statsforvaltningens vurdering af sagen er at finde  

 frem til den specifikke løsning, der netop passer til det pågældende barn i  

 dets bestemte familiemæssige situation.
Det er i den forbindelse vigtigt at  

 finde frem til en ordning, der kan fungere rent praktisk for barnet, således  

 at  

 barnets dagligdag i forhold til institutioner, skoler og kammerater ikke  

 påvirkes i væsentlig grad af, om barnet opholder sig hos den ene eller den  

 anden forælder.
Samtidig må statsforvaltningen også tage hensyn til barnets  

 kontakt til andre søskende og halvsøskende og i den forbindelse vurdere, om  

 det  

 vil være bedst for barnet, at barnet og dets søskende stilles ens med hensyn  

 til samvær.
Ved vurderingen heraf er det således centralt, at  

 statsforvaltningen sørger for at inddrage barnets perspektiv.
 Til belysning af hvilke forhold, der lægges vægt på ved  

 afgørelser om fastsættelse af samvær, er der i afsnit 5.2.1.1. beskrevet en  

 række eksempler på sager, som Familiestyrelsen mener kan tjene som rettesnor  

 for statsforvaltningens vurdering af og overvejelser i forbindelse med  

 fastsættelse af samvær.
5.2.1.1. Sagseksempler Nedenfor følger en række eksempler på samværssager til belysning  

 af spørgsmålet om fastsættelse af samvær.
Det bemærkes, at disse  

 sagseksempler  

 både omfatter førstegangsfastsættelse af samvær og ændring af samvær.
 Eksempel 1.
Faderen (F) anmoder statsforvaltningen om samvær med barnet (B),  

 der er 5 år gammelt og har bopæl hos moderen (M). M og F har boet sammen  

 siden  

 Bs fødsel og indtil for 2 måneder siden og har ikke kunnet opnå enighed  

 om  

 samværet, heller ikke på vejledningsmødet i statsforvaltningen.
M og F ønsker  

 ikke at gøre brug af yderligere konfliktløsningstilbud.
M og F har  

 samstemmende  

 oplyst, at F og B har en god relation til hinanden, og F ønsker på denne  

 baggrund, at der fastsættes en deleordning.
M ønsker derimod, at der  

 fastsættes  

 samvær hver anden weekend og en hverdag hver anden uge, idet hun er i tvivl  

 om,  

 hvorvidt en deleordning vil være bedst for B.
Det er oplyst, at F og M bor  

 ca.  

 500 meter  

 fra hinanden.
I denne sag er der som udgangspunkt grundlag for at fastsætte en  

 deleordning set ud fra F og Bs relation til hinanden, den korte tid,  

 der er  

 passeret, siden samlivsophævelsen og de geografiske forhold.
På grund af  

 uenigheden mellem M og F om, hvorvidt en deleordning vil være bedst for B,  

 bør  

 statsforvaltningen dog søge barnets perspektiv bedre belyst.
Dette kan f.eks.  

 ske ved indhentelse af en børnesagkyndig erklæring eller vurdering eller ved  

 at  

 indhente oplysninger om barnet fra f.eks. barnets institution.
Hvis  

 statsforvaltningen herefter skønner, at barnets perspektiv er blevet  

 tilstrækkelig  

 belyst, og de indhentede oplysninger taler for f.eks. en deleordning, vil  

 statsforvaltningen kunne træffe afgørelse om, at samværet fastsættes i  

 overensstemmelse med Fs anmodning.
 Eksempel 2.
Moderen (M) anmoder om ændring af sit samvær med barnet (B), der  

 er 7 år gammelt og bor hos faderen (F). B har siden samlivsophævelsen for 2  

 år  

 siden haft samvær med M hver anden weekend fra fredag til mandag samt en  

 hverdag i den modsatte uge.
M anmoder nu om udvidelse af samværet, som sidst  

 er  

 blevet fastsat i forbindelse med samlivsophævelsen.
F ønsker ikke en  

 udvidelse  

 af samværet.
M oplyser, at B ønsker en udvidelse af samværet, sådan at B  

 opholder sig 6 dage ud af 14 dage hos M.
F oplyser, at B ikke ønsker en  

 ændring  

 af samværet, og at dette vil være upraktisk af hensyn til Bs  

 fritidsaktiviteter.  

 Det er oplyst, at der er ca.  

 20 km.  

 mellem M og Fs bopæle.
Statsforvaltningen skal i denne sag først vurdere, om sagen kan  

 afvises efter § 39, dvs. hvorvidt der er tale om væsentligt forandrede  

 forhold.  

 Statsforvaltningen kan i den forbindelse lægge vægt på, hvor gammel B var, da  

 der sidst blev taget stilling til samværet.
I denne sag var B på daværende  

 tidspunkt 5 år gammel, og B er desuden siden da startet i skole.
Under hensyn  

 til, at B er blevet ældre, og at der er sket en ændring af hans  

 udviklingstrin,  

 bør statsforvaltningen behandle Ms anmodning om ændring af samværet og  

 indkalde M og F til et vejledningsmøde.
På vejledningsmødet kan M og F ikke blive enige om samværets  

 omfang, og de ønsker ikke yderligere forligsbestræbelser.
På baggrund af  

 Bs  

 alder og uoverensstemmelsen mellem M og Fs oplysninger om Bs  

 ønsker bør  

 statsforvaltningen i denne sag som udgangspunkt indkalde B til en samtale,  

 således at der derved kan ske en belysning af barnets perspektiv.
Efter samtalens afholdelse og efter statsforvaltningen har  

 foretaget en vurdering af indholdet af samtalen, herunder den  

 børnesagkyndiges  

 vurdering af B, kan statsforvaltningen træffe afgørelse om samværets omfang,  

 hvis statsforvaltningen vurderer, at der er sket en tilstrækkelig belysning  

 af  

 barnets perspektiv.
Statsforvaltningen kan ved sin afgørelse bl.a. lægge vægt  

 på følgende forhold: Barnets synspunkter, alder og udviklingstrin,  

 geografiske  

 forhold samt hvorledes samværsordningen rent praktisk kan fungere for B,  

 bl.a.  

 under hensyntagen til fritidsaktiviteter o.a.
Hvis statsforvaltningen på  

 baggrund  

 af disse oplysninger vurderer, at det vil være bedst for B, at samværet  

 fastsættes  

 i overensstemmelse med Ms anmodning, kan statsforvaltningen træffe  

 afgørelse  

 herom.
 Eksempel 3.
Faderen (F) anmoder statsforvaltningen om fastsættelse af samvær  

 med barnet (B1), der er 10 år gammelt, og moderen (M) anmoder om samvær med  

 B1s søster (B2), der er 8 år gammel.
F og M gik fra hinanden for ½ år  

 siden,  

 og B1 har siden samlivsophævelsen haft bopæl hos M, mens B2 har haft bopæl  

 hos  

 F.
Der har ikke været en fast aftale om samværet siden samlivsophævelsen.
F  

 anmoder  

 om, at der fastsættes en deleordning, sådan at begge børn skiftevis opholder  

 sig en uge ad gangen hos hver af forældrene.
M anmoder om, at der fastsættes  

 samvær, sådan at B2 er hos M fra onsdag eftermiddag til mandag morgen hver  

 anden uge, og B1 er hos F fra fredag eftermiddag til mandag morgen i den  

 samme  

 uge.
F oplyser, at han ønsker, at begge børn er sammen hos hver af  

 forældrene,  

 og M oplyser, at det er vigtigt, at B2 får mulighed for at være alene sammen  

 med M.
Efter at have deltaget i et vejledningsmøde hos statsforvaltningen er  

 F  

 og M ikke blevet enige om samværet.
De ønsker ikke at deltage i  

 børnesagkyndig  

 rådgivning eller konfliktmægling.
I denne sag skal statsforvaltningen  på grund af børnenes alder  

  som udgangspunkt belyse børnenes perspektiv ved at afholde en samtale  

 med  

 begge børn.
Når samtalen har været afholdt med børnene, kan  

 statsforvaltningen  

 træffe afgørelse om samværet, hvis statsforvaltningen vurderer, at barnets  

 perspektiv er tilstrækkeligt belyst.
Ved afgørelsen kan statsforvaltningen  

 bl.a. lægge vægt på følgende forhold: Børnenes mening, herunder deres alder  

 og  

 udviklingstrin, børnenes dagligdag, herunder fritidsaktiviteter o.a.,  

 børnenes  

 indbyrdes forhold til hinanden og geografiske forhold.
Hvis disse forhold  

 taler  

 for, at det vil være bedst for B1 og B2, at der fastsættes samvær i  

 overensstemmelse  

 med Ms anmodning, kan statsforvaltningen træffe afgørelse herom.
 Som det fremgår af ovennævnte eksempler, skal statsforvaltningen  

 ved afgørelser om samvær i højere grad foretage en konkret og individuel  

 vurdering af samværet ud fra, hvad der er bedst for det enkelte barn.  

 Inddragelsen af barnet og belysningen af dets perspektiv i form af f.eks.  

 samtaler med barnet eller børnesagkyndige undersøgelser er således særlig  

 central, idet dette er afgørende for statsforvaltningens vurdering af  

 samværet,  

 herunder omfanget heraf.
5.2.2. Feriesamvær Udover samvær i weekender og på hverdage kan statsforvaltningen  

 også fastsætte samvær i ferier.
Her tænkes navnlig på sommerferie,  

 efterårsferie, vinterferie og påskeferie.
 Statsforvaltningen skal ved afgørelser om feriesamvær foretage  

 en konkret og individuel vurdering af, hvilken samværsordning, der i relation  

 til feriesamvær, vil være bedst for barnet, jf. § 4. Også ved behandlingen af  

 anmodninger om fastsættelse af feriesamvær skal statsforvaltningen således  

 inddrage barnet, så dets perspektiv og synspunkter kan komme frem, jf. § 34.  

 Statsforvaltningen skal i den forbindelse bl.a. lægge vægt på barnets alder  

 og  

 udviklingstrin.
Feriesamvær fastsættes normalt i sommerferien, efterårsferien,  

 vinterferien og påsken.
Der kan således f.eks. fastsættes samvær i nogle uger  

 i  

 sommerferien, en uge i enten efterårs- eller vinterferien og i påsken, sådan  

 at  

 forældrene deler påskedagene, enten ved at der er samvær i alle helligdagene  

 hvert andet år, eller samvær halvdelen af påsken hvert år.
 Ved vurderingen af, om der i konkrete år er grundlag for at  

 udvide feriesamværet, kan der lægges vægt på, om alternativet til en  

 udvidelse  

 af feriesamværet er, at barnet passes i institution, f.eks. børnehave eller  

 fritidsordning, eller om der er samvær sjældnere end hver anden weekend på  

 grund af geografiske, økonomiske, arbejdsmæssige eller andre lignende  

 forhold.
Der vil normalt ikke blive fastsat feriesamvær med overnatning,  

 når der i forvejen ikke er samvær med overnatning.
Feriesamværet kan i stedet  

 f.eks. bestå i dagsamvær flere dage i træk.
5.2.3. Samvær i forbindelse med jul, nytår og andre  

 kulturelle og religiøse begivenheder Statsforvaltningen kan endvidere fastsætte samvær i forbindelse  

 med jul, nytår og andre kulturelle og religiøse begivenheder.
 Ved fastsættelse af samvær i forbindelse med disse begivenheder  

 skal statsforvaltningen som ved alle afgørelser efter loven foretage en  

 konkret  

 og individuel vurdering af, hvad der er bedst for barnet, jf. § 4. Denne  

 vurdering skal ske på baggrund af en belysning af barnets perspektiv, jf. §  

 34.
I forbindelse med behandlingen af en sag om samvær i forbindelse  

 med jul, nytår og andre kulturelle og religiøse begivenheder skal  

 statsforvaltningen være opmærksom, at danske højtider kan falde samtidig med  

 andre kulturelle og religiøse begivenheder.
Denne situation bør  

 statsforvaltningen  

 få forældrene til at overveje og eventuelt tage stilling til.
Julesamvær For så vidt angår julesamvær er det udgangspunktet, at barnet er  

 hos den ene af forældrene juleaften i lige år og hos den anden i ulige år,  

 når  

 samværet fastsættes i forbindelse med en samlivsophævelse, eller når der  

 tidligere har været samvær juleaften.
Dette udgangspunkt tilsidesættes dog,  

 hvis statsforvaltningen konkret vurderer, at en anden ordning vil være bedst  

 for barnet.
Hvis barnet flere år i træk har holdt juleaften hos den, som har  

 barnet boende, og barnet dermed har tradition for at holde juleaften der,  

 fastsættes der normalt ikke samvær selve juleaften.
Ved vurderingen lægges  

 der  

 bl.a. vægt på barnets alder og omfanget af kontakten mellem barnet og  

 samværsforælderen.  

 Det afgørende for, om der er skabt »tradition« i relation til samvær  

 juleaften,  

 er hvornår og hvor ofte samværsforælderen har været sammen med børnene  

 juleaften.
Det er af mindre betydning, hvor og hvordan julen er blevet  

 fejret,  

 samt hvem der i øvrigt har været med til at fejre juleaften.
Der bør dog i høj grad tages hensyn til, hvilken kultur og  

 hvilke traditioner der er i familien, således at der f.eks. ikke fastsættes  

 samvær juleaften, hvis samværsforælderen giver udtryk for, at juleaften ikke  

 vil blive fejret overhovedet, f.eks. som følge af den pågældendes religiøse  

 tilhørsforhold.
Der kan i den forbindelse fastsættes samvær i de øvrige  

 juledage, således at barnet også får mulighed for at tilbringe ekstra tid  

 sammen med samværsforælderen i juledagene.
 Det bemærkes, at julesamvær og samvær i forbindelse med andre  

 kulturelle og religiøse begivenheder generelt bør tilrettelægges på en sådan  

 måde, at barnet har mulighed for at deltage i sådanne begivenheder, jf.  

 nedenfor.
Nytårssamvær Statsforvaltningen kan endvidere fastsætte samvær nytårsaften,  

 hvis der anmodes herom.
 Der fastsættes normalt nytårssamvær hvert andet år, og det er  

 som udgangspunkt uden betydning, hvor barnet hidtil har holdt nytårsaften.
Samvær i forbindelse med andre kulturelle og religiøse  

 begivenheder Udover samvær i forbindelse med jul og nytår kan der også  

 fastsættes samvær i forbindelse med andre kulturelle og religiøse  

 begivenheder.
 Statsforvaltningen kan således fastsætte samvær i forbindelse  

 med f.eks. fejring af det kinesiske nytår, eid og/eller andre kulturelle  

 eller  

 religiøse begivenheder.
Barnets samvær med samværsforælderen bør tilrettelægges sådan,  

 at barnet får mulighed for at deltage i den festligholdelse, der er i  

 forbindelse med sådanne begivenheder, og som fejres hos forældrene.
Hvis  

 f.eks.  

 den ene af forældrene har et kristent tilhørsforhold, og den anden forælder  

 har  

 et andet religiøst tilhørsforhold, bør barnet således få mulighed for at  

 fejre  

 de kristne og andre religiøse begivenheder hos henholdsvis bopælsforælderen  

 og  

 samværsforælderen.
 Der kan således fastsættes samvær i perioder, hvor den  

 pågældende forælder på grund af dennes kulturelle eller religiøse  

 tilhørsforhold har mulighed for at tilbringe ekstra tid sammen med barnet.
5.2.4. Samvær med mindre børn Statsforvaltningen skal også i sager om samvær med mindre børn  

 under 3 år træffe afgørelse om samværet på baggrund af en konkret og  

 individuel  

 vurdering af, hvad der er bedst for barnet, jf. § 4, og det er i disse sager  

 ligeledes vigtigt, at der sker en inddragelse af barnet og derved en  

 belysning  

 af dets perspektiv, jf. § 34. Da der er tale om små børn, vil belysningen af  

 barnets perspektiv skulle ske ved inddragelse af børnesagkyndige.
En anmodning om samvær kan indgives fra barnets fødsel.
Der er  

 således ikke mulighed for at indgive en anmodning om samvær, før barnet er  

 født, og der kan derfor heller ikke fastsættes samvær på den dag, hvor barnet  

 bliver født.
 Statsforvaltningen skal i forbindelse med behandlingen af  

 anmodninger om fastsættelse af samvær med mindre børn være opmærksom på, at  

 der  

 i disse sager gør sig særlige forhold gældende.
Statsforvaltningen skal således være opmærksom på, at der normalt  

 er tale om sager, hvor bopælsforælderen modsætter sig samvær i det af  

 samværsforælderen ansøgte omfang eller modsætter sig, at der fastsættes  

 samvær  

 på et så tidligt tidspunkt i barnets liv, og at bopælsforælderens indstilling  

 til samvær har en central betydning, når der er tale om helt små børn.
Denne  

 konflikt mellem forældrene gør det yderst vigtigt, at statsforvaltningen  

 foretager en kvalificeret afvejning af hensynet til, at barnet så tidligt som  

 muligt opnår tæt kontakt med samværsforælderen og samtidig bevarer tryghed og  

 stabilitet.
For at foretage denne afvejning er det nødvendigt, at  

 statsforvaltningen sørger for, at forholdene mellem forældrene og mellem  

 forældrene  

 og barnet afdækkes.
I den forbindelse er det vigtigt, at statsforvaltningen i  

 disse sager, hvor der søges om samvær med et barn under 3 år, på et tidligt  

 tidspunkt  

 inddrager børnesagkyndige i sagen.
Hvis der aldrig har været kontakt mellem  

 barnet og samværsforælderen, og barnet f.eks. nu er næsten 3 år gammelt, skal  

 statsforvaltningen også være opmærksom på, hvorledes adskillelsen har  

 påvirket  

 barnet.
Der henvises til afsnit 13.1.2.4.
Når statsforvaltningen modtager en anmodning om fastsættelse af  

 samvær med et lille barn, er det således det helt klare udgangspunkt, at  

 statsforvaltningen indkalder forældrene til et vejledningsmøde med deltagelse  

 af både en juridisk sagsbehandler og en børnesagkyndig.
Det vil også være  

 meget  

 relevant, at statsforvaltningen i disse sager overvejer at indkalde  

 forældrene  

 til et tværfagligt møde, jf. afsnit 3.6.3.3., i stedet for et  

 vejledningsmøde.  

 På denne måde kan forældrenes spørgsmål blive besvaret af sagsbehandlere med  

 de  

 nødvendige tværfaglige kompetencer samtidig med, at den børnesagkyndige kan  

 være med til at fastholde forældrene i, at det er barnets perspektiv, der er  

 afgørende for vurderingen af samværet, og bibringe forældrene en forståelse  

 for  

 barnets og hinandens situation.
Inddragelsen af børnesagkyndige vil således ske med henblik på,  

 at der sker en afdækning af forholdene og en videre målretning mod eventuelle  

 tiltag,  

 som kan medvirke til en eventuel forligsmæssig løsning mellem forældrene.
Der  

 kan i den forbindelse f.eks. indhentes oplysninger fra lægen eller  

 sundhedsplejersken, og statsforvaltningen kan eventuelt også overveje at lade  

 barnets sundhedsplejerske deltage i et møde i statsforvaltningen, således at  

 der derved kan ske en belysning af barnets perspektiv.
Statsforvaltningen kan  

 f.eks. også vælge at indhente en børnesagkyndig vurdering, som belyser  

 kontakten mellem barnet og samværsforælderen for på den måde at tilvejebringe  

 tryghed omkring samværet.
 Forældrene kan under mødet i statsforvaltningen f.eks. aftale en  

 samværsordning for en periode (en prøveordning). Det vil i den forbindelse  

 være  

 vigtigt, at der deltager en børnesagkyndig i opfølgningen på en sådan  

 samværsaftale, hvilket f.eks. kan ske ved afholdelse af et tværfagligt møde,  

 umiddelbart før prøveordningen udløber.
 Statsforvaltningen skal ved vurderingen af omfanget af samvær  

 med mindre børn være opmærksom på, at dette kan tilrettelægges med større  

 hyppighed, end det tidligere har været tilfældet.
I barnets første levemåneder, dvs. de første 4-5 måneder, kan  

 der fastsættes hyppige, men måske ganske kortvarige samvær mellem  

 samværsforælderen og barnet, og dette samvær vil gradvist kunne optrappes i  

 takt med barnets alder.
Et sådant samvær vil f.eks. kunne være hyppige,  

 kortvarige samvær af ½ - 1 times varighed, således at der kan tages hensyn  

 til  

 barnets samlede pleje- og omsorgsbehov.
Ved vurderingen af omfanget af  

 samværet  

 i disse situationer skal der ikke sondres mellem situationer, hvor der  

 allerede  

 er etableret kontakt mellem samværsforælderen og barnet, og situationer, hvor  

 der ikke er en sådan kontakt, f.eks. fordi forældrene er gået fra hinanden  

 før  

 eller lige efter barnets fødsel.
I relation til samværets omfang og hyppighed kan det få  

 betydning, om der allerede er etableret en følelsesmæssig kontakt mellem  

 barnet  

 og samværsforælderen, eller om der er tale om etablering af en sådan.
Er der  

 ikke etableret en kontakt, kan der i begyndelsen fastsættes hyppige samvær af  

 kortere varighed, således at der gives gode vilkår for at etablere en tæt  

 tilknytning mellem barnet og samværsforælderen.
Dette samvær kan efter en  

 periode optrappes til samvær af større omfang.
Hvis barnet og  

 samværsforælderen  

 allerede på tidspunktet for fastsættelse af samværet har etableret en  

 følelsesmæssig relation, vil der i mange tilfælde kunne fastsættes samvær med  

 overnatning  

 med små børn i 9-12 måneders alderen.
 Nedenfor følger to eksempler på samværssager med mindre børn til  

 belysning af spørgsmålet om fastsættelse af samvær i disse sager:
 Eksempel 1.
Moderen (M) og faderen (F) har boet sammen indtil 2 måneder før  

 barnets (B) fødsel.
Umiddelbart efter Bs fødsel anmoder F  

 statsforvaltningen  

 om fastsættelse af samvær med B.
F oplyser i den forbindelse, at M nægter F  

 samvær med B.
F er arbejdsløs og kan derfor være sammen med B i dagtimerne.
M  

 og F bor i samme mindre by.
 På grund af Fs oplysning om, at der er et konfliktfyldt forhold  

 mellem M og F, indkalder statsforvaltningen M og F til et tværfagligt møde,  

 som  

 følger de metoder, som er beskrevet i Statsamtet Ribes rapport fra 2004:  

 »Indsatsen over for særligt udsatte børn«, jf. afsnit 3.6.3.3.
På mødet indgår forældrene en aftale om en samværsordning, der  

 gælder for de følgende tre måneder.
De bliver enige om, at F de første to  

 måneder har samvær med B tre gange om ugen af hver to timers varighed og  

 herefter tre gange om ugen af hver fire timers varighed.
Efter de tre  

 måneders  

 forløb afholdes et nyt tværfagligt møde med forældrene med henblik på en  

 fortsat drøftelse af samværet og en tilbagemelding på, hvordan samværet har  

 fungeret under prøveordningen.
B er på dette tidspunkt 4 måneder gammel.
På det opfølgende tværfaglige møde oplyser M og F samstemmende,  

 at samværet indtil nu har fungeret godt.
M ønsker dog ikke, at samværet de  

 næste seks måneder udvides til mere end tre gange om ugen af hver fire timers  

 varighed.
F ønsker en løbende udvidelse af samværet, sådan at samværet  

 løbende  

 udvides over de næste seks måneder, og at der om fem måneder  dvs. når  

 B er 9  

 måneder gammel  kan være samvær med overnatning.
På mødet vejledes  

 forældrene bl.a.  

 om praksis for samvær med små børn.
M fastholder sit ønske om samværets  

 omfang.
 Barnets perspektiv er i denne sag blevet belyst ved deltagelse  

 af en børnesagkyndig i sagsbehandlingen samt gennem prøveordningen.  

 Statsforvaltningen må nu træffe afgørelse om samværet, da M og F ikke kan  

 blive  

 enige herom.
 Da der gennem de sidste tre måneder er blevet etableret en  

 kontakt mellem F og B, og da begge forældre oplyser, at samværet fungerer  

 godt,  

 vil der være grundlag for at etablere en optrapningsordning, som efter en  

 periode på ca. 4-6 måneder udvides til f.eks. et samvær en gang om ugen og et  

 samvær med overnatning, f.eks. fra kl. 15.00 til kl. 10.00 næste morgen.
 Eksempel 2.
Moderen (M) og faderen (F) er flyttet fra hinanden for en måned  

 siden.
Barnet (B) er syv måneder gammelt.
F anmoder nu statsforvaltningen om  

 fastsættelse af samvær med B, da M og F ikke kan blive enige om samværets  

 omfang.
Statsforvaltningen indkalder M og F til et vejledningsmøde, hvor  

 både en jurist og en børnesagkyndig deltager.
På mødet oplyser M og F, at F  

 har  

 deltaget i omsorgen for B, mens M og F boede sammen, og at der er en god  

 kontakt mellem F og B.
F ønsker, at der fastsættes samvær en gang om ugen af  

 fem timers varighed samt hver anden lørdag og søndag af hver seks timers  

 varighed.
F ønsker, at dette samvær løbende udvides.
M ønsker, at samværet  

 fastsættes til to gange om ugen af fem timers varighed.
M ønsker, at denne  

 ordning skal være gældende, indtil B fylder 1 år.
På mødet vejledes  

 forældrene  

 bl.a. om praksis for fastsættelse af samvær med små børn.
 I denne sag er barnets perspektiv belyst ved forældrenes  

 samstemmende oplysning om, at F har deltaget i omsorgen for B og ved den  

 børnesagkyndiges deltagelse i sagsbehandlingen.
Da der allerede er etableret en følelsesmæssig kontakt mellem F  

 og B, er der grundlag for en løbende udvidelse af samværet, sådan at der kan  

 være samvær med overnatning, når B er 9 måneder gammel.
Der kan således  

 f.eks.  

 fastsættes samvær af følgende omfang: Den første måned er der samvær en gang  

 om  

 ugen af fem timers varighed samt hver anden lørdag og søndag af hver seks  

 timers varighed, den efterfølgende måned er der samvær en gang om ugen af fem  

 timers varighed samt hver anden lørdag og søndag af hver otte timers  

 varighed,  

 og herefter er der samvær en gang om ugen af fem timers varighed samt hver  

 anden weekend fra kl. 16.00 til kl. 12.00 næste morgen.
 I relation til aftaler og afgørelser om samvær med mindre børn,  

 som er indgået eller truffet før forældreansvarslovens ikrafttrædelse den 1.  

 oktober 2007, bemærkes, at statsforvaltningen ikke kan afvise en anmodning om  

 ændring heraf efter § 39. Dette skyldes, at den ændrede praksis for samvær  

 med  

 mindre børn er et nyt vigtigt hovedelement i loven.
 5.2.5. Samvær i udlandet, barnets pas m.v.
Samvær efter en dansk  

 samværsafgørelse kan umiddelbart kun udøves i Danmark og de øvrige nordiske  

 lande.
Samværet kan kun udøves i andre lande, hvis forældrene aftaler det,  

 eller hvis statsforvaltningen  efter anmodning  træffer afgørelse  

 herom.
 Afgørelser om samvær i  

 udlandet  uden for de nordiske lande  træffes efter følgende  

 retningslinier.
 En afgørelse om samvær i udlandet  

 indeholder 2 elementer:
 1.  

 	  

 Først skal statsforvaltningen tage stilling til, om  

 samværsforælderen overhovedet skal have mulighed for at lade samværet foregå  

 i  

 udlandet.
 2.  

 	  

 Hvis samværet skal kunne foregå i udlandet, skal  

 statsforvaltningen tage stilling til, i hvilke lande eller områder samværet  

 skal kunne foregå, og om der skal være tale om et enkeltstående samvær eller  

 en  

 generel mulighed for at lade samværet foregå i de omhandlede lande eller  

 områder.
I relation til pkt. 1  

 bemærkes, at det er en naturlig del af familielivet at rejse til andre lande.  

 Dette gælder også for børn, der er omfattet af en samværsafgørelse eller  

 -aftale.
Det må derfor normalt anses for bedst for barnet at kunne tage med  

 samværsforælderen på ferie eller familiebesøg i andre lande.
 Statsforvaltningen bør  

 derfor som udgangspunkt imødekomme en anmodning om at kunne lade samværet  

 foregå i udlandet, medmindre hensynet til barnet taler for at afslå dette.
Der lægges herved bl.a.  

 vægt på barnets alder, om barnet tidligere har været på samvær i udlandet, om  

 samværsforælderen bor i udlandet, om samværsforælderen i øvrigt har  

 tilknytning  

 til udlandet (familie e.l.), eller om barnet i øvrigt er vant til at rejse  

 til  

 andre lande.
I vurderingen indgår også oplysninger om forholdet mellem  

 forældrene, samværsforælderens tilknytning til Danmark samt omfanget af det  

 øvrige samvær.
 Hvis der er risiko for, at  

 samværsforælderen vil bortføre barnet, fastsættes der aldrig samvær i  

 udlandet.  

 Om pasdeponering henvises til afsnit 6.3.
 Når det konstateres, at  

 der ikke er noget til hinder for at lade samværet foregå i udlandet, skal der  

 tages stilling til, i hvilke nærmere angivne lande eller områder samværet kan  

 foregå, jf. pkt. 2.
 Ved denne vurdering tages  

 der udgangspunkt i ønskerne om og behovet for, at samværet kan foregå i  

 udlandet.
Muligheden for at lade  

 samvær foregå i udlandet kan udformes på forskellige måder, alt efter barnets  

 og forældrenes situation.
Som eksempler kan nævnes:
   

 	  

 Generelt samvær i bestemte lande i Europa.
   

 	  

 Generelt samvær i bestemte lande i Europa samt i bestemte lande  

 uden for Europa (f.eks. sædvanlige feriemål).
   

 	  

 Generelt samvær i alle lande  eventuelt med undtagelse af  

 nærmere angivne lande.
   

 	  

 Samvær i et bestemt land på et bestemt tidspunkt eller inden for  

 et bestemt tidsrum.
 Der er ikke tale om en  

 udtømmende opregning.
 Ved afgørelsen af omfanget  

 af samvær i udlandet  herunder i hvilke lande samværet kan foregå  

  lægges der  

 bl.a. vægt på følgende:
   

 	  

 Barnets hidtidige tilknytning til de pågældende lande, herunder  

 om barnet har været vant til at rejse til disse eller tilsvarende lande.
   

 	  

 Om der er fastsat væsentligt mere samvær end sædvanligt.
   

 	  

 Om samværsforælderen eller andre nære familiemedlemmer stammer  

 fra de pågældende lande eller bor/opholder sig der.
   

 	  

 Om barnet kun har en spinkel kontakt med samværsforælderen.
   

 	  

 Samværsforælderens evne til at tage sig forsvarligt af barnet  

 under udenlandsopholdet.
 Dette betyder ikke, at det  

 er en betingelse for at fastsætte samvær i et bestemt land, at barnet f.eks.  

 har været vant til at rejse til det pågældende land, men hvis der er tvivl  

 om,  

 hvorvidt samværet i udlandet skal omfatte et bestemt land, kan der bl.a.  

 tages  

 hensyn til barnets hidtidige tilknytning til landet.
 Det vil også kunne indgå i  

 vurderingen, om der er særlige foranstaltninger i forbindelse med rejsen,  

 f.eks. hvis barnet skal vaccineres eller indtage malariapiller e.l., der kan  

 gøre samvær i det pågældende land betænkeligt.
Det er ikke muligt at  

 opregne hvilke lande, der som udgangspunkt er uegnede til at danne rammen om  

 et  

 samvær.
Det afgøres ud fra ovennævnte hensyn, om det må antages at stride mod  

 barnets interesser, at samværet foregår i et bestemt land.
 Hvis samværsforælderen  

 skal have generel mulighed for samvær i udlandet, bør det overvejes at  

 differentiere adgangen hertil ud fra barnets alder, således at mulighederne  

 for  

 at tage barnet med til udlandet øges i takt med barnets alder.
 Afgørelser eller aftaler  

 om samvær, der giver samværsforælderen mulighed for at tage barnet med til  

 udlandet, bør som udgangspunkt betinges af et vilkår om, at samværsforælderen  

 senest en uge  ved rejser uden for EU senest 2 uger  inden  

 rejsens start skal  

 give bopælsforælderen sædvanlige oplysninger om rejsen, herunder rejsemål,  

 transportform, eventuel kontaktadresse m.v.
 Samvær i udlandet kan  

 efter en konkret vurdering begrænses eller ophæves, hvis f.eks.:
   

 	  

 En konkret rejse ikke  

 er til barnets bedste, f.eks. hvis rejsen går til et land, som  

 Udenrigsministeriet  

 fraråder at rejse til, eller hvis transporten eller udlandsopholdet vil være  

 uhensigtsmæssigt for barnet.
   

 	  

 Der er begrundet tvivl  

 om, hvorvidt samværsforælderen vil være i stand til at tage sig forsvarligt  

 af  

 barnet under udenlandsopholdet.
   

 	  

 Der er en aktuel  

 bortførelsesrisiko.
5.2.5.1.  

 Behandlingen af sager om samvær i udlandet Ved  

 førstegangsfastsættelse af samvær bør statsforvaltningen vejlede forældrene  

 om,  

 at samværet som udgangspunkt alene kan udøves i Danmark og de øvrige nordiske  

 lande, men at de kan aftale, at samværet  i nærmere fastlagt omfang  

  kan  

 udøves i udlandet, eller at statsforvaltningen efter ansøgning kan træffe  

 afgørelse  

 om samvær i udlandet.
 Statsforvaltningen bør i  

 den forbindelse vejlede forældrene om, at en konkret anmodning om samvær i  

 udlandet  

 bør fremsættes i så god tid som muligt, inden den planlagte ferie skal  

 begynde.
For at fremtidssikre  

 samværsafgørelser bør statsforvaltningen overveje  efter aftale med den  

 anmodende  

 forælder  at omforme konkrete anmodninger om konkret samvær i udlandet  

 til anmodninger  

 om generelt samvær i bestemte lande, jf. ovenfor.
På den måde undgår  

 samværsforælderen at skulle indsende konkrete anmodninger om samvær i  

 udlandet.
 Det bemærkes, at  

 statsforvaltningen ved behandlingen af en anmodning om samvær i udlandet  

 altid  

 skal sørge for, at der sker en belysning af barnets perspektiv.
 I relation til det  

 skærpede ændringskriterium i samværssager bemærkes, at sager om samvær i  

 udlandet  

 skal behandles efter de retningslinier, der fremgår af afsnit 9.1., jf. især  

 afsnit  

 9.1.1. om feriesamvær.
5.2.5.2. Barnets  

 pas Reglerne om pas til børn findes  

 i bekendtgørelse om pas m.v., jf. bekendtgørelse nr. 1003 af 6. oktober 2006.
Efter disse regler skal  

 børn have et selvstændigt pas, og de kan derfor ikke som hidtil optages i  

 forældres eller andre voksnes pas.
Børn, der er indskrevet i pas før den 1.  

 oktober 2004, kan dog fortsat rejse med deres forældre eller andre voksne,  

 hvis  

 pas de er indskrevet i, indtil disse pas udløber.
Efter pasbekendtgørelsens  

 § 19, stk. 1, kræves der samtykke fra forældremyndighedsindehaveren til, at  

 et  

 barn under 18 år får sit eget pas.
Er der fælles forældremyndighed, kræves  

 samtykke fra begge forældremyndighedsindehavere.
Forældremyndighedens  

 indehaver(e) kan således nægte at give samtykke til, at barnet får sit eget  

 pas.
Politiet kan dog efter  

 pasbekendtgørelsens § 19, stk. 4, bestemme, at et barn  uden samtykke  

  kan få  

 udstedt sit eget pas.
En sådan tilladelse gives kun, når ganske særlige  

 grunde  

 taler derfor.
Der henvises til den gennemgang af praksis herom, der findes i  

 T:FA 2003 s. 243 ff. samt Nyhedsbrev nr. 21 s. 6 ff.
 Forarbejderne til pasloven  

 (L198 af 27. marts 2003) indeholder følgende:
»Såfremt en  

 samværsresolution giver ret til samvær uden for Norden, og  

 forældremyndighedsindehaveren  

 modsætter sig at udlevere barnets pas, vil passet eventuelt kunne kræves  

 udleveret ved en umiddelbar fogedforretning, jf. retsplejelovens kap. 55. I  

 uopsættelige tilfælde, hvor passet umiddelbart før afrejsetidspunktet er  

 bortkommet eller påstås at være det, vil der efter anmodning fra den  

 samværsberettigede på baggrund af samværsresolutionen kunne udstedes et  

 såkaldt  

 provisorisk (midlertidigt) pas til barnet efter reglerne i  

 pasbekendtgørelsens  

 § 29 [nu bekendtgørelsens § 30].« 5.2.5.3. Afgørelser om udlandsrejser i sager, hvor der  

 er uenighed om forældremyndigheden Har forældrene fælles forældremyndighed, og er de uenige om  

 forældremyndigheden, skal begge forældre give samtykke til, at barnet  

 forlader  

 landet, herunder udrejser til Grønland eller Færøerne, eller til at barnets  

 ophold i udlandet, i Grønland eller på Færøerne, forlænges ud over det  

 aftalte,  

 forudsatte eller fastsatte, jf. § 3, stk. 2. Kravet om samtykke gælder dog  

 ikke, hvis retten efter § 17, stk. 1, 2. pkt., har truffet afgørelse om, at  

 barnet kan have bopæl hos en forælder, der har eller ønsker at få bopæl i  

 udlandet eller i Grønland eller på Færøerne, eller hvis der er truffet  

 afgørelse om udlandsrejse efter § 25.
Samtykkekravet gælder, hvis en sag om forældremyndighed eller om  

 barnets bopæl er indbragt for retten, eller der er taget initiativ hertil,  

 f.eks. ved at en anmodning om ændring af forældremyndighed er indgivet til  

 statsforvaltningen, eller hvis det på anden måde konstateres, at forældrene  

 er for  

 uenige om forældremyndigheden.
Der skal ikke meget til for at statuere  

 uenighed  

 i relation til udløsning af samtykkekravet.
Den omstændighed, at barnet  

 fjernes  

 fra sit sædvanlige opholdssted eller mod den anden forælders protest  

 tilbageholdes i udlandet, f.eks. efter en ferie, kan således i sig selv være  

 tegn på uenighed.
Et manglende samtykke til at tage barnet med til udlandet eller  

 til at forlænge et udlandsophold medfører, at der foreligger en ulovlig  

 børnebortførelse eller tilbageholdelse, således at den tilbageværende  

 forælder  

 kan anmode om tilbagegivelse af barnet efter Haagerkonventionen af 1980 om de  

 civilretlige virkninger af internationale børnebortførelser.
Samtidig  

 forbliver  

 kompetencen til at træffe afgørelse om forældremyndigheden over barnet hos de  

 danske myndigheder, jf. retsplejelovens § 448 f, stk. 1, nr. 2, jf. stk. 2.
Kravet om samtykke gælder som nævnt ikke, hvis retten efter §  

 17, stk. 1, 2. pkt., har truffet afgørelse om, at barnet kan have bopæl hos  

 en  

 forælder, der har eller ønsker at få bopæl i udlandet eller i Grønland eller  

 på  

 Færøerne.
Der henvises herom til afsnit 3.1. i Familiestyrelsens vejledning  

 om  

 forældremyndighed og barnets bopæl.
Kravet om samtykke gælder endvidere ikke, hvis der er truffet en  

 afgørelse om udlandsrejse efter § 25. Efter denne bestemmelse kan  

 statsforvaltningen træffe afgørelse om, at den ene forælder kan tage barnet  

 med  

 til udlandet, Grønland eller Færøerne, selvom der er uenighed om  

 forældremyndigheden.  

 Statsforvaltningen kan således efter denne bestemmelse træffe afgørelse om,  

 at  

 en forældremyndighedsindehaver kan tage barnet med på ferie, familiebesøg  

 eller  

 lignende i udlandet i en kortere periode, selvom der er tvist om  

 forældremyndigheden.
Det er både den forælder, der har barnet boende, og den  

 forælder, der har samvær med barnet, der kan anmode statsforvaltningen om at  

 træffe afgørelse herom.
Indbringes en sag om forældremyndighed eller barnets  

 bopæl for retten, kan hver af forældrene anmode om, at retten også tager  

 stilling til spørgsmålet om udlandsrejse efter § 25, jf. § 38, stk. 2.
En afgørelse om udlandsrejse efter § 25 træffes efter en konkret  

 vurdering.
Statsforvaltningen skal ved afgørelsen lægge særligt vægt på, om  

 der  

 må antages at være en risiko for, at barnet vil blive tilbageholdt i  

 udlandet.  

 I denne vurdering indgår bl.a. den rejsende forælders tilknytning til  

 henholdsvis  

 Danmark og udlandet, og om samværet eller opholdet skal foregå i et land, der  

 har tiltrådt Europarådskonventionen af 1980 om anerkendelse og fuldbyrdelse  

 af  

 forældremyndighedsafgørelser eller Haagerkonventionen af 1980 om de  

 civilretlige virkninger af internationale børnebortførelser.
Der vil i disse  

 tilfælde være sikkerhed for, at det pågældende lands myndigheder vil medvirke  

 til at bringe barnet tilbage til Danmark, hvis forælderen efter samværets  

 eller  

 opholdets udløb beholder barnet.
Der henvises til afsnit 5.2.5.
 Da der skal foreligge uenighed om forældremyndigheden, for at  

 statsforvaltningen kan træffe afgørelse om udlandsrejse efter § 25, vil der  

 ikke være mulighed for at give en generel tilladelse til, at en forælder kan  

 rejse til udlandet med barnet.
Ved afgørelser om udlandsrejser skal statsforvaltningen på  

 normal vis fastsætte det nærmere omfang af barnets ophold eller samvær i  

 udlandet, herunder den tidsmæssige udstrækning heraf.
Bestemmelsen omhandler  

 kun kortere udlandsophold såsom ferier, familiebesøg eller lignende.  

 Statsforvaltningen  

 må ved vurderingen af omfanget af barnets ophold eller samvær i udlandet  

 bl.a.  

 tage hensyn til, om der er tale om et skolesøgende barn.
Er der tale om et længerevarende ophold, f.eks. studieophold  

 eller ophold på grundlag af arbejdsrelateret forhold i udlandet, må det bero  

 på  

 en konkret vurdering, hvorvidt afgørelsen skal træffes efter bestemmelsen,  

 eller om sagen skal afgøres af retten i form af en afgørelse om bopæl i  

 udlandet eller i Grønland eller på Færøerne efter § 17, stk. 1, 2. pkt.
Hvis  

 opholdets formål og varighed er af en sådan karakter, at det ikke kan  

 udelukkes, at barnet vil opnå bopæl i udlandet ved udrejsen eller under  

 opholdet i udlandet, må afgørelsen træffes efter § 17, stk. 1, 2. pkt.
Det bemærkes, at hvis statsforvaltningen tidligere har truffet  

 afgørelse om, at en samværsforælder generelt eller konkret kan lade samværet  

 foregå i bestemte lande f.eks. i Europa, må en sådan afgørelse som  

 udgangspunkt  

 anses for tilstrækkelig til, at der ikke ved hver udrejse skal foreligge et  

 samtykke efter § 3, stk. 2, også selv om afgørelsen er truffet inden  

 ikrafttrædelsen af forældreansvarsloven eller på et tidspunkt, hvor der ikke  

 var uenighed mellem forældrene om forældremyndigheden.
Den forælder, der  

 frygter bortførelse eller mener, at ferien vil være til skade for barnet, må  

 rette henvendelse til statsforvaltningen med henblik på at få ophævet den  

 anden  

 forælders ret til, at samværet kan foregå i udlandet.
Statsforvaltningen skal  

 i  

 den forbindelse altid foretage en konkret vurdering af, om forholdet mellem  

 forældrene eller barnets forhold har ændret sig, og om en konkret opstået  

 uenighed om forældremyndigheden eller barnets bopæl samt sagens  

 omstændigheder  

 i øvrigt bestyrker mistanken om, at barnet ikke vil blive bragt tilbage til  

 Danmark.
Ophæves eller suspenderes afgørelsen om samvær i udlandet under en  

 tvist om forældremyndigheden, indtræder samtykkekravet i § 3, stk. 2, på ny.  

 Er  

 sagen af hastende karakter, kan afgørelsen træffes af Familiestyrelsen, jf. §  

 29, stk. 3.
 Har en forælder forældremyndigheden over et barn alene, og  

 ønsker samværsforælderen at få truffet en konkret eller generel afgørelse om,  

 at den pågældende kan tage barnet med til udlandet på ferie, træffes  

 afgørelsen  

 efter reglerne om samvær i § 21, stk. 1, jf. § 19. Det samme er tilfældet for  

 anmodninger  

 fra andre end forældre om, at samværet kan udøves i udlandet, jf. § 21, stk.  

 1,  

 jf. § 20.
Ved afgørelser om samvær i udlandet skal der bl.a. lægges vægt  

 på barnets alder, om barnet tidligere har været på samvær i udlandet, om  

 samværsforælderen bor i udlandet, om samværsforælderen i øvrigt har  

 tilknytning  

 til udlandet (familie e.l.), eller om barnet i øvrigt er vant til at rejse  

 til  

 andre lande.
I vurderingen indgår også oplysninger om forholdet mellem  

 forældrene, samværsforælderens tilknytning til Danmark samt omfanget af det  

 øvrige samvær.
Hvis der er risiko for, at samværsforælderen vil bortføre  

 barnet, fastsættes der aldrig samvær i udlandet.
Der henvises i øvrigt til  

 afsnit 5.2.5.
Det bemærkes, at en forælder, der har forældremyndigheden alene  

 over barnet, kan udrejse af landet uden den anden forælders samtykke.
Hvis  

 der  

 er tale om en flytning, er der dog pligt til at underrette den anden forælder  

 herom senest 6 uger inden flytningen, jf. afsnit 19. Der henvises i øvrigt  

 til Familiestyrelsens  

 vejledning om forældremyndighed og barnets bopæl.
6. Vilkår for samværet Efter § 21, stk. 1, kan statsforvaltningen fastsætte de  

 nødvendige bestemmelser i forbindelse med samværet.
Statsforvaltningen kan  

 således fastsætte vilkår for udøvelsen af samværet, f.eks. at samværet skal  

 udøves under overværelse af andre og/eller på et bestemt sted og/eller i en  

 bestemt overgangsperiode.
Det mest almindelige vilkår er vilkår om transport af barnet i  

 forbindelse med samværet, herunder afholdelse af udgifter hertil.
Dette er  

 nærmere beskrevet i afsnit 6.1.
 Et mere indgribende vilkår er, at samværet skal være overvåget.  

 Om overvåget samvær henvises til afsnit 6.2.
 Statsforvaltningen kan også fastsætte andre vilkår for samværets  

 udøvelse, jf. afsnit 6.3.
6.1. Transport af barnet i forbindelse med samvær og  

 afholdelse af transportudgifter Efter § 21, stk. 3, kan statsforvaltningen træffe afgørelse om  

 transport af barnet i forbindelse med samvær og om afholdelse af udgifter  

 hertil.
Det er  som tidligere nævnt  et hovedprincip i  

 forældreansvarsloven, at barnet har ret til to forældre samt krav på, at  

 begge  

 forældre påtager sig ansvaret og omsorgen for barnet.
Det er endvidere begge  

 forældres ansvar, at barnets samvær med den forælder, som det ikke har bopæl  

 hos, er velfungerende og kan praktiseres, jf. § 19, stk. 1.
Det har stor betydning for barnet, at forældrene kan samarbejde om  

 samværet.
Det er derfor et vigtigt element i forældreansvarsloven, at  

 forældrene  

 skal samarbejde om transporten ved at deles om både den praktiske og den  

 økonomiske  

 del af transporten af barnet og eventuel ledsager i forbindelse med samværet.  

 Dette fremgår også af § 14, stk. 1, i bekendtgørelse om forældremyndighed,  

 barnets bopæl og samvær m.v. og er et forhold, som statsforvaltningen skal  

 være  

 særlig opmærksom på ved behandlingen af sager om transport.
Transporten af barnet i forbindelse med samvær skal som  

 udgangspunkt foregå på den måde, at samværsforælderen sørger for afhentningen  

 af barnet ved samværets begyndelse, og bopælsforælderen sørger for  

 afhentningen  

 af barnet i forbindelse med afslutningen af samværet.
Begge forældre skal  

 endvidere afholde udgifterne til den del af transporten, som den pågældende  

 er  

 ansvarlig for, herunder transport af både barnet og eventuel ledsager.
 Det er hensigten, at dette vil medvirke til at fastholde  

 forældrenes ansvar for, at samværet kommer til at fungere, samtidig med at  

 begge forældre i forbindelse med flytning i højere grad vil overveje, hvordan  

 samværet vil kunne fungere i praksis efter flytningen.
 Forældrene kan selv aftale, hvorledes transporten af barnet i  

 forbindelse med samværet skal foregå, men i de sager, hvor der er uenighed  

 herom, kan statsforvaltningen efter anmodning træffe afgørelse om transport,  

 jf. § 21, stk. 3.
Udgangspunktet for statsforvaltningens afgørelser om transport  

 er  som ovenfor anført  at samværsforælderen sørger for  

 afhentningen af  

 barnet ved samværets begyndelse, og at bopælsforælderen sørger for  

 afhentningen  

 af barnet i forbindelse med afslutningen af samværet.
Hver forælder afholder  

 udgifterne til den del af transporten, som den pågældende er ansvarlig for,  

 herunder  

 transport af både barnet og eventuel ledsager.
 Der kan dog være særlige omstændigheder i sagen, der medfører,  

 at dette udgangspunkt efter en konkret vurdering må fraviges.  

 Statsforvaltningen kan efter anmodning fravige udgangspunktet i følgende  

 situationer:
   

 	  

 Der er en meget stor  

 forskel i forældrenes indkomster, jf. afsnit 6.1.1.1.
   

 	  

 Den ene af forældrene flytter,  

 og flytningen gør transporten i forbindelse med samværet væsentligt mere  

 besværlig eller bekostelig, jf. afsnit 6.1.1.2.
  

 	  

 Praktiske forhold gør  

 det umuligt eller uforholdsmæssigt besværligt for den ene af forældrene at  

 deltage i transporten.
Dette er omtalt i afsnit 6.1.1.3.
   

 	  

 Der foreligger andre  

 særlige omstændigheder, jf. afsnit 6.1.1.4.
Hvis statsforvaltningen skønner, at der er grundlag for at fravige  

 ovennævnte udgangspunkt, skal statsforvaltningen efter en konkret vurdering  

 finde frem til den bedste løsning for barnet, hvor der også skal lægges vægt  

 på  

 barnets interesse i, at forældrene samarbejder omkring transporten af barnet  

 i  

 forbindelse med samværet.
Statsforvaltningen kan i den forbindelse fastsætte  

 bestemmelser  

 om både den praktiske og den økonomiske del af transporten af barnet i  

 forbindelse med samvær.
Statsforvaltningen kan således f.eks. fastsætte  

 bestemmelser  

 om, at den ene forælder skal stå for den praktiske del af transporten, mens  

 den  

 anden forælder skal afholde en del af transportudgifterne.
Hvis statsforvaltningen bestemmer, at den ene forælder helt  

 eller delvist skal betale den anden forælders transportudgifter, kan  

 betalingen  

 aldrig overstige de afholdte udgifter til transport.
Betaling for udgifter  

 afholdt i en måned forfalder den 5. i den følgende måned, medmindre  

 statsforvaltningen  

 bestemmer andet.
Statsforvaltningen kan fastsætte vilkår for betalingen.
Der  

 henvises til § 14, stk. 4, i bekendtgørelsen.
 Det bemærkes, at der som udgangspunkt ikke er noget til hinder  

 for  efter et konkret skøn  at lade andre end samværsforælderen  

 eller  

 bopælsforælderen forestå afhentningen af barnet ved samværets start og ved  

 samværets afslutning, hvis der er tale om en voksen ansvarlig person, som  

 barnet  

 kender og har tillid til, f.eks. samværsforælderens ægtefælle/samlever,  

 forældre m.v.
Der er endvidere ikke noget til hinder for at lade afhentningen ved  

 samværets start og/eller afslutning foregå i barnets daginstitution, skole  

 e.l., selvom bopælsforælderen eller samværsforælderen protesterer imod det.  

 Afgørelsen herom beror dog på en konkret vurdering.
Det kan dog ikke  

 bestemmes,  

 at afhentningen skal foregå i en institution e.l., hvis institutionen  

 modsætter  

 sig dette.
Det kan være hensigtsmæssigt at indføje bestemmelser i  

 samværsdokumentet om de praktiske forhold i forbindelse med transporten af  

 barnet til og fra samvær.
Kan barnet rejse på egen hånd, kan der f.eks. være  

 en  

 bestemmelse om, at samværsforælderen fremsender billet til barnets rejse til  

 samvær  

 til bopælsforælderen, mens bopælsforælderen sørger for at købe billet til  

 barnets hjemrejse og fremsende billetten til samværsforælderen.
Forældrene  

 kan  

 selvfølgelig også aftale, at bopælsforælderen køber billet til barnets  

 udrejse,  

 mens samværsforælderen køber billet til barnets hjemrejse.
Har forældrene indgået en aftale om transport og betaling  

 herfor, kan statsforvaltningen ændre aftalen, uanset om denne er indgået før  

 eller efter lovens ikrafttræden.
Der skal dog tages hensyn til baggrunden for  

 aftalen og eventuelle forudsætninger herfor.
 I relation til afgørelser om transport, som er truffet før  

 forældreansvarslovens  

 ikrafttræden den 1. oktober 2007, bemærkes, at statsforvaltningen ikke kan  

 afvise en anmodning om ændring heraf efter § 39. Dette skyldes, at den  

 ændrede  

 praksis for afgørelser om transport er et nyt vigtigt hovedelement i loven.
6.1.1. Fravigelse af udgangspunktet om ligedeling af  

 transporten af barnet 6.1.1.1. Meget stor forskel i forældrenes indkomster Det er som ovenfor anført udgangspunktet, at begge forældre  

 afholder udgifterne til den del af transporten, som den pågældende er  

 ansvarlig  

 for, herunder transporten af både barnet og eventuel ledsager.
En meget stor  

 forskel i forældrenes indkomster kan dog føre til, at dette udgangspunkt må  

 fraviges.
Hvis statsforvaltningen modtager en anmodning fra den ene  

 forælder om helt eller delvist at blive fritaget for at afholde udgifterne  

 til  

 transporten til eller fra samvær på grund af en meget stor forskel i  

 forældrenes indkomster, må statsforvaltningen indhente økonomiske oplysninger  

 fra begge forældre i form af begge forældres seneste årsopgørelser samt  

 lønsedler for de seneste tre måneder.
Hvis der er tale om selvstændigt  

 erhvervsdrivende, indhentes de seneste tre års regnskaber.
 Hel eller delvis fritagelse for at deltage i betalingen af  

 udgifterne til transporten meddeles som udgangspunkt kun, når følgende tre  

 betingelser  

 er opfyldt:
  

 	  

 Ansøgeren har en meget  

 lav indkomst.
Der lægges herved vægt på, om ansøgeren økonomisk vil blive  

 stillet urimeligt ringe ved at skulle afholde udgifter til transporten af  

 barnet til eller fra samvær.
Efter Familiestyrelsens opfattelse er dette  

 normalt kun opfyldt ved en indkomst under ca. 200.000 kr. om året  

 (2007-niveau).  

 Dette beløb reguleres, se www.familiestyrelsen.dk.
  

 	  

 Den anden forælders  

 indkomst er væsentligt højere end ansøgerens indkomst.
Efter  

 Familiestyrelsens  

 opfattelse er dette normalt kun opfyldt, når forskellen i forældrenes  

 indkomster  

 er på mindst 300.000 kr.  400.000 kr. om året (2007-niveau). Dette  

 beløb  

 reguleres, se www.familiestyrelsen.dk.
   

 	  

 Der er tale om  

 transportudgifter, der ikke kan anses for ubetydelige.
 Der henvises til § 14, stk. 2, nr. 1, i bekendtgørelsen.
 Det skal understreges, at der altid er tale om en konkret, skønsmæssig  

 vurdering af, om der er grundlag for at bestemme, at den ene forælder helt  

 eller delvist skal afholde den anden forælders udgifter til transport.
 Vurderingen af forældrenes indkomster foretages som udgangspunkt  

 på baggrund af deres indtægter før skat og arbejdsmarkedsbidrag, jf.  

 bekendtgørelsens  

 § 14, stk. 3. Der tages ikke hensyn til udgifter, herunder  

 forsørgelsesudgifter  

 til børn og eventuel tidligere ægtefælle.
6.1.1.2. Den ene forælder vælger at flytte Hvis den ene af forældrene flytter, og flytningen gør  

 transporten i forbindelse med samværet væsentligt mere besværlig eller  

 bekostelig, kan den forælder, der vælger at flytte, pålægges at stå for den  

 overvejende del af transporten, herunder udgifterne hertil.
Dette gælder både  

 samværs- og bopælsforælderen.
Hvis forældrene f.eks. i en periode har boet tæt på hinanden, og  

 den ene forælder vælger at flytte, således at den geografiske afstand mellem  

 forældrene  og transporttiden  øges væsentligt, og denne øgede  

 afstand er med  

 til at vanskeliggøre samværet, kan dette betyde, at den forælder, der  

 flytter,  

 skal bære den overvejende del af ansvaret for transporten og udgifterne  

 hertil.  

 Det samme gælder, hvis flytningen gør transporten mere besværlig eller  

 medfører  

 øgede transportudgifter, jf. bekendtgørelsens § 14, stk. 2, nr.  

 2, f.eks. på grund af ringere muligheder  

 for at benytte offentlig transport.
Dette kan f.eks. være tilfældet, hvis den  

 ene forælder flytter til udlandet, Grønland eller Færøerne, men også hvis en  

 flytning i Danmark medfører større geografisk afstand mellem forældrene.
 I en sådan situation vil statsforvaltningen således f.eks. kunne  

 bestemme, at den forælder, der flytter, skal stå for hele eller størstedelen  

 af  

 transporten af barnet samt betale udgifterne i forbindelse hermed.
 Baggrunden for flytningen kan undtagelsesvis tillægges betydning  

 ved afgørelsen.
 Det beror altid på en konkret, skønsmæssig vurdering, om der er  

 grundlag for at bestemme, at der skal ske en anden fordeling af ansvaret for  

 transporten.
6.1.1.3. Praktiske forhold Praktiske forhold kan gøre det umuligt eller uforholdsmæssigt  

 besværligt for den ene af forældrene at deltage i transporten.
Dette kan også  

 føre  

 til en anden fordeling af transporten og transportudgifterne.
Der henvises  

 til  

 bekendtgørelsens § 14, stk. 2, nr. 3.
Dette kan f.eks. være tilfældet, hvis bopælsforælderens eller  

 samværsforælderens arbejdstider gør det umuligt for vedkommende at deltage i  

 transporten.
Her må statsforvaltningen dog være opmærksom på, at forældrene  

 så  

 vidt muligt skal fastholdes i ansvaret for deres del af transporten.
Det kan  

 således f.eks. være en mulighed, at bopælsforælderens eller  

 samværsforælderens samlever  

 i en sådan situation i stedet står for den praktiske del af transporten.
Hvis  

 det er helt udelukket for bopælsforælderen eller samværsforælderen at kunne  

 deltage i transporten  enten ved selv at deltage, eller lade en anden  

 deltage  

 i stedet  vil statsforvaltningen kunne træffe bestemmelse om en anden  

 fordeling  

 af ansvaret for transporten.
Statsforvaltningen kan f.eks. bestemme, at  

 samværsforælderen står for den praktiske del af transporten af barnet til og  

 fra samvær, og at bopælsforælderen afholder alle udgifter til transport.
 Statsforvaltningen skal altid foretage en konkret, skønsmæssig  

 vurdering af, om der er grundlag for at fravige udgangspunktet om transport  

 af  

 barnet i forbindelse med samvær, herunder udgangspunktet om  

 transportudgifterne.
6.1.1.4. Andre særlige omstændigheder Foreligger der andre  

 særlige omstændigheder kan statsforvaltningen efter en konkret vurdering  

 fravige udgangspunktet om ligedeling af transporten af barnet, jf.  

 bekendtgørelsens § 14, stk. 2, nr. 4. Dette kan f.eks. være tilfældet, hvis  

 det  

 er nødvendigt for at tilrettelægge afhentningen af barnet i forbindelse med  

 samværets begyndelse og afslutning på den mest hensigtsmæssige måde.
Her kan  

 statsforvaltningen f.eks. bestemme, at den ene af forældrene skal betale den  

 anden forælders udgifter til f.eks. ledsagelse af barnet e.l.
Dette gælder  

 både  

 for samværsforælderens og bopælsforælderens udgifter.
Statsforvaltningen kan  

 f.eks. også fastsætte alternative afhentningssteder.
6.1.2. Dækning af udgifter til transport Som en konsekvens af, at begge forældre skal deltage i  

 transporten af barnet i forbindelse med samvær, herunder afholde udgifterne  

 hertil, er der nu mulighed for, at også bopælsforælderen kan ansøge kommunen  

 om  

 at få dækket udgifter i forbindelse med transporten af barnet, jf. § 83, stk.  

 1,  

 i lov om aktiv socialpolitik.
 Hermed har bopælsforælderen samme mulighed som samværsforælderen  

 for at ansøge kommunen om dækning af udgifterne til transport af barnet i  

 forbindelse med samvær.
6.2. Overvåget samvær Statsforvaltningen kan  som ovenfor anført  som vilkår for et  

 samvær bestemme, at samværet skal være overvåget.
Efter § 42, nr. 3, kan ministeren for familie- og  

 forbrugeranliggender fastsætte regler om overvåget samvær, og i § 13, stk. 1,  

 i  

 bekendtgørelse om forældremyndighed, barnets bopæl og samvær m.v. er det  

 bestemt, at overvåget samvær skal være et generelt offentligt tilbud, hvis  

 det  

 skønnes nødvendigt i det konkrete tilfælde.
Efter sidstnævnte bestemmelse  

 skal  

 statsforvaltningen sikre, at der er mulighed for overvåget samvær, når det i  

 det enkelte tilfælde skønnes nødvendigt.
Forældrene skal ikke betale for  

 overvågningen, jf. bekendtgørelsens § 13, stk. 2. Bestemmelsen pålægger  

 således  

 statsforvaltningen en egentlig pligt til at drage omsorg for at gennemføre  

 samvær under overvågning, når der er behov herfor.
 Overvåget samvær er alene tænkt som et vilkår, når der efter en  

 konkret vurdering ikke er andre muligheder for at fastsætte samvær.  

 Statsforvaltningen skal således nøje overveje, om der i den konkrete sag skal  

 fastsættes vilkår om overvåget samvær, ligesom statsforvaltningen skal sørge  

 for, at en eventuel overvågning ikke bliver mere indgribende, end situationen  

 gør det nødvendigt.  

 Overvågningen bør  

 endvidere ikke udstrækkes længere end nødvendigt.
Overvåget samvær bør således anvendes med omhu og ses i et  

 fremtidsorienteret perspektiv.
Det er vigtigt, at det på forhånd er klart, i  

 hvilken  

 form dette skal foregå og med hvilket formål.
Det bør være tydeligt, om der  

 alene er tale om en overgangsordning eller undtagelsesvis en mere permanent  

 ordning, der ikke skal udmønte sig i en egentlig afrapportering, eller om der  

 er tale om et »undersøgelsessamvær«, som træder i stedet for en  

 børnesagkyndig  

 undersøgelse.
Er sidstnævnte tilfældet, er det naturligt, at dette samvær  

 overvåges af en børnesagkyndig.
Et overvåget samvær kan således anvendes som  

 en  

 del af en børnesagkyndig undersøgelse.
Der henvises til afsnit 4.1.2.  

 Overvåget  

 samvær kan f.eks. også anvendes i sager, hvor samværsforælderen har udøvet  

 vold  

 mod bopælsforælderen.
Der henvises til afsnit 13.1.2.7.
Af hensyn til barnet bør overvågningen i videst muligt omfang  

 varetages af personer og under forhold, som barnet kender og er trygt ved.  

 Det  

 kan f.eks. være familiemedlemmer eller personer fra forældrenes  

 bekendtskabskreds.
Samværet foregår i disse situationer typisk i private  

 hjem.  

 Drejer sagen sig om mindre børn, kan f.eks. barnets vuggestue eller børnehave  

 være en god ramme for et overvåget samvær.
 Er det ikke muligt at etablere overvågning på ovenstående måde,  

 eller er formålet med overvågningen at indhente oplysninger til brug for en  

 afgørelse,  

 skal der være kompetente personer til rådighed til at forestå overvågningen.  

 Ved valg af overvåger bør man være opmærksom på formålet med overvågningen,  

 særligt om der er behov for at indhente en udtalelse fra overvågeren.
Overvåges samværet af en børnesagkyndig med det formål, at den  

 børnesagkyndige efterfølgende skal fremkomme med en vurdering/udtalelse til  

 brug for fastsættelsen af det fremtidige samvær, skal principperne for  

 udarbejdelse af børnesagkyndige undersøgelser anvendes.
Der henvises til  

 afsnit  

 4.1.2.
Der er således flere »nuancer« af overvåget samvær.
Det kan  

 således være af mere eller mindre indgribende betydning.
I rapport om  

 overvåget  

 samvær fra Kontaktudvalget (»Overvåget samvær«, 3. redegørelse fra  

 Kontaktudvalget om Børnesagkyndig rådgivning, Kontaktudvalget, september  

 2003) beskrives  

 overvåget samvær på følgende 4 måder:
Beskyttet samvær  

  

 er den mest intense overvågningsform,  

 idet samværet sker under konstant overvågning.
Det overvejes typisk, hvis der  

 i  

 lang tid ikke har været kontakt mellem barnet og samværsforælderen, eller det  

 er usikkert, om samværsforælderen kan tage sig af barnet, f.eks. fordi der  

 foreligger  

 et misbrug, eller der er mistanke om et sådant.
Det anvendes endvidere i  

 tilfælde, hvor der er mistanke om grænseoverskridende adfærd eller udtrykt en  

 frygt for bortførelse, som ikke umiddelbart kan afvises.
Det er alene tænkt  

 som  

 et vilkår, der kan anvendes, når der efter en konkret vurdering ikke er andre  

 muligheder for samvær.
Observeret samvær  

  

 anvendes typisk, når der er behov for  

 yderligere oplysninger om barnet og/eller forælderen, enten som et led i en  

 børnesagkyndig undersøgelse eller som et alternativ hertil.
Observationen  

 skal  

 danne grundlag for en rapport om forløbet til brug for vurderingen af det  

 fremtidige  

 samvær.
Et observeret samvær er således ikke en afgørelse om, hvorvidt der  

 kan  

 være samvær i fremtiden, men alene et led i oplysningen af sagen.
Støttet samvær  

  

 er anvendt i tilfælde, hvor  

 samværsforælderen er ung og umoden, uvant med pasningen af barnet, eller  

 barnet  

 er meget lille eller handicappet, så det sikres, at der sker en gradvis  

 tilvænning  

 og eventuel oplæring i at omgås et barn.
Endvidere kan det anvendes i de  

 tilfælde, hvor konfliktniveauet er højt mellem forældrene, og der derfor er  

 behov for en neutral person, som kan deltage i afhentning og aflevering,  

 enten  

 sammen med samværsforælderen, bopælsforælderen eller alene.
Overværet samvær  

  

 anvendes blandt andet i tilfælde, hvor  

 der »blot« er behov for, at en udenforstående er til stede under samværet,  

 f.eks. hvor konfliktniveauet er meget højt mellem forældrene, og  

 bopælsforælderen af denne grund er imod samværet.
I disse situationer kan det  

 være en hjælp til at sikre en kontakt mellem barnet og samværsforælderen, og  

 en  

 måde at »løbe« samværet i gang på.
Endvidere kan det anvendes, hvor det er  

 bedst for barnet, at der er samvær, men blot i form af en kendekontakt.  

 Kendekontakt er samvær med forholdsvis lange intervaller og kort tid ad  

 gangen,  

 f.eks. én gang hvert halve år af to timers varighed.
Kendekontakt kan bl.a.  

 anvendes i de tilfælde, hvor samværsforælderen er fængslet.
Desuden kan  

 overværet samvær anvendes, hvor der er behov for at få afhentnings- og  

 afleveringssituationerne til at fungere, og hvor forældrene henter barnet et  

 neutralt sted.
 Det bør klart fremgå af afgørelsen, hvilke konkrete forhold, der  

 gør vilkåret om overvågning nødvendigt.
Statsforvaltningen skal i forbindelse med anvendelse af  

 overvågning tilstræbe, at kontinuiteten i samværet bevares, og at der ikke er  

 en længere periode uden samvær, når overvågningsperioden er udløbet.
Det kan  

 i  

 den forbindelse nævnes, at der er mulighed for at indhente en foreløbig  

 udtalelse fra overvågeren til brug for tilrettelæggelsen af samværet under  

 den  

 fortsatte behandling af sagen.
Statsforvaltningen skal være opmærksom på muligheden for at  

 inddrage kommunen i sager om samvær, herunder særligt i sager om overvåget  

 samvær.
En afgørelse om samvær, der er truffet af statsforvaltningen, ophæver  

 eller indskrænker ikke kommunens tilsynspligt over for det barn, som sagen  

 vedrører.
Der henvises til punkt 47 om samvær med forældre uden del i  

 forældremyndigheden i Socialministeriets vejledning af 5. december 2006 om  

 særlig støtte til børn og unge og deres familier (vejledning nr. 3 til  

 serviceloven). Det kan således være relevant at inddrage kommunen, hvis  

 statsforvaltningen  

 bliver opmærksom på, at der er behov for særlig støtte i forbindelse med  

 samværet.
Statsforvaltningen kan f.eks. foranstalte overvåget samvær i en  

 periode og herefter vurdere, at det vil være relevant, at kommunen træder  

 til,  

 f.eks. i form af at give barnet en støtteperson, som kan være til stede under  

 samværet.
Kommunen kan ikke fortsætte eller fastsætte overvåget samvær på  

 samme måde som statsforvaltningen, men kan med forældremyndighedsindehaverens  

 samtykke tilbyde andre støtteforanstaltninger efter servicelovens § 52.  

 Kommunen kan således inden for viften af foranstaltninger i servicelovens §  

 52,  

 stk. 3 tilbyde den hjælp, som er nødvendig ud fra barnets individuelle behov,  

 f.eks. familiebehandling eller konsulentbistand.
Hvis kommunen træffer  

 afgørelse om støtte til samvær, kan samværsforælderen klage over en afgørelse  

 om støtte til samvær efter servicelovens § 52, da pågældende har en væsentlig  

 retlig interesse i afgørelsen.
Kommunen kan også yde støtte i form af en kontaktperson eller personlig  

 rådgiver til barnet.
Iværksættelse af sådanne foranstaltninger forudsætter  

 forældremyndighedsindehaverens samtykke, jf. servicelovens § 52, stk. 1, da  

 afgørelser om særlig støtte til børn og unge i lov om social service træffes  

 i  

 forhold til forældremyndighedsindehaveren.
Det er dog muligt at tilbyde  

 barnet  

 en personlig rådgiver eller en fast kontaktperson efter servicelovens § 52,  

 stk. 3, nr. 6 og 7, uden forældremyndighedsindehaverens samtykke, jf.  

 servicelovens § 56. Udgifterne til foranstaltningerne afholdes af  

 forældremyndighedsindehaverens  

 opholdskommune.
Retten kan i forbindelse med en afgørelse om samvær også  

 fastsætte vilkår om overvåget samvær.
Det er Familiestyrelsens opfattelse, at  

 §  

 38, stk. 2, hvorefter hver af forældrene kan anmode retten om også at træffe  

 afgørelse om samvær under behandlingen af en sag om forældremyndighed efter §  

 11  

 eller § 14, stk. 1, når det er første gang, at forældremyndighedssagen  

 indbringes for retten, eller under behandlingen af en sag om barnets bopæl  

 efter § 17, indebærer, at retten er forpligtet til  efter anmodning  

  at  

 træffe en endelig afgørelse om samvær, der kan tvangsfuldbyrdes.
Er der således behov for i en periode at fastsætte overvåget  

 samvær, inden der kan træffes en endelig afgørelse om samværet, må domstolene  

 således afvente gennemførelsen af de overvågede samvær og herefter træffe  

 endelig afgørelse om samværet.
Domstolene må i den forbindelse afholde  

 udgifterne til det overvågede samvær.
Hvis der er tale om en sag, hvor retten vurderer, at der er  

 behov for at fastsætte overvåget samvær indtil videre, er det  

 Familiestyrelsens  

 opfattelse, at retten må træffe en endelig afgørelse herom og afholde  

 udgifterne til det overvågede samvær.
Retten vil dog kunne vejlede forældrene  

 om, at der er mulighed for at rette henvendelse til statsforvaltningen, hvis  

 det efter en periode vurderes, at der nu foreligger sådanne væsentligt  

 forandrede forhold, at der er grundlag for at ændre samværet.
6.3. Andre vilkår Der kan også være behov for, at der fastsættes andre vilkår end  

 vilkår om afhentning og aflevering af barnet i forbindelse med samværet og  

 vilkår om overvåget samvær, eller at der fastsættes andre vilkår i  

 kombination  

 hermed.
 I sager, hvor der er mistanke om misbrugsproblemer, vil  

 statsforvaltningen således f.eks. kunne fastsætte vilkår om, at  

 samværsforælderen skal afgive en urinprøve inden samværet, eller at  

 samværsforælderen  

 skal indtage antabus.
Ligeledes vil der i sager, hvor samværsforælderen har en nær  

 tilknytning til udlandet, f.eks. kunne fastsættes vilkår om, at  

 samværsforælderen skal deponere sit pas.
Der bør ikke fastsættes vilkår om  

 pasdeponering, hvis det må anses for udelukket, at samværsforælderen vil  

 bringe  

 barnet ud af landet.
Om samvær i udlandet henvises til afsnit 5.2.5. og  

 5.2.5.3.
7. Samværsdokumenter Samværsdokumentet  samværsresolutionen  skal som udgangspunkt  

 indeholde en række standardbestemmelser.
Disse standardbestemmelser er  

 nærmere  

 omtalt i dette afsnit.
 Standardbestemmelserne vil altid kunne fraviges ved aftale eller  

 afgørelse.
 Et samværsdokument skal indeholde bestemmelser om samværets  

 start- og sluttidspunkt, afhentningssteder og eventuelle vilkår for samværet.
Det skal endvidere fremgå af samværsdokumentet, at samværet  

 bortfalder, hvis det helt eller delvist falder på tidspunkter, hvor  

 bopælsforælderen  

 holder ferie med barnet, når ferien er af 1 uges varighed eller mere.
Det  

 betyder, at bopælsforælderen ikke kan afholde mindre end 7 dages ferie med  

 den  

 konsekvens, at samværet bortfalder.
Samværsdokumentet skal også indeholde bestemmelser om varsling  

 af ferie mellem forældrene og om placering af sommerferiesamvær, hvis dette  

 er  

 fastsat.
Dette kan f.eks. være en bestemmelse om, at samværsforælderen vælger  

 placeringen af sit sommerferiesamvær med barnet i lige år, og  

 bopælsforælderen  

 vælger placeringen af sin sommerferie med barnet i ulige år.
 Hvis der er fastsat samvær i forbindelse med helligdage,  

 herunder jul, nytår og påske eller andre kulturelle eller religiøse  

 begivenheder, skal samværsdokumentet indeholde bestemmelser om bortfald af  

 weekend- og hverdagssamvær i disse perioder.
 Det skal også fremgå af samværsdokumentet, at samværsforælderen  

 sørger for transporten af barnet ved samværets begyndelse, og at  

 bopælsforælderen sørger for transporten af barnet ved samværets afslutning.  

 Det  

 skal ligeledes fremgå af samværsdokumentet, at samværsforælderen afholder  

 udgifterne til transporten af barnet og eventuel ledsager i forbindelse med  

 samværets begyndelse, og at bopælsforælderen afholder udgifterne til  

 transporten af barnet og eventuel ledsager i forbindelse med samværets  

 afslutning.
Endelig skal det fremgå af samværsdokumentet, at  

 bopælsforælderen kan kræve barnet tilbagegivet ved fogedrettens bistand efter  

 retsplejelovens § 478, stk. 1, nr. 3, hvis samværsforælderen ikke  

 tilbagegiver  

 barnet efter afslutningen af en samværsperiode.
Det skal også fremgå, at  

 samværsforælderen kan kræve barnet udleveret til samvær ved fogedrettens  

 bistand efter retsplejelovens § 478, stk. 1, nr. 3, hvis bopælsforælderen  

 ikke  

 udleverer barnet til samvær.
 Ovennævnte standardbestemmelser er ikke til hinder for, at der  

 også kan fastsættes andre bestemmelser i samværsdokumentet.
8. Særligt om førstegangsfastsættelse af samvær Ved førstegangsfastsættelse af samvær bør forældrene orienteres  

 om ændringskriteriet i § 39, som er omtalt i afsnit 9.1., herunder navnlig at  

 ikke enhver ændring af forholdene kan begrunde en ændring af samværet.  

 Statsforvaltningen skal endvidere sikre, at forældrene får mulighed for at  

 give  

 samværsafgørelsen en vis fleksibilitet og fremtidssikring, således at mindre  

 ændringer af forholdene ikke bevirker, at samværsresolutionen ikke kan  

 gennemføres efter sin ordlyd.  

 Endelig  

 skal statsforvaltningen gøre en indsats for at bibringe forældrene en  

 forståelse for vigtigheden af, at de  af hensyn til deres børns velfærd  

 og  

 trivsel  selv påtager sig ansvaret for at løse de spørgsmål, som det  

 ikke er  

 op til myndighederne at træffe afgørelse om.
Samtidig skal statsforvaltningen  

 vejlede om adgangen til at få børnesagkyndig rådgivning eller konfliktmægling  

 samt orientere om muligheden for at få fastsat midlertidigt samvær under  

 behandlingen af sagen, jf. afsnit 12.
 Særligt i relation til transport af barnet i forbindelse med  

 samværet kan der være grundlag for at overveje fleksible løsninger, der gør  

 det  

 muligt at gennemføre samværet, selvom der sker ændringer i arbejdstider,  

 køreplaner eller barnets fritidsinteresser, eller den, der skal afhente  

 barnet,  

 bliver forsinket.
Dette kan bl.a. ske ved, at afhentningstidspunkterne fastsættes  

 i rimelige intervaller.
Det kan eksempelvis bestemmes, at barnet skal kunne  

 afhentes ved samværets begyndelse om torsdagen i sit hjem mellem klokken 16  

 og  

 17, mens afhentning ved samværets afslutning fastsættes til at foregå i  

 samværsforælderens  

 hjem søndag mellem klokken 16 og 17.
 Hvis afhentningen ved samværets begyndelse skal foregå i  

 institutionen eller skolen, kan det bestemmes, at afhentningen f.eks. skal  

 ske  

 mellem klokken 14 og 16, forudsat at dette passer med institutionens  

 aktiviteter eller skolens undervisningsplaner.
 Afhentning ved samværets begyndelse og afslutning kan f.eks.  

 også fastsættes i forhold til objektive begivenheder, f.eks. første  

 (tog)afgang  

 efter kl. 16.
 Fastsættes samværet ud fra disse retningslinier, kan det hjælpe  

 med til at gøre afhentningen ved samværets begyndelse og afslutning så  

 fleksibel og smidig som mulig.
Det bør endvidere tilstræbes, at placering af feriesamvær, dvs.  

 samvær i sommer-, efterårs- og vinterferierne samt julen og påsken m.v.  

 følger  

 klare retningslinier.
I relation til sommerferiesamvær kan dette eksempelvis  

 ske ved, at ferien for hver forælder placeres i nogle bestemte uger, eller  

 ved  

 at forældrene skiftes til at vælge ferieperiode først.
Ønsker forældrene ikke dette, skal de vejledes om, at det som  

 udgangspunkt kan afvises at træffe afgørelse om selve placeringen af  

 feriesamvær.
Dette gælder dog ikke, hvis statsforvaltningens afvisning af at  

 tage stilling til placeringen af feriesamvær indebærer, at barnet ikke får  

 feriesamvær med samværsforælderen.
Også i relation til samvær i udlandet, f.eks. afholdelse af  

 sommerferie i udlandet, kan det være relevant at fremtidssikre  

 samværsafgørelsen.
Statsforvaltningen bør derfor overveje  efter aftale  

 med  

 den anmodende forælder  at omforme konkrete anmodninger om konkret  

 samvær i  

 udlandet til anmodninger om generelt samvær i bestemte lande, jf. ovenfor.
På  

 den måde undgår samværsforælderen at skulle indsende konkrete anmodninger om  

 samvær i udlandet.
Der henvises i øvrigt til afsnit 5.2.5.1. Om  

 bopælsforælderens mulighed for at holde ferie med barnet i udlandet, selvom  

 der  

 er uenighed om den fælles forældremyndighed, henvises til afsnit 5.2.5.3.
9. Ændring af et fastsat eller aftalt samvær Efter § 21, stk. 4, kan en aftale eller afgørelse om samvær  

 ændres eller ophæves.
Behandlingen af anmodninger om ændring af samvær er  

 nærmere reguleret i § 39, der omhandler det skærpede ændringskriterium.
Der  

 henvises til afsnit 9.1.
9.1. Det skærpede ændringskriterium Efter § 39 kan en anmodning om ændring af samvær eller anden  

 kontakt afvises, hvis forholdene ikke har ændret sig væsentligt.
Bestemmelsen  

 er en videreførelse af den tidligere § 17, stk. 2, i lov om forældremyndighed  

 og samvær.
En ændring af et fastsat eller aftalt samvær kan således som  

 udgangspunkt alene ske, hvis der er tale om væsentligt forandrede forhold.
En  

 afgørelse om afvisning af at behandle en anmodning om ændring af samvær skal  

 dog altid træffes ud fra, hvad der er bedst for barnet, jf. § 4. Dette  

 betyder  

 bl.a., at statsforvaltningen ikke kan afvise at behandle en anmodning om  

 ændring af et fastsat eller aftalt samvær, hvis barnets alder eller  

 udviklingstrin taler for, at der skal foretages en vurdering af samværet på  

 ny.
 Formålet med det skærpede ændringskriterium i § 39 er at skabe  

 ro om samværet, samt at gøre det klart for forældrene, at de har et fælles  

 ansvar for, at samværet bliver gennemført på en måde, der er hensigtsmæssig  

 for  

 barnet.
Statsforvaltningen bør i forbindelse med en afvisning af en  

 anmodning om ændring af samværet i stedet gøre en indsats for at bibringe  

 forældrene  

 en forståelse for vigtigheden af, at de  af hensyn til deres barns  

 velfærd og  

 trivsel  selv påtager sig ansvaret for at løse de spørgsmål, som det  

 ikke er  

 op til myndighederne at træffe afgørelse om.
Statsforvaltningen bør således  

 henvise forældrene til selv at løse problemerne og i den forbindelse tilbyde  

 forældrene børnesagkyndig rådgivning eller konfliktmægling.
Det skærpede ændringskriterium i § 39 medfører, at det er op til  

 forældrene selv at indgå aftaler om at bytte samværsweekender e.l.
Da det  

 skærpede ændringskriterium gælder, uanset om det er bopælsforælderen eller  

 samværsforælderen, der søger om at få samværet ændret, vil forældrene have en  

 gensidig interesse i at samarbejde på en fleksibel måde.
Dette kan medvirke  

 til  

 at mindske forældrenes interesse i hyppige henvendelser til  

 statsforvaltningen  

 for at få ændret samværet.
Herved dæmmes der op for »evigt verserende sager«,  

 der i nogle tilfælde skaber lange perioder med uro.
Endvidere undgås den  

 forværring af samarbejdsklimaet mellem forældrene og barnet, der ligger i, at  

 statsforvaltningen hyppigt behandler spørgsmål om samværet.
Hvis forældrene ikke umiddelbart er i stand til at samarbejde,  

 kan statsforvaltningen hjælpe dem med selv at finde løsninger på  

 samværsspørgsmålene.
Det tilbud om børnesagkyndig rådgivning eller  

 konfliktmægling, som statsforvaltningen skal give forældrene i forbindelse  

 med  

 en afvisning af en anmodning om ændring af samværet, er således et væsentligt  

 led i bestræbelserne på i højere grad at overlade ansvaret for en løsning af  

 samværsspørgsmål til forældrene.
En anmodning om ændring af aftalt eller fastsat samvær kan  

 således afvises, medmindre den, der anmoder om ændringen, påviser, at der  

 foreligger væsentlig forandrede forhold, eller at det eksisterende samvær  

 ikke er  

 til barnets bedste.
Dette er beskrevet nærmere i afsnit 9.1.1.
 Det bemærkes, at der ved ændring forstås enhver ændring af det  

 løbende samvær og justering af eller fravigelse fra det gældende samvær.  

 Dette  

 omfatter også ændring af enkeltstående samvær (»ad hoc ændring«).
Statsforvaltningen skal således normalt kun tage stilling til  

 spørgsmål, der har betydning for de overordnede rammer omkring samværet.  

 Hermed  

 tænkes navnlig på spørgsmål, som har betydning for, om samværet overordnet  

 set  

 kan gennemføres.
Spørgsmål af mere detailpræget karakter må forældrene  

 henvises  

 til at løse indbyrdes, eventuelt gennem børnesagkyndig rådgivning eller  

 konfliktmægling.  

 I afsnit 9.1.5. findes en gennemgang af, hvilke sager statsforvaltningen kan  

 afvise at behandle, og hvilke sager statsforvaltningen skal behandle.
Statsforvaltningen skal endvidere ikke tage stilling til  

 spørgsmål, der ligger uden for begrebet samvær.
Dette er omtalt i afsnit  

 9.1.2.
 Nogle særlige forhold i relation til ændring af aftalt samvær,  

 herunder situationer hvor forældrene ønsker en aftale om samvær nedfældet i  

 et  

 samværsdokument (en samværsresolution), er gennemgået i afsnit 9.1.3.
 Endelig indeholder afsnit 9.1.4. en gennemgang af  

 sagsbehandlingen ved afvisning af anmodninger om ændring af samvær.
Det skærpede ændringskriterium i § 39 kan endvidere få betydning  

 for behandlingen af anmodninger om erstatningssamvær.
Dette er nærmere  

 beskrevet i afsnit 10.
Det bemærkes, at bestemmelsen i § 39 gælder for alle afgørelser  

 og aftaler om samvær og således også for afgørelser og aftaler, der er  

 truffet  

 eller indgået før forældreansvarslovens ikrafttræden.
Statsforvaltningen skal  

 således også ved anmodninger om ændring af samværet, der indgives umiddelbart  

 efter forældreansvarsloven er trådt i kraft, fortsat foretage en vurdering  

 af,  

 om der foreligger væsentligt forandrede forhold.
Lovændringen medfører ikke i  

 sig selv  hvis dette står alene  at der er tale om væsentligt  

 forandrede  

 forhold, idet de væsentligt forandrede forhold altid skal ses i relation til  

 barnets forhold, jf. dog afsnit 6.1. om transport af barnet i forbindelse med  

 samvær og afholdelse af transportudgifter og afsnit 5.2.4. om samvær med  

 mindre  

 børn.
Hvis anmodningen om ændring af samvær er begrundet i en ændring i  

 barnets  

 forhold, f.eks. alder og udviklingstrin, bør statsforvaltningen som  

 udgangspunkt realitetsbehandle anmodningen om ændring af samværet.
 9.1.1. Væsentligt forandrede forhold og ændring af  

 enkeltstående samvær, herunder feriesamvær m.v.
 Det skærpede ændringskriterium i § 39 har navnlig betydning for  

 anmodninger om enkeltstående fravigelser af samværet, dvs. »ad hoc  

 ændringer«.  

 Sådanne ændringer af samvær, f.eks. på grund af større familiebegivenheder,  

 er  

 ikke af overordnet betydning for gennemførelsen af samværet.
Dette betyder, at statsforvaltningen kan afvise at behandle en  

 anmodning om bortfald eller flytning af et samvær, f.eks. for at barnet kan  

 deltage i en af forældrenes bryllup, bedsteforældrenes guldbryllup eller  

 sted-/halvsøskendes barnedåb, fødselsdag eller konfirmation.
Det samme gælder  

 for en anmodning om ændring af samvær, fordi den, der forestår afhentningen  

 og  

 afleveringen af barnet, ikke kan gøre dette i overensstemmelse med  

 afgørelsen.
 Anmodning om ændring af samvær kan afvises uanset, om det er  

 bopæls- eller samværsforælderen, der anmoder om at få samværet ændret.  

 Kriterierne  

 for afvisning er de samme.
Det skærpede ændringskriterium betyder også, at  

 statsforvaltningen kan afvise at behandle en anmodning om placering af  

 feriesamvær, dvs. samvær i sommer-, efterårs- og vinterferierne samt julen og  

 påsken m.v.
Ved fastsat samvær er det dog en betingelse for anvendelse af det  

 skærpede ændringskriterium i § 39, at statsforvaltningen har orienteret  

 forældrene  

 om, at statsforvaltningen som udgangspunkt afviser at tage stilling til  

 placering af feriesamvær.
I andre situationer kan statsforvaltningen ikke afvise at  

 behandle en anmodning om placering af feriesamvær.
I disse sager bør  

 statsforvaltningen for at undgå senere tvister om placering af feriesamvær  

 vejlede forældrene om betydningen af det skærpede ændringskriterium og  

 opfordre  

 dem til at indgå en generel aftale om placering af feriesamværet.
Hvis  

 forældrene  

 ikke kan blive enige om en sådan ordning, har de som nævnt i afsnit 8  

 mulighed  

 for at anmode statsforvaltningen om at fastsætte bestemmelser, der generelt  

 regulerer  

 feriesamværet fremover.
 Det bemærkes, at en anmodning om placering af feriesamvær dog  

 ikke kan afvises, hvis statsforvaltningens afvisning af at tage stilling til  

 placeringen af feriesamvær indebærer, at barnet ikke får feriesamvær med  

 samværsforælderen.
Når der anmodes om generelle ændringer af samværet, skal  

 statsforvaltningen vurdere, om ændringen er af så væsentlig betydning for de  

 overordnede rammer omkring samværet, at det kan begrunde en ændring af  

 samværet.  

 Det er således ikke alle former for »forandrede forhold«, der kan begrunde,  

 at  

 statsforvaltningen realitetsbehandler en ændringsanmodning.
Eksempelvis kan  

 statsforvaltningen efter en konkret vurdering afvise at behandle mindre  

 generelle ændringer af afhentningsstedet/-stederne ved samværets begyndelse  

 og  

 afslutning eller afhentningstidspunkterne.
Dette skal ses i lyset af  

 muligheden  

 for at fastsætte mere fleksible og smidige samværsordninger, jf. afsnit 8.  

 Hvis  

 anmodningen om ændring af afhentningsstedet/-stederne er begrundet i, at  

 forældreansvarsloven medfører nye regler om afhentning og transport af barnet  

 i  

 forbindelse med samvær, skal statsforvaltningen dog realitetsbehandle  

 ændringsanmodningen, jf. afsnit 6.1.
 Når statsforvaltningen afviser at behandle en anmodning om  

 ændring af samværet, skal samværet gennemføres i overensstemmelse med det  

 gældende samværsdokument (samværsresolutionen), medmindre forældrene aftaler  

 andet.
Som nævnt i afsnit 9.1. skal statsforvaltningen i disse  

 situationer opfordre forældrene til selv at løse problemerne.
Samtidig skal  

 statsforvaltningen tilbyde børnesagkyndig rådgivning eller konfliktmægling.
Uanset ovenstående kan der dog forekomme situationer, hvor  

 forældrene har behov for, at rammerne for samværet fastlægges mere  

 detaljeret,  

 selvom der ikke foreligger væsentligt forandrede forhold.
Dette kan f.eks.  

 være  

 tilfældet, hvis den gældende afgørelse eller aftale om samværet ikke kan  

 gennemføres efter sit indhold.
I så fald fastsætter statsforvaltningen de  

 bestemmelser, der er nødvendige, for at samværet kan gennemføres, men også  

 med  

 den fleksibilitet m.v. der er beskrevet i afsnit 8.
Der kan også forekomme situationer, hvor forældrene på grund af  

 et meget højt konfliktniveau ikke vil kunne få det løbende samvær til at  

 fungere, medmindre det fastlægges mere detaljeret.
Det kan her være  

 nødvendigt  

 at behandle en anmodning om ændring af det løbende samvær, selvom der ikke  

 foreligger »væsentligt forandrede forhold«.
Dette gælder dog ikke, hvis  

 anmodningen alene angår ændring af enkeltstående samvær.
Samværet skal herudover fortsat altid fastsættes ud fra, hvad  

 der er bedst for barnet, jf. § 4  selvom der ikke foreligger væsentligt  

 forandrede forhold.
Aftaler eller afgørelser, der strider mod, hvad der er  

 bedst for barnet, kan således altid ændres.
9.1.2. Afgrænsning af begrebet samvær Forældre forventer i vidt omfang, at der ved afgørelser om  

 samvær også tages hensyn til, at afgørelsen skal være hensigtsmæssig for  

 forældrene.
Samtidig forventer de, at statsforvaltningen afgør selv relativt  

 små uenigheder om samværet, og at statsforvaltningen tager stilling til  

 spørgsmål, der ligger uden for begrebet samvær og vilkårene herfor, f.eks.  

 hvor  

 meget tøj, barnet skal have med til samvær, hvad det skal have at spise, om  

 det  

 må se TV, og i givet fald hvilke udsendelser, og i øvrigt spørgsmål der må  

 anses at vedrøre barnets almindelige opdragelse.
Er der fælles  

 forældremyndighed,  

 vil statsforvaltningen kunne vejlede om beslutningsbeføjelserne ved fælles  

 forældremyndighed, jf. afsnit 2.3.1. i Familiestyrelsens vejledning om  

 forældremyndighed og barnets bopæl.
 Endelig anmoder nogle forældre, der ikke er i stand til at  

 kommunikere om samværet, statsforvaltningen om at fungere som »postkontor« og  

 sende beskeder, breve m.v. mellem forældrene og nogle gange også gaver til  

 barnet.
 Sådanne spørgsmål ligger uden for samværsbegrebet, da de ikke  

 har betydning for den overordnede gennemførelse af samværet.  

 Statsforvaltningen  

 kan derfor afvise at behandle anmodninger herom.
 Er tvisten herom udtryk for en generel uenighed om samværet,  

 skal statsforvaltningen tilbyde forældrene børnesagkyndig rådgivning eller  

 konfliktmægling.
9.1.3. Særligt om ændring af aftalt samvær Som nævnt i afsnit 9.1. omfatter det skærpede ændringskriterium  

 også ændring af aftalt samvær.
Et aftalt samvær kan således som udgangspunkt  

 kun ændres, hvis der foreligger væsentligt forandrede forhold, eller hvis  

 ændringen  

 vil være bedst for barnet, jf. ovenfor.
 Det skærpede ændringskriterium vil dog kunne give anledning til  

 nogle særlige problemer i relation til aftalte samværsordninger.
Dette skyldes bl.a., at mange aftaler om samvær er mere løst  

 formulerede end fastsatte samvær, eller at der ikke har været indgået en  

 egentlig aftale om samværet, men at det har været praktiseret efter en mere  

 eller mindre fast ordning.
Hvis forældrene er enige om ændring af et aftalt  

 samvær, kan de rette henvendelse til statsforvaltningen og anmode om, at  

 aftalen nedfældes i et samværsdokument.
 Hvis der opstår uenighed om en samværsaftale eller -ordning, kan  

 enhver af forældrene anmode statsforvaltningen om at træffe afgørelse om  

 samværet, også selvom der ikke i øvrigt foreligger væsentligt forandrede  

 forhold.
I så fald fastsættes samværet som udgangspunkt i  

 overensstemmelse med aftalen eller ordningen.
Det vil dog ofte være påkrævet  

 at  

 udfylde aftalen og fastsætte de bestemmelser, der er nødvendige for, at  

 samværet overordnet set kan gennemføres.
 I den forbindelse bemærkes, at statsforvaltningen ikke er bundet  

 af forældrenes aftaler om overvågning af samværet eller om eventuelle  

 undersøgelser af barnet i offentligt regi.
9.1.4. Sagsbehandlingen ved afvisning af anmodning om  

 ændring af samvær Hvis den, der anmoder om ændring af samvær, ikke kan påvise, at  

 der foreligger væsentligt forandrede forhold, eller at det fastsatte eller  

 aftalte samvær ikke er til barnets bedste, kan statsforvaltningen afvise at  

 behandle anmodningen uden først at have forelagt den for den anden forælder.
Som anført i afsnit 9.1. gælder dette også for afgørelser og  

 aftaler om samvær, der er truffet eller indgået før forældreansvarslovens  

 ikrafttræden.
Statsforvaltningen skal således også ved anmodninger om ændring  

 af samværet, der indgives umiddelbart efter forældreansvarsloven er trådt i  

 kraft, fortsat foretage en vurdering af, om der foreligger væsentligt  

 forandrede forhold.
Lovændringen medfører ikke i sig selv  hvis dette  

 står  

 alene  at der er tale om væsentligt forandrede forhold, idet de  

 væsentligt  

 forandrede forhold altid skal ses i relation til barnets forhold.
Hvis  

 anmodningen om ændring af samvær er begrundet i en ændring i barnets forhold,  

 f.eks. alder og udviklingstrin, bør statsforvaltningen som udgangspunkt  

 realitetsbehandle anmodningen om ændring af samværet.
 Hvis der anmodes om ændring af afhentningsstedet/-stederne og/eller  

 bestemmelser om transportudgifter efter forældreansvarslovens ikrafttræden  

 den  

 1. oktober 2007, skal statsforvaltningen realitetsbehandle  

 ændringsanmodningen,  

 jf. afsnit 6.1. Det samme gør sig gældende, hvis der efter  

 forældreansvarslovens  

 ikrafttræden den 1. oktober 2007 anmodes om ændring af et samvær med et lille  

 barn, jf. afsnit 5.2.4. Hvis anmodningen om ændring af samværet ikke er  

 begrundet, eller der er tvivl om, hvorvidt der er grundlag for at behandle  

 anmodningen, kan det være nødvendigt at indhente yderligere oplysninger fra  

 den  

 anmodende forælder.
Sandsynliggør den anmodende forælder, at betingelserne for at  

 behandle sagen er opfyldt, forelægger statsforvaltningen anmodningen for den  

 anden forælder.
Hvis den anden forælder f.eks. afkræfter den anmodende  

 forælders oplysninger, kan statsforvaltningen  efter partshøring   

 afvise at  

 behandle anmodningen eller afslå ændringen, medmindre den skønnes at være  

 bedst  

 for barnet.
 Søges der samtidig om flere ændringer, kan statsforvaltningen  

 afvise at behandle nogle af anmodningerne og realitetsbehandle de øvrige  

 spørgsmål.
I nogle situationer har den anmodende forælder ikke mulighed for  

 at påvise, at betingelserne for at få en ændring af samværet  

 realitetsbehandlet  

 er opfyldt.
Dette kan f.eks. være tilfældet, hvis samværet er blevet afslået  

 eller begrænset på grund af barnets psykiske forhold e.l.
Som udgangspunkt  

 vil en  

 samværsforælder, der ikke har del i forældremyndigheden, i sådanne  

 situationer  

 ikke kunne få fat i udtalelser om forbedringer i barnets situation, og  

 samværsforælderen vil derfor ikke kunne påvise, at der foreligger »væsentligt  

 forandrede forhold«.
I disse situationer kan statsforvaltningen ikke afvise  

 at  

 realitetsbehandle en anmodning om fastsættelse eller udvidelse af samvær,  

 medmindre  

 det må anses for udelukket, at barnets forhold kan have forandret sig på en  

 relevant måde, siden den seneste udtalelse om barnet blev udfærdiget.
 Ved at afvise at behandle anmodningen uden først at forelægge  

 den for den anden forælder, kan det undgås, at den anden forælder oplever, at  

 der konstant verserer sager, som han eller hun skal forholde sig til, og som  

 ofte belaster forælderen og ikke sjældent også barnet.
Statsforvaltningen skal begrunde et afslag på at behandle en  

 anmodning om ændring af samværet.
Afgørelsen skal derfor meddeles ansøgeren  

 skriftligt.
Samtidig skal ansøgeren orienteres om muligheden for at påklage  

 afgørelsen til Familiestyrelsen.
Endelig skal statsforvaltningen orientere  

 den  

 anden forælder om afgørelsen.
9.1.5. Oversigt over sagstyper Nedenfor følger en gennemgang af, hvilke sager  

 statsforvaltningen kan afvise at behandle, og hvilke sager statsforvaltningen  

 skal behandle efter § 39. Det bemærkes, at oversigten over sagstyper ikke er  

 udtømmende.
 Sager,  

 der kan afvises efter § 39:
 Statsforvaltningen vil  

 efter § 39 normalt kunne afvise at behandle følgende sagstyper:
   

 	  

 Sager om forhold, der  

 ikke har betydning for samværets overordnede gennemførelse.
   

 	  

 Enkeltstående ændring  

 af samvær (»ad hoc ændring«).
   

 	  

 Placering af  

 feriesamvær, medmindre statsforvaltningens afvisning af at tage stilling til  

 placeringen af feriesamvær indebærer, at barnet ikke får feriesamvær med  

 samværsforælderen.
   

 	  

 Sager, hvor forholdene  

 ikke er væsentligt forandrede.
   

 	  

 Sager, der falder uden  

 for samværsbegrebet.
   

 	  

 Henvendelser, der  

 vedrører barnets almindelige opdragelse m.v.
 Som eksempler på ovenstående kan nævnes følgende sager:
   

 	  

 Sager om ændringer af afhentningsstedet/-stederne eller  

 afhentningstidspunktet,  

 medmindre spørgsmålet har betydning for, om samværet overordnet set kan  

 gennemføres, eller ændringsanmodningen er begrundet i forældreansvarslovens  

 nye  

 regler om transport.
   

 	  

 Sager om bortfald/flytning af samvær, f.eks. for at barnet kan  

 deltage i en af forældrenes bryllup, bedsteforældrenes guldbryllup eller  

 sted-  

 eller halvsøskendes barnedåb, fødselsdag eller konfirmation.
   

 	  

 Henvendelser om f.eks. sengetider, tøj, mad og medieforbrug og  

 opdragelse i almindelighed.
 Sager,  

 der ikke kan afvises efter § 39:
 Statsforvaltningen vil  

 normalt ikke kunne afvise at behandle følgende sager:
   

 	  

 Førstegangsfastsættelse af samvær.
   

 	  

 Sager, hvor ændringen vil være bedst for barnet.
   

 	  

 Sager, hvor der er tvivl om, hvorvidt ændringen vil være bedst for barnet.
   

 	  

 Sager, hvor forholdene er væsentligt forandrede.
 Som eksempler på disse  

 sagstyper kan nævnes:
   

 	  

 Sager, hvor anmodning om ændring begrundes med, at samværsforælderen  

 er blevet ustabil (f.eks. som følge af uligevægtighed, psykisk sygdom,  

 misbrugsproblemer m.v.).
   

 	  

 Anmodning om ændring p.g.a. overgreb, f.eks. incest eller vold.
   

 	  

 Sager, hvor der i øvrigt er væsentligt forandrede forhold,  

 f.eks. fordi afgørelsen er truffet, eller aftalen er indgået for lang tid  

 siden, og barnet nu er væsentligt ældre, barnet har en anden holdning til  

 samværet end tidligere, der er sket flytning, jobskifte eller lignende, eller  

 samværsforælderen ikke udnytter samværet.
   

 	  

 Sager, hvor der er sket ændringer, der bevirker, at samværet  

 ikke kan gennemføres på en hensigtsmæssig måde for barnet, f.eks. ændringer i  

 barnets skolegang eller fritidsinteresser, eller der er sket en væsentlig  

 forøgelse af konfliktniveauet mellem forældrene.
   

 	  

 Sager, hvor forældrene på grund af et meget højt konfliktniveau  

 ikke vil kunne få det løbende samvær til at fungere, medmindre det fastlægges  

 mere detaljeret.
10. Erstatningssamvær Hvis et samvær ikke er  

 blevet gennemført, kan der anmodes om fastsættelse af erstatningssamvær.
Forældreansvarsloven  

 indebærer en opstramning af praksis for fastsættelse af erstatningssamvær på  

 en  

 række områder.
Baggrunden for dette er, at det er grundlæggende principper i  

 forældreansvarsloven, at det er barnet, der har ret til samvær, og at det er  

 begge forældres ansvar, at samværet virkeliggøres, jf. §§ 4 og 19.
Det er herefter det helt  

 klare udgangspunkt, at der i sager, hvor bopælsforælderen uden påviselig  

 grund  

 hindrer barnets kontakt til samværsforælderen, bør fastsættes  

 erstatningssamvær, også selvom der er tale om enkeltstående aflysninger.  

 Dette  

 kan f.eks. være tilfældet, hvor bopælsforælderen holder barnet hjemme uden  

 begrundelse, eller hvor bopælsforælderen uden held har forsøgt at bytte  

 samværsweekend,  

 og herefter  trods manglende accept fra samværsforælderen  holder  

 barnet  

 hjemme på samværsdagen.
Om samarbejdschikane henvises til afsnit 11.
Derudover bør der i sager,  

 hvor fraværet af samværet har betydning for barnets kontakt til  

 samværsforælderen,  

 i højere grad fastsættes erstatningssamvær.
Dette kan f.eks. være tilfældet,  

 hvis der kun er samvær i meget begrænset omfang, hvis samværet aflyses  

 gentagne  

 gange over en kortere periode, eller hvis samværet aflyses i større omfang  

 end  

 ellers på grund af, at bopælsforælderen holder mere ferie end normalt, eller  

 fordi ferien ikke holdes sammenhængende.
I relation til det  

 skærpede ændringskriterium i § 39 bemærkes, at anmodninger om  

 erstatningssamvær  

 på grundlag af samarbejdschikane, eller hvor fraværet af samvær har betydning  

 for kontakten, skal realitetsbehandles af statsforvaltningen.
Disse sager kan  

 statsforvaltningen således ikke afvise at behandle efter § 39.
Der fastsættes fortsat  

 normalt ikke erstatningssamvær, når aflysningen af samværet skyldes  

 samværsforælderens  

 forhold.
Ligeledes bør der normalt ikke fastsættes erstatningssamvær, hvis  

 samværet  

 aflyses på grund af barnets forhold, f.eks. på grund af barnets sygdom, eller  

 fordi barnet skal på lejrskole, spejdertur e.l.
I disse situationer vil en  

 anmodning om erstatningssamvær kunne afvises efter § 39.
Statsforvaltningen skal  

 dog altid være opmærksom på, om aflysningerne har et sådant omfang, at det  

 svækker kontakten mellem barnet og samværsforælderen.
Er dette tilfældet vil  

 der kunne fastsættes erstatningssamvær.
 Når statsforvaltningen  

 afviser at behandle en anmodning om erstatningssamvær efter § 39, skal  

 statsforvaltningen tilbyde børnesagkyndig rådgivning eller konfliktmægling,  

 jf.  

 afsnit 9.1.
 Om fogedrettens mulighed  

 for at fastsætte erstatningssamvær henvises til afsnit 18.
11. Sager hvor  

 der er samarbejdschikane Forældrenes evne til at samarbejde omkring barnet er et vigtigt  

 element i forældreansvarsloven og derfor et forhold, der kan tillægges  

 betydelig vægt ved afgørelser om samvær.
I dette afsnit beskrives  

 samarbejdschikane nærmere, samtidig med at der kort redegøres for betydningen  

 af samarbejdschikane i relation til afgørelser om samvær.
Samarbejdschikane kan udøves af begge forældre, og et manglende  

 samarbejde kan således bero på både bopælsforælderens og samværsforælderens  

 forhold.
Da samarbejdschikane således retter sig mod både bopælsforælderen og  

 samværsforælderen, anvendes begrebet »samarbejdschikane« i stedet for  

 »samværschikane«.
Samarbejdschikane fra bopælsforælderens side kan f.eks. komme  

 til udtryk i form af samværschikane, hvor konflikterne omkring samarbejdet og  

 barnet skyldes, at den ene forælder uden påviselig grund søger at hindre den  

 anden forælders kontakt til barnet.  

 Statsforvaltningen  

 skal være særligt opmærksom på disse sager og hurtigt gribe ind over for  

 samarbejdschikane fra bopælsforælderens side.
Dette skyldes, at det kan være  

 en  

 stor belastning for barnet, hvis den ene forælder konstant hindrer den anden  

 forælders kontakt til barnet og vanskeliggør et samarbejde om barnet.  

 Derudover  

 følger det af § 19, stk. 1, at barnet har ret til kontakt til begge sine  

 forældre, og at begge forældre har et ansvar for, at samværet virkeliggøres,  

 jf. § 19, stk. 1.
Hvis statsforvaltningen  

 bliver opmærksom på, at der foreligger samarbejdschikane fra  

 bopælsforælderens  

 side i en konkret sag, skal statsforvaltningen så tidligt som muligt i  

 sagsforløbet gennem en børnesagkyndig undersøgelse forsøge at afklare, hvad  

 grundlaget for hindringen af samværet er.
Det er vigtigt tidligt at få  

 afdækket  

 konfliktens kerne, og herefter gennem tilbud om børnesagkyndig rådgivning og  

 konfliktmægling m.v. forsøge at få forældrene til at forstå barnets  

 perspektiv,  

 så årelange tovtrækkerier og konflikter omkring barnet undgås.
Behandlingen  

 af  

 sådanne sager bør ske hurtigst muligt efter samværshindringen.
 Samarbejdschikane fra  

 bopælsforælderens side har endvidere betydning i relation til afgørelser om  

 erstatningssamvær, jf. afsnit 10, og kan også få betydning for sager om  

 afslag  

 og ophævelse af samvær, jf. afsnit 13.1.2.6.
Samarbejdschikane kan også foreligge på grund af  

 samværsforælderens forhold.
En samværsforælders manglende samarbejde eller  

 chikane af bopælsforælderen og dennes familie, f.eks. i form af vedvarende  

 trusler om vold, eller det forhold, at samværsforælderen konstant opsøger  

 eller  

 kontakter familien uden for det aftalte tidsrum, evt. på trods af et tilhold,  

 er således hensyn, der kan indgå i vurderingen af omfanget af et samvær,  

 herunder om der skal gives afslag på en anmodning om samvær, eller hvorvidt  

 et  

 eksisterende samvær skal ophæves.
 Det kan også få betydning for omfanget af samværet, hvis en  

 samværsforælder hindrer forældrenes samarbejde, f.eks. ved vedvarende og uden  

 rimelig grund at rette henvendelse til statsforvaltningen, kommunen eller  

 andre  

 myndigheder med anmodninger eller anmeldelser mod den anden forælder e.l.,  

 eller gennem uberettigede tilbageholdelser af barnet efter endt samvær og  

 lign.  

 at medvirke til, at forældrenes samarbejde lider skade på en sådan måde, at  

 det  

 går ud over barnet.
12. Midlertidige afgørelser om samvær Statsforvaltningen kan  efter anmodning  træffe afgørelse om  

 midlertidigt samvær eller om anden kontakt under en sag om forældremyndighed,  

 om barnets bopæl eller om samvær, jf. § 29, stk. 1, 1. pkt.
En afgørelse om  

 midlertidigt samvær skal  som ved alle afgørelser efter loven   

 træffes ud  

 fra, hvad der er bedst for barnet, jf. § 4. Statsforvaltningen skal således  

 også i sager om midlertidigt samvær sørge for, at barnets perspektiv bliver  

 belyst, før der træffes afgørelse.
Midlertidigt samvær kan fastsættes i op  

 til  

 7 dage ud af 14 dage, jf. § 21, stk. 2. Der henvises til afsnit 5.2. om  

 samværets omfang.
Afgørelser om midlertidigt samvær skal træffes hurtigst muligt og så vidt  

 muligt inden 4 uger, efter anmodningen er modtaget i statsforvaltningen.
Der  

 kan i den konkrete sag være omstændigheder, der gør, at en afgørelse om  

 midlertidigt samvær skal træffes straks.
 Om rettens kompetence til at træffe midlertidige afgørelser om  

 samvær henvises til afsnit 17. Anden kontakt er nærmere beskrevet i afsnit  

 14.
 § 29, stk. 1, 1. pkt., giver statsforvaltningen adgang til at  

 fastsætte midlertidigt samvær i tre situationer: Under behandlingen af en  

 forældremyndighedssag, under behandlingen af en sag om barnets bopæl og under  

 behandlingen  

 af en sag om samvær.
Reglerne om midlertidigt samvær giver mulighed for at imødegå de  

 problemer, som kan opstå, hvis sagsbehandlingen trækker ud, hvilket f.eks.  

 kan  

 skyldes forvaltningslovens partshøringsregler, gennemførelse af rådgivning  

 eller  

 konfliktmægling eller nærmere undersøgelser i sagen.
Ved at fastsætte  

 midlertidigt samvær i sådanne situationer kan man sørge for, at barnets  

 forbindelse med den forælder, som barnet ikke bor hos, etableres eller  

 bevares,  

 mens sagen behandles.
For at nå dette mål er det nødvendigt hurtigt at træffe  

 en afgørelse, hvilket efter omstændighederne kan medføre, at der fastsættes  

 samvær, uden at alle de almindelige processuelle regler er fulgt.
Der må normalt ikke fastsættes midlertidigt samvær, før den af  

 forældrene, der har barnet boende, er blevet orienteret om anmodningen om  

 fastsættelse af samvær og har fået mulighed for at kommentere den.  

 Statsforvaltningen skal også altid forsøge at foretage den fornødne  

 partshøring  

 af samværsforælderen, eventuelt telefonisk.
Det kan dog i nogle sager efter  

 en  

 konkret vurdering være nødvendigt at undlade partshøring, jf.  

 forvaltningslovens § 19, stk. 2, nr. 3, af hensyn til barnets bedste.
Efter forvaltningslovens § 19, stk. 2, nr. 3, gælder  

 partshøringspligten efter § 19, stk. 1, ikke, hvis partens interesse i, at  

 sagens afgørelse udsættes, findes at burde vige for væsentlige hensyn til  

 offentlige  

 eller private interesser, der taler imod en sådan udsættelse.
Bestemmelsen  

 tilsigter netop at give hjemmel til, at myndigheden kan træffe afgørelse uden  

 iværksættelse af partshøring i de tilfælde, hvor det er af væsentlig  

 betydning  

 at træffe en foreløbig afgørelse.
Ved beslutningen om at træffe en midlertidig afgørelse uden fuldstændig  

 partshøring kan det blandt andet tillægges betydning, hvor længe kontakten  

 mellem barnet og den samværssøgende har været brudt, ligesom der kan lægges  

 vægt på barnets alder.
Hvis statsforvaltningen træffer afgørelse om samvær  

 uden  

 partshøring, skal statsforvaltningen i afgørelsen begrunde den manglende  

 partshøring.
 Statsforvaltningen bør i forbindelse med behandlingen af en sag  

 vejlede forældrene om muligheden for at fastsætte midlertidigt samvær.  

 Statsforvaltningen skal være særlig opmærksom på at vejlede om muligheden for  

 at fastsætte midlertidigt samvær, når der ikke er samvær mellem barnet og den  

 samværssøgende, eller når der kun er kontakt i meget begrænset omfang.  

 Vejledningspligten bortfalder dog, når det fremgår af sagen, at der er  

 kontakt mellem  

 barnet og den samværssøgende i et for den konkrete sag rimeligt omfang.
Efter § 30 kan en midlertidig afgørelse ændres.
Kriteriet for  

 ændring af en midlertidig afgørelse er, at ændringen er bedst for barnet, jf.  

 §  

 4.
 Hvis statsforvaltningen beslutter at afslå en anmodning om at  

 fastsætte midlertidigt samvær, skal afgørelsen begrundes.
Spørgsmålet om fastsættelse af midlertidigt samvær er gennemgået  

 i afsnit 12.1., 12.2. og 12.3. I afsnit 12.4. gennemgås afgørelser om  

 midlertidig suspension eller begrænsning af fastsat samvær.
Endelig beskrives  

 Familiestyrelsens adgang til at træffe midlertidige afgørelser i afsnit 12.5.
12.1. Fastsættelse af midlertidigt samvær under en  

 samværssag Afgørende for fastsættelse af midlertidigt samvær er, hvad der  

 er bedst for barnet under sagen, jf. § 4. Statsforvaltningen skal således  

 sørge  

 for, at barnets perspektiv bliver belyst, før der træffes afgørelse om  

 midlertidigt samvær.
Kriteriet om barnets bedste er særlig vigtigt at holde  

 sig  

 for øje i tilfælde, hvor der træffes en afgørelse om midlertidigt samvær på  

 grundlag af en mindre omfattende sagsforberedelse.
 Statsforvaltningen kan fastsætte vilkår for udøvelsen af et midlertidigt  

 samvær efter de almindelige bestemmelser, jf. § 21.
 Som eksempler på, hvornår der bør fastsættes midlertidigt  

 samvær, kan nævnes følgende situationer:
   

 	  

 Der er lang ventetid  

 på at komme til rådgivning.
   

 	  

 Undersøgelser i sagen,  

 f.eks. børnesagkyndige undersøgelser, trækker ud.
   

 	  

 Den samværssøgende har  

 indtil for nylig boet sammen med barnet eller på anden måde haft kontakt med  

 barnet, og der ikke er grund til pause i samværet.
   

 	  

 Der har tidligere  

 været aftaler om samvær.
Er der tvivl om, hvad der i den konkrete sag vil være bedst for  

 barnet, kan fastsættelse af overvåget samvær i en periode være et fornuftigt  

 alternativ, indtil det nærmere er undersøgt, om der er noget til hinder for  

 samvær uden overvågning.
Overvåget samvær er nærmere beskrevet i afsnit 6.2.
 Hvis statsforvaltningen ikke er i tvivl om, at der skal  

 være samvær, men der er usikkerhed om omfanget af samværet, bør der hurtigst  

 muligt etableres samvær med et omfang, som statsforvaltningen mener, samværet  

 i  

 hvert fald skal have.
 En midlertidig afgørelse om samvær gælder, indtil der foreligger  

 en endelig afgørelse om samværet, der kan fuldbyrdes, en aftale om samværet  

 eller en afgørelse eller aftale om anden kontakt, jf. § 29, stk. 2. Er der  

 efterfølgende indgået en aftale om samværet, vil en sådan aftale således føre  

 til, at en midlertidig afgørelse om samvær falder bort, også selvom aftalen  

 ikke indeholder en tvangsfuldbyrdelsesklausul, jf. retsplejelovens § 478,  

 stk.  

 1, nr. 3.
12.2. Fastsættelse af midlertidigt samvær under en  

 forældremyndighedssag Også under en forældremyndighedssag kan der opstå behov for  

 hurtigt at træffe en midlertidig afgørelse om f.eks. fastsættelse af samvær.  

 Dette vil ofte være ubetænkeligt i situationer, hvor den samværssøgende for  

 nylig  

 har boet sammen med barnet.
 En midlertidig afgørelse om samvær kan tilgodese barnets behov  

 for at have en tæt kontakt til begge forældre i den tid, der går, indtil den  

 endelige afgørelse om forældremyndigheden foreligger.
En midlertidig afgørelse om samvær vil f.eks. kunne træffes  

 under en forældremyndighedssag, hvor der også er truffet en midlertidig  

 afgørelse om forældremyndighed eller en midlertidig afgørelse om barnets  

 bopæl,  

 hvis bopælsspørgsmålet også er rejst under forældremyndighedssagen.
Om  

 midlertidige afgørelser om samvær under behandlingen af en sag om barnets  

 bopæl  

 henvises til afsnit 12.3.
 Afgørende for fastsættelse af midlertidigt samvær er  som  

 ovenfor anført  hvad der er bedst for barnet under sagen, jf. § 4.  

 Statsforvaltningen skal således sørge for, at barnets perspektiv bliver  

 belyst,  

 før der træffes afgørelse om midlertidigt samvær.
Omfanget af et midlertidigt samvær under en verserende  

 forældremyndighedssag skal fastlægges i lyset af, at det er meningen, at  

 barnet  

 skal bevare kontakten med begge forældre under forældremyndighedssagen.
Det  

 er  

 muligt at træffe afgørelse om, at barnet kan have samvær i 7 dage ud af 14  

 dage  

 (deleordning), jf. § 21, stk. 2, under forældremyndighedssagens behandling,  

 hvis dette er bedst for barnet.
 En afgørelse om midlertidigt samvær under en  

 forældremyndighedssag bortfalder, hvis der træffes en endelig afgørelse om  

 samvær, der kan fuldbyrdes, eller der indgås en aftale om samværet, også  

 selvom  

 aftalen ikke indeholder en tvangsfuldbyrdelsesklausul, jf. retsplejelovens §  

 478, stk. 1, nr. 3.
 En midlertidig afgørelse om samvær bortfalder således ikke, når  

 der er truffet endelig afgørelse i forældremyndighedssagen, men alene når der  

 er taget endelig stilling til samværet ved en afgørelse eller aftale herom.  

 Er  

 der truffet en midlertidig afgørelse om forældremyndighed og en midlertidig  

 afgørelse om barnets samvær med den forælder, der ikke har barnet boende, må  

 den midlertidige afgørelse om samvær dog anses for bortfaldet, hvis der  

 efterfølgende bliver truffet en endelig forældremyndighedsafgørelse om, at  

 »samværs«forælderen  

 får forældremyndigheden alene over barnet.
Der er mulighed for under en forældremyndighedssag at anmode  

 statsforvaltningen om fastsættelse af samvær efter § 19, stk. 2, jf. § 21, i  

 stedet for at anmode om midlertidigt samvær efter § 29, stk. 1, 1. pkt.
Dette  

 kan ske, blot der er enighed om, hos hvem af forældrene barnet har bopæl.  

 Statsforvaltningen  

 må således træffe en endelig afgørelse om samværet efter § 21, hvis der  

 anmodes  

 herom.
Hvis der træffes afgørelse om samværet efter § 21, bortfalder  

 samværsafgørelsen, hvis forældremyndighedssagen afsluttes med, at  

 samværsforælderen  

 får forældremyndigheden alene.
 Hvis der anmodes om fastsættelse af samvær efter § 19, stk. 2,  

 jf. § 21, mens der verserer en forældremyndighedssag, skal der tages hensyn  

 til  

 de samme forhold som ved midlertidige afgørelser efter § 29, stk. 1, 1. pkt.  

 Det er som følge heraf Familiestyrelsens opfattelse, at en afgørelse efter §  

 21  

 under en forældremyndighedssag bør træffes som en foreløbig afgørelse,  

 således  

 at det fremgår af afgørelsen, at samværet kun har virkning for tiden, og at  

 det  

 samtidig bestemmes, hvad der derefter skal gælde.
Er en sag om forældremyndighed indbragt for retten, kan  

 forældrene  eller en af dem  samtidig anmode retten om, at også  

 spørgsmålet  

 om samvær, herunder eventuelt også spørgsmålet om midlertidigt samvær,  

 afgøres  

 under retssagen.
Dette vil være det mest hensigtsmæssige, idet retten således  

 kan tage samlet stilling til barnets kontakt til begge forældre.
Om rettens  

 kompetence til at træffe afgørelser om samvær henvises til afsnit 17.
 Statsforvaltningen bør altid vejlede forældrene om, at det kan  

 være hensigtsmæssigt, at retten både behandler spørgsmålet om  

 forældremyndighed  

 og samvær, herunder eventuelt også spørgsmålet om midlertidigt samvær, hvis  

 der  

 indbringes en forældremyndighedssag for retten, da retten således kan  

 foretage  

 en helhedsbedømmelse af barnets samlede kontakt til begge forældre.
Hvis statsforvaltningen under behandlingen af en  

 forældremyndighedssag modtager en anmodning om fastsættelse af midlertidigt  

 samvær, bør statsforvaltningen dog som udgangspunkt altid behandle  

 anmodningen,  

 inden forældremyndighedssagen indbringes for retten.
Dette skyldes, at der  

 kan  

 være behov for at træffe en hurtig afgørelse om samværet af hensyn til  

 barnet.  

 Statsforvaltningen må inden sagens indbringelse for retten søge afklaret, om  

 forældrene ønsker, at statsforvaltningen færdigbehandler samværssagen, efter  

 den midlertidige afgørelse om samvær er truffet, eller om de ønsker, at  

 retten  

 tager stilling til både forældremyndighed og samvær.
Hvis forældrene eller en  

 af dem ønsker, at retten også tager stilling til samværet, skal  

 statsforvaltningen afslutte samværssagen.
I disse tilfælde skal  

 statsforvaltningen i forbindelse med sagens indbringelse for retten,  

 orientere  

 retten om, at samværsspørgsmålet også ønskes behandlet af retten.  

 Statsforvaltningen  

 kan således ikke træffe afgørelse om samvær, såfremt en eller begge forældre  

 ønsker samværet afgjort under rettens behandling af en sag om  

 forældremyndighed  

 eller barnets bopæl.
Hvis forældrene ønsker, at samværssagen færdigbehandles  

 i  

 statsforvaltningen, skal statsforvaltningen oplyse dette til retten i  

 forbindelse med sagens indbringelse.
 Statsforvaltningen skal også være opmærksom på, at der særligt i sager,  

 hvor der er fælles forældremyndighed, og den ene forælder er flyttet på  

 krisecenter med barnet på grund af vold i familien, og volden er  

 tilstrækkeligt  

 dokumenteret, f.eks. ved anmeldes til politiet eller kommunen eller ved  

 krisecentererklæring, kan være behov for samtidig med en midlertidig  

 afgørelse  

 om forældremyndighed at træffe en midlertidig afgørelse om suspension af  

 samvær,  

 jf. afsnit 12.4.  

 Anvendelsen af midlertidige afgørelser i form af  

 suspension eller begrænsning af samvær i sager, hvor der er påstand om vold,  

 er  

 nærmere omtalt i afsnit 13.1.2.7.
12.3. Fastsættelse af midlertidigt samvær under en sag  

 om barnets bopæl Som følge af, at retten efter § 17  hvis der er fælles  

 forældremyndighed  kan træffe afgørelse om, hos hvem af forældrene  

 barnet skal  

 bo, er statsforvaltningens adgang til at fastsætte midlertidigt samvær efter  

 §  

 29, stk. 1, 1. pkt., udvidet til også at omfatte disse sager.
Ved stillingtagen til omfanget af et midlertidigt samvær, skal  

 statsforvaltningen  som i sager om midlertidigt samvær under en  

 forældremyndighedssag  have for øje, at det er meningen, at barnet skal  

 bevare  

 kontakten med begge forældre under bopælssagen.
Det er muligt at træffe  

 afgørelse om, at barnet kan have samvær i 7 dage ud af 14 dage (deleordning),  

 jf. § 21, stk. 2, under bopælssagens behandling, hvis dette er bedst for  

 barnet.
 En afgørelse om midlertidigt samvær under en sag om barnets  

 bopæl skal dog altid træffes ud fra, hvad der er bedst for barnet, jf. § 4,  

 og  

 statsforvaltningen skal således sørge for, at barnets perspektiv bliver  

 belyst.
 En afgørelse om midlertidigt samvær under en sag om barnets  

 bopæl bortfalder, hvis der træffes en endelig afgørelse om samvær, der kan  

 fuldbyrdes, eller der indgås en aftale om samværet, også selvom aftalen ikke  

 indeholder en tvangsfuldbyrdelsesklausul, jf. retsplejelovens § 478, stk. 1,  

 nr. 3.
En midlertidig afgørelse om samvær bortfalder således ikke, når  

 der er truffet endelig afgørelse i bopælssagen, men alene når der er taget  

 endelig stilling til samværet ved en afgørelse eller aftale herom.
Er der  

 truffet en midlertidig afgørelse om barnets bopæl og en midlertidig afgørelse  

 om barnets samvær med den forælder, der ikke har barnet boende, må den  

 midlertidige afgørelse om samvær dog anses for bortfaldet, hvis der  

 efterfølgende bliver truffet en endelig bopælsafgørelse om, at barnets skal  

 bo  

 hos »samværs«forælderen.
Der er mulighed for under en bopælssag at anmode  

 statsforvaltningen om fastsættelse af samvær efter § 19, stk. 2, jf. § 21, i  

 stedet for at anmode om midlertidigt samvær efter § 29, stk. 1, 1. pkt.
Dette  

 kan ske, blot der er enighed om, hos hvem barnet for tiden har bopæl.
Hvis  

 der  

 træffes afgørelse om samværet efter § 21, bortfalder samværsafgørelsen, hvis  

 bopælssagen afsluttes med, at barnet skal have bopæl hos samværsforælderen.
Hvis der anmodes om fastsættelse af samvær efter § 19, stk. 2,  

 jf. § 21, mens der verserer en bopælssag, skal der tages hensyn til de samme  

 forhold som ved midlertidige afgørelser efter § 29, stk. 1, 1. pkt.
Det er  

 som  

 følge heraf Familiestyrelsens opfattelse, at en afgørelse efter § 21 under en  

 bopælssag bør træffes som en foreløbig afgørelse, således at det fremgår af  

 afgørelsen, at samværet kun har virkning for tiden, og at det samtidig  

 bestemmes, hvad der derefter skal gælde.
Hvis forældrene på forhånd er klar over, at der både er uenighed  

 om barnets bopæl og om samværet, vil forældrene  eller en af dem   

 normalt  

 samtidig anmode retten om, at også spørgsmålet om samvær, herunder eventuelt  

 også spørgsmålet om midlertidigt samvær, afgøres under retssagen om barnets  

 bopæl.
Dette vil også i disse sager være mest hensigtsmæssigt, idet retten  

 således kan foretage en helhedsbedømmelse af barnets samlede kontakt til  

 begge  

 forældre.
 Statsforvaltningen bør altid vejlede forældrene om, at det kan  

 være hensigtsmæssigt, at retten både behandler spørgsmålet om barnets bopæl  

 og  

 samvær, herunder eventuelt også spørgsmålet om midlertidigt samvær, hvis der  

 anlægges en sag om barnets bopæl ved retten, således at begge spørgsmål kan  

 behandles af samme myndighed.
Hvis statsforvaltningen under behandlingen af en bopælssag  

 modtager en anmodning om fastsættelse af midlertidigt samvær, bør  

 statsforvaltningen dog som udgangspunkt altid behandle anmodningen, inden  

 bopælssagen indbringes for retten.
Dette skyldes, at der kan være behov for  

 at  

 træffe en hurtig afgørelse om samværet af hensyn til barnet.  

 Statsforvaltningen  

 må inden sagens indbringelse for retten søge afklaret, om forældrene ønsker,  

 at  

 statsforvaltningen færdigbehandler samværssagen, efter den midlertidige  

 afgørelse om samvær er truffet, eller om de ønsker, at retten tager stilling  

 til både barnets bopæl og samvær.
Hvis forældrene eller en af dem ønsker, at  

 retten også tager stilling til samværet, skal statsforvaltningen afslutte  

 samværssagen.
I disse tilfælde skal statsforvaltningen i forbindelse med  

 sagens  

 indbringelse for retten, orientere retten om, at samværsspørgsmålet også  

 ønskes  

 behandlet af retten.
Statsforvaltningen kan således ikke træffe afgørelse om  

 samvær,  

 såfremt en eller begge forældre ønsker samværet afgjort under rettens  

 behandling af en sag om forældremyndighed eller barnets bopæl.
Hvis  

 forældrene  

 ønsker, at samværssagen færdigbehandles i statsforvaltningen, skal  

 statsforvaltningen oplyse dette til retten i forbindelse med sagens  

 indbringelse.
12.4. Midlertidige afgørelser om suspension eller  

 begrænsning af samvær Efter § 29, stk. 1, 1. pkt., jf. § 30, er der adgang til  

 midlertidigt at begrænse eller suspendere et eksisterende samvær.
Inden statsforvaltningen træffer afgørelse om suspension eller  

 væsentlig begrænsning af samværet, skal samværsforælderen i overensstemmelse  

 med de sædvanlige regler som udgangspunkt altid partshøres.
Efter  

 omstændighederne kan statsforvaltningen fastsætte en kort svarfrist.
Skønnes  

 det, at barnets velfærd er truet, og er samværet umiddelbart forestående, kan  

 afgørelsen undtagelsesvis træffes uden partshøring.
Dette er nærmere omtalt i  

 afsnit 20.
 Kriteriet for midlertidige afgørelser om suspension eller  

 begrænsning af samvær efter § 29, stk. 1, 1. pkt., jf. § 30, er, at  

 afgørelsen  

 skal træffes efter, hvad der er bedst for barnet, jf. § 4. Det er i den  

 forbindelse vigtigt, at statsforvaltningen sørger for at belyse barnets  

 perspektiv.
Statsforvaltningen skal være opmærksom på, at der kan være behov  

 for at træffe en midlertidig afgørelse om suspension af samværet i sager,  

 hvor  

 der for en periode er behov for at friholde barnet fra en konflikt, mens  

 statsforvaltningens oplysning af sagen er i gang, eller der foregår  

 bestræbelser på at bibringe forældrene en forståelse for barnets og deres  

 egen  

 situation.
Midlertidige afgørelser i sager om samvær vil kunne virke  

 fremmende  

 for at opnå løsninger mellem forældrene, som begge forældre kan acceptere og  

 er  

 indforstået med at efterkomme.
Udgangspunktet i sådanne sager er, at der  

 efter  

 en periode med »samværsstop« fortsat er samvær, medmindre det under den  

 fortsatte sagsbehandling har vist sig, at det er bedst for barnet, at  

 samværet  

 ophæves.
Der er også mulighed for, at forældrene på f.eks. et vejledningsmøde  

 med bistand fra børnesagkyndige aftaler en »prøveordning«, f.eks. i form af  

 begrænset eller overvåget samvær i en periode, med henblik på, at forældrene  

 derved bibringes en forståelse af barnets perspektiv.
 Statsforvaltningen skal også være opmærksom på, at der særligt i sager,  

 hvor der er fælles forældremyndighed, og den ene forælder er flyttet på  

 krisecenter med barnet på grund af vold i familien, og volden er  

 tilstrækkeligt  

 dokumenteret, f.eks. ved anmeldelse til politiet eller kommunen eller ved  

 krisecentererklæring, kan være behov for samtidig med en midlertidig  

 afgørelse  

 om forældremyndighed at træffe en midlertidig afgørelse om suspension af  

 samvær.
 Anvendelsen af midlertidige afgørelser i form af suspension  

 eller begrænsning af samvær i sager, hvor der er påstand om vold eller  

 grænseoverskridende handlinger, er nærmere omtalt i afsnit 13.1.2.7. og  

 13.1.2.8.
En afgørelse om midlertidig begrænsning/suspension af samvær må  

 ikke være mere indgribende, end situationen nødvendiggør.
Det er dog altid  

 barnets bedste, der er afgørende ved vurderingen af sagen.
12.5. Familiestyrelsens adgang til at træffe  

 midlertidige afgørelser Efter § 29, stk. 3, kan adgangen til at træffe midlertidige  

 afgørelser i helt særlige tilfælde udøves af ministeren for familie- og  

 forbrugeranliggender.
I praksis er behandlingen af klagesager m.v. overladt til  

 Familiestyrelsen.
I den forbindelse modtager Familiestyrelsen jævnligt  

 anmodninger om ændring af samvær eller forældremyndighed i situationer, hvor  

 statsforvaltningen endnu ikke har taget stilling til sagen.
Normalt  

 videresender Familiestyrelsen i sådanne situationer anmodningen til den  

 statsforvaltning, der skal behandle sagen.
I enkelte tilfælde er sagen  

 imidlertid så hastende, at det ikke vil være muligt at nå at anmode  

 statsforvaltningen  

 om at tage stilling til anmodningen.
Det kan f.eks. være i sager, hvor der er  

 frygt for, at barnet udsættes for vold, seksuelle krænkelser eller andre  

 grænseoverskridende handlinger, eller hvor barnets psykiske eller fysiske  

 velfærd er truet.
I disse situationer har Familiestyrelsen efter § 29, stk. 3, hjemmel  

 til at træffe midlertidige afgørelser i 1. instans.
Der vil ikke være  

 mulighed  

 for at påklage sådanne afgørelser, men styrelsen vil kunne genoptage sagen,  

 såfremt en part efterfølgende anmoder herom.
13. Afslag på og ophævelse af samvær Selvom det er lovens  

 udgangspunkt, at barnet har ret til samvær med den forælder, som det ikke har  

 bopæl hos, er der dog tilfælde, hvor det må antages, at det vil være bedst  

 for  

 barnet, at der ikke fastsættes samvær.
Statsforvaltningen kan efter § 21, stk. 4, meddele afslag på  

 fastsættelse af samvær eller ophæve en eksisterende aftale eller afgørelse om  

 samvær.
En afgørelse om afslag på eller ophævelse af samvær skal altid  

 træffes  

 ud fra, hvad der er bedst for barnet, jf. § 4.
 Sager om afslag på eller ophævelse af samvær er oftest  

 komplicerede sager og sager med et højt konfliktniveau med alvorlige  

 konsekvenser for de involverede, og en afgørelse om afslag på eller ophævelse  

 af samvær vil normalt kræve en særlig grundig sagsoplysning.  

 Statsforvaltningens  

 behandling og oplysning af sager, hvor der anmodes om afslag på eller  

 ophævelse  

 af samværet, er nærmere beskrevet i afsnit 13.1., som også indeholder  

 eksempler  

 på sagstyper, der kan føre til afslag på eller ophævelse af samværet.
I sager, hvor der er påstand om grænseoverskridende handlinger, gør  

 særlige forhold sig gældende.
Sagsbehandlingen, sagsoplysningen og  

 statsforvaltningens afgørelser i disse sager er derfor nærmere beskrevet i  

 afsnit 13.1.2.8.
Statsforvaltningen skal i forbindelse med behandling af  

 samværssager altid være opmærksom på, om der er grundlag for at foretage  

 underretning til kommunen om forhold omkring barnet.
Statsforvaltningens  

 underretningspligt er nærmere beskrevet i afsnit 13.2.
13.1. Sagens behandling og oplysning I sager om afslag på og ophævelse af samvær skal statsforvaltningen  

 være særlig opmærksom på at belyse barnets perspektiv og synliggøre barnet i  

 sagsbehandlingen.
Når statsforvaltningen modtager en anmodning om afslag på eller  

 ophævelse af samvær, skal statsforvaltningen normalt indkalde forældrene til  

 et  

 vejledningsmøde, jf. § 31, stk. 2. Formålet med mødet er at finde frem til,  

 om  

 der er mulighed for at opnå en forligsmæssig løsning, der er til barnets  

 bedste.
Samtidig vil de oplysninger, som forældrene fremkommer med på mødet,  

 indgå i statsforvaltningens oplysningsgrundlag.
Det er vigtigt, at forældrene  

 under vejledningsmødet fastholdes i, at det er barnets perspektiv, der er  

 afgørende for vurderingen af samværet.
På grund af disse sagers karakter vil  

 det være hensigtsmæssigt, at både en juridisk sagsbehandler og en  

 børnesagkyndig  

 deltager i dette møde.
Selvom det er lovens klare udgangspunkt, at statsforvaltningen  

 skal indkalde til et vejledningsmøde i forbindelse med behandlingen af en  

 samværssag, kan statsforvaltningen dog undlade dette, hvis det findes  

 unødvendigt eller uhensigtsmæssigt, jf. § 31, stk. 2. Hvis der f.eks. er tale  

 om en sag, hvor der er påstand om vold eller grænseoverskridende handlinger,  

 kan statsforvaltningen således overveje, om det er hensigtsmæssigt at  

 indkalde  

 forældrene til et vejledningsmøde, eller om det er bedst at behandle sagen på  

 skriftligt grundlag.
I særlige tilfælde kan statsforvaltningen også vælge at  

 indkalde forældrene til separate møder.
Der henvises i øvrigt til afsnit 3.
Statsforvaltningen skal i disse sager være særlig opmærksom på,  

 om der af hensyn til barnet er behov for at træffe en midlertidig afgørelse  

 om  

 begrænsning eller suspension af samværet, mens der foregår nærmere  

 undersøgelser, eller der foregår bestræbelser på at bibringe forældrene en  

 forståelse for barnets og deres egen situation.
Det kan således være  

 nødvendigt  

 at træffe en midlertidig afgørelse, inden det næste samvær skal finde sted og  

 inden afholdelsen af vejledningsmødet med forældrene.
I en sag, hvor der er  

 behov for at træffe en hurtig midlertidig afgørelse, må det således  

 overvejes,  

 om barnets perspektiv bedst og hurtigst kan belyses ved afholdelse af et  

 vejledningsmøde eller på skriftligt grundlag.
Der henvises til afsnit 12.4.  

 om  

 midlertidige afgørelser om suspension eller begrænsning af samvær.
Hvis det ikke er muligt at opnå en forligsmæssig løsning i sagen,  

 skal statsforvaltningen sørge for, at der så tidligt som muligt sker en  

 tilstrækkelig oplysning af sagen med særlig fokus på barnets perspektiv og  

 synliggørelse af barnet i sagsbehandlingen.
Inddragelse af barnets perspektiv  

 kan  

 f.eks. ske ved afholdelse af samtaler med barnet eller ved iværksættelse af  

 en  

 børnesagkyndig undersøgelse, herunder overvåget samvær i forbindelse med en  

 undersøgelse.
Statsforvaltningen skal i sager om afslag på og ophævelse af  

 samvær være særlig opmærksom på, hvorledes barnets perspektiv bedst belyses.  

 Det vil ofte være hensigtsmæssigt i denne type sager at belyse barnets  

 perspektiv ved iværksættelse af en børnesagkyndig undersøgelse.  

 Statsforvaltningen  

 bør også være opmærksom på, at det kan være hensigtsmæssigt at indlede et  

 tværfagligt samarbejde med kommunen i forbindelse med behandlingen af sagen.  

 Forud  

 for iværksættelse af en børnesagkyndig undersøgelse skal statsforvaltningen  

 indhente de nødvendige oplysninger, der skal benyttes i forbindelse med den  

 børnesagkyndige undersøgelse, således at temaet for en sådan undersøgelse kan  

 tydeliggøres for både sagens parter og undersøgeren.
Om børnesagkyndige  

 undersøgelser henvises til afsnit 4.1.2.
Nedenfor er beskrevet nogle af de sagstyper, som kan begrunde  

 afslag på eller ophævelse af samvær.
Det bemærkes, at der alene er tale om  

 eksempler på sagstyper, og at en afgørelse om afslag på eller ophævelse af  

 samværet altid skal træffes ud fra en konkret skønsmæssig vurdering af, hvad  

 der  

 er bedst for barnet, jf. § 4.
13.1.2. Sagstyper 13.1.2.1. Udsatte børn Afslag på eller ophævelse af samvær vil f.eks. kunne være  

 begrundet i, at barnet er udsat for en række belastninger.
Der kan være tale  

 om  

 psykiske, fysiske eller sociale belastninger, som fører til en sådan udsathed  

 hos barnet, at det vil være bedst for barnet, at der ikke er samvær.
Barnets  

 udsathed kan således føre til afslag på eller ophævelse af samvær, selv om  

 der  

 isoleret set ikke er noget at udsætte på samværsforælderen.
Sagsoplysningen i  

 disse sager indebærer, at der indhentes dokumentation for barnets problemer.  

 Dette kan f.eks. ske ved indhentelse af udtalelser fra en psykolog, læge  

 e.l.,  

 som har barnet under behandling.
Det er dog  som ovenfor anført   

 vigtigt at  

 synliggøre barnet i sagsbehandlingen, f.eks. gennem en samtale med barnet  

 eller  

 ved en børnesagkyndig undersøgelse.  

 I  

 sager med udsatte børn skal statsforvaltningen dog være særlig opmærksom på,  

 at  

 forpligtelsen til at inddrage barnet direkte ikke gælder, hvis det må antages  

 at være til skade for barnet, jf. § 34, stk. 2. Der henvises herom til afsnit  

 4.1. I sådanne situationer kan det være hensigtsmæssigt at gennemføre en  

 børnesagkyndig undersøgelse i stedet for en samtale med barnet, eller at  

 belyse  

 barnets perspektiv i fornødent omfang fra andre instanser, som eventuelt vil  

 kunne komme med en supplerende udtalelse i forhold til spørgsmålet om samvær.
13.1.2.2. Højt konfliktniveau mellem forældrene Afslag på samvær kan  

 endvidere ske, hvis samværet er eller vil blive meget konfliktfyldt på grund  

 af  

 forældrenes indbyrdes forhold.
Konfliktniveauet er således i sig selv et  

 faresignal i sagsbehandlingen, men herudover skal det vurderes, i hvilken  

 grad  

 dette påvirker barnet.
Statsforvaltningen skal være opmærksom på, at det i sager, hvor  

 der er et højt konfliktniveau mellem forældrene, kan være relevant, at  

 statsforvaltningen indkalder forældrene til et tværfagligt møde.
Der henvises  

 herom til afsnit 3.6.3.3.
Et afslag på eller ophævelse af samvær forudsætter, at der foreligger  

 dokumentation for, at barnet påvirkes for meget af forældrenes konflikt.  

 Denne  

 dokumentation vil kunne tilvejebringes gennem en børnesagkyndig undersøgelse,  

 men også udtalelser fra barnets daginstitution, skole e.l. vil kunne  

 dokumentere, at der er behov for, at barnet friholdes for forældrenes  

 konflikt.  

 Der bør dog i disse sager som udgangspunkt iværksættes en børnesagkyndig  

 undersøgelse, og statsforvaltningen kan under behandlingen af sagen træffe  

 afgørelse om suspension af samværet, hvis der er akut behov for at friholde  

 barnet fra forældrenes konflikt.
Om midlertidige afgørelser om suspension  

 eller  

 begrænsning af samvær henvises til afsnit 12.4. Barnets egne synspunkter og  

 holdninger  

 vil i disse sager typisk blive belyst under en børnesagkyndig undersøgelse.
Samarbejdschikane i form af, at samværsforælderen chikanerer  

 bopælsforælderen og dennes familie, f.eks. ved vedvarende trusler om vold,  

 eller det forhold, at samværsforælderen konstant opsøger eller kontakter  

 familien uden for aftalte tidsrum, evt. på trods af et tilhold, er hensyn,  

 der  

 kan indgå i vurderingen af omfanget af et samvær, herunder om der skal gives  

 afslag på samvær, eller hvorvidt der skal ske ophævelse af et eksisterende  

 samvær.
Om samarbejdschikane henvises til afsnit 11. Samarbejdschikane fra  

 bopælsforælderens  

 side i form af samværssabotage er beskrevet i afsnit 13.1.2.6.
Skyldsspørgsmålet har ikke betydning for vurderingen, og ofte  

 vil det også være vanskeligt under sagsbehandlingen  endsige umuligt  

  at  

 fastslå, hvem af forældrene, der bærer hovedansvaret for konflikten.
Det  

 afgørende for vurderingen er således, hvordan konflikten påvirker barnet og  

 ikke,  

 hvem denne skyldes.
13.1.2.3. Alvorlige problembelastninger hos  

 samværsforælderen Alvorlige problembelastninger hos samværsforælderen kan  

 endvidere føre til afslag på eller ophævelse af samvær.
Med alvorlige  

 problembelastninger menes bl.a. psykiske problemer, vold i familien og anden  

 grænseoverskridende adfærd, kriminalitet, andre sociale belastningsproblemer  

 samt nedsat forældreevne (manglende empati og forståelse for eget og andres  

 liv). Meget ofte vil der være tale om en ophobning af sådanne problemer.  

 Sager,  

 hvor der er påstand om vold eller grænseoverskridende handlinger, er nærmere  

 beskrevet i afsnit 13.1.2.7. og 13.1.2.8.
Problemer af ovennævnte art indebærer, at der i sagsbehandlingen  

 sker en skærpelse af kravene til sagsoplysningen, og at der foretages en  

 konkret afvejning af problemernes omfang over for barnets interesse i at  

 bevare/etablere en kontakt med samværsforælderen.
I vurderingen bør det  

 indgå,  

 om det er muligt at tilrettelægge samværet på en måde, hvor barnet kan føle  

 sig  

 trygt på trods af samværsforælderens problemer.
Dette stiller krav om  

 dokumentation af samværsforælderens forhold og ofte også om en børnesagkyndig  

 vurdering af navnlig barnets forhold, herunder dets relationer til  

 samværsforælderen.
Samværsforælderens problemer kan være af et sådant omfang og  

 karakter, at dette i sig selv kan begrunde et afslag eller en ophævelse, men  

 sagsoplysningen kan være vanskeliggjort af, at bopæls- og samværsforælderen  

 har  

 modsatrettede opfattelser af problemernes omfang, herunder af, om der  

 overhovedet foreligger et problem.
Dette er navnlig tilfældet, når der er  

 tale  

 om eventuelle misbrugsproblemer og psykiske problemer.
Hvis det ikke i øvrigt  

 er muligt at af- eller bekræfte denne type problemer  og en vurdering  

 af  

 barnets forhold ikke fører til et andet resultat  kan det overvejes, om  

 der  

 skal fastsættes særlige vilkår, f.eks. om antabusbehandling e.l., at lade  

 samværet  

 foregå under overvågning, eller at begrænse samværet til f.eks. kun at finde  

 sted nogle timer ad gangen.
Der er også mulighed for  med  

 samværsforælderens  

 samtykke  at henvise til et alkoholambulatorium, hvor særligt  

 sagkyndige vil  

 kunne vurdere, om der er »hold« i mistanken om alkoholmisbrug, ligesom der  

 vil  

 kunne gives et behandlingstilbud.
Samværsforælderens kriminalitet kan efter en konkret vurdering  

 føre til afslag på eller ophævelse af samvær alt efter det strafbare forholds  

 art og grovhed.
Dette er helt aktuelt ved sædelighedsforbrydelser mod børn,  

 hvad enten der er tale om krænkelser over for det pågældende barn eller andre  

 børn.
Det samme er tilfældet, når kriminaliteten vedrører vold mod barnet  

 og/eller bopælsforælderen.
Om vold og grænseoverskridende handlinger henvises  

 til afsnit 13.1.2.7. og 13.1.2.8.
Afgørelsen træffes efter en konkret vurdering af samtlige  

 omstændigheder i sagen og indebærer typisk også børnesagkyndige  

 undersøgelser,  

 hvor de indbyrdes relationer afdækkes nærmere.
Hertil kommer, at der også i  

 sådanne sager stilles krav om dokumentation for forholdene, idet de rene  

 beskyldninger,  

 der ikke i øvrigt kan bestyrkes, selvsagt ikke i sig selv kan danne grundlag  

 for at afskære kontakten mellem barnet og samværsforælderen.
Særlige problemer opstår i forbindelse med samværsforælderens  

 afsoning, og der vil typisk blive meddelt afslag på samvær i fængsler, hvis  

 forældrene er uenige om det.
I særlige tilfælde vil det kunne blive bestemt,  

 at  

 samværet kan foregå i et fængsel, hvis dette vil være bedst for barnet, og  

 samværet kan foregå i børnevenlige omgivelser.
Der er almindeligvis ikke  

 noget  

 til hinder for at placere samværet på de tidspunkter, hvor samværsforælderen  

 har udgang fra fængslet.
13.1.2.4. Lang tids adskillelse mellem barnet og  

 samværsforælderen Lang tids adskillelse mellem barnet og samværsforælderen kan  

 også danne grundlag for afslag på eller ophævelse af samvær.
I disse sager,  

 hvor barnet og samværsforælderen ikke har haft kontakt længe, eller aldrig  

 har  

 set hinanden, skal der i højere grad fokuseres på barnets perspektiv end på  

 adskillelsens længde og baggrund.
Der skal således ikke alene ses på  

 adskillelsens længde og baggrunden for denne, men foretages en grundig  

 sagsoplysning/undersøgelse, hvor også andre relevante forhold afdækkes og  

 inddrages.
Det er i den forbindelse vigtigt at inddrage forældrenes  

 forhistorie  

 og forudsætninger som en prognose for et fremtidigt samvær og at foretage en  

 vurdering af, hvorvidt der er grundlag for at antage, om der kan etableres et  

 fornuftigt forløb for barnet til trods for adskillelsen og forældrenes  

 uoverensstemmelser.
Det er i sager, hvor en bopælsforælder ikke ønsker, at barnet og  

 en samværsforælder skal genoptage eller etablere en kontakt efter en længere  

 tidsperiode vigtigt, at statsforvaltningen ved belysningen af barnets  

 perspektiv altid søger barnets holdning, synspunkter, ønsker og behov  

 afklaret.  

 Statsforvaltningen bør vægte dette tungt ved bedømmelsen.
Barnets perspektiv  

 bør som udgangspunkt belyses ved en børnesagkyndig undersøgelse.
Samtidig skal der i disse sager også tages hensyn til barnets  

 samlede situation, idet det i nogle tilfælde kan være urimeligt forstyrrende  

 for barnet i forhold til det hverdagsliv, der er opbygget, hvis der efter  

 lang  

 tid (gen)etableres et samvær eller en kontakt.
Statsforvaltningen bør således  

 foretage en mere nuanceret bedømmelse af spørgsmålet om betydningen af andre  

 forældrefigurer i barnets liv (stedforældre). Om dette taler for, at der ikke  

 (gen)etableres en kontakt med samværsforælderen, bør således afhænge af en  

 konkret vurdering i den enkelte sag set ud fra barnets perspektiv.
13.1.2.5. Ustabilitet hos samværsforælderen En samværsforælders ustabilitet bør  efter en konkret vurdering  

 af den enkelte sag vurderet på baggrund af barnets perspektiv  føre til  

 afslag  

 på eller ophævelse af samvær på et tidligere tidspunkt, end det har været  

 tilfældet efter hidtidig praksis.
Har en samværsforælder over nogle gange undladt at møde op til  

 samvær uden afbud eller begrundelse, må udgangspunktet være, at »bevisbyrden«  

 vendes af hensyn til barnet.
Det må herefter være op til den svigtende  

 samværsforælder at godtgøre, at forholdene har ændret sig i en sådan grad, at  

 et fremtidigt samvær må forventes at kunne forløbe uden problemer, og at  

 barnet  

 således ikke fortsat skal opleve svigt og ustabilitet.
Ustabilitet af denne  

 karakter  

 må dog samtidig føre til, at samværsforælderen gennem rådgivning søges  

 bibragt  

 en forståelse af barnets perspektiv.
Fører sådanne bestræbelser ikke til den  

 nødvendige forståelse fra samværsforælderens side, kan samværet herefter  

 afslås  

 eller ophæves.
13.1.2.6. Samarbejdschikane Forældrenes evne til at samarbejde omkring barnet er et vigtigt  

 element i forældreansvarsloven og derfor et forhold, der kan tillægges  

 betydelig vægt ved afgørelser om samvær, herunder også ved afgørelser om  

 afslag  

 på eller ophævelse af samvær.
Statsforvaltningen skal være opmærksom på, at der i sager, hvor  

 der er samarbejdschikane, ofte kan være et højt konfliktniveau mellem  

 forældrene.
Det kan derfor være relevant, at statsforvaltningen i disse sager  

 indkalder forældrene til et tværfagligt møde.
Der henvises herom til afsnit  

 3.6.3.3.
 Samarbejdschikane kan udøves af begge forældre, og et manglende  

 samarbejde kan således bero på både bopælsforælderens og samværsforælderens  

 forhold.
Statsforvaltningen skal under behandlingen af en samværssag,  

 hvor der er samarbejdschikane, være opmærksom på, at samarbejdschikane også  

 kan  

 få betydning for afgørelser om forældremyndighed og barnets bopæl.
Det kan  

 være  

 relevant, at statsforvaltningen under samværssagens behandling vejleder  

 forældrene  og særligt den forælder, der udøver samarbejdschikane  

  herom.
 Samarbejdschikane er også beskrevet i afsnit 11.
13.1.2.6.1.  

 Samarbejdschikane i form af bopælsforælderens  

 hindring af samværet Samarbejdschikane fra bopælsforælderens side kan f.eks. komme  

 til udtryk i form af samværschikane, hvor konflikterne omkring samarbejdet og  

 barnet skyldes, at den ene forælder uden påviselig grund søger at hindre den  

 anden forælders kontakt til barnet.
I sager, hvor bopælsforælderen søger at hindre samværet mellem  

 barnet og samværsforælderen, er det vigtigt, at det så tidligt som muligt i  

 forløbet gennem en børnesagkyndig undersøgelse søges afklaret, hvad der  

 ligger  

 til grund for samværshindringen, og om det er til barnets bedste, at der  

 fortsat  

 er samvær  selvom dette eventuelt skal gennemføres ved tvang.
En tidlig  

 afdækning af forholdene  og herunder en mulighed for børnesagkyndig  

 rådgivning  

 eller mægling m.v.  er i både barnet og forældrenes interesse og skal i  

 øvrigt  

 ses i lyset af § 4, hvorefter det i vurderingen af barnets bedste indgår, at  

 barnet har ret til kontakt til begge sine forældre.
En bopælsforælders hindring af barnets kontakt med  

 samværsforælderen kan dog i visse tilfælde have et sådant omfang og kan  

 påvirke  

 barnet på en sådan måde, at der er frygt for barnets trivsel.  

 Statsforvaltningen vil under behandlingen af sagen kunne træffe afgørelse om  

 suspension af samværet, hvis der er akut behov for at friholde barnet fra  

 forældrenes konflikt.
Om midlertidige afgørelser om suspension eller  

 begrænsning af samvær henvises til afsnit 12.4.
 Hvis forældrenes konflikt påvirker barnet for meget, og den  

 børnesagkyndige undersøgelse bekræfter dette, taler dette for en afgørelse om  

 afslag på eller ophævelse af samværet, jf. afsnit 13.1.2.2.  

 Statsforvaltningen  

 kan i den forbindelse vejlede den forælder, som ikke udøver  

 samarbejdschikane,  

 om muligheden for at starte en sag om forældremyndighed eller barnets bopæl.
 En statsforvaltning, der under samværssagens behandling  f.eks.  

 i forbindelse med den børnesagkyndige undersøgelse  bliver bekendt med  

 sådanne  

 for barnet belastende forhold, må overveje, om der er grundlag for at  

 foretage  

 underretning til barnets opholdskommune efter § 1 i bekendtgørelse om  

 underretningspligt  

 over for kommunen efter lov om social service, jf. afsnit 13.2.
13.1.2.6.2. Samarbejdschikane fra samværsforælderens  

 side Samarbejdschikane kan også foreligge på grund af  

 samværsforælderens forhold.
 En samværsforælders manglende samarbejde eller chikane af  

 bopælsforælderen og dennes familie, f.eks. i form af vedvarende trusler om  

 vold, eller det forhold, at samværsforælderen konstant opsøger eller  

 kontakter  

 familien uden for det aftalte tidsrum, evt. på trods af et tilhold, er  

 således  

 hensyn, der kan indgå i vurderingen af omfanget af et samvær, herunder om der  

 skal gives afslag på en anmodning om samvær, eller hvorvidt et eksisterende  

 samvær skal ophæves.
 I sådanne sager skal statsforvaltningen på baggrund af en belysning  

 af barnets perspektiv vurdere, om det vil være bedst for barnet, at der gives  

 afslag på samvær, eller et eksisterende samvær ophæves, fordi  

 samværsforælderens samarbejdschikane påvirker barnet for meget.
13.1.2.7. Sager hvor der er påstand om vold En bopælsforælders påstand om ophævelse af eller afslag på  

 samvær på grund af, at samværsforælderen har udøvet vold over for barnet,  

 bopælsforælderen, eller et andet medlem af den husstand, hvor barnet dagligt  

 opholder sig, bør altid føre til, at statsforvaltningen iværksætter nærmere  

 undersøgelser af sagen.
Dette bør som udgangspunkt ske gennem en  

 børnesagkyndig  

 undersøgelse eller ved, at en børnesagkyndig afholder en samtale med barnet  

 og  

 fremkommer med en vurdering på baggrund heraf.
Om samtaler med børn og  

 børnesagkyndige undersøgelser henvises til afsnit 4.1.1. og 4.1.2.
Statsforvaltningen skal ved modtagelsen af en anmodning om  

 ophævelse/suspension af samværet på baggrund af en påstand om, at  

 samværsforælderen har udøvet vold over for barnet, bopælsforælderen eller  

 andre  

 medlemmer af den husstand, hvor barnet daglig opholder sig, hurtigst muligt  

   

 og helst inden næste samvær  tage stilling til, om der er grundlag for  

 at  

 træffe en midlertidig afgørelse om suspension af samværet, mens sagen  

 undersøges.
Der bør som udgangspunkt ske suspension af samværet, hvis  

 påstanden  

 om vold er tilstrækkelig underbygget.
Ved denne vurdering kan der lægges vægt  

 på, om forholdet er anmeldt til politiet og/eller om der er sket underretning  

 til kommunen, om der foreligger skadestuerapport eller anden dokumentation  

 for  

 vold, f.eks. krisecentererklæring.
 Statsforvaltningen skal i sager, hvor en forælder er flyttet fra  

 den fælles bopæl og f.eks. bor på krisecenter med barnet, og volden er  

 tilstrækkelig dokumenteret ved anmeldelse til politiet eller kommune eller  

 ved  

 krisecentererklæring, vejlede den pågældende forælder om hurtigt at søge om  

 at  

 få tillagt forældremyndigheden midlertidigt alene.  

 Statsforvaltningen skal herefter hurtigst  

 muligt træffe afgørelse i sagen, således at  

 det forhindres, at barnet udleveres  

 til en voldelig forælder, f.eks. fra barnets daginstitution, samt sikres at  

 barnet kan få ro under sagens behandling.
Foreligger der dokumentation for, at samværsforælderen har  

 udøvet vold over for barnet, bør en anmodning om afslag på eller ophævelse af  

 samvær altid imødekommes.
Det må anses for meget alvorligt, at en  

 samværsforælder har udøvet vold over for sit barn, og samværet må derfor i  

 disse situationer ophæves af hensyn til barnet.
Det er ikke kun vold mod barnet, der kan føre til afslag på  

 eller ophævelse af samvær, men også voldelig adfærd over for bopælsforælderen  

 eller andre medlemmer af den husstand, hvor barnet opholder sig.  

 Statsforvaltningen skal i disse situationer undersøge, hvordan volden har  

 påvirket barnet og familien som helhed, hvilket f.eks. kan ske gennem en  

 børnesagkyndig  

 undersøgelse.
Når sagen er tilstrækkelig oplyst, må statsforvaltningen  

 herefter  

 foretage en konkret vurdering af, om samværet skal ophæves, eller om der skal  

 fastsættes vilkår for samværet, f.eks. overvåget samvær.
13.1.2.8. Sager hvor der er påstand om  

 grænseoverskridende handlinger Hvis det i en samværssag er klart, at et barn udsættes for  

 grænseoverskridende  

 handlinger af en samværsforælder, skal statsforvaltningen hurtigst muligt  

 fjerne muligheden for overgreb ved at ophæve/suspendere samværet eller ved at  

 fastsætte samvær under overvågning.
På den anden side skal statsforvaltningen  

 også hindre, at samværsforælderens forbindelse med barnet afbrydes og  

 ødelægges  

 som følge af grundløse- og/eller chikanøse beskyldninger.
Mellem disse klare  

 yderpunkter findes imidlertid en række sager, hvor det er tvivlsomt, hvad der  

 er foregået.
Sådanne sager kan være vanskelige at løse, da det afgørende for  

 sagens resultat er den bevisvurdering, som statsforvaltningen må foretage.
Sager om grænseoverskridende handlinger er således ofte meget  

 komplicerede.
Dette skyldes, at det kan være vanskeligt  nogle gange  

 nærmest  

 umuligt  at få fastslået,  

  

 om  

  

 samværsforælderen  

 har udsat barnet for grænseoverskridende handlinger,  

  

 om  

  

 beskyldningen mod samværsforælderen udspringer af et ønske om at  

 chikanere samværet,  

  

 eller om  

  

 barnet  

 har et dårligt eller traumatisk forhold til samværsforælderen, og at de  

 signaler, som barnet udsender herom, kan tolkes som udtryk for, at barnet har  

 været udsat for grænseoverskridende handlinger.
Endelig kan forældrenes  

 konfliktniveau  

 være årsag til, at barnet mistrives og herigennem udsender signaler af en  

 sådan  

 art, at der  i øvrigt ubegrundet  opstår mistanke om  

 grænseoverskridende  

 handlinger.
Det er derfor særlig vigtigt, at statsforvaltningen snarest får  

 oplyst sagen tilstrækkeligt.
Statsforvaltningen bør i den forbindelse rette  

 henvendelse til barnets bopælskommune, dels for at indhente oplysninger om  

 barnet og familiens situation, og dels for at gøre kommunen opmærksom på  

 familiens  

 situation, således at kommunen kan vurdere, om der er behov for at iværksætte  

 hjælpeforanstaltninger for barnet eller familien, hvis dette ikke allerede er  

 tilfældet.
Det vil endvidere ligeledes være relevant i denne forbindelse at  

 indlede et tværfagligt samarbejde med kommunen.
Når statsforvaltningen modtager en anmodning om  

 ophævelse/suspension af samværet på grund af ansøgerens mistanke om, at  

 barnet  

 udsættes for grænseoverskridende handlinger, tilsiger hensynet til barnet og  

 mistankens alvorlige karakter, at der hurtigst muligt træffes en midlertidig  

 afgørelse om suspension af samværet.
Herved opstår det dilemma, at afgørelsen  

 som oftest må træffes på et spinkelt grundlag, og at den samtidig vil være  

 indgribende.
I disse situationer skal statsforvaltningen snarest  og om  

 overhovedet muligt inden næste samvær  overveje, om beskyldningen kan  

 anses  

 for at være grundløs, eller om det er tilstrækkeligt sandsynliggjort, at  

 barnet  

 kan have været udsat for grænseoverskridende handlinger.
Hvis påstanden om  

 grænseoverskridende handlinger virker troværdig, bør der som udgangspunkt ske  

 suspension  

 af samværet.
Ved denne vurdering bør der lægges vægt på, om forholdet er  

 anmeldt til politiet, og/eller om der er sket underretning til kommunen, og  

 om  

 anmeldelsen/underretningen umiddelbart virker troværdig.
Dette kan f.eks.  

 være  

 tilfældet, hvis den understøttes af en udtalelse fra en læge eller andre, der  

 har undersøgt barnet.
Også statsforvaltningens eventuelle kendskab til  

 forældrene og barnet i forbindelse med tidligere ansøgninger kan det være  

 naturligt at inddrage ved vurderingen.
 Inden afgørelsen træffes, bør statsforvaltningen om muligt  

 indhente de oplysninger, som er nævnt i afsnit 13.1.8.1. Afgørelse må dog  

 ofte  

 træffes på det foreliggende grundlag, da der typisk ikke vil være tid til at  

 indhente  

 supplerende oplysninger.
 Hvis samværet suspenderes eller gøres overvåget under den videre  

 behandling af sagen, skal statsforvaltningen  

  

 straks  

  

 iværksætte relevante  

 foranstaltninger til afklaring af, om der er grundlag for at opretholde  

 suspensionen eller overvågningen, jf. afsnit 13.1.2.8.1.
 Hvis det efter en umiddelbar vurdering ikke i tilstrækkelig grad  

 er sandsynliggjort, at barnet har været udsat for grænseoverskridende  

 handlinger, bør samværet ikke suspenderes under sagens fortsatte behandling.  

 Statsforvaltningen kan dog overveje undtagelsesvist at lade samværet foregå  

 under overvågning af en børnesagkyndig, bl.a. for derigennem at styrke  

 grundlaget for den endelige afgørelse.
 Som nævnt ovenfor i afsnit 12 kan afgørelser om midlertidigt  

 samvær træffes efter en mindre omfattende sagsforberedelse.
 Statsforvaltningen skal dog under alle omstændigheder hurtigst  

 muligt fremskaffe det fornødne grundlag til afgørelse af det fremtidige  

 samvær.
Det skal understreges, at statsforvaltningens fortsatte  

 undersøgelse af sagen ikke stoppes af, at den midlertidige afgørelse påklages  

 til Familiestyrelsen.
I disse situationer bør statsforvaltningen fremsende  

 kopi  

 af sagens akter til styrelsen samt underrette forældrene og eventuelle  

 involverede myndigheder om, at statsforvaltningen fortsætter behandlingen af  

 sagen.
Det bemærkes i den forbindelse, at styrelsen som udgangspunkt alene  

 behandler klagesager ud fra de oplysninger, som statsforvaltningen havde  

 eller  

 kunne/burde have haft på afgørelsestidspunktet.
Hvis der under behandlingen  

 af  

 klagesagen fremkommer nye oplysninger, vil styrelsen videresende disse til  

 statsforvaltningen til brug for den videre behandling af sagen der.  

 Familiestyrelsen kan dog i helt særlige tilfælde træffe en midlertidig  

 afgørelse om samvær, hvis sagen er så hastende, at det ikke vil være muligt  

 at  

 nå at anmode statsforvaltningen om at tage stilling til anmodningen, jf.  

 afsnit  

 12.5.
13.1.2.8.1. Sagens oplysning i sager hvor der er  

 påstand om grænseoverskridende handlinger I dette afsnit beskrives de oplysninger, som statsforvaltningen  

 skal overveje at indhente i sager med beskyldninger om grænseoverskridende  

 handlinger.
Oplysningerne indhentes  hvis det er muligt   

 umiddelbart efter  

 modtagelsen af ansøgningen om suspension/ophævelse af samværet.
Derudover  

 skal  

 oplysningerne også bruges ved statsforvaltningens opfølgning på den  

 midlertidige afgørelse om samværet under behandlingen af sagen, jf. nedenfor.  

 Endelig indgår oplysningerne også i den endelige afgørelse af sagen.
 De relevante oplysninger er bl.a. følgende:
  

 	  

 Har ansøgeren anmeldt  

 overgrebet til politiet og/eller underrettet kommunen? Er overgrebet anmeldt til politiet, eller er der sket  

 underretning til de sociale myndigheder, og har disse myndigheder ikke  

 »afvist«  

 anmeldelsen, bør statsforvaltningen suspendere samværet eller undtagelsesvist  

 gøre dette overvåget.
Er der ikke sket anmeldelse eller underretning, skal  

 statsforvaltningen undersøge baggrunden herfor.
Har overgrebet angiveligt  

 fundet sted kort tid inden ansøgerens henvendelse til statsforvaltningen, kan  

 manglende anmeldelse eller underretning som udgangspunkt ikke tillægges  

 afgørende betydning.
Statsforvaltningen har i disse situationer pligt til at  

 vejlede ansøgeren om muligheden for anmeldelse og underretning.
Finder  

 statsforvaltningen behov herfor, bør ansøgeren samtidig orienteres om  

 straffelovens  

 § 164 om falsk anmeldelse.
 Hvis der er rejst tiltale for seksuelle overgreb, bør samværet  

 suspenderes, indtil straffesagen er afsluttet i byretten.
  

 	  

 Hvornår fandt  

 overgrebet angiveligt sted, hvornår fik ansøgeren kendskab til eller mistanke  

 om overgrebet, og har ansøgeren herefter udleveret barnet til samvær?   

 	  

 Kan der indhentes  

 oplysninger fra andre myndigheder, institutioner m.v.? Henset til den alvorlige karakter af disse sager har  

 statsforvaltningen en særlig pligt til dels at søge sagen grundigt oplyst og  

 dels at følge op på den, således at nye, relevante oplysninger hurtigst  

 muligt  

 indgår ved vurderingen af sagen.
Det påhviler således statsforvaltningen  

 straks  

 at iværksætte foranstaltninger til fremskaffelse af de oplysninger, der er  

 nødvendige til brug for den midlertidige og senere endelige afgørelse om  

 samværet.
Statsforvaltningen kan selv indhente de nødvendige oplysninger,  

 eller  

 statsforvaltningen kan opfordre forældrene til at fremskaffe oplysningerne.  

 Kan  

 forældrene ikke fremskaffe de nødvendige oplysninger, skal statsforvaltningen  

 være dem behjælpelig hermed.
 De nødvendige oplysninger indhentes typisk fra politiet, som  

 bl.a. vil kunne have oplysninger om fysiske undersøgelser af barnet samt fra  

 afhøringer af barnet eller af de øvrige implicerede.
De sociale myndigheder vil kunne have oplysninger om ansøgerens  

 og barnets forhold, f.eks. i form af udtalelser fra barnets daginstitution  

 eller vurderinger fra en børnesagkyndig, der er udpeget til at undersøge  

 barnets forhold nærmere med henblik på tilrettelæggelse af kommunens  

 eventuelle  

 indsats over for barnet.
Sådanne udtalelser, vurderinger m.v. udarbejdes ofte  

 med fokus på den aktuelle beskyldning.
Ved vurderingen af, hvilken vægt de  

 kan  

 tillægges, bør det overvejes, om de er af foreløbig karakter, og om de bygger  

 på en fuldstændig eller en begrænset undersøgelse.
 Kommunen kan endvidere have oplysninger om barnets eventuelle  

 tidligere behov for særlig støtte, og om barnet på nuværende tidspunkt anses  

 for behandlingskrævende.
I nogle tilfælde vil kommunen allerede være inddraget, idet  

 kommunen ifølge § 146 i lov om social service har pligt til at føre tilsyn  

 med  

 børn på en sådan måde, at kommunen så tidligt som muligt bliver opmærksom på  

 tilfælde, hvor der er behov for særlig støtte.
Ifølge § 50 skal kommunen  

 sørge  

 for, at barnets forhold undersøges, hvis det må antages, at barnet trænger  

 til  

 støtte.
Som led i denne undersøgelse skal kommunen inddrage de fagfolk, som  

 allerede har viden om barnets og familiens forhold.
Dette kan ske ved at  

 inddrage sundhedsplejerske, pædagoger, psykologer, lærere eller andre.  

 Kommunen  

 kan lade barnet undersøge af en læge eller en psykolog.
 Undersøgelsen kan i særlige tilfælde gennemføres under ophold på  

 en institution eller indlæggelse på hospital, herunder psykiatrisk afdeling,  

 jf. § 51, stk. 1.
 Er der på baggrund af undersøgelsen grundlag for at iværksætte  

 foranstaltninger, kan kommunen bl.a. yde praktisk, pædagogisk eller anden  

 støtte i hjemmet eller yde familiebehandling eller lignende støtte, jf. § 53,  

 stk. 3.
 Kommunen har pligt til løbende at følge op på de enkelte sager,  

 jf. § 148, stk. 2.
 Der vil også kunne indhentes relevante oplysninger fra f.eks.  

 daginstitution, skole, hospital, barnets egen læge o. lign.
  

 	  

 Har ansøgeren  

 tidligere beskyldt samværsforælderen for grænseoverskridende handlinger,  

 eller  

 har der gennem en længere periode været konflikt mellem forældrene om  

 samværet?   

 	  

 Har barnet enten  

 tidligere eller i forbindelse med den nuværende behandling af sagen givet  

 udtryk  

 for forhold, der giver anledning til bekymring?   

 	  

 Er der behov for at  

 foretage en børnesagkyndig undersøgelse? Der vil normalt være behov for at gennemføre en børnesagkyndig  

 undersøgelse, hvis politiets efterforskning eller kommunens undersøgelse ikke  

 har ført til en afklaring af sagen.
Der henvises til afsnit 4.1.2. om  

 børnesagkyndige undersøgelser.
Opremsningen er ikke udtømmende, og det kan således være  

 nødvendigt at foretage andre undersøgelser.
Omvendt skal der naturligvis kun  

 foretages de undersøgelser, der er nødvendige for at træffe en midlertidig  

 eller endelig afgørelse om samværet.
 Fremkommer der under statsforvaltningens undersøgelser af sagen  

 nye oplysninger, der kan begrunde en ændring af det midlertidige samvær, skal  

 statsforvaltningen af egen drift træffe ny midlertidig afgørelse om samværet.  

 Som eksempel kan nævnes situationer, hvor statsforvaltningen umiddelbart har  

 suspenderet samværet, og hvor der på baggrund af nye oplysninger ikke er  

 noget  

 til hinder for, at samværet udøves under overvågning.
 Statsforvaltningen skal enten selv kontakte de relevante  

 myndigheder og indhente supplerende oplysninger eller sørge for, at de  

 relevante myndigheder underretter statsforvaltningen, når der er nyt i sagen.  

 Statsforvaltningen kan undtagelsesvist overlade det til forældrene at  

 tilvejebringe de relevante oplysninger.
13.1.2.8.2. Fremgangsmåden ved indhentelse af  

 oplysninger i sager hvor der er påstand om grænseoverskridende handlinger Indhentelse af oplysninger om forældrene og barnet er nærmere  

 reguleret i forvaltningslovens kapitel 8, jf. afsnit 4.3.
 Indhentelse af oplysninger fra andre myndigheder  herunder fra  

 politiet  er blandt andet reguleret i forvaltningslovens §§ 28 og 31.
 På grund af den følsomme karakter af oplysningerne i sager med  

 beskyldninger om grænseoverskridende handlinger kan andre myndigheder af  

 hensyn  

 til deres tavshedspligt eller deres behandling af en sag  f.eks. en  

 straffesag  

  være tilbageholdende med at videregive oplysninger til  

 statsforvaltningen.
 Ifølge § 28, stk. 1, må oplysninger om enkeltpersoners rent  

 private forhold, herunder blandt andet oplysninger om seksuelle og strafbare  

 forhold, som udgangspunkt ikke videregives til statsforvaltningen.
 Videregivelse kan dog ske, hvis den, oplysningen angår, har  

 givet skriftligt samtykke, jf. § 28, stk. 2, nr. 1, eller når videregivelsen  

 sker til varetagelse af private eller offentlige interesser, der klart  

 overstiger hensynet til de interesser, der begrunder hemmeligholdelse,  

 herunder  

 hensynet til den, oplysningen angår, jf. § 28, stk. 2, nr. 3.
 Hvis der ikke foreligger samtykke fra den eller de personer, som  

 oplysningerne om de rent private forhold angår, beror det således på en  

 konkret  

 vurdering, om den pågældende myndighed er berettiget til at videregive  

 oplysningerne til statsforvaltningen.
 I forvaltningslovens § 31 er det bestemt, at en  

 forvaltningsmyndighed, der efter § 28 er berettiget til at videregive en  

 oplysning, på begæring har pligt hertil, hvis oplysningen er af betydning for  

 den anden myndigheds virksomhed eller for en afgørelse, som myndigheden skal  

 træffe.
 Myndighedens ret til videregivelse bliver således en pligt til  

 videregivelse, når statsforvaltningen fremsætter begæring om at få de  

 pågældende oplysninger.
 I forhold til sager, hvor der er mistanke om, at barnet har  

 været udsat for grænseoverskridende handlinger, vil statsforvaltningen ofte  

 have brug for oplysninger fra verserende eller afsluttede straffesager.
 Om videregivelse af oplysninger i disse tilfælde har  

 Rigsadvokaten oplyst, at politiet i hvert enkelt tilfælde, hvor en  

 statsforvaltning  

 anmoder om oplysninger fra en straffesag, må foretage en vurdering efter  

 reglerne  

 i §§ 28 og 31.
 Ved denne vurdering indgår på den ene side hensynet til den af  

 forældrene, der er sigtet i straffesagen, og som kan have interesse i, at  

 politiets oplysninger hemmeligholdes, og på den anden side især hensynet til  

 barnet, der eventuelt har været udsat for overgreb.
 Rigsadvokaten har oplyst, at det ikke er muligt nærmere at  

 angive, i hvilket omfang politiet kan imødekomme statsforvaltningernes  

 anmodninger om oplysninger om verserende eller afsluttede straffesager.
 Rigsadvokaten har dog peget på, at det i nogle sager kan  

 forekomme betænkeligt at videregive oplysninger til statsforvaltningen inden  

 straffesagens afgørelse, idet straffesagens parter herved vil kunne få adgang  

 til sagens dokumenter i forbindelse med en anmodning om aktindsigt i  

 samværssagen.
 Rigsadvokaten finder endvidere, at der kan forekomme tilfælde,  

 hvor hensynet til straffesagens efterforskning og behandlingen af  

 straffesagen  

 i retten taler afgørende imod, at sagens parter kan få aktindsigt i  

 politirapporter eller andet materiale, der er tilvejebragt af politiet.
Endelig har Rigsadvokaten henstillet til statsforvaltningerne at  

 være opmærksomme på, om hensynet til gennemførelse af en straffesag kan tale  

 imod at imødekomme en anmodning om aktindsigt i samværssagen.
I  

 tvivlstilfælde  

 kan statsforvaltningen anmode politimesteren om en udtalelse herom.
 I forbindelse med udlevering af oplysninger fra straffesagen kan  

 politimesteren anmode statsforvaltningen om at undtage bestemte oplysninger  

 fra  

 aktindsigt, jf. forvaltningslovens § 15, stk. 1, nr. 3.
 Grundlaget for at undtage oplysninger fra aktindsigt af hensyn  

 til efterforskningen af en straffesag kan eventuelt falde bort, når der er  

 foretaget yderligere skridt i efterforskningen, f.eks. afhøring af  

 samværsforælderen.
 Det bemærkes i den forbindelse, at indholdet af begrundelser for  

 afgørelser i samværssager ifølge forvaltningslovens § 24, stk. 3, kan  

 begrænses  

 i det omfang, hvori partens interesse i at kunne benytte kendskab til denne  

 til  

 varetagelse af sit tarv findes at burde vige for afgørende hensyn til den  

 pågældende selv eller til andre private eller offentlige interesser, jf. §  

 forvaltningslovens 15.
13.1.2.8.3. Statsforvaltningens endelige afgørelse af  

 sager hvor der er påstand om grænseoverskridende handlinger Når sagen er tilstrækkeligt oplyst, skal der på normal vis  

 træffes en endelig afgørelse om samværet.
 Skønnes afbrydelsen af kontakten eller begrænsningen af samværet  

 ikke længere at være nødvendig, skal statsforvaltningen snarest normalisere  

 samværet.
 Selv om der på baggrund af det foreliggende materiale ikke er  

 grundlag for at konkludere, at barnet har været udsat for grænseoverskridende  

 handlinger, skal statsforvaltningen være opmærksom på, om materialet af andre  

 grunde kan give anledning til at overveje at ophæve eller begrænse samværet,  

 f.eks. fordi samværet vil være traumatisk for barnet.
Det skal i den forbindelse understreges, at det forhold, at en  

 straffesag er sluttet f.eks. på bevisets stilling, ikke nødvendigvis er  

 tilstrækkeligt til, at der uden yderligere undersøgelser kan fastsættes  

 samvær  

 som tidligere.
Dette skyldes især, at der i straffesager stilles større krav  

 til beviset end i civile sager, herunder sager om samvær.
Der kan således  

 være  

 forhold omkring barnet, der nødvendiggør yderligere undersøgelser, før der  

 kan  

 træffes endelig afgørelse om samværet.
Hvis barnet har været udsat for alvorlige grænseoverskridende  

 handlinger, vil kommunen som udgangspunkt have pligt til at følge op på  

 barnets  

 situation.
Dette omfatter også de tilfælde, hvor der skønnes behov for, at  

 samværsforælderen  

 og barnet  på trods af en grænseoverskridende handling  har  

 kontakt, f.eks.  

 som led i et terapiforløb.
I disse tilfælde vil samværet normalt blive  

 ophævet  

 af statsforvaltningen og de videre overvejelser om barnets situation overgå  

 til  

 kommunen.
 Statsforvaltningen skal i disse sager endvidere være opmærksom  

 på, om barnet enten under eller efter sagens behandling kan have behov for  

 rådgivning,  

 jf. afsnit 3.6.3.1.
13.2. Offentlige myndigheders underretningspligt Efter § 1 i bekendtgørelse om underretningspligt over for  

 kommunen efter lov om social service er offentligt ansatte  og således  

 også  

 statsforvaltningens medarbejdere  forpligtet til at underrette kommunen  

 om  

 forhold, der må give formodning for, at et barn under 18 år har behov for  

 særlig  

 støtte.
 Denne underretningspligt bliver særlig relevant i sager, hvor  

 der er påstand om vold eller grænseoverskridende handlinger, men kan også  

 foreligge i andre sager.
 Statsforvaltningen skal således altid være opmærksom på, om der  

 er forhold i en konkret sag, som medfører, at der bør ske underretning til  

 barnets bopælskommune.
 Underretningspligten foreligger, når barnet eller den unge har  

 vanskeligheder i forhold til de daglige omgivelser, skolen eller samfundet  

 eller i øvrigt lever under utilfredsstillende forhold, eller der er behov for  

 støtte  

 på grund af nedsat fysisk eller psykisk funktionsevne, jf. bekendtgørelsens §  

 2, stk. 1.
 Underretningspligten indtræder, når der ikke er rimelig mulighed  

 for gennem egen virksomhed i tide at afhjælpe vanskelighederne, herunder  

 gennem  

 rådgivning og vejledning af forældrene og barnet eller den unge samt gennem  

 dialog og samarbejde eventuelt med henblik på inddragelse af kommunen, jf.  

 bekendtgørelsens § 2, stk. 2.
 Ved vurderingen af, om der skal foretages underretning, må det  

 tages i betragtning, at kommunalbestyrelsen yder forældre med børn og unge  

 eller andre, der faktisk sørger for et barn eller en ung, gratis  

 familieorienteret rådgivning efter lovens § 11 samt yder støtte, når det må  

 anses  

 for at være af væsentlig betydning af hensyn til et barns eller en ungs  

 særlige  

 behov for støtte, jf. § 52 i lov om social service.
Sammenfattende kan man sige, at underretningspligten allerede  

 indtræder ved en formodning om, at barnet eller den unge har behov for særlig  

 støtte.
Underretningspligten er samtidig subsidiær i forhold til  

 statsforvaltningens egne muligheder for at afhjælpe vanskelighederne, f.eks.  

 gennem børnesagkyndig rådgivning.
Det bemærkes, at en underretning ikke medfører pligt for  

 kommunen til at iværksætte foranstaltninger.
Med mindre kommunen ud fra sit  

 forudgående kendskab til familien på det foreliggende grundlag kan fastslå,  

 at  

 underretningen er grundløs, må kommunen imidlertid undersøge, om der er behov  

 for støtte, f.eks. ved at rette henvendelse til skole eller dagtilbud.
Dette  

 følger af kommunens almindelige forpligtelse efter servicelovens § 146, at  

 der  

 skal føres tilsyn med de forhold, som børn og unge lever under.
Kommunen vil i forbindelse med en undersøgelse efter  

 servicelovens § 50 kunne afkræve statsforvaltningen yderligere relevante  

 oplysninger,  

 som statsforvaltningen pligtmæssigt skal afgive efter §  

 11 a, jf. § 11 c, i lov om retssikkerhed  

 og administration på det sociale område.
Efter disse regler kan kommunen  

 efter  

 forudgående samtykke fra den, der søger om eller får hjælp, forlange, at  

 bl.a.  

 andre offentlige myndigheder giver oplysninger om den pågældende, der er  

 nødvendige for at behandle sagen.
Hvis det er nødvendigt for sagens  

 behandling,  

 kan kravet om samtykke bl.a. fraviges i sager om særlig støtte til børn og  

 unge  

 efter servicelovens kapitel 11, hvor myndighederne kan påbegynde en sag eller  

 træffe afgørelse uden forældrenes samtykke.
Underretning kan foretages skriftligt, men kan også gives på  

 anden måde, herunder f.eks. telefonisk eller mundtligt under et møde.  

 Statsforvaltningens  

 underretning bør dog som hovedregel udfærdiges skriftligt.
Endvidere bør  

 sammenblanding  

 af faktiske oplysninger og vurderinger undgås, og kommunen bør skriftligt  

 kvittere for modtagelsen.
 Den, der foretager underretning, bliver ikke part i sagen og kan  

 ikke klage over de skridt, som kommunen vælger at foretage eller vælger ikke  

 at  

 foretage, jf. nedenfor.
Underretningen skal rettes til barnets opholdskommune efter  

 reglerne i retssikkerhedslovens §  

 9 a.  

 Børn under 18 år har som udgangspunkt samme opholdskommune som forældrene.  

 Bor  

 barnet mest hos den ene af forældrene, har barnet opholdskommune der.
Hvis  

 barnet bor lige meget hos begge forældre, har barnet opholdskommune der, hvor  

 barnet er folkeregistreret.
Er barnet anbragt uden for hjemmet, har barnet  

 opholdskommune  

 i den kommune, der har truffet afgørelsen om anbringelse.
Der er ikke nogen nedre grænse for, hvornår underretningspligten  

 indtræder.
Underretning bør også ske, selvom der ikke er enighed mellem  

 forældrene om de faktiske omstændigheder, herunder f.eks. om  

 misbrugsproblemer.
 I tilfælde, hvor en af forældrene tilkendegiver selv at ville  

 rette henvendelse til kommunen om bekymrende forhold, bør statsforvaltningen  

 altid overveje selv at foretage underretning.
 Også oplysninger, som f.eks. fremkommer i forbindelse med  

 børnesagkyndig rådgivning, konfliktmægling og samtaler med børn, kan være  

 omfattet af underretningspligten.
 Det skal understreges, at der af hensyn til kommunens mulighed  

 for at iværksætte eventuelle støtteforanstaltninger er behov for at  

 underrette  

 så tidligt som muligt efter, at statsforvaltningen bliver opmærksom på  

 bekymrende forhold for barnet.
14. Anden kontakt Statsforvaltningen kan efter § 22, stk. 1, jf. stk. 3, i særlige  

 tilfælde efter anmodning træffe bestemmelse om anden kontakt med barnet i  

 form  

 af telefonsamtaler, brevveksling, elektronisk post, fotografier e.l.  

 Bestemmelsen  

 er en videreførelse af § 18 i den tidligere lov om forældremyndighed og  

 samvær,  

 dog med den præcisering, at det nu klart fremgår, at bestemmelsen også  

 indeholder  

 mere nutidige kontaktformer som f.eks. elektronisk post.
En anmodning om anden kontakt kan indgives af den forælder, som  

 barnet ikke har bopæl hos, eller af barnets nærmeste pårørende, hvis  

 betingelserne i § 20 for at få fastsat samvær er opfyldt, jf. § 22, stk. 2.  

 Bestemmelsen  

 om anden kontakt omfatter således også barnets nærmeste pårørende og kan  

 f.eks.  

 anvendes i tilfælde, hvor pårørende, der opfylder betingelserne for samvær i  

 §  

 20, ikke har mulighed for at have samvær med barnet.
Om samvær med andre end  

 forældre henvises til afsnit 15.
 Hvis statsforvaltningen alene modtager en anmodning om en  

 afgørelse om anden kontakt, er statsforvaltningen ikke forpligtet til at  

 indkalde bopælsforælderen og den anmodende forælder eller nærmeste pårørende  

 til  

 et vejledningsmøde, jf. § 31, stk. 2. En sådan anmodning kan således  

 behandles  

 på skriftligt grundlag.
Der skal efter § 22, stk. 1, være tale om særlige  

 omstændigheder, før der kan træffes bestemmelse om anden kontakt.
Det er  

 således  

 ikke hensigten med bestemmelsen, at det skal være almindeligt, at der  

 fastsættes anden kontakt med barnet i forbindelse med statsforvaltningens  

 afgørelser om samvær.
Bestemmelsen vil f.eks. kunne anvendes, hvis bopælsforælderen  

 uden rimelig grund griber ind i barnets kontakt med den anden forælder, eller  

 hvis samværet er begrænset, f.eks. på grund af afstanden mellem forældrenes  

 bopæle.
Bor samværsforælderen i udlandet, så der kun er mulighed for samvær i  

 ferier, f.eks. 2-3 uger om året, kan telefonsamtaler eller skriftlig kontakt  

 være et godt middel til at bevare forbindelsen og dermed en kontinuitet i  

 relationen mellem barnet og samværsforælderen.
Det samme kan være tilfældet  

 for  

 børn af sømænd og langturschauffører med længerevarende ophold uden for  

 hjemmet.
Kontakten kan endvidere være et alternativ til samvær, hvor dette af  

 praktiske grunde ikke kan gennemføres.
Bestemmelsen vil endvidere kunne anvendes i tilfælde, hvor  

 statsforvaltningen har meddelt afslag på eller ophævet samværet, fordi  

 fysisk,  

 personlig kontakt vil være til fare for barnet, eller fordi der er konkret  

 fare  

 for bortførelse.
Statsforvaltningen skal dog i disse sager være særlig  

 opmærksom  

 på, at fastsættelse af anden kontakt skal være forsvarligt, og vigtigheden af  

 belysningen af barnets perspektiv bliver således særlig central i denne type  

 sager.
Det er også muligt at anvende bestemmelsen som andet end et  

 alternativ til eller et supplement til samvær.
Dette kan f.eks. være  

 tilfældet,  

 hvis der i længere tid ikke har været samvær, og det skønnes hensigtsmæssigt  

 at  

 lade anden kontakt indgå som et led i en optrapningsordning og på den måde  

 være  

 en indledning til et samvær.
 Bestemmelsen vil ligeledes kunne anvendes i tilfælde, hvor  

 samvær med pårørende, der opfylder betingelserne efter § 20, vil være en  

 belastning for barnet, f.eks. på grund af bopælsforælderens modstand mod  

 samværet, hvis det vurderes, at anden kontakt i form af telefonsamtaler e.l.  

 mellem  

 barnet og den pårørende vil være værdifuldt for barnet.
 Det bemærkes, at en afgørelse om anden kontakt  som alle  

 afgørelser efter loven  skal træffes ud fra, hvad der er bedst for  

 barnet.
 Opregningen i stk. 1, som omfatter telefonsamtaler,  

 brevveksling, elektronisk post, fotografier e.l., er ikke udtømmende.  

 Videooptagelser af vigtige begivenheder eller fra barnets dagligdag og gaver  

 til barnet til jul og fødselsdag vil således også være omfattet af  

 bestemmelsen,  

 ligesom f.eks. tekst- og billedbeskeder på mobiltelefonen (SMS og MMS).
Adgangen til at træffe midlertidige afgørelser efter § 29  

 omfatter også afgørelser om anden kontakt, jf. § 29, stk. 1 og 3. En  

 midlertidig  

 afgørelse om anden kontakt bortfalder, når der foreligger en aftale eller en  

 endelig afgørelse herom.
Statsforvaltningen kan ligeledes afslå at træffe  

 bestemmelse  

 om anden kontakt samt ændre eller ophæve en afgørelse eller aftale om anden  

 kontakt,  

 jf. § 22, stk. 3.
 Det bemærkes, at afgørelser om anden kontakt ikke kan  

 tvangsfuldbyrdes.
15. Samvær med andre end forældre Efter § 20 er der mulighed for i visse tilfælde at fastsætte  

 samvær mellem barnet og dets nærmeste pårørende, som det er nært knyttet til.
 Det er barnets nærmeste pårørende, der kan anmode statsforvaltningen  

 om fastsættelse af samvær, jf. § 20, stk. 3. Personkredsen, der er omfattet  

 af  

 bestemmelsen, er nærmere beskrevet i afsnit 15.1. Bopælsforælderen og  

 samværsforælderen kan således ikke anmode om fastsættelse af samvær mellem  

 barnet og barnets nærmeste pårørende.
Når statsforvaltningen modtager en anmodning om samvær efter §  

 20, skal statsforvaltningen normalt afholde et vejledningsmøde mellem  

 ansøgeren  

 og bopælsforælderen med henblik på, at der kan findes en forligsmæssig  

 løsning,  

 der er til barnets bedste.
Statsforvaltningen skal tilbyde børnesagkyndig  

 rådgivning eller konfliktmægling, hvis ansøgeren og bopælsforælderen ikke  

 bliver enige på vejledningsmødet, jf. afsnit 3. Når ansøgeren og  

 bopælsforælderen ikke til enighed om samværet, må statsforvaltningen træffe  

 afgørelse herom ud fra, hvad der er bedst for barnet, jf. § 4.  

 Statsforvaltningen  

 skal under sagens behandling sørge for, at barnets inddrages under sagen,  

 således at dets perspektiv og eventuelle synspunkter kan komme til udtryk,  

 jf.  

 § 34.
 Statsforvaltningen kan fastsætte samvær med barnets nærmeste  

 pårørende, som det er nært knyttet til, i følgende situationer:
  

 	  

 hvis en eller begge  

 forældre er døde, jf. afsnit 15.2., eller   

 	  

 i ganske særlige  

 tilfælde, hvis der ikke  eller kun i yderst begrænset omfang  er  

 samvær med  

 den forælder, barnet ikke har bopæl hos, jf. afsnit 15.3.
Er betingelserne i § 20 for at fastsætte samvær med barnets  

 nærmeste pårørende opfyldt, finder forældreansvarslovens øvrige bestemmelser  

 om  

 samvær anvendelse for dette samvær.
Det betyder bl.a., at statsforvaltningen  

 kan fastsætte vilkår for samværet, jf. § 21, stk. 1, og at statsforvaltningen  

 kan træffe afgørelse om ændring af samværet, jf. § 21, stk. 4.
 Ved vurderingen af, om der skal fastsættes samvær efter § 20,  

 skal statsforvaltningen foretage en konkret vurdering af, om barnet har en  

 sådan tilknytning til den pågældende ansøger, at det vil være bedst for  

 barnet,  

 jf. § 4, at bevare kontakten til ansøgeren trods bopælsforælderens modstand.  

 Der er således ikke  som ved samvær med forældre  en formodning  

 for, at et  

 samvær er i barnets interesse.
Det er vigtigt, at barnets interesse i at bevare kontakten med  

 den pågældende ses i snæver sammenhæng med barnets behov for en stabil og  

 sammenhængende hverdag.
Statsforvaltningen skal således være opmærksom på  

 omfanget og frekvensen af samværene i sager, hvor der er grundlag for at  

 fastsætte samvær med flere pårørende, som barnet er nært knyttet til, idet  

 disse samvær skal fastsættes under hensyntagen til barnets dagligdag.
15.1. Personkredsen, der er omfattet af § 20 Af § 20, stk. 3, fremgår, at en anmodning om samvær efter § 20  

 alene kan imødekommes, hvis ansøgeren er barnets nærmeste pårørende,  

  

 og  

  

 barnet er nært knyttet til den pågældende.
En anmodning om samvær efter § 20 vil således f.eks. kunne  

 indgives af barnets bedsteforældre, af ældre søskende, halvsøskende eller af  

 en  

 afdød forælders bror eller søster.
Hvis barnet er forældreløst, kan begge  

 hold  

 bedsteforældre anmode om samvær efter § 20.
Ved vurderingen af, om en person kan anses som barnets nærmeste  

 pårørende, er det barnets sociale relationer til den pågældende, der er  

 afgørende,  

 og ikke en evt. biologisk tilknytning i sig selv.
Hvis barnet har en tæt  

 relation til f.eks. en tidligere stedforælder, stedsøster eller  

 plejeforælder,  

 kan denne således også indgive anmodning om samvær efter § 20.
15.2. En eller begge forældre er døde Hvis en eller begge forældre er afgået ved døden, kan der efter  

 § 20, stk. 1, fastsættes samvær med barnets nærmeste pårørende, som det er  

 nært  

 knyttet til.
 Med denne bestemmelse får barnet således mulighed for at bevare  

 kontakten til en afdød forælders familie og/eller andre pårørende, som barnet  

 har en nær tilknytning til, selvom bopælsforælderen er imod kontakten.  

 Bestemmelsen  

 åbner endvidere mulighed for, at der kan fastsættes samvær med barnets  

 nærmeste  

 pårørende, som det er nært knyttet til, hvis begge forældre er afgået ved  

 døden.
Statsforvaltningen skal ved vurderingen af, om der skal  

 fastsættes samvær mellem barnet og den nærtstående pårørende, altid tage  

 udgangspunkt i barnets perspektiv og ud fra dette nå frem til en afgørelse,  

 der  

 vil være bedst for barnet, jf. § 4. Det er i den forbindelse vigtigt, at  

 barnets interesse i at bevare kontakten med den pågældende ses i snæver  

 sammenhæng med barnets behov for en stabil og sammenhængende hverdag.
Det er  

 ligeledes vigtigt, at statsforvaltningen foretager en konkret vurdering af,  

 om  

 barnet har en sådan tilknytning til den pågældende ansøger, at det vil være  

 bedst for barnet, jf. § 4, at bevare kontakten til ansøgeren trods  

 bopælsforælderens modstand.
 Samværet med en pårørende, som barnet er nært knyttet til, skal  

 ikke ses som en erstatning for det samvær, som ellers ville have været  

 praktiseret, hvis samværsforælderen havde været i live, og det er således  

 ikke  

 tanken, at samværet skal have samme omfang som med en samværsforælder.  

 Samværet  

 med f.eks. barnets bedsteforældre vil således også i omfang og frekvens  

 skulle  

 være et »bedsteforældresamvær«, f.eks. 1 gang om måneden.
Statsforvaltningen skal ved fastsættelsen af omfanget af  

 samværet være opmærksom på, at dette nøje skal afpasses efter barnets  

 livssituation og den hidtidige relation mellem barnet og den nærtstående samt  

 under hensyntagen til andre relevante forhold som f.eks. geografisk afstand  

 og  

 forholdene hos den eller de samværssøgende.
Statsforvaltningen skal også være  

 opmærksom på omfanget og frekvensen af samværene i sager, hvor der er  

 grundlag  

 for at fastsætte samvær med flere pårørende, som barnet er nært knyttet, idet  

 disse samvær skal fastsættes under hensyntagen til barnets dagligdag.
Er begge forældre afgået ved døden, og ønsker indehaveren af  

 forældremyndigheden ikke, at barnet bevarer kontakten med sin familie, kan  

 barnets nærtstående pårørende  som ovenfor anført  anmode om  

 samvær.
I disse  

 tilfælde vil der ikke være noget til hinder for, at der  efter  

 anmodning   

 fastsættes samvær med f.eks. begge hold bedsteforældre, hvis det vurderes, at  

 dette vil være værdifuldt for barnet.
Statsforvaltningen bør dog i denne type  

 sager være opmærksom på omfanget og frekvensen af samværene, idet disse skal  

 fastsættes under hensyntagen til barnets dagligdag.
15.3. Der er ikke eller kun yderst begrænset samvær  

 med samværsforælderen Efter § 20, stk. 2, kan der  

  

 i  

 ganske særlige tilfælde  

  

 fastsættes samvær med barnets nærmeste pårørende,  

 som det er nært knyttet til, hvis der ikke er eller kun i yderst begrænset  

 omfang er samvær med den forælder, som barnet ikke har bopæl hos.
Samvær efter stk. 2, kan kun fastsættes i ganske særlige  

 tilfælde, og adgangen til at få fastsat samvær er således snævrere end efter  

 stk. 1. Baggrunden for dette er, at begge forældre lever, og at der må lægges  

 stor vægt på grunden til, at der ikke er kontakt  eller kun yderst  

 begrænset  

 kontakt  mellem barnet og samværsforælderen.
Samtidig må der også tages  

 hensyn  

 til, hvorledes samværsforælderen forholder sig til en kontakt mellem barnet  

 og  

 den anmodende nærtstående pårørende.
Statsforvaltningen er derfor efter § 36,  

 stk. 2, forpligtet til at indhente en erklæring fra den forælder, barnet ikke  

 har bopæl hos, inden der træffes afgørelse om samvær efter stk. 2.
 Statsforvaltningens afgørelser efter stk. 2, skal altid træffes  

 ud fra, hvad der er bedst for barnet på baggrund af en belysning af barnets  

 perspektiv.
 Årsagen til det manglende eller yderst begrænsede samvær med den  

 potentielle samværsforælder har som ovenfor anført betydning for  

 statsforvaltningens vurdering af, om der er grundlag for at fastsætte samvær  

 efter stk. 2.
Hvis samværsforælderen kun periodevis er fraværende, f.eks. på  

 grund af udlandsophold eller fængselsophold, bør der som udgangspunkt udvises  

 tilbageholdenhed med at fastsætte samvær for barnets nærtstående pårørende.  

 Statsforvaltningen skal i den forbindelse være opmærksom på, om det vil være  

 bedst for barnet skiftevis at have samvær med samværsforælderen og  

 nærtstående,  

 eller om en sådan ordning vil medføre ustabilitet for barnet.  

 Statsforvaltningen  

 skal foretage denne vurdering ud fra barnets samlede situation og tage højde  

 for, at der er tale om en konfliktsituation, hvor bopælsforælderen er imod  

 samvær med andre end samværsforælderen og muligvis også, at der fastsættes  

 samvær med denne.
Det er vigtigt, at der findes frem til en samværsordning,  

 som  

 er stabil og kontinuerlig for barnet, og at samværet ses ud fra et  

 langtidsorienteret  

 perspektiv.
Varigheden af den periode, hvor samværsforælderen er fraværende,  

 har således også betydning for statsforvaltningens vurdering.
Er en  

 samværsforælder f.eks. kun fraværende i en periode på 1 år eller kortere tid,  

 bør statsforvaltningen være tilbageholdende med at fastsætte samvær med  

 barnets  

 nærmeste pårørende.
Hvis baggrunden for det manglende samvær mellem barnet og  

 samværsforælderen er, at statsforvaltningen har afslået eller ophævet  

 samværet  

 på grund af samværsforælderens forhold, og det således er vurderet, at det er  

 bedst for barnet ikke at have kontakt med denne forælder, gør helt særlige  

 hensyn sig gældende.
Der vil i disse sager ofte være tale om et udpræget  

 beskyttelseshensyn til barnet, som kan føre til, at der ikke kan fastsættes  

 samvær med nærtstående pårørende.
Statsforvaltningen skal foretage en konkret  

 skønsmæssig vurdering set ud fra barnets perspektiv, hvor mulighederne for at  

 fastsætte samvær med særlige vilkår, f.eks. vilkår om overvåget samvær,  

 vilkår  

 om, at samværsforælderen ikke må være til stede under samværet o.a., må  

 inddrages under bedømmelsen.
Før der træffes afgørelse efter § 20, stk. 2, skal  

 statsforvaltningen som nævnt indhente en erklæring fra den forælder, der ikke  

 eller kun i yderst begrænset omfang har samvær med barnet, jf. § 36, stk. 2.  

 Hvilken  

 vægt, samværsforælderens mening om et samvær med en nærtstående pårørende  

 skal  

 tillægges, afhænger af den konkrete situation.
Hvis samværsforælderen giver  

 udtryk for bekymring for barnets samvær med nærtstående pårørende eller  

 særligt  

 med ansøgeren, må det undersøges nærmere, hvad der er baggrunden for denne  

 holdning.
Er der tale om, at samværsforælderen ikke har haft kontakt til  

 barnet  

 eller den pågældende nære pårørende i mange år, må dette forhold afvejes i  

 forhold til de oplysninger, der foreligger omkring barnets forhold til  

 ansøgeren.
Har barnet igennem flere år haft en nær tilknytning til den  

 pågældende ansøger, bør ansøgningen om samvær imødekommes trods en eventuel  

 protest fra samværsforælderen.
Barnets egne synspunkter har selvsagt også  

 betydning ved vurderingen af spørgsmålet om samvær med en nærtstående  

 pårørende.
Hensynet til barnet kommer også til udtryk i § 36, stk. 3,  

 hvorefter  

 statsforvaltningen kan undlade at indhente en erklæring efter § 36, stk. 2,  

 hvis det må antages at være til skade for barnet eller vil medføre  

 uforholdsmæssig  

 forsinkelse af sagen.
 Er der fastsat samvær mellem barnet og en nærtstående pårørende  

 og genopstår barnets samvær med samværsforælderen, betyder dette ikke, at  

 barnets  

 samvær med den nærtstående pårørende bortfalder, men bopælsforælderen kan  

 f.eks. i denne situation anmode om ændring af samværet.
16. Samvær med anbragte børn Der har hidtil været en parallelkompetence for  

 statsforvaltningen og kommunen til at træffe afgørelse om samvær, hvis barnet  

 er anbragt uden for hjemmet.
Statsforvaltningen har således hidtil haft  

 mulighed  

 for at træffe afgørelse om samvær efter § 17 i lov om forældremyndighed og  

 samvær samtidig med, at kommunen også kunne træffe afgørelse om omfanget og  

 udøvelsen af samværet efter § 71 i lov om social service, hvis barnet var  

 anbragt uden for hjemmet.
Denne parallelkompetence er nu ophævet ved lovens § 24, hvoraf  

 det fremgår, at bestemmelserne om samvær og anden kontakt i  

 forældreansvarsloven ikke finder anvendelse, hvis barnet er anbragt uden for  

 hjemmet efter kapitel 11 i lov om social service.
Kapitel 11 i lov om social  

 service omfatter både frivillige og tvangsmæssige anbringelser af børn uden  

 for  

 hjemmet.
 Er barnet anbragt uden for hjemmet efter kapitel 11 i lov om  

 social service, er det således alene kommunen, der efter § 71 i lov om social  

 service har kompetencen til at træffe afgørelse om samværet mellem barnet og  

 forældrene.
 Hvis statsforvaltningen modtager en anmodning om fastsættelse af  

 samvær, og det oplyses, at barnet er anbragt uden for hjemmet, skal  

 anmodningen  

 hurtigst muligt videresendes til kommunen, og ansøgeren orienteres herom.
17. Rettens kompetence til at træffe afgørelse om  

 samvær Af § 38, stk. 1, fremgår, at afgørelser om samvær og anden  

 kontakt som udgangspunkt træffes af statsforvaltningen.
 Retten har dog kompetence til at træffe afgørelse om samvær og  

 anden kontakt, hvis der indbringes en sag om forældremyndighed eller om  

 barnets  

 bopæl for retten, jf. § 38, stk. 2. Denne kompetence omfatter også  

 midlertidige  

 afgørelser om samvær eller anden kontakt, jf. § 29, stk. 1, 2. pkt.
 Det er en betingelse for, at retten kan træffe afgørelse om  

 samvær eller anden kontakt, at en eller begge forældre anmoder om, at retten  

 også tager stilling til spørgsmålet om samvær, herunder midlertidigt samvær,  

 eller anden kontakt under behandlingen af retssagen om forældremyndighed  

 eller  

 om barnets bopæl.
 Hvis en sag om forældremyndighed eller om barnets bopæl  

 indbringes for retten, og statsforvaltningen er bekendt med, at der også  

 foreligger en tvist om samværet, bør statsforvaltningen vejlede forældrene om  

 muligheden for at anmode retten om at træffe afgørelse om samvær og anden  

 kontakt,  

 således at alle spørgsmål omkring forældremyndighed, barnets bopæl og samvær  

 kan blive behandlet af samme myndighed.
Hvis statsforvaltningen under behandlingen af en sag om  

 forældremyndighed eller barnets bopæl modtager en anmodning om fastsættelse  

 af  

 midlertidigt samvær, bør statsforvaltningen dog som udgangspunkt altid  

 behandle  

 anmodningen, inden forældremyndighedssagen eller bopælssagen indbringes for  

 retten.
Dette skyldes, at der af hensyn til barnet kan være behov for at  

 træffe  

 en hurtig afgørelse om samværet.
Statsforvaltningen må inden sagens  

 indbringelse  

 for retten søge afklaret, om forældrene ønsker, at statsforvaltningen  

 færdigbehandler samværssagen, efter den midlertidige afgørelse om samvær er  

 truffet, eller om de ønsker, at retten også tager stilling til samværet.
Hvis  

 forældrene eller en af dem ønsker, at retten også tager stilling til  

 samværet,  

 skal statsforvaltningen afslutte samværssagen.
I disse tilfælde skal  

 statsforvaltningen i forbindelse med sagens indbringelse for retten,  

 orientere  

 retten om, at samværsspørgsmålet også ønskes behandlet af retten.  

 Statsforvaltningen  

 kan således ikke træffe afgørelse om samvær, såfremt en eller begge forældre  

 ønsker samværet afgjort under rettens behandling af en sag om  

 forældremyndighed  

 eller barnets bopæl.
Hvis forældrene ønsker, at samværssagen færdigbehandles  

 i  

 statsforvaltningen, skal statsforvaltningen oplyse dette til retten i  

 forbindelse med sagens indbringelse.
Også i samværssager, hvor der ikke anmodes om en midlertidig  

 afgørelse om samvær, må statsforvaltningen inden en sags indbringelse for  

 retten søge afklaret, om statsforvaltningen skal fortsætte behandlingen af  

 samværssagen, eller om dette spørgsmål medtages i forbindelse med rettens  

 behandling  

 af forældremyndigheds- eller bopælssagen.
Hvis forældrene eller en af dem  

 ønsker,  

 at retten også tager stilling til samværet, skal statsforvaltningen afslutte  

 samværssagen og i forbindelse med sagens indbringelse for retten, orientere  

 retten om, at samværsspørgsmålet også ønskes indbragt for retten.
Hvis  

 forældrene ønsker, at samværssagen færdigbehandles i statsforvaltningen, skal  

 statsforvaltningen oplyse dette til retten i forbindelse med sagens  

 indbringelse.
Der henvises til afsnit 4.4.6.3.1. i Familiestyrelsens  

 vejledning  

 om forældremyndighed og barnets bopæl.
Det bemærkes, at hvis  

 statsforvaltningen har iværksat en børnesagkyndig  

 undersøgelse, færdigbehandles denne, selvom sagen bliver indbragt for retten,  

 medmindre retten bestemmer noget andet.
I så fald orienteres den, der  

 foretager  

 undersøgelsen, om, at resultatet af den børnesagkyndige undersøgelse skal  

 sendes  

 til retten.
Der henvises til § 33, stk. 2.
Retten har efter § 38, stk. 2, 1. pkt., kompetence til at  

 fastsætte, ændre, afslå eller ophæve samværet i sager om ophævelse af fælles  

 forældremyndighed efter § 11 eller i sager om barnets bopæl efter § 17.  

 Spørgsmålet om ophævelse af den fælles forældremyndighed eller om barnets  

 bopæl  

 kan indbringes for retten flere gange, og retten kan i den forbindelse  

 anmodes  

 om også at tage stilling til, om der f.eks. skal ske en ændring af det  

 eksisterende samvær.
Beslutter retten, at der ikke skal ske en ændring af  

 forældremyndigheden  

 eller barnets bopæl, er det op til retten at vurdere, om der er sket sådanne  

 væsentlige ændringer, at der er grundlag for at ændre det eksisterende  

 samvær,  

 jf. § 39.
 Adgangen til flere gange at indbringe en sag om  

 forældremyndighed eller barnets bopæl for retten og samtidig anmode retten om  

 en afgørelse om samværet omfatter kun de sager, der indbringes for retten  

 efter  

 § 11 eller § 17.
Hvis en ugift far, der ikke har haft del i forældremyndigheden,  

 indbringer en sag om forældremyndighed efter § 14, stk. 1, for retten, kan  

 han  

 anmode retten om også at tage stilling til spørgsmålet om samvær.
Dette  

 gælder  

 dog kun, hvis det er første gang, en sag herom er indbragt for retten, jf. §  

 38,  

 stk. 2, 2. pkt.
Byrettens afgørelser om samvær og anden kontakt vil indgå i en  

 dom, der kan ankes til landsretten.
Det er muligt under anken alene at  

 nedlægge  

 påstand om en ændring af afgørelsen om samværet, så afgørelsen om  

 forældremyndighed eller barnets bopæl ikke bliver omfattet af landsretssagen.
 Rettens endelige afgørelser om samvær og anden kontakt kan  

 senere ændres af statsforvaltningen efter de almindelige regler om samvær og  

 anden kontakt.
 Der henvises i øvrigt til Familiestyrelsens vejledning om  

 forældremyndighed og barnets bopæl.
18. Tvangsfuldbyrdelse af samværsafgørelser Reglerne om tvangsfuldbyrdelse af forældremyndighed, barnets  

 bopæl og samvær findes nu i et selvstændigt kapitel  kapitel  

 48 a  

  i retsplejeloven.
Nedenfor følger  

 en kort beskrivelse af fogedrettens mulighed for at tvangsfuldbyrde samvær.
 Efter retsplejelovens § 478 kan tvangsfuldbyrdelse bl.a. ske på  

 grundlag af domme og kendelser om samvær, retsforlig om samvær, afgørelser om  

 samvær, der er truffet af statsforvaltningen, aftaler om samvær, der er  

 indgået  

 under et møde i statsforvaltningen, samt aftaler om samvær, når det  

 udtrykkeligt  

 i aftalen er bestemt, at den kan tjene som grundlag for tvangsfuldbyrdelse.
 Fogedretten kan som middel til gennemtvingelse af disse domme,  

 kendelser, retsforlig, afgørelser og aftaler anvende tvangsbøder eller  

 umiddelbar magt, jf. retsplejelovens § 536, stk. 2. Dog kan samvær med andre  

 efter forældreansvarslovens § 20 kun fuldbyrdes ved anvendelse af  

 tvangsbøder.
 Det er en betingelse for, at der kan ske tvangsfuldbyrdelse, at barnets  

 sjælelige eller legemlige sundhed ikke udsættes for alvorlig fare, jf.  

 retsplejelovens § 536, stk. 6.
Når fogedretten modtager en anmodning om tvangsfuldbyrdelse,  

 indkaldes parterne normalt først til et møde i retten.
Fogedretten kan i den  

 forbindelse tilkalde en repræsentant fra kommunen til at varetage barnets  

 interesser under sagen, jf. retsplejelovens § 537, stk. 1.
 Efter § 537, stk. 1, 2. pkt., kan fogedretten udsætte sagen en  

 kort tid, f.eks. på forligsbestræbelser.
Efter § 537, stk. 2, skal fogedretten afholde en samtale med  

 barnet om tvangsfuldbyrdelsen, hvis barnet har den fornødne alder og  

 modenhed,  

 således at barnet får mulighed for at give udtryk for sine egne synspunkter.  

 Samtalen  

 skal afholdes, medmindre det er til skade for barnet.
Hvis der afholdes en  

 samtale med barnet, skal der deltage en børnesagkyndig eller en repræsentant  

 for kommunen.
Retsplejelovens § 450 c, 1. og 3. pkt., om at parterne ikke er  

 tilstede under samtalen, men at de efter samtalen skal gøres bekendt med  

 hovedindholdet af samtalen, finder tilsvarende anvendelse.
Fogedretten kan  

 endvidere i tvivlstilfælde udsætte fuldbyrdelsen på en børnesagkyndig  

 undersøgelse,  

 jf. retsplejelovens § 536, stk. 3.
Efter retsplejelovens § 536, stk. 4, kan fogedretten under  

 fuldbyrdelsessagen ændre omfang, tid og sted for samværet samt vilkårene  

 herfor.
Fogedretten kan endvidere efter retsplejelovens § 536, stk. 5,  

 fastsætte  

 erstatningssamvær for et samvær, der ikke har kunnet udøves under  

 fuldbyrdelsessagen.
Som udgangspunkt vil umiddelbar magtanvendelse i samværssager  

 først komme på tale efter flere forgæves forsøg med tvangsbøder.
Hvis  

 fogedretten  

 i en konkret sag dog skønner, at der kan blive tale om at anvende umiddelbar  

 magtanvendelse, skal der efter retsplejelovens § 537, stk. 4, som  

 udgangspunkt  

 tilkaldes en børnesagkyndig og en repræsentant fra kommunen for at varetage  

 barnets interesser.
Dette kan dog undlades, hvis der foreligger ganske  

 særlige  

 omstændigheder, hvilket f.eks. kan være tilfældet i situationer, hvor det er  

 nødvendigt at søge afgørelsen fuldbyrdet straks for at undgå, at muligheden  

 for  

 fuldbyrdelse forspildes.
19. Varsling ved flytning Efter § 18 skal en forælder, der vil ændre sin eller barnets  

 bopæl til et andet sted her i landet eller i udlandet, underrette den anden  

 forælder herom senest 6 uger inden flytningen.
Dette gælder også flytning til  

 Grønland eller Færøerne.
 Bestemmelsen indfører en varslingspligt for alle forældre, der  

 vil ændre sin eller barnets bopæl her i landet eller i udlandet og gælder  

 således for den forælder, der har del i den fælles forældremyndighed, den  

 forælder, der har forældremyndigheden alene, og den forælder, der ikke har  

 del  

 i forældremyndigheden.
Hensigten med bestemmelsen er at motivere forældrene til at  

 orientere hinanden om flytning indenlands eller til udlandet i god tid, inden  

 flytningen finder sted, således at forældrene kan drøfte, hvordan kontakten  

 til  

 barnet opretholdes efter flytningen.
Hermed understreges begge forældres  

 ansvar  

 for, at barnet bevarer kontakten til begge forældre.
Hvis der er fælles forældremyndighed, og bopælsforælderen ønsker  

 at flytte, skal bopælsforælderen således varsle den anden forælder senest 6  

 uger inden flytningen.
Pligten til at varsle den anden forælder gælder som  

 ovenfor anført også for en forælder, der har forældremyndigheden alene.  

 Herved  

 får den anden forælder mulighed for at rette henvendelse til  

 statsforvaltningen  

 og f.eks. anmode om, at der træffes en ny afgørelse om samværet.
Varslingspligten gælder også for en forælder, der ikke har  

 forældremyndigheden, og som ønsker at flytte sin bopæl til et andet sted i  

 landet eller til udlandet.
Dette giver forældremyndighedsindehaveren  

 lejlighed  

 til at bringe spørgsmålet om samvær op over for samværsforælderen eller  

 statsforvaltningen,  

 såfremt den gældende samværsaftale eller -afgørelse ikke længere vil kunne  

 fungere  

 på grund af f.eks. stor geografisk afstand.
Det bemærkes, at pligten til at varsle flytning som udgangspunkt  

 også gælder i de tilfælde, hvor der på tidspunktet for flytningen ikke er  

 kontakt mellem barnet og den forælder, som barnet ikke har bopæl hos, f.eks.  

 fordi der ikke er aftalt eller fastsat samvær, eller fordi et samvær er  

 ophævet.
Hvis der aldrig har været etableret kontakt mellem barnet og den  

 potentielle samværsforælder, eller ikke har været kontakt i en længerevarende  

 periode, og er der eneforældremyndighed, kan varslingspligten dog  

 tilsidesættes.
En manglende opfyldelse af varslingspligten kan ikke  

 sanktioneres, men vil kunne indgå som et moment blandt flere, f.eks. i en  

 sag,  

 hvor retten skal vurdere, om barnets bopæl skal forblive hos den nuværende  

 bopælsforælder, eller om den skal flyttes til den anden forælder.
Det  

 påhviler  

 den forælder, der flytter, at godtgøre, at varslingsfristen er overholdt.
Hvis den pågældende forælder, der skal varsle, ikke kender den  

 anden forælders adresse, må vedkommende søge adressen oplyst hos  

 folkeregisteret.
Er den anden forælder ikke registreret der, eller er  

 adressen  

 beskyttet, er der ikke pligt til at foretage yderligere for at få adressen  

 oplyst.
Har den forælder, der skal varsle, selv adressebeskyttelse, og er der  

 samvær, men således at afhentning og aflevering f.eks. finder sted i en  

 institution, kan varsling efter omstændighederne undlades, hvis flytningen  

 ikke  

 har indflydelse på det eksisterende samvær, herunder afhentnings- og  

 afleveringsstedet.  

 Det påhviler den forælder, der skal varsle, at godtgøre, at varslingen ikke  

 kunne ske, eller at varslingen kunne undlades.
Varslingen sker mellem forældrene og ikke gennem  

 statsforvaltningen.
Statsforvaltningen skal således ikke formidle varslinger  

 for forældrene.
Der henvises til § 21 i bekendtgørelse om forældremyndighed,  

 barnets bopæl og samvær m.v.
 Der henvises i øvrigt til Familiestyrelsens vejledning om  

 forældremyndighed og barnets bopæl, hvor pligten til at varsle ved flytning  

 er  

 mere uddybende gennemgået.
20. Partsaktindsigt, partshøring, partsrepræsentanter  

 og bisiddere I dette afsnit gennemgås nogle generelle forvaltningsretlige  

 problemstillinger ved behandlingen af sager om samvær.
 Så længe barnet er under forældremyndighed, vil det i sager om  

 samvær være forældremyndighedsindehaveren, der på barnets vegne udøver  

 partsbeføjelserne i relation til partshøring og aktindsigt.
 Udover de nedenfor  

 beskrevne regler i forvaltningsloven om aktindsigt og partshøring skal  

 statsforvaltningen  

 også være opmærksom på andre relevante regler i forvaltningsloven og  

 offentlighedsloven,  

 herunder reglerne i offentlighedslovens § 6 og forvaltningslovens § 7. Disse  

 bestemmelser finder anvendelse på alle stadier af sagens behandling.
 Offentlighedslovens § 6  

 om notatpligt lyder:
»§ 6.  


  

 I sager, hvor der vil blive  

 truffet afgørelse af en forvaltningsmyndighed, skal en myndighed, der  

 mundtligt  

 modtager oplysninger vedrørende en sags faktiske omstændigheder, der er af  

 betydning  

 for sagens afgørelse, eller som på anden måde er bekendt med sådanne  

 oplysninger, gøre notat om indholdet af oplysningerne.
Det gælder dog ikke,  

 såfremt oplysningerne i øvrigt fremgår af sagens dokumenter.« Afgørende for, om en  

 oplysning skal noteres, er, om oplysningen er af en sådan karakter, at den  

 bidrager til at supplere sagens bevismæssige grundlag eller i øvrigt  

 tilvejebringes for at skabe klarhed med hensyn til sagens faktiske  

 omstændigheder, herunder f.eks. klarhed over forældrenes ansøgninger og  

 ønsker.
 Forvaltningslovens § 7,  

 stk. 1, om vejledningspligt lyder:
»§ 7.  


  

 En forvaltningsmyndighed skal i  

 fornødent omfang yde vejledning og bistand til personer, der retter  

 henvendelse  

 om spørgsmål inden for myndighedens sagsområde.« Statsforvaltningens pligt  

 til i fornødent omfang at yde vejledning omfatter bl.a. orientering om de  

 regler og den praksis, der gælder på det pågældende område samt om sagsgange,  

 sagsbehandlingstider og hvilke oplysninger, der er eller kan være relevante  

 for  

 sagen.
 Som eksempel kan  

 nævnes, at forældre, som under et møde i statsforvaltningen indgår en aftale  

 om  

 samvær, bør vejledes om betydningen af sådanne aftaler, såfremt der senere  

 opstår uenighed om samværet, særlig lovens § 39.
Sagsbehandleren skal  

 endvidere være opmærksom på § 29 om midlertidigt samvær.
Er der ikke kontakt  

 mellem barnet og samværsforælderen, eller er der kun kontakt i meget  

 begrænset  

 omfang, og er der sandsynlighed for, at behandlingen af sagen vil trække ud,  

 skal sagsbehandleren vejlede forældrene om muligheden for at fastsætte  

 midlertidigt samvær.
Statsforvaltningen har således en pligt til at påse, at  

 kontakten mellem barnet og samværsforælderen ikke afbrydes eller begrænses i  

 unødigt omfang under sagens behandling.
20.1.  

 Partsaktindsigt Hovedreglen om partsaktindsigt findes i forvaltningslovens § 9,  

 som lyder:
»Den, der er part i en sag, hvori der er eller vil blive truffet  

 afgørelse af en forvaltningsmyndighed, kan forlange at blive gjort bekendt  

 med  

 sagens dokumenter.
Begæringen skal angive den sag, hvis dokumenter den  

 pågældende ønsker at blive gjort bekendt med.« En parts ret til aktindsigt omfatter som udgangspunkt alle  

 dokumenter i sagen, jf. forvaltningslovens § 10, stk. 1. Undtagelser til  

 dette  

 udgangspunkt findes i lovens §§ 12 - 15. Ved behandlingen af samværssager er  

 det især § 15, der er relevant.
Efter denne bestemmelse kan en parts adgang  

 til  

 aktindsigt begrænses i det omfang, partens interesse i at kunne benytte  

 kendskab til de oplysninger, der fremgår af sagens akter, til varetagelse af  

 sine interesser, findes at burde vige for afgørende hensyn til den pågældende  

 selv eller til andre private eller offentlige interesser.
Gør disse hensyn  

 sig  

 kun gældende for en del af et dokument, skal parten gøres bekendt med  

 dokumentets øvrige indhold.
Bestemmelsen forudsætter en konkret afvejning af de grunde, der  

 kan tale for og i mod at undtage oplysninger fra aktindsigt.
Denne afvejning  

 skal om nødvendigt foretages for hvert enkelt dokument eller oplysning.
Forarbejderne til § 15 indeholder en klar tilkendegivelse af, at  

 undtagelsesbestemmelsen skal administreres med tilbageholdenhed.
En  

 begrænsning  

 af partens ret til aktindsigt kræver derfor, at afgørende hensyn til den  

 pågældende selv eller til andre private eller offentlige interesser taler for  

 at undtage oplysninger, f.eks. fordi der er nærliggende fare for, at privates  

 eller det offentliges interesser vil lide skade i væsentligt omfang.
Det er  

 således ikke tilstrækkeligt til at undtage en oplysning, at den, der har  

 anmodet om aktindsigt, ikke ses at have behov for den pågældende oplysning.
I bestemmelsen er det ikke nærmere angivet, hvilke hensyn, der  

 kan indgå i afvejningen.
Efter forarbejderne vil navnlig hensyn til  

 erhvervsmæssige og økonomiske interesser samt til privatlivets fred og  

 personlige anliggender i øvrigt kunne begrunde undtagelse fra aktindsigt.  

 Herudover vil oplysninger om partens egne forhold, f.eks.  

 helbredsoplysninger,  

 samt oplysninger om andre end sagens parter kunne undtages.
Ved afgørelser i samværssager indgår et samlet skøn over  

 parternes forhold.
Der vil derfor kun undtagelsesvist kunne ske begrænsninger  

 i  

 parternes ret til aktindsigt, da alle oplysninger om parternes forhold som  

 udgangspunkt vil kunne have betydning for sagen.
Som eksempel på oplysninger, der generelt vil kunne undtages fra  

 aktindsigt, kan nævnes hemmelige adresser, opholdssteder, telefonnumre o.  

 lign.  

 Sådanne oplysninger kan dog ikke undtages fra aktindsigt uden en konkret  

 afvejning af parternes interesser i spørgsmålet.
Er der tvivl om, hvorvidt en  

 oplysning vil kunne undtages fra aktindsigt, har statsforvaltningen mulighed  

 for at udsætte afgørelsen herom, sådan at spørgsmålet om aktindsigt kan  

 undersøges yderligere.
 Muligheden for at undtage oplysninger, som et barn er fremkommet  

 med under en samtale i statsforvaltningen, er behandlet i afsnit 4.1.1.1.3.1.
 Statsforvaltningen har pligt til ex officio at overveje at  

 undtage oplysninger fra aktindsigt.
 Hvis der er tvivl om, hvorvidt en oplysning skal undtages eller  

 ej, bør statsforvaltningen indhente en udtalelse om spørgsmålet fra  

 modparten.
Ifølge forvaltningslovens § 16, stk. 2, skal ansøgninger om  

 aktindsigt imødekommes eller afslås snarest og inden 10 dage.
Sker dette  

 ikke,  

 skal parten underrettes om grunden hertil samt om, hvornår afgørelsen kan  

 forventes at foreligge.
 Afgørelser om aktindsigt skal begrundes på sædvanlig vis, og  

 afgørelserne kan påklages til Familiestyrelsen under behandlingen af sagen,  

 jf.  

 forvaltningslovens § 16, stk. 4. Klage over en aktindsigtsafgørelse betyder  

 ikke, at behandlingen af samværssagen sættes i bero.
 For at sikre en reel to-instans behandling af afgørelser om ikke  

 at undtage oplysninger fra aktindsigt, bør afgørelsen begrundes og udformes  

 således, at der vil blive givet aktindsigt i de omhandlede oplysninger,  

 medmindre afgørelsen påklages inden en fastsat frist:
»Statsforvaltningen har besluttet at afslå din anmodning om, at  

 X´s aktindsigt i sagen begrænses.
Statsforvaltningen vil derfor give X  

 aktindsigt i sagen, medmindre du senest den ... meddeler statsforvaltningen,  

 at  

 du ønsker afgørelsen indbragt for Familiestyrelsen.« Forvaltningsloven giver ikke mulighed for at fastsætte vilkår  

 for benyttelsen af de oplysninger, som en part får gennem aktindsigt.
 Fremsætter en part under behandlingen af sagen en anmodning om  

 aktindsigt, udsættes sagens afgørelse, indtil parten har fået mulighed for at  

 gøre sig bekendt med dokumenterne, jf. forvaltningslovens § 11. Dette gælder  

 dog f.eks. ikke, hvis partens interesse i, at afgørelsen udsættes, findes at  

 burde vige for væsentlige hensyn til offentlige eller private interesser, der  

 taler imod en sådan udsættelse.
 Hvis en sag derfor er afgjort, uden at en part har fået mulighed  

 for at fremkomme med afsluttende bemærkninger, bør begrundelsen herfor fremgå  

 af afgørelsen.
 I stedet for at afslå at udsætte sagen, kan parterne meddeles en  

 kort svarfrist.
Fremsætter en part en anmodning om løbende at blive gjort bekendt  

 med materiale, der fremtidigt indgår i sagen (»løbende aktindsigt«), har  

 statsforvaltningen  

 pligt til at gøre parten bekendt med nye (fremtidige) dokumenter i sagen.
Da  

 det er overladt til statsforvaltningen selv at bestemme sagens  

 tilrettelæggelse,  

 vil en begæring om løbende aktindsigt kunne besvares ved, at  

 statsforvaltningen  

 samler samtlige nye dokumenter og meddeler aktindsigt heri, inden der træffes  

 afgørelse i den aktuelle sag.
Statsforvaltningen har således ikke pligt til  

 løbende eller med regelmæssige mellemrum at gøre parten bekendt med nye  

 dokumenter.
Dog bør statsforvaltningen være opmærksom på, om sagens karakter  

 tilsiger noget andet.
Endvidere skal der på sædvanlig vis partshøres over nye  

 oplysninger, jf. afsnit 20.2. 10-dages fristen i forvaltningslovens § 16,  

 stk.  

 2, gælder ikke for begæringer om aktindsigt i fremtidige dokumenter.
 Undtages en oplysning fra aktindsigt, skal der efter  

 forvaltningslovens § 19, stk. 2, nr. 4, ikke partshøres over oplysningen, jf.  

 afsnit 20.2. Tilsvarende følger det af § 24, stk. 3, at begrundelsens indhold  

 kan begrænses, hvis partens ret til begrundelse efter et konkret skøn findes  

 at  

 burde vige for afgørende hensyn til private eller offentlige interesser.
 Forvaltningslovens § 15, stk. 1, nr. 3, giver mulighed for at  

 undtage oplysninger fra aktindsigt af hensyn til politimæssig efterforskning.  

 Der henvises til afsnit 13.1.2.8.2.
 Statsforvaltningen skal også være opmærksom på reglerne i lov om  

 behandling af personoplysninger (persondataloven), idet statsforvaltningens  

 sagsbehandling er omfattet af loven.
Persondataloven gælder almindeligvis kun for behandling af  

 personoplysninger, som helt eller delvis foretages ved hjælp af elektronisk  

 databehandling, og for ikke-elektronisk databehandling af personoplysninger,  

 der  

 er eller vil blive indeholdt i et register.
Efter persondatalovens  

 forarbejder  

 falder manuel behandling af oplysninger, der ikke er eller vil blive  

 indeholdt  

 i et register, uden for lovens anvendelsesområde.
Manuelle akter i en sag er  

 ifølge forarbejderne ikke et register.
 Efter persondatalovens § 31, stk. 1, er statsforvaltningen  

 forpligtet til efter anmodning at give meddelelse om, hvorvidt der behandles  

 oplysninger om den anmodende person, og i givet fald at give meddelelse om:
  

 	  

 hvilke oplysninger der  

 behandles,   

 	  

 behandlingens formål,   

 	  

 kategorierne af  

 modtagere af oplysninger og   

 	  

 tilgængelig  

 information om, hvorfra disse oplysninger stammer.
Modtager statsforvaltningen en begæring efter § 31, stk. 1, skal  

 begæringen besvares inden 4 uger efter modtagelsen.
Er dette ikke muligt,  

 skal  

 statsforvaltningen underrette den pågældende om grunden hertil, samt om,  

 hvornår afgørelsen kan forventes at foreligge, jf. § 31, stk. 2.
Efter § 35 i persondataloven kan den registrerede endvidere til  

 enhver tid over for den dataansvarlige gøre indsigelse mod, at oplysninger om  

 vedkommende gøres til genstand for behandling.
Hvis indsigelsen er begrundet,  

 må behandlingen ikke længere omfatte de pågældende oplysninger.
Efter § 37, stk. 1, i persondataloven skal den dataansvarlige  

 efter anmodning fra den registrerede berigtige, slette eller blokere  

 databehandlede oplysninger, der viser sig urigtige eller vildledende eller på  

 lignende måde er behandlet i strid med lovgivningen.
Den dataansvarlige er  

 som  

 udgangspunkt ikke forpligtet til at berigtige m.v. oplysninger om  

 andre  

 personer.
 Interne arbejdsdokumenter kan efter persondatalovens § 32, stk.  

 2, undtages fra aktindsigt.
 Statsforvaltningens afgørelser efter persondataloven kan  

 påklages til Datatilsynet.
20.2. Partshøring Forvaltningslovens § 19, stk. 1, indeholder følgende om  

 partshøring:
»
  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende  

 part og er af væsentlig betydning for sagens afgørelse.
Myndigheden kan  

 fastsætte en frist for afgivelsen af den nævnte udtalelse.  

« Ifølge forarbejderne til bestemmelsen består pligten til  

 partshøring i alle tilfælde, hvor der er en vis formodning for, at parten  

 ikke  

 er bekendt med, at en oplysning indgår i afgørelsesgrundlaget.
En sådan  

 formodning antages at bestå, medmindre parten selv har givet oplysningen til  

 brug for behandlingen af sagen, eller det i øvrigt må være klart for parten,  

 at  

 oplysningen indgår i afgørelsesgrundlaget.
 Formålet med bestemmelsen er at sikre, at sagens parter får  

 lejlighed til at gøre sig bekendt med og kommentere, supplere eller korrigere  

 det faktiske afgørelsesgrundlag, inden afgørelsen træffes.
Hvilke oplysninger, der skal høres over, afhænger af  

 oplysningens funktion.
Bidrager oplysningen til at supplere sagens  

 bevismæssige  

 grundlag eller medvirker den til at skaffe klarhed over sagens faktiske  

 omstændigheder, skal der foretages partshøring.
Partshøringsreglerne er blandt de fundamentale  

 retssikkerhedsgarantier.
Der bør således altid partshøres, når parten skønnes  

 at have interesse i at få lejlighed til at se og kommentere  

 afgørelsesgrundlaget.  

 Folketingets Ombudsmand har i beretningen fra 1987, s. 91, anført følgende om  

 pligten til partshøring:
».. jeg bemærker herved,  

  

 at  

  

 hensynet til en part i  

 familieretlige sager, herunder navnlig samværs- og bidragssager, tilsiger, at  

 parten i videre omfang bliver gjort bekendt med oplysninger og synspunkter  

 fra  

 den anden part, uanset om de måtte være af betydning for sagens afgørelse,  

  

 at  

  

 det ikke kan udelukkes, at parten går ud fra, at oplysningen har (haft)  

 betydning for sagens afgørelse, og at forvaltningslovens regler, herunder  

 reglerne om partshøring, kun kan betragtes som minimumsregler.« I samværssager er forældrenes indlæg ofte meget lange og følelsesladede,  

 og de indeholder jævnligt forskellige oplysninger og beskyldninger uden  

 betydning for sagen.
For ikke at bidrage til optrapning af forældrenes  

 konflikter vil det være hensigtsmæssigt, at statsforvaltningerne i videre  

 omfang  

 udfærdiger konkrete temaer for partshøringerne eller i høringsskrivelsen  

 alene  

 citerer de relevante oplysninger.
Hvis forældrenes indlæg ikke indeholder nye  

 oplysninger af betydning for sagen, er der således efter forvaltningsloven  

 ikke  

 noget til hinder for, at statsforvaltningen skærer partshøringerne til og  

 ikke  

 hører over alle de senest indkomne breve.
Endvidere kan det i høringen klart  

 angives, hvilke oplysninger, der er af betydning for sagen, og som  

 statsforvaltningen  

 ønsker den anden forælders bemærkninger til.
Som anført i § 19, stk. 1, sidste pkt., kan statsforvaltningen  

 fastsætte en svarfrist for en udtalelse.
Statsforvaltningen kan samtidig  

 meddele, at der vil blive truffet afgørelse i sagen, såfremt svar ikke  

 fremkommer inden fristens udløb.
Fristen bør fastsættes sådan, at parten får  

 rimelig tid til at sætte sig ind i oplysningerne og overveje eventuelle  

 bemærkninger.
På den anden side bør fristen ikke være så lang, at det  

 forsinker  

 sagens afgørelse i unødigt omfang.
Hvis parterne har deltaget i et møde i statsforvaltningen, må  

 det efter Familiestyrelsens opfattelse antages, at parterne er blevet  

 tilstrækkeligt partshørt over de oplysninger, som er fremkommet på mødet og  

 har  

 haft lejlighed til at kommentere disse oplysninger, hvis de ved deres  

 underskrift vedstår for indholdet af mødereferatet.
En anmodning om at få  

 mulighed for at fremkomme med yderligere bemærkninger efter mødets afholdelse  

 bør dog altid imødekommes med fastsættelse af en svarfrist for bemærkninger.
Forvaltningslovens § 19, stk. 2, indeholder en række undtagelser  

 fra pligten til at foretage partshøring.
Af særlig betydning for samværssager  

 er undtagelsen i § 19, stk. 2, nr. 3, som vedrører hastende sager.
 Efter denne bestemmelse gælder pligten til at partshøre ikke,  

 hvis partens interesse i, at sagens afgørelse udsættes, findes at burde vige  

 for væsentlige hensyn til offentlige eller private interesser, der taler imod  

 en sådan udsættelse.
Bestemmelsen forudsætter, at der foretages en konkret vurdering  

 af på den ene side partens interesse i at blive hørt over oplysningerne og på  

 den anden side modpartens  og barnets  interesse i en hurtig  

 afgørelse.
Dette  

 kan f.eks. være tilfældet, hvis sagen drejer sig om et umiddelbart  

 forestående  

 samvær, hvor det tidsmæssigt ikke er muligt at partshøre inden samværets  

 start.
Hvis sagen af tidsmæssige grunde er afgjort uden høring over  

 oplysninger, som der ellers skulle have været hørt over, bør begrundelsen  

 herfor fremgå af afgørelsen.
Det bemærkes i den forbindelse, at der afhængig  

 af  

 sagens karakter er mulighed for at fastsætte endog meget korte svarfrister.  

 Om  

 nødvendigt kan høringen foretages telefonisk.
 Ifølge § 19, stk. 2, nr. 4, skal der ikke partshøres over  

 oplysninger, som parten ikke har ret til at få aktindsigt i, jf. afsnit 20.1.
20.3. Partsrepræsentanter og bisiddere Hvis en part ønsker at lade sig repræsentere eller bistå af  

 andre, tager statsforvaltningens sagsbehandlere stilling hertil.
Reglerne  

 herom  

 findes i forvaltningslovens § 8, som lyder:
»Den, der er part i en  

 sag, kan på ethvert tidspunkt af sagens behandling lade sig repræsentere  

 eller  

 bistå af andre.
Myndigheden kan dog kræve, at parten medvirker personligt,  

 når  

 det er af betydning for sagens afgørelse.
Bestemmelsen i stk. 1,  

 1. pkt., gælder ikke, hvis partens interesse i at kunne lade sig repræsentere  

 eller bistå findes at burde vige for væsentlige hensyn til offentlige eller  

 private interesser, eller hvor andet er fastsat ved lov.« Efter denne bestemmelse har begge forældre i en samværssag som  

 udgangspunkt altid ret til at lade sig repræsentere eller bistå af andre  

 under  

 hele eller dele af behandlingen af sagen.
Kun i særlige konkrete tilfælde vil  

 dette kunne nægtes.
Barnet vil normalt være repræsenteret af  

 forældremyndighedsindehaveren.
Et barn vil derfor ikke kunne lade sig  

 repræsentere af andre under sagen.
Derimod vil barnet i nogle tilfælde kunne  

 lade sig bistå af andre, jf. f.eks. afsnit 3.6.3.1. om brug af bisiddere i  

 forbindelse med børnesagkyndig rådgivning og afsnit 4.1.1. om samtaler med  

 børn.
Der er ikke i forvaltningsloven fastsat regler om, hvem der kan  

 repræsentere eller bistå en part.
Parten kan derfor lade sig repræsentere  

 eller  

 bistå af såvel sagkyndige  f.eks. en advokat eller en socialrådgiver  

  som af  

 andre, f.eks. en ægtefælle, en samlever eller en bekendt.
Parten kan også  

 lade  

 sig repræsentere eller bistå af juridiske personer, f.eks. en forening eller  

 en  

 interesseorganisation.
Parten betaler selv udgifterne herved.
 Da en bisidder optræder sammen med parten, er der ikke  

 yderligere bestemmelser om f.eks. grænser for fuldmagt e.l.
 Om adgangen til at lade sig repræsentere af andre gælder, at det  

 normalt vil kunne kræves, at den, der repræsenterer andre, er myndig og ikke  

 under værgemål efter værgemålslovens § 5.
Det er statsforvaltningen, der afgør, om partsrepræsentanten skal  

 fremlægge skriftlig fuldmagt eller på anden måde godtgøre, at den pågældende  

 kan optræde som repræsentant.
Statsforvaltningen bør herudover være opmærksom  

 på, om der er fastsat grænser for fuldmagten.
Bestemmelsen om partsrepræsentation gælder ikke de tilfælde,  

 hvor det i lovgivningen er bestemt, at en part skal medvirke personligt,  

 eller  

 hvor partens personlige medvirken på grund af sagens karakter i øvrigt er af  

 betydning.
Som eksempler kan nævnes afgivelse af personlige erklæringer,  

 deltagelse  

 i vejledningsmøde, børnesagkyndig rådgivning eller undersøgelser m.v.
Det er  

 statsforvaltningen, der afgør, om personlig medvirken er nødvendig.
Er en part repræsenteret af en anden, bør henvendelser om sagen  

 rettes til partsrepræsentanten.
Når det findes hensigtsmæssigt, kan der dog  

 samtidig gives underretning til parten selv.
Dette bør f.eks. ske, hvis en  

 ændring af samværet skal træde i kraft kort tid efter afgørelsen.
Forvaltningslovens § 8, stk. 2, indeholder mulighed for  

 indskrænkning i en parts ret til at lade sig repræsentere eller bistå, hvis  

 partens interesse heri findes at burde vige for væsentlige hensyn til  

 offentlige eller private interesser.
I forarbejderne til bestemmelsen er det  

 forudsat, at der kun i ganske særlige tilfælde bør nægtes en part adgang til  

 at  

 lade sig repræsentere eller bistå af andre under behandlingen af sagen.  

 Undtagelsesbestemmelsen indebærer, at statsforvaltningen skal foretage en  

 konkret afvejning af på den ene side partens interesse i at få den pågældende  

 bistand og på den anden side de hensyn, der taler for at afskære partens  

 adgang  

 til at lade sig repræsentere eller bistå af andre.
 Hvis den repræsentant eller bisidder, som parten har valgt, er  

 ude af stand til at varetage partens tarv, og dette er til direkte skade for  

 partens interesser, kan partsrepræsentanten eller bisidderen i ganske særlige  

 tilfælde nægtes adgang til at repræsentere eller bistå parten.
 Undtagelsesbestemmelsen vil f.eks. kunne anvendes i tilfælde,  

 hvor parten under et møde i statsforvaltningen ønsker at lade sig  

 repræsentere  

 eller bistå af flere, og statsforvaltningen af hensyn til sagsbehandlingen,  

 ro  

 og orden eller af hensyn til andre parter finder at burde begrænse antallet  

 af  

 repræsentanter eller bisiddere eller helt at udelukke andre end parterne selv  

 fra  

 at deltage i et møde.
Statsforvaltningens beslutning om at nægte partsrepræsentation  

 eller bistand betragtes som en procesledende beslutning, som i almindelighed  

 ikke kan påklages særskilt, og som derfor ikke kræver klagevejledning.
Hvis  

 en  

 part klager herover, finder Familiestyrelsen dog, at statsforvaltningen skal  

 videresende klagen til styrelsen.
 21. Sagens afgørelse m.v.
21.1. Bevisvurdering Som nævnt ovenfor i afsnit 4 om sagens oplysning påhviler det  

 statsforvaltningen  hvis forældrene ikke bliver enige under den  

 indledende  

 fase af sagen  at sørge for, at der tilvejebringes et fyldestgørende  

 faktisk  

 og retligt grundlag for en afgørelse om samvær.
Hvornår dette er opfyldt,  

 beror  

 på en skønsmæssig vurdering, hvor det afgørende er, om der på baggrund af  

 oplysningerne er tilstrækkeligt grundlag for at vurdere, hvad der er bedst  

 for  

 barnet.
Tilvejebringelsen af et forsvarligt afgørelsesgrundlag  

 forudsætter ikke kun, at alle relevante forhold er belyst, men også at de  

 tilvejebragte oplysninger er pålidelige.
Statsforvaltningen vil derfor ved  

 afgørelsen skulle foretage en kvalificeret bevisbedømmelse af oplysningerne i  

 sagen.
Dette gælder både de oplysninger, som forældrene har indsendt eller er  

 fremkommet med under et møde i statsforvaltningen, og de oplysninger som er  

 modtaget fra andre myndigheder e.l.
Forældrenes egne oplysninger kan være meget følelsesladede,  

 konfliktfyldte og stærkt kritiske over for den anden af forældrene.  

 Statsforvaltningen må derfor forholde sig kritisk over for sådanne udsagn.  

 Det  

 er ikke muligt at opstille eksakte kriterier for, hvilken vægt forældrenes  

 egne  

 oplysninger skal tillægges, ligesom det ikke er muligt nærmere at præcisere,  

 hvordan forældrenes forskellige udsagn skal vægtes over for hinanden.
Dette  

 beror på en skønsmæssig vurdering, hvori bl.a. indgår statsforvaltningens  

 kendskab til forældrene og sagen i øvrigt.
Tilsvarende gælder for eventuelle  

 oplysninger  

 og udtalelser fra barnet.
Oplysninger, udtalelser, erklæringer e.l., som forældrene selv  

 har indhentet fra andre myndigheder eller fra personer med en relevant faglig  

 baggrund, bør også undergives en kritisk vurdering.
Dette skyldes, at sådanne  

 oplysninger m.v. kan være afgivet på et ufuldstændigt grundlag, ligesom der  

 kan  

 bestå et afhængigheds- og/eller loyalitetsforhold mellem den forælder, som  

 har  

 indhentet oplysningerne m.v., og den, der har afgivet oplysningerne.
Dette  

 udgangspunkt kan dog fraviges alt efter hvilken myndighed/person og hvilke  

 oplysninger, der er tale om.
 Er en oplysning relevant for sagen, men er statsforvaltningen i  

 tvivl om hvilken vægt, der kan lægges på den, kan statsforvaltningen anmode  

 den  

 myndighed eller person, der har afgivet oplysningen, om at uddybe eller  

 præcisere den eller om at redegøre for, på hvilket grundlag oplysningen er  

 afgivet.
 Som eksempler på tvivlsspørgsmål, der kan afklares på denne  

 måde, kan nævnes, om en erklæring, vurdering m.v. bygger på egne  

 observationer  

 eller alene på oplysninger fra den ene af forældrene, og hvilket kendskab til  

 forældrene/barnet udstederen af erklæringen, vurderingen m.v. har.
 Oplysninger, som statsforvaltningen selv har indhentet fra  

 f.eks. andre myndigheder, vil oftest kunne tillægges betydelig vægt.
21.2. Afgørelsens indhold samt krav til begrundelsen Når statsforvaltningen træffer afgørelse i en sag om samvær, har  

 forældrene ifølge forvaltningsloven krav på at få en fyldestgørende  

 forklaring  

 på, hvorfor afgørelsen har fået netop det indhold, den har.
Dette skyldes, at  

 samværssager er partstvister, og at afgørelsen derfor som udgangspunkt altid  

 vil  

 fremstå som bebyrdende for den ene af forældrene.
 § 22 i forvaltningsloven lyder:
»§ 22.  

  

 En afgørelse skal,  

 når den meddeles skriftligt, være ledsaget af en begrundelse, medmindre  

 afgørelsen fuldt ud giver den pågældende part medhold.  

« Begrundelsens indhold er beskrevet i forvaltningslovens § 24,  

 som lyder:
»§ 24.  

  

 En begrundelse for en afgørelse skal indeholde en henvisning til de  

 retsregler,  

 i henhold til hvilke afgørelsen er truffet.
I det omfang, afgørelsen efter  

 disse regler beror på et administrativt skøn, skal begrundelsen tillige  

 angive  

 de hovedhensyn, der har været bestemmende for skønsudøvelsen.
 Stk. 2.  

  

 Begrundelsen  

 skal endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3.  

  

 § 24, stk. 1, 2.  

 pkt., og stk. 2, gælder ikke i de sager, der er nævnt i § 9, stk. 4. B  

  

 egrundelsens indhold kan i øvrigt begrænses i det omfang, hvori  

 partens interesse i at kunne benytte kendskab til denne til varetagelse af  

 sit  

 tarv findes at burde vige for afgørende hensyn til den pågældende selv eller  

 til andre private eller offentlige interesser, jf. § 15.« Efter Familiestyrelsens opfattelse kan en samværsafgørelse   

 afhængig af sagens karakter  opbygges med følgende indhold:
   

 	  

 Forældrenes påstande,  

 eventuelt suppleret med forældrenes hovedargumenter.
   

 	  

 Henvisning til de  

 lovbestemmelser og den administrative praksis, som har været relevant for  

 afgørelsen.
  

 	  

 Redegørelse for de  

 faktiske omstændigheder, som er tillagt afgørende vægt ved afgørelsen, f.eks.  

 barnets holdning, samværsforælderens hidtidige forbindelse med barnet,  

 tidligere udøvet samvær og relevante aftaler om samværet.
Endvidere bør  

 konklusionen af eventuelle erklæringer, vurderinger e.l. fremgå.
  

 	  

 Begrundelsen for  

 afgørelsen, dvs. en opremsning af de hovedhensyn, der har været bestemmende  

 for  

 statsforvaltningens skøn.
Det skal således klart fremgå af afgørelsen, hvilke  

 konkrete oplysninger og forhold, der er tillagt afgørende vægt ved  

 statsforvaltningens vurdering af, hvad der i den konkrete sag er bedst for  

 barnet.
Endvidere bør  

 eventuelle bevisvurderinger nævnes.
Samtidig bør forældrenes relevante  

 anbringender  

 kommenteres.
Der består således ikke en pligt til at kommentere alt, hvad  

 forældrene har gjort gældende.
 En generel henvisning  

 til forældrenes påstande og anbringender er ikke tilstrækkeligt til at  

 opfylde  

 begrundelseskravet.
   

 	  

 Klagevejledning,  

 herunder opfordring til at fremsende klagen gennem statsforvaltningen.
 Afgørelsen af alle de dele af samværet, som forældrene ikke er  

 enige om, skal begrundes selvstændigt.
 Om begrundelsespligten i samværssager har Folketingets  

 Ombudsmand i sin beretning fra 1988, side 276 anført:
»... skal begrundelserne undtagelsesfrit indeholde henvisning  

 til en eller flere paragraffer i lov eller bekendtgørelse... Afgørelserne  

 skal  

 således ofte indeholde en angivelse af de kriterier, der har været inddraget,  

 og som har haft afgørende betydning for afgørelsens resultat.
Dette gælder  

 for  

 så vidt både kriterier, der taler for, og kriterier, der taler imod  

 resultatet;  

 men almindeligvis vil kun de hensyn, der understøtter udfaldet, have været  

 bestemmende og dermed omfattet af begrundelsespligten.« Det kan ikke angives præcist, hvor udførligt en afgørelse skal  

 begrundes, da dette beror på en konkret vurdering.
Generelt kan man dog sige,  

 at jo mere indgribende eller kompliceret en afgørelse er, jo større krav  

 stilles der til begrundelsen.
Afviger en afgørelse eksempelvis fra  

 udgangspunktet i loven eller praksis, har forældrene krav på en  

 fyldestgørende  

 forklaring på, hvilke forhold i sagen, der har nødvendiggjort denne  

 afvigelse.
 I sager om afslag på eller ophævelse af samvær stilles naturligt  

 de største krav til begrundelsen.
 Træffes en afgørelse om afslag på samvær f.eks. ud fra en  

 formodning om, at samværet på grund af forældrenes indbyrdes forhold vil  

 blive  

 meget konfliktfyldt, skal afgørelsen indeholde en redegørelse for faktiske  

 omstændigheder, der er lagt til grund for formodningen om, at forældrenes  

 forhold er så konfliktfyldt, at det vil påvirke barnet negativt.
Hvad angår forvaltningslovens § 24, stk. 3, om begrænsning af  

 begrundelsens indhold, skal bemærkes, at hensynet til beskyttelse af  

 enkeltpersoners personlige oplysninger i almindelighed må vige for det  

 overordnede  

 hensyn til modpartens interesse i at kunne kontrollere rigtigheden eller  

 fuldstændigheden af de oplysninger, som statsforvaltningen har tillagt  

 betydning ved afgørelsen.
Sådanne modhensyn vil kun i ekstraordinære  

 situationer kunne begrunde en begrænsning af begrundelsespligten.
Er  

 begrundelsen efter § 24, stk. 3, begrænset, skal dette klart fremgå af  

 afgørelsen,  

 ligesom det skal fremgå hvilke hensyn, der begrunder begrænsningen.
 Udstedelse af en samværsresolution på baggrund af forældrenes  

 aftale/enighed kræver ikke begrundelse.
21.3. Klageadgang Statsforvaltningens afgørelser om samvær kan påklages til  

 Familiestyrelsen, jf. § 41, stk. 1.
Ønsker en part at klage over en afgørelse om samvær, skal  

 statsforvaltningen hurtigst muligt indsende klagen og sagens akter til  

 Familiestyrelsen.
Statsforvaltningen skal samtidig orientere parterne om, at  

 sagen er videresendt til Familiestyrelsen.
Statsforvaltningen skal dog inden fremsendelse af klagen til  

 behandling i Familiestyrelsen overveje, om der  ud fra klagens indhold  

  er  

 grundlag for at genoptage den påklagede afgørelse.
Dette er nærmere beskrevet  

 i  

 afsnit 21.4.
21.4. Statsforvaltningens adgang til at genoptage en  

 påklaget afgørelse Efter § 23 i bekendtgørelse om forældremyndighed, barnets bopæl  

 og samvær m.v. kan statsforvaltningen genoptage behandlingen af en påklaget  

 afgørelse i visse tilfælde.
Bestemmelsen har følgende ordlyd:
»§ 23.  


  

 Statsforvaltningen kan genoptage behandlingen af en  

 påklaget afgørelse, hvis 1)  

 	  

  

 klagen indeholder en ansøgning, som statsforvaltningen ikke  

 har taget stilling til, 2)  

 	  

  

 klagen indeholder væsentlige nye oplysninger, 3)  

 	  

  

 der foreligger væsentlige oplysninger, som statsforvaltningen  

 ikke har taget stilling til, eller 4)  

 	  

  

 der er begået sagsbehandlingsfejl, der kan have betydning for  

 afgørelsen.
Stk. 2.  

  

 Klageren kan påklage  

 statsforvaltningens beslutning om at genoptage sagen til Familiestyrelsen.« Bestemmelsen i bekendtgørelsens § 23, stk. 1, giver  

 statsforvaltningen mulighed for at genoptage en sag, hvis der i forbindelse  

 med  

 en klage bliver påberåbt væsentlige nye oplysninger, der kan have betydning  

 for  

 afgørelsens resultat, eller hvis klagen indeholder nye ansøgninger.
Det samme  

 gælder for situationer, hvor der ikke er taget konkret stilling til bestemte  

 oplysninger eller ansøgninger.
Endvidere kan sagen genoptages ved alvorlige  

 sagsbehandlingsfejl, der kan have betydning for afgørelsens resultat.
21.4.1. Nye ansøgninger Efter det almindelige to-instans-princip skal realiteten i en  

 sag som udgangspunkt behandles af to instanser.
 Statsforvaltningen bør derfor genoptage behandlingen af en  

 påklaget sag i det omfang, der i klagen fremsættes nye ansøgninger, eller  

 hvis  

 klagen indeholder en ansøgning, der allerede var fremsat under behandlingen  

 af  

 sagen, men som statsforvaltningen ikke har taget stilling til ved den  

 påklagede  

 afgørelse.
Hvis statsforvaltningen i realiteten har taget stilling til den  

 nye ansøgning, bør statsforvaltningen ikke genoptage sagen, men følge den  

 almindelige fremgangsmåde for behandling af klager.
Dette kan f.eks. være  

 tilfældet,  

 hvor parten ikke har fået medhold i alt, hvad denne ønskede, og i klagen  

 ønsker  

 (endnu) mere, f.eks. hvis der er fastsat hverdagssamvær med én overnatning,  

 og  

 der nu søges om to overnatninger.
21.4.2. Væsentlige nye oplysninger Kriteriet »væsentlige nye oplysninger« har to led.
For det  

 første skal der være tale om »nye« oplysninger, dvs. oplysninger som ikke har  

 været inddraget i statsforvaltningens tidligere behandling af sagen.
For det  

 andet skal oplysningerne være »væsentlige«, dvs. at de skal være egnede til  

 eventuelt  

 at kunne give afgørelsen et andet indhold.
 I det følgende gennemgås nogle situationer, hvor statsforvaltningen  

 som følge af »væsentlige nye oplysninger« bør genoptage behandlingen af en  

 samværssag (listen er ikke udtømmende):
  

 	  

 Parterne har indgået  

 en aftale om samvær, og statsforvaltningen har udstedt en resolution i  

 overensstemmelse med aftalen.
Klageren er efterfølgende blevet utilfreds med  

 aftalen og påklager derfor »afgørelsen«.
Der er her reelt tale om en ny  

 ansøgning og ikke en klage.
  

 	  

 Statsforvaltningen har  

 f.eks. ændret et samvær og lagt vægt på, at klageren under behandlingen af  

 sagen ikke har protesteret mod den anden parts ansøgning om ændring.
I klagen  

 protesterer klageren mod ændringen.
   

 	  

 Klagen indeholder  

 oplysninger om eller er bilagt udtalelser fra psykolog, institution m.v., som  

 ikke tidligere har været inddraget i sagen.
   

 	  

 I tilfælde af »samværsumulighed«,  

 f.eks. i konsekvens af en af parternes flytning.
   

 	  

 I tilfælde, hvor statsforvaltningen  

 har afslået en ansøgning om samvær, og det i klagen oplyses, at  

 bopælsforælderen  

 nu er indforstået med, at der er samvær.
   

 	  

 I tilfælde, hvor  

 klagen indgives længe efter afgørelsen, og forholdene muligvis kan have  

 ændret  

 sig væsentligt siden afgørelsen.
  

 	  

 Der klages over statsforvaltningens  

 behandling af sagen.
I så fald er det mest hensigtsmæssigt, at  

 statsforvaltningen  

 redegør for sagsbehandlingen over for parten og henviser parten til at  

 påklage  

 sagen, hvis parten ikke er enig i statsforvaltningens redegørelse.
21.4.3. Væsentlige oplysninger som statsforvaltningen  

 ikke har taget stilling til En klage kan indeholde henvisning til oplysninger, som kan være  

 af væsentlig betydning for sagen, og som statsforvaltningen havde på  

 afgørelsestidspunktet, men som statsforvaltningen ikke har taget stilling til  

 i  

 afgørelsen.
Dette kan f.eks. være tilfældet, hvis statsforvaltningen i  

 forbindelse med behandlingen af klagen bliver opmærksom på, at der ikke er  

 taget stilling til, om der skulle afholdes en samtale med barnet, der er i en  

 aldersgruppe, der normalt høres i den pågældende sagstype.
 Statsforvaltningen bør endvidere genoptage sagen, hvis statsforvaltningen  

 ikke har tillagt oplysningerne den fornødne vægt, eller hvis begrundelsen for  

 afgørelsen ikke opfylder kravene i forvaltningslovens § 24.
21.4.4. Sagsbehandlingsfejl Hvis statsforvaltningen ved modtagelsen af klagen bliver  

 opmærksom på, at der er begået sagsbehandlingsfejl i forbindelsen med  

 afgørelsen, kan statsforvaltningen genoptage sagen.
 Dette kan f.eks. være tilfældet, hvis afgørelsen er truffet uden  

 hensyntagen til praksis på området (retningslinier af relevans for sagen),  

 hvis  

 statsforvaltningen har undladt at partshøre over oplysninger, eller hvis  

 statsforvaltningen  

 har undladt at give en part aktindsigt.
 Statsforvaltningen kan også genoptage sagen, hvis  

 oplysningsgrundlaget ikke har været tilstrækkeligt, f.eks. fordi  

 statsforvaltningen  

 har undladt at indhente oplysninger eller søgt væsentlige oplysninger  

 bekræftet.
21.4.5. Begrundelse og klagevejledning Statsforvaltningen skal begrunde en beslutning om at genoptage  

 en påklaget afgørelse.
Afgørelsen skal derfor meddeles klageren skriftligt.  

 Samtidig skal klageren orienteres om muligheden for at påklage beslutningen  

 om  

 at genoptage sagen til Familiestyrelsen.
Dette gælder dog ikke, hvis klageren  

 er indforstået med, at statsforvaltningen genoptager sagen.
21.4.6. Forhåndsklager Det forekommer, at en part  inden en afgørelse er truffet   

 meddeler statsforvaltningen, at afgørelsen ønskes indbragt for  

 Familiestyrelsen, medmindre parten ved afgørelsen fuldt ud får medhold.
En forhåndsklage har imidlertid ikke bindende virkning for  

 statsforvaltningen.  

 Derfor bør statsforvaltningen i disse situationer som udgangspunkt afgøre  

 sagen  

 på normal vis og give klagevejledning.
Statsforvaltningen bør dog samtidig i  

 klagevejledningen meddele parten, at statsforvaltningen er bekendt med, at  

 afgørelsen  

 er »forhåndsklaget«, men at statsforvaltningen ikke vil fremsende sagen til  

 Familiestyrelsen, før der er indgivet en egentlig klage.
 Tilsvarende gør sig gældende i de sager, hvor statsforvaltningen  

 på baggrund af en klage har genoptaget sagen og truffet ny afgørelse.
22. Overgangsregler, ikrafttræden Denne vejledning træder i kraft den 1. oktober 2007. Sager, der  

 indkommer efter den 1. oktober 2007, skal behandles efter de nye regler.  

 Sager,  

 som er indgivet til statsforvaltningen inden den 1. oktober 2007, men ikke er  

 færdigbehandlet, færdigbehandles også efter de nye regler.
23. Konsekvensændringer i cirkulærer og vejledninger Med denne vejledning bortfalder vejledning af 20. december 2006  

 om statsforvaltningens mødevirksomhed i samværssager og praksis for  

 fastsættelse af samvær, vejledning af 8. februar 2005 om samvær i udlandet,  

 barnets pas m.v.,  

 vejledning af 27.  

 september 2004 om behandling af samværssager (Det skærpede ændringskriterium  

 i  

 samværssager) og vejledning af 1999 om behandling af samværssager.
Endvidere  

 bortfalder  

 cirkulæreskrivelse af 27. september 2004 om orientering om børn fra private  

 sygehuse, privat praktiserende læger og tandlæger til forældre, der ikke har  

 del i forældremyndigheden over barnet (§ 19 i lov om forældremyndighed og  

 samvær), cirkulæreskrivelse af 27. september 2004 om statsamternes adgang til  

 at genoptage påklagede afgørelser i samværs- og forældremyndighedssager,  

 cirkulæreskrivelse af 27. september 2004 om nye regler om samvær,  

 cirkulæreskrivelse af 25. juni 2004 om offentlige myndigheders pligt til at  

 underrette sociale myndigheder efter servicelovens § 35, cirkulæreskrivelse  

 af  

 26. marts 2004 om statsamternes anvendelse af midlertidigt samvær i sager om  

 førstegangsfastsættelse af samvær, cirkulæreskrivelse af 28. oktober 2002 om  

 stedlig kompetence i familieretlige sager og cirkulæreskrivelse af 8.  

 december  

 1995 vedrørende § 19 i lov om forældremyndighed og samvær.  

 Endelig bortfalder skrivelse af 12. november  

 1997, skrivelse af 23. april 1997 om samvær, skrivelser af 28. juni 1996  

 vedrørende overvåget samvær og skrivelse af 2. oktober 1995 vedrørende  

 praksis  

 for fastsættelse af samvær.
Familiestyrelsen, den 6. september  

 2007 Anette Hummelshøj /Stine Krone Christensen Bilag 1 Eksempel på undtagelse af barnets udtalelser  

 fra aktindsigt i notatet fra samtalen med barnet Neden for er gengivet et eksempel på et notat fra en  

 samtale med et barn.
De oplysninger i notatet, der er markeret med fed  

 skrift,  

 vil kunne undtages fra partsaktindsigt.
 » Barnets stillingtagen til hel eller delvis  

 videregivelse af oplysninger til forældrene  

 :
 B vil ikke have, at  

 hendes forældre gøres bekendt med samtalens indhold.
 Barnets forhold til den samværssøgende:
B virker stille og forknyt.
Hun vil helst  

 ikke tale om sagen og samværet med faderen.
B oplever faderen som værende  

 belastende og ubehagelig, bl.a. fordi han behandler moderen så dårligt.
B  

 påpeger, at faderen aldrig gør noget særligt for hende, og at han aldrig  

 giver  

 hende gaver.
Bs søskende bryder sig heller ikke om faderen.
 Barnets syn på det nuværende samvær og barnets  

 eventuelle forslag til ændret samvær  

 :
 B ønsker ingen  

 kontakt med faderen, heller ikke i ferier eller på fridage.  

  

 B savner ikke faderen og tænker faktisk  

 aldrig på ham.
 Helhedsindtrykket af samtalen, herunder den opnåede  

 kontakt mellem den, der afholder samtalen, og barnet  

 :
B var ved samtalen  

 meget stille, forknyt og bange, og det var ikke muligt at få hende til at  

 slappe  

 af.
Hun var meget berørt af samtalen og tydeligvis urolig for et eventuelt  

 forestående besøg hos faderen.
 En vurdering af barnets modenhed og påvirkning af  

 forældrene og andre  

 :
 B fremtræder som en  

 moden og alderssvarende pige, men er i ordvalget noget præget af andres (især  

 de voksnes) meninger.
 B beskriver sig selv som trist og sur.  

 Hendes beretning om familien og dagligdagen i øvrigt efterlader dét indtryk,  

 at  

 man i hjemmet ikke får snakket om følelsesladede emner, og at kommunikationen  

 ikke er optimal.
B vil gerne støtte sin mor og sine søskende,  

 og også af denne grund har hun vanskeligt ved at overskue et eventuelt samvær  

 med faderen.  



« Bilag 2 Afgørelse om undtagelse af oplysninger om  

 barnets udtalelse fra aktindsigt En afgørelse om at undtage disse oplysninger i notatet fra  

 aktindsigt i forbindelse med partshøring kan f.eks. begrundes således:
»Vi sender hermed kopi af notat om samtale med B den Vi har undtaget dele af notatet fra aktindsigt.
 Afgørelsen er truffet efter § 15 og § 19 i  

 forvaltningsloven.
Efter lovens § 10, stk. 1, omfatter en parts ret til aktindsigt  

 alle dokumenter, der vedrører sagen.
Lovens §§ 12 - 15 indeholder en række  

 undtagelser fra dette udgangspunkt.
 Retten til aktindsigt kan i medfør af § 15 begrænses, i  

 det omfang partens interesse i at kunne benytte kendskab til de oplysninger,  

 der fremgår af sagens akter, til varetagelse af sine interesser findes at  

 burde  

 vige for afgørende hensyn til den pågældende selv eller til andre private  

 eller  

 offentlige interesser.
 Forarbejderne til § 15 indeholder en klar tilkendegivelse  

 af, at undtagelsesbestemmelsen skal administreres med tilbageholdenhed.  

 Oplysninger kan herefter kun undtages fra partsaktindsigt, hvor der er  

 nærliggende fare for, at f.eks. barnets interesser vil kunne lide skade i  

 væsentligt omfang.
 I vidt omfang vil de oplysninger, som barnet fremkommer  

 med om sig selv og sit forhold til forældrene, kunne undtages fra aktindsigt,  

 hvis barnet selv ønsker det, eller hvis det skønnes, at videregivelse af  

 oplysningerne vil være til skade for barnet, herunder særligt barnets forhold  

 til forældrene eller andre familiemedlemmer.
Efter forvaltningslovens § 19, stk. 1 og 2, skal en part  

 have mulighed for at kommentere oplysninger  

 af væsentlig betydning, inden sagen afgøres.
Dette gælder dog  

 ikke oplysninger, som parten ikke har ret til aktindsigt i efter f.eks.  

 lovens  

 § 15, der er omtalt oven for.
(Afgørelsen er endvidere truffet efter § 31 og § 32, stk.  

 1, jf. § 30 stk. 1, i persondataloven.
Efter disse bestemmelser kan en parts  

 ret til indsigt efter persondataloven begrænses, hvis partens interesse i at  

 få  

 kendskab til oplysningerne findes at burde vige for afgørende hensyn til  

 private interesser.) Ved afgørelsen om at undtage visse oplysninger, har vi  

 lagt vægt på, at din interesse i at få kendskab til hele indholdet af  

 samtalen  

 med B må vige for hensynet til B.
Vi mener således, at B i den konkrete  

 situation har krav på at give sin mening til kende i fortrolighed.
