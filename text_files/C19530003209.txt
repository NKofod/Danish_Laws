 På ministeriets derom nedlagte allerunderdanigste forestilling har det den  

 25. februar 1953 behaget Hans Majestæt Kongen allernådigst at bifalde:
1. At det nu foreliggende, Hans Majestæt Kongen  

 forelagte forslag til en ny salmebog må autoriseres til brug ved  

 gudstjenesterne i landets kirker og benævnes »Den danske Salmebog«  

 og 2. At kirkeministeriet må bemyndiges til at foretage  

 det fornødne til salmebogens udgivelse.
 Hvilket herved bringes til præsternes og menighedsrådenes kundskab, idet  

 tilføjes, at salmebogen snarest muligt vil blive bragt i handelen af Det  

 kongelige Vajsenhus, samt idet henvises til bestemmelsen i § 23 i  

 bekendtgørelse nr. 245 af 7. maj 1949 af lov nr. 280 af 30. juni 1922 om  

 menighedsråd, således som denne lov er ændret ved lov nr. 207 af 12. april  

 1949, hvorefter menighedsrådet, efter at sagen har været forhandlet på et  

 menighedsmøde, tager beslutning om indførelse af nye autoriserede salmebøger.
 Kirkeministeriet, den 4. marts 1953.
 Carl Hermansen.
/A.
Sigersted.
