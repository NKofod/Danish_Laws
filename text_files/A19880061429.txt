 Herved bekendtgøres lov om tobaksafgifter, jf.  

 lovbekendtgørelse nr. 474 af 15. juli 1986, med de ændringer, der følger af §  

 7 i lov nr. 925 af 19. december 1986.
Afgift af cigaretter, cigaretpapir,  

 røgtobak, skrå og snus § 1.  Af cigaretter, cigaretpapir, røgtobak, skrå og  

 snus svares efter de i nærværende lov fastsatte regler en afgift til  

 statskassen af følgende størrelse:
A.
For cigaretter: 60,68 øre pr. stk. + 21,22 pct. af detailprisen i  

 henhold til § 4, stk. 2.
B.
For cigaretpapir til en cigaret 2 øre C.
For pladetobak, spunden og granuleret tobak samt for anden røgtobak med  

 en snitbredde på mindst 1,5 mm 128 kr. 90 øre pr. kg D.
For anden røgtobak end nævnt i punkt C 531 kr. 00 øre pr. kg E.
For kardusskrå og snus (røgfri tobak), af detailprisen efter § 4, stk.  

 2, reduceret med 18,03 pct. 39 pct.
F.
For anden røgfri tobak, af detailprisen efter § 4, stk. 2, reduceret  

 med 18,03 pct. 23 pct.
 § 2.  Såfremt der ikke her i landet findes en  

 detailpris for varen, svares afgiften på grundlag af en af toldvæsenet  

 skønnet detailpris.
 § 3.  Afgiften af her i landet fremstillede varer  

 berigtiges af den pågældende fremstillingsvirksomhed, forinden de udleveres  

 fra virksomhedens godkendte lokaler.
Stk. 2.  Afgiften af indførte varer berigtiges i  

 forbindelse med indførslen.
Efter nærmere fastsatte regler kan varerne dog i  

 uberigtiget stand overføres til en virksomhed, der har tilladelse til  

 indførsel.
 Stk. 3.  Afgiften berigtiges ved, at varens pakning, jf.  

 § 4, forsynes med fornødent stempelmærke.
 Stk. 4.  I tilfælde, hvor en afgiftsberigtiget vare  

 agtes afsat til en højere detailpris end den, hvorefter afgiften er erlagt,  

 skal der foretages efterberigtigelse efter nærmere fastsatte regler.
 § 4.  Varerne skal, forinden de udleveres fra  

 virksomhedens godkendte lokaler eller ved indførslen udleveres af  

 toldvæsenet, være pakket i fuldstændig lukkede pakninger.
Stk. 2.  Enhver pakning skal være forsynet med angivelse  

 af indholdets art og mængde, den pågældende vares detailpris indbefattet  

 afgift efter denne lov og efter lov om almindelig omsætningsafgift samt  

 fremstillerens eller indførerens navn og hjemsted.
Der kan dog af  

 Skatteministeriet meddeles tilladelse til at anvende en forhandlers navn og  

 hjemsted eller et anonymitetsmærke.
De nævnte angivelser kan efter nærmere  

 fastsatte regler anbringes på stempelmærket i stedet for på selve pakningen.  

 Pakninger til og reklamer for røgtobak nævnt i § 1, punkt C, må ikke under  

 nogen form give indtryk af, at varen er anvendelig til fremstilling af  

 cigaretter.
 Stk. 3.  Efter nærmere fastsatte regler kan  

 afgiftspligtige varer overføres fra en fremstillingsvirksomhed til en anden  

 fremstillingsvirksomhed i upakket stand, ligesom varer kan indføres i upakket  

 stand til en fremstillingsvirksomhed.
 § 5.  Det er forbudt enhver at erhverve eller modtage  

 afgiftspligtige varer, som i strid med de gældende bestemmelser ikke er  

 afgiftsberigtiget.
 Stk. 2.  Handlende må ikke i deres virksomhed modtage  

 eller opbevare afgiftspligtige varer, der ikke er pakkede i forskriftsmæssigt  

 lukkede og behørigt stemplede pakninger, medmindre dette er hjemlet i §§ 3 og  

 4.
 Stk. 3.  Enkeltsalg og salg i løs vægt af  

 afgiftspligtige varer er forbudt.
§ 6.  Efter regler fastsat af Skatteministeriet kan  

 der mod sikkerhed tilstås virksomhederne en kredit ved køb af stempelmærker  

 til cigaretter på 2 måneder og 5 dage og til de øvrige i § 1 nævnte varer på  

 3 måneder.
Sker betaling ikke rettidigt, skal der betales 1,3 pct. i månedlig  

 rente for hver påbegyndt måned fra den 1. i den måned, i hvilken  

 kreditperioden udløber.
 § 7.  Den virksomhed, der har fremstillet eller  

 indført varen, hæfter for den varen påhvilende afgift, medmindre  

 afgiftspligten er overført til anden virksomhed efter reglerne i § 4, stk. 3.  

 Såfremt den tilstedeværende beholdning af afgiftspligtige varer er mindre end  

 beholdningen ifølge regnskabet, tilsvares afgiften af det manglende kvantum.  

 Skatteministeriet kan dog tillade, at varer, der på grund af beskadigelse  

 eller lignende er blevet uanvendelige, på nærmere fastsatte betingelser  

 fraskrives i lagerbeholdningen; endvidere frafaldes krav om betaling af  

 afgift for varer, der på en efter Skatteministeriets skøn betryggende måde  

 godtgøres at være gået tabt for virksomheden ved indbrud eller brand.
Afgift af cigarer, cerutter og cigarillos § 8.  Af cigarer, cerutter og cigarillos svares en  

 afgift til statskassen på 19,8 øre pr. stk. plus 10 pct. af detailprisen i  

 henhold til § 11.
 § 9.  Afgiften svares af den virksomhed, der har  

 fremstillet eller indført varen, jf. dog stk. 2.
Stk. 2.  Afgiftspligten overføres til en virksomhed, der  

 driver mellemhandel med afgiftspligtige varer, for så vidt angår varer til  

 videre forhandling en gros til andre handlende.
Såfremt der til virksomheden  

 er knyttet detailudsalg, kan Skatteministeriet på nærmere fastsatte vilkår  

 tillade, at varer til disse udsalg afgiftsberigtiges af virksomheden, såfremt  

 virksomhedens salg til andre handlende overstiger salget gennem de til  

 virksomheden knyttede detailudsalg, beregnet efter den afgiftspligtige værdi.
 Stk. 3.  Skatteministeriet fastsætter, hvilke regler der  

 skal iagttages ved overførsel af varer i ubeskattet stand fra en virksomhed  

 til en anden.
§ 10.  Til den afgiftspligtige omsætning medregnes  

 alle afgiftspligtige varer, der er udleveret fra virksomhedens godkendte  

 lokaler, bortset fra varer, for hvilke afgiftspligten er overført til en  

 anden virksomhed i henhold til § 9. De udleverede varer medregnes i  

 omsætningen, uanset om udleveringen sker for virksomhedens egen regning eller  

 for anden regning, og uanset om varerne er endeligt solgt eller leveres i  

 konsignation eller på anden måde.
Til omsætningen henregnes også varer, der  

 forbruges af den afgiftspligtige eller udleveres uden modydelse.
Stk. 2.  De i § 9 nævnte virksomheder hæfter for  

 afgiften af de afgiftspligtige varer, der er indført eller fremstillet af  

 virksomheden eller tilført denne fra anden virksomhed, medmindre  

 afgiftspligten er overført til en anden virksomhed i overensstemmelse med  

 reglerne i § 9. Såfremt den tilstedeværende beholdning af afgiftspligtige  

 varer er mindre end beholdningen ifølge regnskabet, tilsvares afgiften af det  

 manglende kvantum.
Skatteministeriet kan dog tillade, at varer, der på grund  

 af beskadigelse eller lignende er blevet uanvendelige, på nærmere fastsatte  

 betingelser fraskrives i lagerbeholdningen; endvidere frafaldes krav om  

 betaling af afgift for varer, der på en efter Skatteministeriets skøn  

 betryggende måde godtgøres at være gået tabt for virksomheden ved indbrud  

 eller brand.
 § 11.  Den afgiftspligtige værdi er varens detailpris  

 indbefattet afgift efter denne lov og afgift efter lov om almindelig  

 omsætningsafgift (merværdiafgift) og uden rabatfradrag af nogen art  

 (detaillistepris).
 Stk. 2.  Såfremt der ikke her i landet findes en  

 detailpris for varen, svares afgiften på grundlag af en af toldvæsenet  

 skønnet detailpris.
 Stk. 3.  I tilfælde, hvor en afgiftsberigtiget vare  

 agtes afsat til en højere detailpris end den, hvorefter afgiften er erlagt,  

 skal der foretages efterberigtigelse efter nærmere fastsatte regler.
 § 12.  De afgiftspligtige virksomheder skal til  

 toldvæsenet afgive lister over varernes detailpriser indbefattet afgift efter  

 denne lov og afgift efter lov om almindelig omsætningsafgift  

 (merværdiafgift).
 § 13.  De afgiftspligtige virksomheder er pligtige  

 efter udløbet af hver afgiftsperiode på en måned og senest den 15. i den  

 påfølgende måned til kontrolmyndigheden at afgive en af virksomhedens  

 ansvarlige ledelse underskrevet angivelse af afgiften af den i månedens løb  

 stedfundne afgiftspligtige omsætning samt det dertil svarende antal stykker.
Stk. 2.  Afgiften af den i en måned stedfundne  

 afgiftspligtige omsætning skal være indbetalt til de af Skatteministeriet  

 anviste indbetalingssteder inden udgangen af den påfølgende måned.
Der kan  

 efter regler, fastsat af Skatteministeriet mod sikkerhed tilstås  

 virksomhederne kredit, således at afgiften af de i en måned udleverede varer  

 afregnes senest 2 måneder efter udløbet af den forannævnte betalingsfrist.
Stk. 3.  Betales afgift ikke rettidigt, skal der betales  

 1,3 pct. i månedlig rente for hver påbegyndt måned fra forfaldstidspunktet at  

 regne, dog mindst 10 kr. for en afgiftsperiode.
Er der ydet kredit efter stk.  

 2, 2. punktum, med betaling af afgift, forfalder afgiften til betaling ved  

 kreditperiodens udløb.
Stk. 4.  Hvis en virksomhed ikke betaler forfaldne  

 afgifter rettidigt, kan Skatteministeriet pålægge virksomheden for fremtiden  

 at afgive den i stk. 1 omhandlede angivelse for kortere perioder end en måned  

 ad gangen samt pålægge virksomheden en kortere betalingsfrist end den i stk.  

 2, 1. punktum, foreskrevne.
Skatteministeriet kan i samme tilfælde pålægge en  

 virksomhed at stille sikkerhed for afgiftens betaling til forfaldstid.
 § 14.  Ved enhver afsætning (udlevering) af  

 afgiftspligtige varer fra den, der skal berigtige afgiften, skal der efter  

 regler, der fastsættes af skatteministeren udfærdiges en faktura, der  

 tilstilles køberen samtidig med varerne.
§ 15.  Det er forbudt detailhandlere såvel som  

 restauratører, gæstgivere o.lign. at modtage afgiftspligtige varer til  

 afsætning i deres virksomhed, uden at varerne er ledsaget af faktura  

 indeholdende leverandørens navn og adresse, specificeret angivelse af  

 varernes art, antal stykker og pris.
Den pågældende er desuden forpligtet til  

 at forvisse sig om fakturaens rigtighed.
For restauratører, gæstgivere  

 o.lign. bortfalder forpligtelsen til at kræve tilsendt faktura, når indkøbet  

 er sket i en almindelig detailhandlers butik.
 Stk. 2.  Fakturaer (opgørelser) over modtagne  

 afgiftspligtige varer skal forefindes i det detailudsalg, hvorfra varerne  

 agtes afsat, indtil afsætningen har fundet sted.
§ 16.  I tilfælde, hvor en virksomhed ikke fører de  

 påbudte regnskaber, jf. § 21, eller ikke fører dem på behørig måde, eller  

 hvor den angivne omsætning, udlevering m.v. efter kontrolmyndighedens skøn  

 ikke er overensstemmende med de faktiske forhold, kan kontrolmyndigheden  

 foretage en skønsmæssig ansættelse af den afgiftspligtige omsætning.
Det  

 skyldige afgiftsbeløb forfalder til betaling 14 dage efter påkrav.
Betales  

 afgiften ikke rettidigt, skal der betales 1,3 pct. i månedlig rente for hver  

 påbegyndt måned fra den 1. i den måned, i hvilken beløbet skal betales af  

 virksomheden, dog mindst 10 kr.
Stk. 2.  Virksomheden kan indbringe ansættelsen for det  

 efter § 37 i lov om almindelig omsætningsafgift (merværdiafgift) nedsatte  

 nævn.
Begæring om indbringelse for nævnet skal være fremsat over for  

 toldvæsenet senest 4 uger efter, at virksomheden er gjort bekendt med  

 ansættelsen.
Fremstilling af tobaksvarer og indførsel af  

 samt handel med råtobak § 17.  Erhvervsmæssig fremstilling og indførsel af de  

 i afsnit I og II omhandlede varer, mellemhandel med cigarer, cerutter og  

 cigarillos og handel med råtobak må kun foretages af den, der har indhentet  

 kontrolmyndighedens tilladelse hertil.
Ved mellemhandel forstås  

 engrosafsætning til andre handlende af varer, som virksomheden ikke selv har  

 fremstillet eller indført, herunder dog ikke afsætning fra almindelige  

 detailhandleres butik til restauratører, gæstgivere o.lign.
Som bevis for  

 tilladelsen udstedes et legitimationskort, der skal tilbageleveres ved  

 virksomhedens ophør.
 Stk. 2.  De i stk. 1 omhandlede tilladelser kan kun  

 gives på betingelse af, at virksomhedens lokaler godkendes af  

 kontrolmyndigheden, jf. § 18. For virksomheder, der indfører cigarer,  

 cerutter og cigarillos, er det endvidere en betingelse, at indførslen af  

 disse varer foregår for indførerens egen regning.
 Stk. 3.  En given tilladelse bortfalder, såfremt de i  

 nærværende paragrafs stk. 2 nævnte betingelser ikke længere er til stede, den  

 i § 13, stk. 1, omhandlede angivelse ikke afgives, de ifølge nærværende lov  

 skyldige afgifter ikke betales, den i § 13, stk. 4, omhandlede sikkerhed ikke  

 kan stilles, eller virksomheden drives på en sådan måde, at den kommer i  

 strid med de betingelser, hvorunder tilladelsen i øvrigt er givet.
§ 18.  Til fremstilling af tobaksvarer og til lagring  

 af råtobak og ubeskattede tobaksvarer må kun benyttes lokaler, som ingen  

 anden anvendelse har, og som er af en sådan art, at rimelig orden kan  

 opretholdes.
Lokalerne skal endvidere være således beliggende, at  

 kontrolmyndigheden har uhindret adgang til at føre kontrol med virksomheden.
 Stk. 2.  I enhver fremstillingsvirksomhed skal lokalerne  

 opfylde de i lov om almindelig arbejderbeskyttelse fastsatte fordringer med  

 hensyn til rumindhold, og sådanne virksomheder, der benytter fremmed  

 arbejdskraft, er underkastet arbejdstilsynet i henhold til nævnte lov.  

 Fremstillingsvirksomheder med over 2 fremmede arbejdere er endvidere altid  

 undergivet nævnte lovs almindelige regler for arbejdslokaler, og i sådanne  

 virksomheder skal der findes særskilte lokaler til opbevaring af råtobak, der  

 ikke er under forarbejdning, til fremstilling af tobaksvarerne, til  

 opbevaring af færdige, ubeskattede tobaksvarer og opbevaring (eventuelt  

 detailsalg) af færdige, beskattede tobaksvarer.
 Stk. 3.  Såfremt der fra en fremstillingsvirksomhed  

 drives detailsalg af de i den fremstillede varer eller af andre tobaksvarer,  

 skal dette salg ske i et særskilt, fra virksomhedens øvrige lokaler afsondret  

 rum.
 § 19.  Indehaveren af en af de i § 17, stk. 1,  

 omhandlede virksomheder samt personer beskæftiget i sådan virksomhed må ikke  

 uden Skatteministeriets tilladelse have beskæftigelse i nogen anden  

 virksomhed af de i nævnte lovbestemmelse omhandlede arter.
 Stk. 2.  Virksomheder, der fremstiller afgiftspligtige  

 varer, må ikke lade dette arbejde eller nogen del deraf udføre som  

 hjemmearbejde.
§ 20.  Indførsel af råtobak må kun foretages af  

 virksomheder, der i henhold til § 17, stk. 1, har tilladelse til  

 erhvervsmæssig fremstilling af tobaksvarer eller til handel med råtobak, og  

 råtobak må kun afsættes til sådanne virksomheder.
Skatteministeriet  

 fastsætter nærmere regler vedrørende indførsel af råtobaksprøver.
Stk. 2.  De pågældende virksomheder er ansvarlige for  

 den modtagne råtobak således, at der i tilfælde, hvor den tilstedeværende  

 beholdning af råtobak er mindre end beholdningen ifølge regnskabet, tilsvares  

 et beløb svarende til afgiften af de varer, der af kontrolmyndigheden skønnes  

 at kunne fremstilles af det manglende kvantum råtobak.
Skatteministeriet kan  

 dog tillade, at varer, der på grund af beskadigelse eller lignende er blevet  

 uanvendelige, på nærmere fastsatte betingelser fraskrives i  

 lagerbeholdningen; endvidere frafaldes krav om betaling af afgift for varer,  

 der på en efter Skatteministeriets skøn betryggende måde godtgøres at være  

 gået tabt for virksomheden ved indbrud eller brand.
Såfremt den pågældende  

 ikke kan godkende kontrolmyndighedens beregning af afgiftstilsvaret, finder  

 bestemmelsen i § 16, stk. 2, tilsvarende anvendelse.
 § 21.  De i § 17, stk. 1, omhandlede virksomheder  

 skal, foruden de almindelige forretningsbøger, føre det af Skatteministeriet  

 foreskrevne regnskab vedrørende råtobak, fremstilling og indførsel af  

 afgiftspligtige varer og omsætningen af disse.
 § 22.  Der svares ikke afgift af:
Stk. 2.  For varer, der sædvanemæssigt uden vederlag  

 gives til de ved selve fremstillingen beskæftigede personer, kan afgiften  

 efter særlige regler tillades udredet med det halve af de i §§ 1 og 3 i lov  

 nr. 46 af 24. februar 1960 i den laveste afgiftsklasse for de pågældende  

 varer fastsatte afgifter.
Sådanne varer må ikke gøres til genstand for  

 omsætning.
 Stk. 3.  Ved indførsel af varer, bortset fra vareprøver,  

 indrømmes afgiftsfrihed i samme omfang og under tilsvarende betingelser som  

 fastsat for afgiftsfrihed efter merværdiafgiftslovens § 29, stk. 3.
§ 23.  Af varer, der indføres i ikke-erhvervsmæssigt  

 øjemed, svares afgift i forbindelse med indførslen.
Afgiften afregnes efter  

 reglerne i toldlovens kapitel 8. Den afgiftspligtige værdi vil for sådanne  

 varer kunne ansættes på grundlag af gængse priser for forskellige varetyper.
§ 24.  Auktionshandel med afgiftspligtige varer er  

 forbudt.
Forbudet omfatter dog ikke tvangsauktioner eller tilfælde, hvor  

 auktions afholdelse i øvrigt er særligt foreskrevet ved lov.  

 Skatteministeriet fastsætter for sådanne tilfælde de nærmere regler  

 vedrørende afgiftens berigtigelse.
Kontrol- og straffebestemmelser § 25.  De kontrollerende tjenestemænd har ret til at  

 foretage eftersyn i de af loven omfattede virksomheder og af disses  

 regnskaber m.v.
Virksomhedens indehaver såvel som de i virksomheden  

 beskæftigede personer er pligtige at yde eller lade yde kontrollen al  

 fornøden vejledning og hjælp.
Stk. 2.  Detailhandlere er pligtige efter begæring af  

 kontrolmyndigheden at meddele denne oplysninger om deres indkøb af  

 afgiftspligtige varer.
De kontrollerende tjenestemænd har ret til at foretage  

 eftersyn såvel af lagerbeholdninger som af regnskaber m.v. hos  

 detailhandlere, der afsætter afgiftspligtige varer.
 § 26.  Det påhviler politiet at underrette  

 kontrolmyndigheden om de til dets kundskab kommende overtrædelser eller  

 omgåelser af bestemmelserne i nærværende lov samt på kontrolmyndighedens  

 begæring derom at yde bistand til opklaring heraf.
 § 27.  Med bøde straffes den, der forsætligt eller  

 groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel i indtil 2 år.
 Stk. 4.  Er en overtrædelse begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 § 27 a.  Skønnes en overtrædelse ikke at ville medføre  

 højere straf end bøde, kan skatteministeren eller den, ministeren bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
Stk. 4.  Når sager om de i § 27 nævnte overtrædelser  

 indbringes for domstolene, behandles de som politisager.
Retsmidlerne i  

 retsplejelovens kapitler 72 og 73 kan anvendes i samme omfang som i  

 statsadvokatsager.
Andre bestemmelser § 28.  Det efter § 37 i lov om almindelig  

 omsætningsafgift (merværdiafgift) nedsatte nævn har den endelige  

 administrative afgørelse af:
 1. Spørgsmål om varers afgiftspligt.
 2. Spørgsmål om, hvilken afgiftsgruppe en vare  

 henhører under.
 3. Spørgsmål om en vares afgiftspligtige værdi.
 4. Spørgsmål om antallet af stykker, der skal lægges  

 til grund ved en vares afgiftsberigtigelse.
 5. Spørgsmål om beregning af svind.
 6. Klager over foretagne skønsmæssige ansættelser, jf.  

 § 16, stk. 2, og beregninger af afgiftstilsvar, jf. § 20, stk. 2.
 § 28 a.  Skatteministeren kan fastsætte bestemmelser  

 om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Direktoratet for Toldvæsenet, ikke kan indbringes for højere  

 administrativ myndighed, jf. dog § 28.
Stk. 3.  Ministeren kan på eget initiativ tage en  

 afgørelse, der er truffet af toldvæsenet, op til nærmere undersøgelse og  

 afgørelse. (* 1) § 29.  Når indehaveren af en i henhold til nærværende  

 lov afgiftspligtig virksomhed dør, eller hans bo tages under  

 konkursbehandling, skal skifteretten uopholdeligt give kontrolmyndigheden  

 meddelelse herom.
 § 30.  Andelsforeningers fremstilling eller fordeling  

 af afgiftspligtige varer sidestilles med hensyn til de i denne lov fastsatte  

 regler med erhvervsvirksomhed.
 § 31.  Skatteministeren er bemyndiget til, hvor ganske  

 særlige forhold gør sig gældende, at fritage for afgift i henhold til  

 nærværende lov.
 § 32.  Der kan på nærmere af Skatteministeriet  

 fastsatte vilkår meddeles faglærte tobaksarbejdere, som på grund af alder  

 ophører at være beskæftiget i faget, tilladelse til indkøb af indtil 1 kg  

 råtobak om måneden til fremstilling af cigarer m.v. udelukkende til eget  

 brug.
 Stk. 2.  Af råtobak, der udleveres i henhold til stk. 1,  

 svares afgift efter nærmere af Skatteministeriet fastsatte regler.
 § 33.  Skatteministeren er bemyndiget til at fastsætte  

 de fornødne regler til gennemførelse af loven, herunder bestemmelser om  

 definitioner på tobaksvarer i overensstemmelse med de bestemmelser, der  

 fastsættes af De europæiske Fællesskaber.
 § 34.  Skatteministeren bemyndiges til at afholde de  

 med lovens gennemførelse forbundne udgifter.
§ 35.  (Udeladt) § 36.  Denne lov, der ikke gælder for Færøerne og  

 Grønland, træder i kraft den 1. april 1955.
Stk. 2.  (Udeladt) Skatteministeriet, den 14. oktober 1988 Anders Fogh Rasmussen / Jan Lyager Olsen (* 1) Lov nr. 925 af 19. december 1986 (indsættelse af § 28 a) trådte i  

 kraft den 1. januar 1987.
