Ændringsforslag stillet den 1. marts 2017 uden for betænkningen Ændringsforslag til 2. behandling af forslag til lov om ændring af udlændingeloven (Obligatorisk kursus i dansk familieret, frihed og folkestyre for religiøse forkyndere m.fl. og løfteerklæring om overholdelse af dansk lovgivning) [af udlændinge-, integrations- og boligministeren (Inger Støjberg)]:
Til § 1 Af udlændinge- og integrationsministeren:
 2) I nr. 6 ændres »§ 19, stk. 1, nr. 11« til: »§ 19, stk. 1, nr. 12«.
[Konsekvensændring som følge af vedtagelsen af en ændring af udlændingeloven efter lovforslagets fremsættelse] Bemærkninger Til nr. 2 I lovforslagets § 1, nr. 6, henvises der til udlændingelovens § 19, stk. 1, nr. 11. Efter fremsættelsen af lovforslaget er denne bestemmelse blevet ændret ved vedtagelsen af lov nr. 1745 af 27. december 2016.
 Det følger således af § 1, nr. 23, i lov nr. 1745 af 27. december 2016 om ændring af udlændingeloven og kildeskatteloven, at udlændingelovens § 19, stk. 1, nr. 11, er blevet til § 19, stk. 1, nr. 12.
Det foreslås derfor, at henvisningen til § 19, stk. 1, nr. 11, i lovforslag nr.
L 50 rettes i overensstemmelse hermed, således at der henvises til § 19, stk. 1, nr. 12.
 Der er alene tale om en lovteknisk begrundet korrektion, som ikke medfører indholdsmæssige ændringer i forhold til det fremsatte lovforslag.
