 På baggrund af de i kapitel 4 i lov nr. 327 af 26. juni 1975 om lægemidler  

 anførte bestemmelser har sundhedsstyrelsen overvejet, hvorledes man kan  

 sikre, at terapeutisk værdifulde lægemidler er tilgængelige på det danske  

 marked som farmaceutiske specialiteter.
 Dette spørgsmål rejser sig bl.a. i følgende situationer:
 Sundhedsstyrelsen har i de nævnte 3 situationer foreløbig tænkt sig  

 følgende:
 Ad 1) I disse tilfælde vil sundhedsstyrelsen være sindet at udsende en  

 meddelelse til Medif, Mefa, Brancheforeningen af farmaceutiske  

 industrivirksomheder i Danmark, Megros, Danmarks Apotekerforening - og efter  

 omstændighederne tillige hospitalsapotekerne - med en nærmere redegørelse for  

 det grundlag, hvorpå sundhedsstyrelsen bygger sin vurdering, og en opfordring  

 til interesserede fabrikanter eller importører til at indsende ansøgning om  

 registrering af det pågældende præparat, jfr. lægemiddellovens §§ 13 og 15.
 Ad 2) I de her nævnte tilfælde vil sundhedsstyrelsen i første omgang rette  

 en tilsvarende henvendelse til den pågældende registreringsindehaver.
 Ad 3) Af hensyn ikke mindst til de her nævnte præparater skal  

 sundhedsstyrelsen anmode om, at registreringsindehaverne i god tid  

 underretter sundhedsstyrelsen om tilbagetrækningsplaner for alle markedsførte  

 præparater, således at der i de tilfælde, hvor sundhedsstyrelsen mener, der  

 er terapeutisk behov for at beholde præparatet på markedet, levnes en rimelig  

 tid til drøftelse af mulighederne for at undgå den påtænkte tilbagetrækning  

 af præparater (f.eks. ved en aftale om fritagelse for årsafgift, adækvat  

 forhøjelse af prisen eller andet).
Aktuelt har spørgsmålet om det rimelige i profylaktisk behandling i  

 graviditeten med folinsyre som tilskud til jernmedikation været rejst overfor  

 sundhedsstyrelsen.
Farmakopeekommissionen har i en i den anledning indhentet  

 udtalelse bl.a. anbefalet, at der markedsføres tabletter a 100 mikrogram  

 folinsyre.
 Endvidere har Kontaktudvalget vedrørende ungdomsnarkomanien gjort  

 sundhedsstyrelsen opmærksom på det ønskelige i, at der til afvænning af  

 narkomaner markedsføres en saft indeholdende 0,1 % methadonklorid i form af  

 en farmaceutisk specialitet, da et sådant præparat ikke egner sig til  

 indsprøjtning og endvidere kan ordineres pr. telefon, hvilket i denne  

 specielle behandlingssituation kan være hensigtsmæssigt.
 Det bemærkes herved, at den nye lægemiddellov giver mulighed for, at  

 præparater som de her nævnte, hvis aktive indholdsstoffer er almindelige  

 handelsvarer, vil kunne blive registreret og derefter markedsført.
Sundhedsstyrelsen modtager gerne kommentarer til foranstående, såvel  

 vedrørende det generelle problem om tilgængeligheden af terapeutisk  

 ønskværdig lægemidler, som vedrørende de konkrete spørgsmål om en  

 markedsføring af f.eks. folinsyretabletter a 100 mikrogram og methadonsaft  

 indeholdende 0,1 % methadonklorid.
Sådanne kommentarer ønskes i givet fald  

 modtaget snarest muligt og senest inden udgangen af dette år.
A.
Engelund.
 /Hans Andersen.
