 Efter § 3, stk. 3, i lov om dagpenge ved sygdom eller fødsel fastsættes:
§ 1.  En arbejdsgiver har ikke pligt til at udbetale  

 dagpenge i arbejdsgiverperioden (5 uger) til nyansatte lønmodtagere i  

 sygdomstilfælde, hvor 1. hele fraværsdag indtræffer inden for 3 uger (21  

 kalenderdage) efter ansættelsen regnet fra og med 1. arbejdsdag.
Dette  

 gælder, uanset om lønmodtageren ved sygemeldingen opfylder  

 beskæftigelseskravet i dagpengelovens § 3, stk. 1.
 § 2.  Bestemmelsen i § 1 gælder ikke for lønmodtagere,  

 der anses for løsarbejdere efter dagpengelovens § 13.
 Stk. 2.  En lønmodtager kan kun anses for nyansat,  

 såfremt han ikke har været beskæftiget hos den samme arbejdsgiver inden for  

 de sidste 3 måneder før genansættelsen.
 § 3.  Ved anmodning om dagpenge til en nyansat skal  

 arbejdsgiveren oplyse:
 § 4.  Nyansatte lønmodtagere, der ikke får udbetalt  

 fuld løn under sygdommen, har ret til at få udbetalt dagpenge af det sociale  

 udvalg i bopælskommunen efter samme regler, som hvis dagpengene skulle  

 udredes af arbejdsgiveren.
§ 5.  Arbejdsgivere, der yder løn under fravær fra  

 arbejdet til nyansatte, er berettiget til at få udbetalt de dagpenge, som  

 lønmodtageren ellers ville have ret til, dog højst med beløb svarende til den  

 udbetalte løn for samme tidsrum.
Refusionskrav fremsættes over for  

 lønmodtagerens bopælskommune.
 § 6.  For anmodning om dagpenge og refusion af  

 dagpenge til nyansatte gælder de frister, der er fastsat efter dagpengelovens  

 § 18 og § 27.
 § 7.  Uenighed om arbejdsgiveres ret til fritagelse  

 efter ovennævnte bestemmelser afgøres af dagpengeudvalget.
 § 8.  Bekendtgørelsen træder i kraft den 1. april  

 1987. Samtidig ophæves Sikringsstyrelsens bekendtgørelse nr. 466 af 16.  

 oktober 1980, som ændret ved Sikringsstyrelsens bekendtgørelse nr. 15 af 3.  

 januar 1983.
 Stk. 2.  Bekendtgørelsen får virkning for  

 sygdomstilfælde, der indtræder den 1. april 1987 eller senere, uanset om  

 nyansættelsen har fundet sted inden 1. april 1987.
