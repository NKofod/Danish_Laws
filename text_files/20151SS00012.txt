Beretning afgivet af Udvalget for Forretningsordenen den 3. oktober 2016 Beretning om justering af spørgetimen med statsministeren 1. Indledning Ved folketingsbeslutning af 28. juni 2013 om ændring af forretningsorden for Folketinget (beslutningsforslag nr.
B 133, folketingsåret 2012-13) blev der med virkning fra folketingsåret 2013-14 indført den såkaldte spørgetime med statsministeren.
Spørgetimen varer i dag 75 minutter, hvis alle taletider overholdes.
 I september 2015 besluttede Præsidiet at evaluere spørgetimen med statsministeren ved udgangen af folketingsåret 2015-16. Præsidiet har for nylig drøftet en justering af ordningen.
2. Afvikling af spørgetimen med statsministeren fremover Et flertal i Udvalget for Forretningsordenen (udvalget med undtagelse af S) ønsker at afkorte spørgetimen, så den kommer tættere på en klokketime, som det oprindelig var forudsat.
Flertallet finder, at det mest hensigtsmæssigt kan ske ved at lade alle partier få samme taletid, så det største oppositionspartis anden runde udgår.
Det vil afkorte spørgetimen med 6 minutter, så den fremover vil vare 69 minutter.
Dette gælder dog ikke ved de udvidede spørgetimer med de nordatlantiske medlemmer.
 Et mindretal i udvalget (S) støtter ikke den nævnte justering, men konstaterer, at der er flertal for den.
 P.u.v.
