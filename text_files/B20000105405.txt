Bekendtgørelse om koncerninterne  

 transaktioner I medfør af § 27 a, stk. 1, og § 54, stk. 6, i  

 lov om banker og sparekasser m.v., jf. lovbekendtgørelse nr. 706 af  

 14. juli 2000, § 63, stk. 2, og § 101, stk. 3, i  

 realkreditloven, jf. lovbekendtgørelse nr. 738 af 4. august 2000,  

 § 144 a, stk. 1, og § 260, stk. 3, i lov om  

 forsikringsvirksomhed, jf. lovbekendtgørelse nr. 778 af 17. august  

 2000, § 23, stk. 4, og § 36, stk. 8, i lov om  

 fondsmæglerselskaber, jf. lovbekendtgørelse nr. 704 af 17. juli  

 2000, og § 14, stk. 5, og § 93, stk. 4, i lov om  

 værdipapirhandel m.v., jf. lovbekendtgørelse nr. 725 af 25. juli  

 2000, fastsættes:
Anvendelsesområde § 1. Bekendtgørelsen finder anvendelse  

 på pengeinstitutter, realkreditinstitutter, forsikringsselskaber,  

 tværgående pensionskasser, fondsmæglerselskaber og  

 aktieselskaber omfattet af § 7 i lov om værdipapirhandel m.v.
 Stk. 2. De i stk. 1 nævnte virksomheder  

 benævnes i det følgende finansielle virksomheder.
Koncerninterne transaktioner § 2. Ved en koncernintern transaktion  

 forstås en transaktion af enhver art, herunder  

 administrationsaftaler, 1)	som indgås mellem en finansiel virksomhed og en virksomhed,  

 der direkte eller indirekte er forbundet med den finansielle virksomhed som  

 dattervirksomhed, associeret virksomhed, moderselskab, eller som associeret  

 virksomhed eller dattervirksomhed til et moderselskab, eller 2)	som indgås mellem en finansiel virksomhed og en virksomhed  

 eller en person, der direkte eller indirekte ejer 20 % eller mere af  

 kapitalandelene eller stemmerettighederne i den finansielle virksomhed, eller  

 som indgås mellem den finansielle virksomhed og en associeret  

 virksomhed eller dattervirksomhed til en virksomhed, der direkte eller  

 indirekte ejer 20 % eller mere af kapitalandelene eller stemmerettighederne i  

 den finansielle virksomhed.
 Stk. 2. I det omfang transaktionerne er ubetydelige, finder  

 §§ 4-6 ikke anvendelse.
 § 3. Koncerninterne transaktioner skal  

 indgås på skriftligt grundlag.
§ 4. Koncerninterne transaktioner skal  

 indgås på markedsbaserede vilkår.
Hvis et egentligt marked  

 ikke forefindes, skal der i stedet anvendes et begrundet skøn.
Stk. 2. I det omfang de koncerninterne transaktioner  

 vedrører fælles koncernopgaver, administration eller  

 fælles funktioner i øvrigt, kan omkostningsdækkende basis  

 dog anvendes.
Omkostningerne og omkostningsfordelingen må ikke  

 begunstige en finansiel virksomhed eller en virksomhed omfattet af § 2  

 på bekostning af en anden finansiel virksomhed eller en anden  

 virksomhed omfattet af § 2. Tilsvarende gælder for skift mellem  

 anvendelsen af markedsvilkår og omkostningsdækkende basis samt  

 ved ændring af omkostningsfordelingsmetode.
 Stk. 3. Fastsættelsen af prisen eller omkostningerne for  

 den enkelte transaktion skal fremgå af bilaget til transaktionen eller  

 andet skriftligt grundlag.
Retningslinier § 5. Den finansielle virksomhed skal  

 udfærdige skriftlige, generelle retningslinier for koncerninterne  

 transaktioner.
 Stk. 2. Retningslinierne skal godkendes af den finansielle  

 virksomheds bestyrelse.
Forretningsgange § 6. Den finansielle virksomhed skal udarbejde  

 skriftlige forretningsgange for koncerninterne transaktioner, der som minimum  

 skal indeholde oplysninger om, 1)	hvilke virksomheder eller personer den finansielle virksomhed har  

 den i § 2 angivne forbindelse med, 2)	vilkårerne for transaktionerne, jf. § 4, herunder  

 beregning af pris for hver enkelt type transaktion, 3)	omkostningsfordelingsmetode og 4)	øvrige forhold af væsentlig betydning.
Stk. 2. Forretningsgangene skal sikre, 1)	at transaktionerne indgås på skriftligt grundlag, 2)	at transaktioner efterfølgende kan fremfindes og  

 dokumenteres, 3)	at der efterfølgende kan foretages revision af  

 transaktionerne og dokumentationen herfor, og 4)	at overholdelse af retningslinierne kan  

 efterprøves.
Straf § 7. Overtrædelse af bestemmelserne i  

 §§ 3-6 straffes med bøde.
Ikrafttræden § 8. Bekendtgørelsen træder i kraft  

 den 1. januar 2001.
 Stk. 2. Bekendtgørelse nr. 189 af 24. marts 1998 om  

 koncerninterne transaktioner ophæves samtidig.
 Stk. 3. Retningslinier og forretningsgange udfærdiget i  

 medfør af bekendtgørelse nr. 189 af 24. marts 1998 om  

 koncerninterne transaktioner kan anvendes indtil den 1. maj 2001.
 Stk. 4. Aktieselskaber omfattet af § 7 i lov om  

 værdipapirhandel m.v. skal have udfærdiget de i §§ 5 og 6  

 nævnte retningslinier og forretningsgange inden den 1. maj 2001.
