Orienteringsskrivelse vedrørende  

 kørsel med hundevogn På vegne foreningen "Hunde i Hverdagen"  

 har De rettet henvendelse til Landpolitiet i Dianalund og forespurgt, om en  

hundevogn af mærket Sacco kan godkendes til at færdes  

 på offentlige vej.
 Landpolitiet har oversendt henvendelsen til Politimesteren  

 i Ringsted, som har videresendt den til Færdselsstyrelsen.
 Det modtagne materiale om hundevognen viser en vogn med 4  

 hjul med sæde til én person og med en anordning, hvortil kan  

 spændes en hund som trækkraft.
 Hundevognen må efter Færdselsstyrelsens  

 opfattelse kategoriseres som et køretøj  i  

 færdselslovens forstand jf. færdselslovens § 2 nr. 9.
 I henhold til færdselslovens § 67 skal et  

 køretøj være således indrettet, at det kan benyttes  

 uden fare og ulempe for andre.
I henhold til færdselslovens § 68 kan der  

 fastsættes bestemmelser om et køretøjs indretning, udstyr  

 og tilbehør m.v.
Der er ikke fastsat sådanne bestemmelser for  

 hundetrukne vogne.
 I medfør af færdselslovens § 68, stk. 3, kan  

 brugen af et køretøj forbydes, såfremt  

 færdselssikkerhedsmæssige hensyn gør det  

 påkrævet.
 Det er Færdselsstyrelsens opfattelse, at den  

 beskrevne hundetrukne vogn henset til køretøjets  

 størrelse og hastighed ikke vil kunne tilpasse sig den øvrige  

 trafik på veje, der er befærdet af motortrafik, på en  

 sådan måde, at kørslen vil kunne anses for  

 færdselssikkerhedsmæssig forsvarlig.
 Da brugen af det pågældende  

 køretøj således vil indebære en ikke ubetydelig  

 færdselssikkerhedsmæssig risiko, kan Færdselsstyrelsen  

 derfor ikke tillade, at køretøjet anvendes på veje, der  

 er trafikeret med motorkøretøjer, motorredskaber og traktorer,  

 jf. færdselslovens § 68, stk. 3.
For så vidt angår anvendelse af den  

 hundetrukne vogn på veje uden motortrafik fx skovstier, vil anvendelse  

 kunne tillades.
I så fald finder færdselslovens almindelige  

 regler for færdsel anvendelse.
Endvidere finder Justitsministeriets  

 bekendtgørelse nr. 151 af 19. august 1977 om afmærkning af  

 hestekøretøjer og trækvogne anvendelse, således at  

 køretøjet i lygtetændingstiden skal være  

 afmærket som anført i den pågældende  

 bekendtgørelse, som er vedlagt i kopi.
 Hvorvidt der kan være restriktioner med hensyn til  

 at færdes i særlige skovområder, må vi anmode Dem om  

 at rette henvendelse til Skov- og Naturstyrelsen om.
Denne afgørelse kan efter § 3, stk. 1, i  

 Bekendtgørelse nr. 215 af 22. marts 1994 om henlæggelse af  

 beføjelser til Færdselsstyrelsen ikke indbringes for  

 trafikministeren.
I medfør af bekendtgørelsens § 4, stk. 2, kan  

 trafikministeren dog bestemme, at en afgørelse, der efter  

 førnævnte bestemmelse ikke kan indbringes for ministeren, skal  

 kunne indbringes for denne.
 Hvis De ønsker en vurdering af, om denne  

 afgørelse findes at burde kunne indbringes for ministeren, skal De  

 rette henvendelse til: Trafikministeren, Frederiksholms Kanal 27F, 1220  

 København K.
 Kopi af dette brev er sendt til Politimesteren i  

 Ringsted.
