 I medfør af § 37, § 49, stk. 3, og § 54, stk. 3, i lov nr. 269 af 6. maj  

 1993 om jagt og vildtforvaltning fastsættes:
 Formål m.v.
 § 1.  Ved regulering forstås i denne bekendtgørelse  

 nedlæggelse eller ombringelse af vildt med skydevåben eller fangst af vildt i  

 fælder.
 Stk. 2.  Regulering i henhold til denne bekendtgørelse  

 skal foregå under overholdelse af reglerne om jagt i lov om jagt og  

 vildtforvaltning og i de bekendtgørelser, der er udstedt i medfør af loven,  

 medmindre andet fremgår af bekendtgørelsen.
 Stk. 3.  Regulering må kun foregå med skydevåben, med  

 mindre andet fremgår af bekendtgørelsen.
§ 2.  Vildt kan uanset bestemmelserne om jagttider  

 reguleres i de tilfælde, der er nævnt i kapitel 2 og 3, for at Stk. 2.  En jagtlejer må kun regulere vildt efter særlig  

 aftale med ejeren af ejendommen.
Ejeren kan ikke fraskrive sig retten til  

 regulering.
 Stk. 3.  Regulering må kun foretages af personer, der er  

 fyldt 18 år.
 Stk. 4.  Regulering med skydevåben må kun foretages af  

 personer, der har gyldigt jagttegn.
Adgang til regulering § 3.  I erhvervsmæssigt drevne gartnerier, frugthaver,  

 frugtplantager og planteskoler må følgende vildtarter reguleres hele året,  

 hvis vildtafværgemidler har vist sig utilstrækkelige: Stær, ringdue og råge,  

 der optræder i flok.
 Stk. 2.  Hvis de områder, der er nævnt i stk. 1, er  

 forsvarligt indhegnede, må følgende vildtarter reguleres hele året i  

 områderne: Kronvildt, dåvildt, sikavildt, råvildt, vildsvin og hare.
 § 4.  I forsvarlige indhegninger med fjerkræ, herunder  

 indhegninger med fasaner, agerhøns eller andefugle, må følgende vildtarter  

 reguleres hele året: Ræv, husmår og ilder.
 Stk 2.  I en afstand af indtil 25 m fra de indhegninger,  

 der er nævnt i stk. 1, må følgende vildtarter reguleres hele året ved brug af  

 fælder: Ræv, husmår og ilder.
 § 5.  I bebyggelse og i en afstand af indtil 25 m fra  

 bebyggelse, i indhegnede haver samt i pelsdyrfarme må følgende vildtarter  

 reguleres hele året, herunder ved brug af fælder: Ræv, husmår og ilder.
 § 6.  På ikke høstede marker må følgende vildtarter  

 reguleres i juli og august, hvis vildtafværgemidler har vist sig  

 utilstrækkelige: Ringdue og grågås, der optræder i større flokke.
 Stk. 2.  Grågås må kun reguleres i tiden mellem  

 solopgang og solnedgang.
 Stk. 3.  I havbrug må følgende vildtarter reguleres hele  

 året, hvis vildtafværgemidler har vist sig utilstrækkelige: Sølvmåge og  

 skarv.
 Stk. 4.  I dambrug må følgende vildtart reguleres hele  

 året, hvis vildtafværgemidler har vist sig utilstrækkelige: Fiskehejre og  

 skarv.
 § 7.  Ved faststående, fungerende fiskeredskaber, der  

 er placeret mindst 1 km fra en skarvkoloni, må ejeren af redskabet regulere  

 skarv hele året inden for en afstand af 100 m fra redskabet.
 Stk. 2.  På fiskeriterritoriet må regulering efter stk.  

 1 kun finde sted i områder, hvor den frie jagtret efter lovens § 15 kan  

 udøves.
 Stk. 3.  På ferske vande må regulering efter stk. 1 kun  

 finde sted med ejerens samtykke.
Stk. 4.  Regulering efter stk. 1 må finde sted uanset  

 reglerne i § 8 og § 9 i bekendtgørelse om jagtmåder og jagtredskaber.
Under  

 reguleringen må motordrevet fartøj dog højst fremføres med 18 km/t. (ca. 9,7  

 knob).
 Stk. 5.  Ejere af faststående fiskeredskaber kan  

 skriftligt bemyndige en eller flere personer til at foretage regulering som  

 nævnt i stk. 1-3.
§ 8.  I rågekolonier må rågeunger reguleres uden for  

 reden i perioden 7. maj-6. juni.
Til reguleringen må der anvendes  

 salonrifler, der kan indeholde mere end 2 patroner, herunder halvautomatiske  

 salonrifler.
 § 9.  På offentligt godkendte flyvepladser må pattedyr  

 og fugle, som frembyder fare for luftfarten, reguleres hele året, ligesom æg,  

 fugleunger og fuglereder må fjernes inden for flyvepladsens område.
 Stk. 2.  Skov- og Naturstyrelsen skal hvert år inden den  

 1. marts have underretning om, i hvilket omfang regulering har fundet sted i  

 det forudgående kalenderår.
 § 10.  Følgende vildtarter må reguleres hele året:  

 Vaskebjørn, mårhund, muflonvædder, vildsvineorne og undslupne pelsdyr, der er  

 vildt i henhold til lov om mark- og vejfred.
 Stk. 2.  Undslupne pelsdyr, der er vildt i henhold til  

 lov om mark- og vejfred, må reguleres ved brug af fælder.
 § 11.  I egne, hvor husskade og krage forvolder skader  

 på markafgrøder eller den øvrige fauna, må disse fugle reguleres i perioden  

 1. september-29. februar.
 Stk. 2.  I egne, hvor vildkanin volder skade, må denne  

 reguleres hele året.
Regulering efter forudgående tilladelse § 12.  Skov- og Naturstyrelsen kan meddele tilladelse  

 til regulering i følgende tilfælde:
 Stk. 2.  Tilladelser efter stk. 1 kan normalt kun  

 meddeles, hvis vildtafværgemidler har vist sig utilstrækkelige.
 § 13.  Skov- og Naturstyrelsen kan, når særlige grunde  

 taler herfor, meddele tilladelse til regulering i andre tilfælde end nævnt i  

 §§ 3-12.
Reguleringens udøvelse § 14.  Ved regulering må kunstigt skjul og lokkefugle  

 ikke anvendes uden tilladelse fra Skov- og Naturstyrelsen.
 Stk. 2.  Reglen i stk. 1 gælder ikke ved regulering af  

 krager og husskader.
 § 15.  Regulering efter denne bekendtgørelse kan ske  

 uanset følgende regler i lov om jagt og vildtforvaltning:
 § 16.  For fælder gælder følgende bestemmelser:
Stk. 2.  Indgangsåbningen i fælden må ikke være større  

 end 30x30 cm.
Fældens indvendige mål må intetsteds være over 175 cm.
§ 17.  Dræbes eller fanges et moderdyr, skal yngelen  

 så vidt muligt også dræbes.
Befinder yngelen sig på et areal, hvor den  

 pågældende ikke er jagtberettiget, skal den jagtberettigede eller ejeren  

 snarest muligt underrettes om yngelens tilstedeværelse.
 § 18.  Regulering af muldvarpe, rotter, mosegrise og  

 mus, bortset fra de musearter, der er nævnt i stk. 2, kan foretages uden  

 hensyn til bestemmelserne i bekendtgørelsen og i lov om jagt og  

 vildtforvaltning.
Stk. 2.  Retten til regulering af mus omfatter ikke:  

 Brandmus, hasselmus og birkemus.
Spidsmus må ikke reguleres.
 Stk. 3.  Udlægning af gift til regulering af de arter,  

 der er nævnt i stk. 1, skal så vidt muligt ske således, at andre pattedyr  

 eller fugle ikke kan få adgang til giften.
 § 19.  Skov- og Naturstyrelsens afgørelser efter § 12,  

 § 13 og § 14, stk. 1, kan ikke indbringes for anden administrativ myndighed.
§ 20.  Medmindre højere straf er forskyldt efter anden  

 lovgivning, straffes med bøde den, der Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er § 21.  Bekendtgørelsen træder i kraft den 1. april  

 1994.
 Stk. 2.  Landbrugsministeriets bekendtgørelse nr. 802 af  

 11. december 1987 om regulering af skadevoldende vildt ophæves.
