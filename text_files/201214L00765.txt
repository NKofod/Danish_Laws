Betænkning afgivet af Udvalget for Forskning, Innovation og Videregående Uddannelser den 16. april 2013 Betænkning over Forslag til lov om ændring af SU-loven, lov om specialpædagogisk støtte ved videregående uddannelser og lov om befordringsrabat til studerende ved videregående uddannelser (Forenkling af udlandsstipendieordningen, udlandsstudielån, ophævelse af bestemmelser om støtte til særlige kompetenceudvidende forløb m.v.) [af ministeren for forskning, innovation og videregående uddannelser (Morten Østergaard)]:
1. Ændringsforslag Ministeren for forskning, innovation og videregående uddannelser har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 6. februar 2013 og var til 1. behandling den 22. februar 2013. Lovforslaget blev efter 1. behandling henvist til behandling i Udvalget for Forskning, Innovation og Videregående Uddannelser.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og ministeren for forskning, innovation og videregående uddannelser sendte den 13. november 2012 dette udkast til udvalget, jf.
FIV alm. del  bilag 28. Den 6. februar 2013 sendte ministeren for forskning, innovation og videregående uddannelser de indkomne høringssvar og et notat herom til udvalget.
3. Indstillinger Udvalget indstiller lovforslaget til vedtagelse med det stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af ministeren for forskning, innovation og videregående uddannelser, tiltrådt af udvalget:
 1) I den under nr. 28 foreslåede affattelse af § 46 i, stk. 2, ændres »Ankenævnet for Uddannelsesstøtten efter § 46, stk. 2 og 3« til: »Ankenævnet for Statens Uddannelsesstøtteordninger efter reglerne i lov om Ankenævnet for Statens Uddannelsesstøtteordninger«.
[Konsekvensrettelse som følge af lov nr. 269 af 19. marts 2013] Bemærkninger Til nr. 1 Med lov nr. 269 af 19. marts 2013 blev det tidligere Ankenævnet for Uddannelsesstøtten omdannet til Ankenævnet for Statens Uddannelsesstøtteordninger.
Samtidig blev ankenævnet reguleret i en selvstændig lov, der indeholder regler om ankenævnets kompetence, organisation og klagebehandling.
Med lov nr. 274 af 19. marts 2013 gennemførtes de nødvendige konsekvensændringer i SU-loven, så det overalt i loven, hvor der beskrives en klageadgang til Ankenævnet for Uddannelsesstøtte, fremgår, at klageinstansen er Ankenævnet for Statens Uddannelsesstøtteordninger.
 Med ændringsforslaget konsekvensrettes den under § 1, nr. 28, foreslåede affattelse af SU-lovens § 46 i, stk. 2, så det fremgår, at afgørelser eller dele af afgørelser, der beskrives i den foreslåede affattelse af 46 1, stk. 2, kan påklages til Ankenævnet for Statens Uddannelsesstøtteordninger efter reglerne i lov om Ankenævnet for Statens Uddannelsesstøtteordninger.
Daniel Toft Jakobsen (S) Jesper Petersen (S) Mette Reissmann (S) Rasmus Prehn (S) fmd.
Simon Kollerup (S) Sophie Hæstorp Andersen (S) Trine Bramsen (S) Uffe Elbæk (RV) Marlene Borst Hansen (RV) Andreas Steenberg (RV) Jonas Dahl (SF) Lisbeth Bech Poulsen (SF) Pernille Vigsø Bagge (SF) Pernille Skipper (EL) Rosa Lund (EL) Bertel Haarder (V) Kristian Jensen (V) Karen Ellemann (V) nfmd.
Esben Lunde Larsen (V) Tina Nedergaard (V) Mads Rørvig (V) Anne-Mette Winther Christiansen (V) Jens Henrik Thulesen Dahl (DF) Marie Krarup (DF) Alex Ahrendtsen (DF) Hans Kristian Skibby (DF) Merete Riisager (LA) Villum Christensen (LA) Vivi Kier (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 139 Bilagsnr.
