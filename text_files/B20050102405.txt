Bekendtgørelse  

 om udbetaling af en økonomisk præmie fra Arbejdsgivernes Elevrefusion til  

 arbejdsgivere for merbeskæftigelse i praktikpladser I medfør af § 16, stk. 5, i lov om  

 Arbejdsgivernes Elevrefusion, jf. lovbekendtgørelse nr. 107 af 18. februar  

 2004,  

 som ændret ved lov nr. 595 af 24. juni 2005, fastsættes:
Kapitel 1 Retten til praktikpladspræmie § 1.  

  

 Ret  

 til praktikpladspræmie har samtlige arbejdsgivere, der er omfattet af lov om  

 Arbejdsmarkedets  

 Tillægspension, bortset fra Julemærkefonden og visse religiøse samfund, der  

 er  

 fritaget for bidragspligt til Arbejdsgivernes Elevrefusion.
 § 2.  

  

 Der  

 ydes praktikpladspræmie for indgåede uddannelsesaftaler, der for  

 arbejdsgiveren  

 medfører merbeskæftigelse i praktikpladser, inden for følgende uddannelser:
 1)  

 	  

 Godkendte uddannelser  

 i henhold til lov om erhvervsuddannelser.
 2)  

 	  

 Landbrugets  

 grunduddannelse.
 3)  

 	  

 Grundlæggende social-  

 og sundhedsuddannelser.
 4)  

 	  

 Uddannelser, der er  

 sidestillet med godkendte uddannelser i henhold til lov om  

 erhvervsuddannelser,  

 hvilket for tiden er erhvervsfiskeruddannelsen og farmakonomuddannelsen.
 § 3.  

  

 Det  

 er en betingelse for udbetaling af praktikpladspræmie, at der foreligger en  

 skriftlig uddannelsesaftale, og at denne er udformet i overensstemmelse med  

 de  

 regler, der gælder for den pågældende uddannelse.
 Stk. 2.  

  

 En  

 arbejdsgiver er berettiget til praktikpladspræmie ved indgåelse af følgende  

 typer af uddannelsesaftaler, eller hvad der svarer hertil, inden for de i  

 § 2 nævnte uddannelser:
 1)  

 	  

 Ordinære  

 uddannelsesaftaler.
 2)  

 	  

 Restuddannelsesaftaler.
 3)  

 	  

 Ordinære  

 kombinationsaftaler.
 4)  

 	  

 Korte  

 uddannelsesaftaler (forsøg).
 5)  

 	  

 Flex-  

 kombinationsaftaler (forsøg).
 6)  

 	  

 Delaftaler med elever  

 i skolepraktik.
 Stk. 3.  

  

 Det er uden  

 betydning for retten til praktikpladspræmie, om arbejdsgiveren modtager helt  

 eller  

 delvist løntilskud fra anden side.
Kapitel 2 Beregning § 4.  

  

 Præmien ydes for merbeskæftigelse i praktikpladser opgjort på dagsbasis for  

 perioden 1. oktober til 30. september (præmieringsåret). Merbeskæftigelsen  

 opgøres i forhold til arbejdsgiverens gennemsnitlige beskæftigelse i  

 praktikpladser  

 i de tre foregående præmieringsår.
 Stk. 2.  

  

 Præmien  

 udgør 20.000 kr. pr. merbeskæftiget elev i et år, jf. dog stk. 3. På  

 dagsbasis udgør præmien 54,80 kr.
 Stk. 3.  

  

 Ved  

 beregning af merbeskæftigelsen fratrækkes for hver arbejdsgiver de første 30  

 dages  

 elevtilvækst, svarende til en præmie på 1.644 kr.
 § 5.  

  

 Efter præmieringsårets afslutning opgør Arbejdsgivernes Elevrefusion på  

 dagsbasis den enkelte arbejdsgivers samlede merbeskæftigelse i praktikpladser  

 på grundlag af hver uddannelsesaftale, som arbejdsgiveren har indgået.
 Stk. 2.  

  

 En elev  

 indgår i beregningen af merbeskæftigelsen i et præmieringsår for den periode,  

 hvor arbejdsgiveren er fritaget for betaling af AER-bidrag for den pågældende  

 elev, hvis eleven i præmieringsåret har påbegyndt uddannelse hos  

 arbejdsgiveren  

 på grundlag af en skriftlig aftale om at gennemføre en uddannelse inden for  

 de  

 i § 2 nævnte uddannelser.
Stk. 3.  

  

 Opgørelsen  

 sker på grundlag af de uddannelsesaftaler inden for de i § 2 nævnte  

 uddannelser,  

 der er registreret for den enkelte arbejdsgiver i medfør af bekendtgørelse om  

 Arbejdsgivernes Elevrefusion og bekendtgørelse om Arbejdsgivernes  

 Elevrefusions  

 registrering af uddannelsesaftaler.
I tilfælde af tvivl kan Arbejdsgivernes  

 Elevrefusion forlange, at uddannelsesaftalen indsendes.
 Stk. 4.  

  

 Har en  

 uddannelsessøgende i uddannelsesforløbet haft flere praktiksteder, indgår  

 eleven  

 i opgørelsen af hver arbejdsgivers merbeskæftigelse i praktikpladser med det  

 antal dage, de enkelte uddannelsesaftaler har varet.
 Stk. 5.  

  

 Bestemmelsen i stk. 4 gælder også, når en ny arbejdsgiver indtræder i en  

 eksisterende uddannelsesaftale i henhold til lov om lønmodtageres  

 retsstilling  

 ved virksomhedsoverdragelse.
 Stk. 6.  

  

 Ved  

 opgørelse af merbeskæftigelse anses elevbeskæftigelse registreret på flere  

 SE-numre inden for den samme juridiske enhed (CVR-nummer) som beskæftigelse  

 hos  

 samme arbejdsgiver.
 Stk. 7.  

  

 Hvis en  

 arbejdsgiver inden for de fire præmieringsår, der ligger til grund for  

 beregningen  

 af præmie, har skiftet CVR- og/eller SE-nummer, kan Arbejdsgivernes  

 Elevrefusion ved beregningen af præmie sammenholde elevbeskæftigelsen på de  

 aktuelle og tidligere numre.
Kapitel 3 Udbetaling § 6.  

  

 Praktikpladspræmien udbetales automatisk af Arbejdsgivernes Elevrefusion, jf.  

 dog stk. 4. Udbetaling finder normalt sted én gang om året inden udløbet  

 af det kvartal, der følger efter præmieringsåret.
Stk. 2.  

  

 Det er en  

 betingelse for udbetaling af praktikpladspræmie, at uddannelsesaftalen ikke  

 er  

 ophævet inden udløbet af en eventuel prøveperiode.
Efter prøvetidens udløb  

 indgår denne i opgørelsen af arbejdsgiverens merbeskæftigelse i  

 praktikpladser.
Stk. 3.  

  

 Efterfølgende reguleringer kan finde sted.
For meget udbetalt  

 praktikpladspræmie  

 vil blive krævet tilbagebetalt af Arbejdsgivernes Elevrefusion.
 Stk. 4.  

  

 Arbejdsgivere, der er ophørt på tidspunktet for Arbejdsgivernes Elevrefusions  

 normale udbetalinger, kan få udbetalt præmie efter anmodning, der sendes til  

 Arbejdsgivernes Elevrefusion, hvis de øvrige betingelser er opfyldt.
Kapitel 4 Forskellige bestemmelser § 7.  

  

 Offentlige myndigheder, skoler, arbejdsgivere, elever og arbejdsmarkedets  

 organisationer skal efter anmodning give Arbejdsgivernes Elevrefusion  

 oplysninger, der har betydning for afgørelser om udbetaling af  

 praktikpladspræmie.
Oplysningerne kan indhentes i elektronisk form.
 § 8.  

  

 Klager over afgørelser truffet af Arbejdsgivernes Elevrefusion om udbetaling  

 af  

 praktikpladspræmie kan inden fire uger efter meddelelse af afgørelsen  

 indbringes for Ankenævnet for Arbejdsgivernes Elevrefusion.
Stk. 2.  

  

 Ved  

 indgivelse af klage betales et gebyr på 300 kr.
Klage anses for indgivet, når  

 gebyret er modtaget af ankenævnets sekretariat, Kongens Vænge 8, 3400  

 Hillerød.  

 Gebyret tilfalder Arbejdsgivernes Elevrefusion.
 Stk. 3.  

  

 Får  

 klageren helt eller delvist medhold, tilbagebetales gebyret af  

 Arbejdsgivernes  

 Elevrefusion.
Kapitel 5 Ikrafttræden § 9.  

  

 Bekendtgørelsen træder i kraft den 1. november 2005.
 Stk. 2.  

  

 Første  

 udbetaling af praktikpladspræmie finder sted inden udgangen af fjerde kvartal  

 2005 på grundlag af arbejdsgivernes merbeskæftigelse i praktikpladser i  

 præmieringsåret 1. oktober 2004  30. september 2005 i forhold til  

 arbejdsgiverens gennemsnitlige beskæftigelse i praktikpladser i perioden 1.  

 oktober 2001  30. september 2004.
