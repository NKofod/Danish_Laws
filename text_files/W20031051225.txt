Klage  

 over at aktindsigt ikke fuldt ud blev imødekommet Nævnet fandt, at overlægen havde overtrådt § 20, stk.  

 1, i lov om patienters retsstilling, og lagde herved vægt på, at journalen,  

 som  

 patienten havde fået tilsendt, ikke var identisk med journalen på afdelingen,  

 idet der var yderligere materiale i journalen på afdelingen.
 Nævnet kunne i den forbindelse oplyse, at det fremgår  

 af vejledning om aktindsigt m.v. i helbredsoplysninger, at retten til  

 aktindsigt  

 omfatter hele journalen, det vil sige såvel journalkontinuationer som bilag.  

 Omfattet af journalen er således også materiale såsom lægeerklæringer og  

 røntgenbilleder/beskrivelser samt resultatet af undersøgelses- og  

 behandlingsforløb i det omfang, de har betydning for diagnose, behandling,  

 observationer m.v.
 I journalen på afdelingen var også sygeplejekardex.  

 Nævnet kunne imidlertid oplyse, at det fremgår af vejledning om aktindsigt  

 mv.  

 i helbredsoplysninger, at en anmodning om aktindsigt i en patientjournal skal  

 forstås som en anmodning om aktindsigt i den lægelige journal, medmindre der  

 specifikt er anmodet om aktindsigt i sygeplejeoptegnelser.
 Nævnet fandt det således ikke i strid med lov om  

 patienters retsstilling, at der ikke var blevet givet aktindsigt i  

 sygeplejekardex.
