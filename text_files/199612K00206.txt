Nr LSF 206 Forslag til Lov om projektering af jernbaneanlæg København-Ringsted Fremsat af trafikministeren (Bjørn Westh) den 19. marts 1997 Vedtaget ved tredjebehandling den 13. maj 1997 Lov nr. 343 af 20/05/1997 § 1. Trafikministeren bemyndiges til at undersøge og projektere en udvidelse af jernbanekapaciteten mellem København og Ringsted ved anlæg af nye jernbanestrækninger med hertil hørende anlæg:
 1) En udbygning langs den eksisterende jernbanestrækning  

 København-Roskilde-Ringsted og eventuelt i en korridor syd om Roskilde.
 2) En ny jernbanestrækning fra København til Ringsted.
 § 2. Såfremt der i tiden, indtil forslag til anlægslov til en af  

 de i § 1 nævnte jernbanestrækninger kan være udarbejdet og vedtaget,  

 projekteres eller udføres bebyggelse eller andre foranstaltninger, der  

 skønnes at ville vanskeliggøre eller væsentligt fordyre en senere  

 gennemførelse af anlæggene, kan trafikministeren erhverve de arealer m.v.,  

 der er fornødne til anlæggenes gennemførelse.
 Stk. 2. Erhvervelse kan om fornødent ske ved ekspropriation efter  

 reglerne i lov om fremgangsmåden ved ekspropriation vedrørende fast ejendom.
 § 3. Loven træder i kraft dagen efter bekendtgørelsen i  

 Lovtidende.
Oprindeligt fremsat forslag § 1. Trafikministeren bemyndiges til at undersøge og projektere en  

 udvidelse af jernbanekapaciteten mellem København og Ringsted ved anlæg af  

 nye jernbanestrækninger med hertil hørende anlæg:
 1) En udbygning langs den eksisterende jernbanestrækning  

 København-Roskilde-Ringsted og eventuelt i en korridor syd om Roskilde.
 2) En ny jernbanestrækning fra København til Ringsted.
 § 2. Såfremt der i tiden, indtil forslag til anlægslov til en af  

 de i § 1 nævnte jernbanestrækninger kan være udarbejdet og vedtaget,  

 projekteres eller udføres bebyggelse eller andre foranstaltninger, der  

 skønnes at ville vanskeliggøre eller væsentligt fordyre en senere  

 gennemførelse af anlæggene, kan trafikministeren erhverve de arealer m.v.,  

 der er fornødne til anlæggenes gennemførelse.
 Stk 2. Erhvervelse kan om fornødent ske ved ekspropriation efter  

 reglerne i lov om fremgangsmåden ved ekspropriation vedrørende fast ejendom.
 § 3. Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Baggrunden for lovforslaget I rammeaftalen om DSB af november 1994 mellem Socialdemokratiet, Det  

 Radikale Venstre, Centrumdemokraterne, Venstre og Det konservative Folkeparti  

 blev det tilkendegivet, at der skal ske en udvikling i DSB i overensstemmelse  

 med forudsætningerne i Trafikplan 2005, hvorefter der satses på jernbanens  

 stærke sider og relative styrke i forhold til andre transportformer.
Som  

 bidrag til denne udvikling blev det aftalt, at der gennemføres undersøgelser  

 af udbygningsbehov og -muligheder for strækningen København-Ringsted.
 I den politiske aftale af 24. oktober 1996 vedrørende DSB - som var et  

 supplement til DSB-rammeaftalen af november 1994 - aftalte parterne bag  

 rammeaftalen, at der fremsættes en projekteringslov vedrørende strækningen.
Strækningen er af central betydning i det danske jernbanenet.
En meget  

 stor del af togtrafikken benytter strækningen helt eller delvis.
Specielt  

 udgør de kun to spor mellem København og Høje Tåstrup en flaskehals, som  

 forventes at medføre stadig større problemer i lyset af den vækst i  

 trafikken, som forventes efter Storebælts- og Øresundsforbindelsernes åbning.  

 Også strækningen mellem Roskilde og Ringsted vil give kapacitetsmæssige  

 vanskeligheder.
Når kapaciteten udbygges, åbnes der helt nye muligheder for  

 at give togtrafikken et væsentligt løft.
 Trafikministeriet og DSB har gennemført undersøgelser af den  

 hensigtsmæssige langsigtede udvikling af det samlede danske hovedbanenet og  

 dets trafikering - herunder med hurtigtkørende tog.
En udbygning af kapaciteten vest for København er vigtig for udviklingen  

 af den fremtidige togtransport i Danmark.
Investeringen vil have betydning  

 for jernbanetrafikkens tre væsentligste udviklingsområder: transport af mange  

 mennesker over korte afstande, hurtig persontransport over lange afstande og  

 transport af gods over lange afstande.
Udbygningen af kapaciteten giver for det første mulighed for at forbedre  

 den samlede regionale trafikbetjening på Sjælland.
Forbedringer er ønskelige  

 for at fastholde og udvide togtransportens markedsandele af den betydelige  

 pendlertrafik til og fra hovedstadsområdet og i selve hovedstadsområdet.
Det  

 bliver muligt at køre med flere korte togsæt, og derved øge antallet af  

 afgange betydeligt - i stedet for som nu, hvor der køres med lange togsæt med  

 færre afgange.
I kombination med nye tog bliver der herefter mulighed for at  

 gennemføre betjening af strækningerne mod Holbæk, Nykøbing Falster og Odense  

 med væsentlig højere frekvens end i dag.
En udbygning af kapaciteten vest for  

 København vil også være nødvendig for at kunne få det fulde udbytte af de  

 regionale togforbindelser mellem Sjælland og Sydsverige, når den faste  

 forbindelse over Øresund er taget i brug.
Det bliver for det andet muligt at reducere rejsetiden i  

 landsdelstrafikken og dermed få det fulde udbytte af Storebæltsforbindelsen.  

 Øget hastighed er ikke kun et spørgsmål om baneliniens tekniske udstyr, men  

 også om kapacitetsforholdene på banen.
Hurtigkørende tog vil beslaglægge stor  

 kapacitet, og vil medføre uacceptable begrænsninger i mulighederne for at  

 fremføre andre tog, med mindre kapaciteten udbygges.
Godstransporten over lange afstande udgør det tredje udviklingsområde.
Der  

 er i korridoren mellem Skandinavien og Kontinentet et betydeligt potentiale  

 for godstransport på jernbane, såfremt den er konkurrencedygtig.
For at sikre  

 den nødvendige kvalitet må der skabes mulighed for at transportere gods hele  

 døgnet.
I dag er godstransporten hovedsagelig henvist til nattetimer med  

 ledig kapacitet.
Strækningen København-Ringsted er af international betydning.
Den indgår i  

 de transeuropæiske netværk som forbindelse mellem Centraleuropa og  

 Skandinavien via Padborg, Storebælt og Øresund.
En stor godstrafik fra  

 Sverige og Tyskland gennem Danmark giver dansk erhvervsliv mulighed for at  

 koble sig på en større international transportstrøm.
Betaling af  

 infrastrukturafgifter for transitgodstrafikken vil kunne bidrage til at  

 finansiere udbygning af banenettet.
 Undersøgelses- og projekteringsarbejdet forestås af Banestyrelsen.  

 Arbejdet forudsættes at strække sig over en periode af godt et år med henblik  

 på fremsættelse af anlægslov i efteråret 1998.
2. Økonomiske forhold De alternative udbygningsprojekter kan kun prissættes med megen stor  

 usikkerhed på nuværende tidspunkt.
Et vigtigt mål i projekteringsfasen er at  

 mindske usikkerheden for anlægsoverslagene ved at optimere tekniske krav og  

 metoder, ved at fastlægge et niveau for miljøforanstaltninger og ved at  

 indarbejde øvrige rimelige eksterne krav.
Udgiften til etablering af anlæggene er foreløbig anslået til en  

 størrelsesorden af ca. 6 mia. kr. i 1997-priser.
I det videre arbejde vil der  

 blive udarbejdet egentlige anlægsoverslag.
I den forbindelse vil der blive  

 foretaget detaljerede økonomiske risikoanalyser.
Foreløbige beregninger viser, at investeringen rummer en fornuftig  

 samfundsøkonomisk rentabilitet.
I beregningerne indgår bl. a. investeringen  

 til selve anlægget og udgifter til vedligeholdelse af dette, ekstra  

 billetindtægter, sparet rejsetid, driftsomkostninger og miljøeffekter.
 Etablering af ekstra kapacitet mellem København og Ringsted foregriber  

 ikke andre beslutninger om investeringer, da investeringen - uanset valg af  

 løsningsmodel - vil få en stor selvstændig værdi, og derfor være robust over  

 for videre udbygning af banenettet, det være sig etapevis eller samlet.
 De samfundsøkonomiske og statsfinansielle konsekvenser vil blive nøjere  

 belyst i det fortsatte arbejde.
 Udgiften til analyse-, undersøgelses- og projekteringsarbejdet i perioden,  

 indtil anlægslov kan fremsættes, forventes at ville andrage ca. 100 mio. kr.  

 Der er på finansloven for 1997 i årene 1997 og 1998 afsat henholdsvis 40 mio.  

 kr. og 275 mio. kr. til bl.a. disse udgifter.
3. Miljømæssige konsekvenser Undersøgelser af projekternes miljøeffekter - herunder hensyn til  

 rekreative interesser og støj - vil blive gennemført til et afklaringsniveau,  

 der er tilstrækkelig til, at der kan træffes beslutning om hvilken  

 linieføring, der skal fremsættes anlægslov for, i overensstemmelse med VVM  

 direktivet.
I forbindelse med projekteringen forventes undersøgelser gennemført i  

 samarbejde med de berørte amtskommuner og kommuner, der ligeledes vil blive  

 inddraget i egentlige høringsrunder.
Der vil blive nedsat en arbejdsgruppe  

 med deltagelse af repræsentanter fra Trafikministeriet, Miljø- og  

 Energiministeriet, de berørte amtskommuner og andre berørte myndigheder i  

 forbindelse med fastlæggelse af overordnede linieføringsalternativer.
I  

 forbindelse med den videre bearbejdning af linieføringsalternativerne vil de  

 berørte kommuner tillige blive inddraget i arbejdsgruppen.
Der skal i  

 projekteringen tages hensyn til Hovedstadsregionens fingerstruktur.
En  

 væsentlig opgave er således at undersøge, hvorledes banen kan udformes under  

 hensyntagen til de væsentlige rekreative interesser i de grønne kiler og  

 forholdene i fingrenes byområder.
Desuden vil offentligheden - herunder  

 interesseorganisationer - blive informeret og få mulighed for at fremkomme  

 med synspunkter i projekteringsfasen.
Den offentlige høring vil foregå i flere faser.
I forbindelse med den  

 nærmere undersøgelse og analyse af hvilken linieføring, der skal vælges, vil  

 offentligheden blive informeret om linieføringsmulighederne ved fremlæggelse  

 af informationsmateriale på biblioteker og rådhuse.
Desuden vil der blive  

 givet en almen orientering af offentligheden ved omtale af projektet i  

 lokalaviser, og der vil blive afholdt offentlige orienteringsmøder.  

 Henvendelser fra offentligheden vil indgå i beslutningsprocessen - herunder  

 forslag til alternative linieføringer.
Når der er truffet beslutning om hvilken linieføring, der skal vælges, vil  

 der i forbindelse med projektering af anlægget blive afholdt offentlig  

 høring.
De indkomne henvendelser vil indgå i beslutningsgrundlaget for  

 projektet.
4. EU-retlige aspekter Lovforslaget indeholder ikke EU-retlige aspekter.
5. Høring Lovforslaget har været sendt til høring hos Statsministeriet,  

 Justitsministeriet, Finansministeriet og Miljø- og Energiministeriet.
Bemærkninger til lovforslagets enkelte bestemmelser Til § 1 Løsningsmulighederne er afgrænset til en udbygning af den bestående  

 jernbanestrækning, anlæg af en ny jernbanestrækning eller en kombination  

 heraf.
For at forbedre beslutningsgrundlaget giver bestemmelsen hjemmel til  

 videre undersøgelse og analyse af løsningerne.
 Bestemmelsen i nr. 1 giver hjemmel til at projektere en udbygning af det  

 eksisterende jernbaneanlæg mellem København, Roskilde og Ringsted.
 Projektet består i at udbygge strækningen til fire spor mellem København  

 og Ringsted for fjernbanetog - bortset fra strækningen mellem Høje Tåstrup og  

 Roskilde, hvor der allerede er fire spor.
 Mellem København og Hvidovre undersøges anlæg af to nye spor via Valby  

 henholdsvis via Sjælør - eller en kombination af et spor hver vej.
 Mellem Hvidovre og Høje Tåstrup sker udbygningen langs den bestående bane.  

 Mellem Roskilde og Ringsted undersøges dels en udbygning langs den bestående  

 bane, og dels en omfartsbane syd om Roskilde.
Bestemmelsen i nr. 2 giver hjemmel til at projektere en helt ny  

 jernbanestrækning.
Strækningen anlægges med mindst to spor og i øvrigt efter  

 krav, som optimerer hensynet til rejsehastighed, anlægsomkostninger og  

 miljøforhold.
 Projekteringen skal med samme hensyn afdække den mest hensigtsmæssige  

 indføring til København, herunder hvor stor en del af strækningen, der bør  

 anlægges i tunnel.
 Undersøgelserne skal inddrage mulige nye stationer eller andre terminaler.
 Ligeledes undersøges muligheden for en forbindelse til den eksisterende  

 bane Roskilde-Køge-Næstved med henblik på hurtige regionaltog mellem  

 Københavnsområdet og stationer på strækningen Køge-Næstved.
Der skal planlægningsmæssigt reserveres mulighed for en afgrening til en  

 eventuel fremtidig bane mod Storstrømmen.
Denne bane tænkes i princippet at  

 følge Sydmotorvejen i retning mod Vordingborg/Storstrømmen med henblik på  

 hurtigere betjening af Lolland-Falster og højhastighedstog over en eventuel  

 Femer Bælt-forbindelse.
I projekteringsfasen vil der - som et særskilt projekt - indgå  

 undersøgelser til afhjælpning af kapacitetsproblemer på Københavns  

 Hovedbanegård og skinnepladsen foran denne.
Kortsigtede initiativer, som  

 under alle omstændigheder skønnes nødvendige, er allerede igangsat.
 Desuden vil overvejelserne om anlæggenes samspil med  

 regionaltrafikbetjeningen blive uddybet.
 Endelig vil en videreførelse af S-togsbanenettet fra Høje Tåstrup til  

 Roskilde blive undersøgt som et særligt tema i forhold til såvel udbygnings-  

 som nybygningsløsningen.
Til § 2 Erhvervelse af arealer til jernbaneformål finder normalt  

 først sted i umiddelbar tilknytning til anlægsarbejdets påbegyndelse.  

 Bestemmelsen giver trafikministeren hjemmel til forlods at erhverve arealer  

 m.v. - om fornødent ved ekspropriation - som anses for nødvendige til  

 anlæggenes gennemførelse.
Bestemmelsen forudsættes anvendt til erhvervelse af  

 ejendomme, på hvilke der planlægges eller udføres bebyggelse eller lignende  

 foranstaltninger, der skønnes at ville vanskeliggøre eller væsentligt fordyre  

 en gennemførelse af anlæggene.
 Bemyndigelsen kan først tages i anvendelse når de overordnede  

 linieføringer er fastlagt.
 Til § 3 Efter denne bestemmelse træder loven i kraft dagen efter  

 bekendtgørelsen i Lovtidende.
Skriftlig fremsættelse (19. marts 1997) Trafikministeren (Bjørn Westh):
 Hermed tillader jeg mig for det høje Ting at fremsætte:
 Forslag til lov om projektering af jernbaneanlæg København -  

 Ringsted.
(Lovforslag nr.
L 206).
I rammeaftalen for DSB af november 1994 mellem Socialdemokratiet, Det  

 radikale Venstre, Centrumdemokraterne, Venstre og Det konservative Folkeparti  

 blev det tilkendegivet, at der skal ske en udvikling i DSB, hvorefter der  

 satses på jernbanens stærke sider og relative styrke i forhold til andre  

 transportmidler.
Som bidrag til denne udvikling blev det aftalt at gennemføre  

 undersøgelser af udbygningsbehov og -muligheder for strækningen København -  

 Ringsted.
Lovforslaget er endvidere en udmøntning af den politiske aftale af  

 24. oktober 1996 vedrørende DSB, hvor parterne aftalte, at der skulle  

 fremsættes en projekteringslov vedrørende strækningen.
En meget stor del af togtrafikken benytter strækningen helt eller delvis.  

 Strækningen udgør en flaskehals, der vil medføre stadig større problemer for  

 den forventede stigende trafik efter Storebælts- og Øresundsforbindelsernes  

 åbning.
Når kapaciteten udbygges, åbnes der helt nye muligheder for at give  

 togtrafikken et væsentligt løft.
De principielle modeller for udvidelse af kapaciteten mellem København og  

 Ringsted har været gennemgået.
Løsningsmulighederne er blevet afgrænset til  

 enten en udbygning af den bestående jernbanestrækning eller anlæg af en ny  

 jernbanestrækning.
For at forbedre beslutningsgrundlaget giver lovforslaget  

 mig bemyndigelse til undersøgelse og analyse af begge løsninger.
De to alternative udbygningsprojekter kan kun prissættes med stor  

 usikkerhed på nuværende tidspunkt.
Et vigtigt mål i projekteringsfasen er at  

 mindske usikkerheden for anlægsoverslagene.
De samfundsøkonomiske  

 konsekvenser af projektet vil blive belyst nøjere i fortsatte undersøgelser.
I forbindelse med projekteringen vil der blive nedsat en arbejdsgruppe med  

 deltagelse af repræsentanter fra Trafikministeriet, Miljø- og  

 Energiministeriet, de berørte amtskommuner og andre berørte myndigheder i  

 forbindelse med fastlæggelse af overordnede linieføringsalternativer.
I  

 forbindelse med den videre bearbejdning af linieføringsalternativerne vil de  

 berørte kommuner tillige blive inddraget i arbejdsgruppen.
Der skal i  

 projekteringen tages hensyn til Hovedstadsregionens fingerstruktur.
En  

 væsentlig opgave er således at undersøge, hvorledes banen kan udformes under  

 hensyntagen til de rekreative interesser i de grønne kiler og forholdene i  

 fingrenes byområder.
Desuden vil offentligheden - herunder  

 interesseorganisationer - blive informeret og få mulighed for at fremkomme  

 med synspunkter i projekteringsfasen.
 Udgiften til analyse-, undersøgelses- og projekteringsarbejdet i perioden  

 ind til anlægslov kan fremsættes, forventes at ville andrage ca. 100 mio. kr.  

 Der er på finansloven for 1997 i årene 1997 og 1998 afsat henholdsvis 40 mio.  

 kr. og 275 mio. kr. bl. a. til disse omkostninger.
Det har først været muligt at færdiggøre grundlaget for lovforslaget i  

 slutningen af februar, hvilket er årsagen til, at forslaget fremsættes på  

 dette sene tidspunkt.
Det er endvidere fundet hensigtsmæssigt, at  

 lovforslaget fremsættes samtidig med forslag til lov om udbygning af  

 Frederikssundsbanen og forslag til lov om projektering af udretning af  

 jernbanestrækningen fra Eriknauer til Horsens og fra Horsens til Skanderborg.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til Tingets hurtige og velvillige  

 behandling.
