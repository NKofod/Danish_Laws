 En ansøgning indgivet i 1982 om patent på visse kemiske forbindelser  

 angav at være afledt af en tidligere af samme person indgivet ansøgning.  

 Patentdirektoratet afslog ansøgningen af 1982, idet denne ikke kunne  

 betragtes som udskilt af den tidligere indgivne ansøgning, hvorfor den  

 ansøgte indleveringsdag ikke kunne opretholdes, jf.
 handelsministeriets bekendtgørelse af 1978 § 22, stk. 1. Afgørelsen  

 blev indbragt for Patentankenævnet med påstand om fortsat behandling af  

 1982-ansøgningen i direktoratet principalt på grundlag af modificerede  

 patentkrav af 1983, subsidiært på grundlag af yderligt begrænsede patentkrav.  

 Udtalt, at ansøgningen kunne optages til fortsat behandling i  

 Patentdirektoratet under visse forudsætninger på grundlag af det subsidiære  

 krav.
År 1986, den 1. december afsagde Patentankenævnet (Beyer,  

 Grønning-Nielsen, Arne Holm, P.F.
Jensen, P.G.
Jensen) følgende K E N D E L S E i sagen j.nr.
P. 20/84: Klage fra Wisconsin Alumni Research Foundation, USA, v/Patentbureau Hofman-Bang & Boutard over Patentdirektoratets afgørelse af 18. april 1984 af patentansøgning nr.  

 4465/82.
 Den 27. november 1980 indleverede klageren en ansøgning om patent (ans.nr.  

 5050/80) på'fremgangsmåde til fremstilling af  

 24,24-diflour-1alfa,25-dihydroxycholecalciferol og mellemprodukter til brug  

 ved fremgangsmåden'.
 Ansøgningen indeholdt følgende 11 krav:
 »1. 24,24-diflour-1alfa,25-dihydroxycholecalciferol  

 (24,24-diflour-1alfa,25-dihydroxy-vitamin Dexp(3)).
 2. 5,6-Trans-24,24-difluor-1alfa,25-dihydroxycholecalciferol  

 (5,6-trans-24,24-difluor-1alfa,25-dihydroxy-vitamin Dexp(3)).
 3. Fremgangsmåde til fremstilling af  

 24,24-difluor-1alfa,25-dihydroxy-vitamin Dexp(3) eller  

 5,6-trans-24,24-difluor-1alfa,25-dihydroxy-vitamin Dexp(3), k e n d e t e g n  

 e t ved, at man enzymatisk hydroxylerer 24,24-difluor-25-hydroxy-vitamin  

 Dexp(3) eller forsæber 24,24-difluor-1alfa, 25-dihydroxy-vitamin  

 Dexp(3)-3-acetat eller 5,6-trans-24,24-difluor-1alfa,25-dihydroxy-vitamin  

 D3exp(3)-acetat.
 4. Fremgangsmåde ifølge krav 3, k e n d e t e g n e t ved, at  

 hydroxyleringen udføres under anvendelse af et homogenisat af væv fra vitamin  

 D-manglende nyrer.
 5. Fremgangsmåde ifølge krav 3 eller 4, k e n d e t e g n e t ved, at  

 24,24-difluor-25-hydroxy-vitamin Dexp(3) er opnået ved  

 bestrålingsisomerisering af 24,24-difluor-25-hydroxy-prævitamin Dexp(3).
 6. Fremgangsmåde ifølge krav 3, k e n d e t e g n e t ved, at 3-acetatet  

 er opnået ved at behandle  

 24,24-difluor-1alfa,25-dihydroxy-6-alkoxy-3,5-cyclovitamin Dexp(3) med  

 iseddikesyre.
 7. Fremgangsmåde ifølge krav 6, k e n d e t e g n e t ved, at  

 cyclovitaminet er opnået ved at omsætte det tilsvarende  

 24,24-difluor-25-hydroxy-6-alkoxy-cyclovitamin Dexp(3) med et hydroperoxid.
 8. Fremgangsmåde ifølge krav 7, k e n d e t e g n e t ved, at  

 24,24-difluor-25-hydroxy-6-alkoxy-cyclovitaminet Dexp(3) er opnået ved at  

 mono-tosylere 3-OH-gruppen i 24,24-difluor-25-hydroxy-vitamin Dexp(3) og  

 behandle det tosylerede derivat med overskud af acetat i vandfrit alkohol med  

 formlen Z-OH.
 9. Fremgangsmåde til fremstilling af  

 24,24-difluor-1alfa,25-dihydroxy-vitamin Dexp(3), k e n d e t e g n e t ved,  

 at man fotokemisk isomeriserer 5,6-trans-24,24-difluor-1alfa,25-vitamin  

 Dexp(3).
 10. Fremgangsmåde ifølge et vilkårligt af de foregående krav, k e n d e t  

 e g n e t ved, at slutproduktet fås i krystallinsk form.
11. Forbindelser med formlen hvori R betegner en carbonhydridgruppe med fra 1-4 carbonatomer, og  

 Rexp(1) er valgt blandt hydrogen og hydroxyl.
 I skrivelse af 10. december 1981 udtalte patentdirektoratet:
»Krav 1 angår en kemisk forbindelse, der ifølge beskrivelsen skal  

 anvendes som lægemiddel og må derfor udgå, jfr. patentloven kap.
XI, pkt. 1,  

 stk. 2.
 De øvrige krav angår i den foreliggende affattelse otte af hverandre  

 uafhængige opfindelser, omhandlet een i hvert af kravene 2, 3-4, 5, 6, 7, 8,  

 9 og 11.
 Ansøgningen må ændres og begrænses på en sådan måde, at kravene kommer til  

 at angå en opfindelse eller sammenhørende opfindelser, idet de dele af  

 ansøgningen med bilag, der angår de øvrige opfindelser, må udgå.
 Dersom det udskilte ønskes gjort til genstand for særskilte ansøgninger  

 med bibeholdelse af nærværende ansøgnings indleveringsdag, må de indsendes  

 hertil inden udløbet af den i handelsministeriets bekendtgørelse § 22 angivne  

 frist.
Det bemærkes, at tilvejebringelsen af en hidtil ukendt forbindelse med en  

 farmakologisk virkning, der ikke uventet er af samme størrelsesorden som  

 virkningen af en snævert analog kendt forbindelse, ikke frembyder noget  

 patenterbart, samt at analogifremgangsmåden til fremstilling af kemiske  

 forbindelser, der skal anvendes som mellemprodukter, er unddraget  

 patentering.« Efter at klageren havde foretaget en række begrænsninger i patentkravene,  

 meddelte patentdirektoratet den 24. december 1984 patent på  

 »24,24-difluor-25-hydroxy-6-alkoxy-3,5-cyclovitamin  

 Dexp(3)-forbindelser«.
 Den 8. oktober 1982 havde klageren indgivet en ansøgning om patent på  

 »24,24-difluor-1alfa,25-dihydroxy-5,6-transcholecalciferol«.
 Ansøgningen, der angaves afledt af ansøgning nr. 5050/80 indeholdt  

 følgende 3 krav:
»1. 24,24-difluor-1alfa,25-dihydroxy-5,6-transcholecalciferol med  

 formlen 2. Fremgangsmåde til fremstilling af forbindelsen ifølge krav 1, k e n d e  

 t e g n e t ved, at  

 24,24-difluor-1alfa,25-dihydroxy-5,6-transcholecalciferolacylat forsæbes.
3. Fremgangsmåde til fremstilling af forbindelsen ifølge krav 2, k e n d e  

 t e g n e t ved, at acylatet er et acetat.« Patentdirektoratet udtalte hertil i skrivelse af 10. december 1982:
 »Ansøgningen kan ikke i sin helhed betragtes som udskilt af ans.nr.  

 5050/80, idet stamansøgningen alene omhandler fremstilling af den i krav 1  

 angivne forbindelse ved hydrolyse af 3-acetatet, mens krav 2 i nærværende  

 ansøgning omhandler hydrolyse af acylater af nævnte forbindelse generelt.
 Såfremt den søgte indleveringsdag ønskes opretholdt, må krav 2 derfor  

 udgå, og krav 3 må begrænses til at angå hydrolyse af 3-acetatet.
 Det bemærkes i øvrigt, at krav 2 og 3 synes at være analogifremgangsmåder  

 uden selvstændigt opfinderisk indhold og derfor må udgå.
I beskrivelsen må enhver omtale af den i krav 1 omhandlede forbindelses  

 D-vitaminvirkning udgå, ligesom enhver omtale af fremgangsmåder, der er denne  

 forbindelse uvedkommende, må udgå.« Den 5. august 1983 indleverede klageren følgende 2 krav:
»1. Analogifremgangsmåde til fremstilling af  

 24,24-difluor-1alfa,25-dihydroxy-5,6-trans-cholecalciferol med formlen k e n d e t e g n e t ved, at  

 24,24-difluor-1alfa,25-dihydroxy-5,6-transcholecalciferolacylat forsæbes.
2. Fremgangsmåde ifølge krav 1, k e n d e t e g n e t ved, at acylatet er  

 et acetat.« Efter yderligere brevveksling afslog direktoratet ved skrivelse af 18.  

 april 1984 ansøgningen med følgende begrundelse:
 1. »Det kan ikke udledes af basisdokumenterne i patentansøgning nr.  

 5050/80, at 24,24-difluor-1alfa,25-dihydroxy-5,6-transcholecalciferol kan  

 fremstilles ved hydrolyse af tilsvarende acylater i al almindelighed, idet  

 alene fremstillingen af den angivne forbindelse ved hydrolyse af 3-acetatet  

 er omhandlet i nævnte basisdokumenter.
2. Det må derfor fastholdes, at den ansøgte indleveringsdag ikke kan  

 opretholdes, jfr. handelsministeriets bekendtgørelse nr. 548 af 25. oktober  

 1978, § 22, første stykke.
Det bemærkes, at det i denne henseende er uden  

 betydning, at hydrolyse af 3-acylater af analoge forbindelser hører til  

 teknikkens stade på stamansøgningens indleveringsdag.
3. Opfindelsen ses herefter ikke at adskille sig væsentligt fra, hvad der  

 fra patentansøgning nr. 5050/80 må anses for kendt fra før nærværende  

 ansøgnings indleveringsdag den 8. oktober 1982, og er derfor ikke  

 patenterbar.« Denne afgørelse har klageren ved skrivelse af 15. juni 1984 indbragt for  

 patentankenævnet.
I skrivelse af 21. august 1984 har klageren nedlagt påstand om, at den  

 påklagede afgørelse omstødes, således at ansøgningen optages til fortsat  

 behandling i direktoratet principalt på grundlag af kravene af 5. august 1983 subsidiært på grundlag af følgende krav:
»Fremgangsmåde til fremstilling af  

 24,24-difluor-1alfa,25-dihydroxy-5,6-cholecalciferol med formlen k e n d e t e g n e t ved, at  

 24,24-difluor-1alfa,25-dihydroxy-5,6-trans-cholecalciferolacetat  

 forsæbes.« Klageren har anført, at det subsidiære krav er begrænset til anvendelse af  

 acetater, som forlangt af direktoratet, hvorfor dette krav i hvert fald bør  

 kunne godkendes.
 Klageren har iøvrigt gjort gældende, at direktoratets indvendinger mod  

 kravet af 5. augut 1983 ikke er berettigede.
 Klageren har herom anført:
»Det skal ikke bestrides, at der i stamansøgningens oprindelige  

 beskrivelse kun var nævnt et eksempel på anvendelsen af acetater.
Det er  

 imidlertid klart, at den pågældende opfindelse går ud på at tilvejebringe  

 hidtil ukendte biologisk aktive vitamin Dexp(3)-lignende forbindelser ved en  

 simpel analogiproces, hvorved et tilsvarende esterderivat forsæbes eller  

 hydrolyseres.
Det afgørende er ikke, om man benytter en ester af eddikesyre,  

 propionsyre eller en anden af de lavere alkansyrer, men derimod om man når  

 frem til de hidtil ukendt forbindelser med de overraskende nyttige  

 egenskaber.
 Selv om der, som ovenfor nævnt, kun har været omtalt acetater, vil enhver  

 fagmand være klar over, at det tilsigtede resultat kan opnås ved hjælp af et  

 vilkårligt acylat med tilsvarende egenskaber.
Den opfindelse, som »fremgår« af stamansøgningen, består således  

 ikke i den kemiske reaktion, hvorved en bestemt ester omdannes til den  

 tilsvarende alkohol.
Opfindelsen har derimod til formål at udvinde nye  

 biologisk aktive forbindelser ved en triviel forsæbning eller hydrolyse.
En  

 begrænsning til anvendelsen af acetat kunne efter vor opfattelse kun  

 forsvares, såfremt patenterbarheden var begrundet med en særpræget proces,  

 hvor det specifikke udgangsmateriale var afgørende for processens gunstige  

 resultat.
Men det er der jo ikke tale om.' Sagen har været behandlet i nævnets møde den 27. oktober 1986.
 Klageren var ikke repræsenteret.
 Nævnet udtaler:
 Det tiltrædes, at ansøgningen som den har foreligget for  

 patentdirektoratet, er afslået af de af direktoratet anførte grunde.
 Efter at klageren ved sin subsidiære påstand har begrænset kravet til  

 anvendelse af acetat, findes der ikke noget til hinder for at ansøgningen  

 optages til fortsat behandling, forudsat at det subsidiære krav rettet på en  

 analogifremgangsmåde.
Herefter bestemmes:
 Ans. nr. 4465/82 bør af patentdirektoratet optages til fortsat behandling.
