Landsskatteretskendelse vedr. fradrag for udgifter til kost  

 mv. for medarbejder på passagerfærge Sagen drejer sig om fradrag efter  

 rejsereglerne for medarbejder ansat på en passagerfærge.
Landsskatterettens afgørelse Ligningsmæssigt fradrag Skatteankenævnet har godkendt fradrag  

 for udgifter til kost og småfornødenheder med 13.750 kr.
 Landsskatteretten godkender fradrag for  

 rejseudgifter med 0 kr.
 Landsskatteretten forhøjer derfor  

 klagerens indkomst med 13.750 kr.
Sagens oplysninger Klageren er fastansat på X ruten.  

 Klageren bor ca. 12 km fra færgelejet i X.
X-ruten er en passagerrute.
Der sejles  

 hver time fra såvel X som Y, og overfarten tager 45 minutter.
På hverdage er  

 første afgang kl. 5.15 og sidste afgang kl. 22.15 med ankomst kl. 23.00. I  

 weekender  

 er der dog færre afgange, hvilket vil sige, at første og sidste afgang er  

 henholdsvis senere og tidligere end på hverdage.
Der sejles med 3 færger på  

 ruten.
 Klagerens vagter på færgen starter og  

 slutter altid i X.
 Klageren har fremlagt  

 tjenestetidsskemaer for indkomståret 2001, hvoraf klagerens vagter fremgår.  

 Klagerens vagter ligger på forskellige tidspunkter af dagen, hvilket  

 indebærer,  

 at han til tider har vagt fra kl. 13.00 til kl. 23.30 efterfulgt af en vagt  

 fra  

 kl. 4.30 til 13.30. Hviletiden mellem vagterne udgør således ned til 5 timer.
Efter søloven skal der være 6 timers  

 hvile mellem to arbejdsperioder.
X-ruten har dispensation til 5 timers hvile,  

 under den forudsætning, at man kan hvile på færgen i egen kahyt, således at  

 man  

 kan hvile fuldt ud i 5 timer.
Der forefindes 6 lukafer på færgen, og der er  

 således et lukaf til hvert besætningsmedlem.
Besætningen består af tre  

 skibsassistenter, én maskinmester, én styrmand og én kaptajn.
Besætningen har  

 ikke pligt til at blive ombord på færgen om natten.
Skatteankenævnets afgørelse Der er godkendt fradrag for  

 rejseudgifter på de dage, hvor klagerens hviletid mellem vagterne udgør 5  

 timer  

 eller der under.
Rederiet har godkendt  

 tjenestetidsskemaer med en pause på ned til 5 timer.
Rederiet har således  

 vurderet, at en pause på 5 timer er af en så forsvarlig længde, at  

 vagtholdet,  

 der møder om morgenen, er udhvilet.
 Der er intet forbud mod at forlade  

 færgen om natten, og klageren har derfor mulighed for at overnatte på sin  

 sædvanlige bopæl på de vagter, hvor hviletiden udgør 6 timer og derover.
Herefter kan klageren ikke anses som  

 berettiget til fradrag efter reglerne i ligningslovens § 9 A, stk. 1, idet  

 det  

 fremgår af denne bestemmelse, at der alene kan foretages fradrag, hvis  

 afstanden mellem den midlertidige arbejdsplads og bopælen medfører, at  

 skatteyderen ikke har mulighed for at overnatte på bopælen.
Det er altså ikke  

 afgørende, om klageren konkret har overnattet på færgen eller på bopælen,  

 blot  

 han har haft mulighed for at overnatte på bopælen, er betingelsen i  

 ligningslovens  

 § 9 A, stk. 1 ikke opfyldt.
 Herefter findes klageren alene at være  

 berettiget til fradrag for de vagter, hvor hviletiden har udgjort 5 timer  

 eller  

 derunder, og hvor 24- timers reglen er opfyldt.
Fradraget er beregnet som 48 vagter af  

 25 timer med 363 kr. pr. vagt og 1/24 af samme sats for tilsluttede timer,  

 fratrukket  

 bundfradraget på 4.400 kr.
Der er således godkendt fradrag med 13.750 kr.
Klagerens påstand og argumenter Klagerens repræsentant har nedlagt  

 påstand om, at der godkendes fradrag for kost og småfornødenheder for det  

 antal  

 døgn, hvor hviletiden mellem vagterne udgør 9 timer eller derunder.
 Reglerne om godtgørelse og fradrag for  

 rejseudgifter en lønmodtager påføres i forbindelse med arbejdet findes i  

 ligningslovens  

 § 9 A, Told- og Skattestyrelsens cirkulære nr. 43 af 20. december 2000  

 (rejsecirkulæret) og ligningsvejledningen afsnit A.B.1.7.1.2.
Told- og Skattestyrelsen har den 26.  

 juni 2003 offentliggjort en meddelelse om fiskeres anvendelse af  

 ligningslovens  

 § 9 A, offentliggjort som SMK 2003.294.TSS Heri anføres det, at en rejse  

 afbrydes,  

 når fiskerbåden anløber den havn, hvor båden er hjemmehørende.
Denne  

 fortolkning af ligningslovens § 9 A er ikke korrekt, idet det må anses for et  

 naturligt led i fiskerierhvervet, at fiskekuttere med jævne mellemrum anløber  

 havn.
Skulle Told- og Skattestyrelsens  

 fortolkning overføres til klagerens situation, ville der aldrig opstå en  

 fradragsberettiget rejse i ligningslovens forstand, da rejsen afbrydes når  

 færgen er i havn, hvorved rejsen aldrig vil udgøre minimum 24 timer.
Dette  

 har  

 ikke været hensigten med ligningslovens § 9 A.
Hovedproblemstillingen i denne sag er,  

 om klageren kan siges at have haft mulighed for at overnatte på sin  

 sædvanlige  

 bopæl.
Der skal foretages en vurdering af, om klageren på grund af afstanden  

 mellem bopælen og et midlertidigt arbejdssted ikke har mulighed for at  

 overnatte på sin sædvanlige bopæl.
Der er ikke i ligningslovens eller dennes  

 forarbejder fastsat hvilke momenter, der skal tillægges vægt ved denne  

 vurdering.
Sondringen mellem selvvalgt rejse og  

 tjenesterejse I rejsecirkulæret og  

 ligningsvejledningen sondres der mellem, om lønmodtageren selv har valgt at  

 arbejde på et midlertidigt arbejdssted, eller om lønmodtageren af  

 arbejdsgiveren er sendt på en såkaldt tjenesterejse.
 Ved en selvvalgt rejse skal det, efter  

 rejsecirkulæret og ligningsvejledningerne fra 2002 og frem, alene vurderes,  

 om  

 afstanden mellem bopælen og arbejdspladsen medfører, at lønmodtageren ikke  

 kan  

 overnatte på bopælen.
 I modsætning hertil fremgår det af  

 ligningsvejledningen for 2001, at det ved selvvalgt rejse ikke blot skal  

 lægges  

 vægt på afstanden mellem arbejdsplads og bopæl, men at der også skal lægges  

 vægt på andre faktorer som f.eks. ansættelses- og/eller arbejdsforhold.
 For tjenesterejser fremgår det af såvel  

 rejsecirkulæret som ligningsvejledningen 2001, at en lønmodtager kan anses  

 for  

 at være på rejse, selvom afstanden mellem bopæl og arbejdsplads ikke faktisk  

 umuliggør overnatning på bopælen.
Rejsecirkulærets sondring mellem  

 tjenesterejse og selvvalgt rejse, der fremgår af punkt 1.1.1, kan ikke finde  

 anvendelse, når lønmodtageren selv har taget fradrag for rejseudgifter.
Dette  

 skyldes hjemmelshenvisningen i cirkulæret.
Der henvises til ligningslovens §  

 9,  

 stk. 4  6 og 9 A.
Efter ligningslovens § 9, stk. 4 kan  

 Ligningsrådet alene fastsætte efter hvilke satser, standardfradrag kan  

 foretages.
Cirkulærets punkt 1.1.1 er derfor kun anvendelig for godtgørelser  

 udbetalt af arbejdsgiveren, jf. ligningslovens § 9, stk. 5, sidste punktum.
Efter ligningslovens § 9, stk. 5, sidste  

 punktum kan ministeren fastsætte nærmere regler om kontrol og administration  

 af  

 godtgørelsesreglerne.
Derimod er der ikke i ligningslovens § 9, stk. 5  

 hjemmel  

 til at udstede regler om fradrag for rejseudgifter.
 Ligningslovens § 9, stk. 6 og § 9 A  

 indeholder ikke hjemmel til, at ministeren kan udstede retsakter i medfør  

 heraf.
 At vurderingen af, hvorvidt der  

 foreligger en rejse, skulle afhænge af, om lønmodtageren er på en selvvalgt  

 rejse eller tjenesterejse, har heller ikke støtte i ligningsloven eller dens  

 forarbejder.
 Da sondringen mellem selvvalgt rejse og  

 tjenesterejse hverken fremgår af ligningsloven eller dennes forarbejder, og  

 da  

 punkt 1.1.1 i rejsecirkulæret ikke har hjemmel i ligningsloven for så vidt  

 angår  

 fradrag for rejseudgifter, skal der ved vurderingen af, om der foreligger en  

 rejse ikke sondres mellem selvvalgt rejse og tjenesterejse.
 Der kan endvidere støttes ret på, at  

 ligningsvejledningen 2001 udtrykkeligt fastslår, at afstanden mellem  

 lønmodtagerens  

 bopæl og det midlertidige arbejdssted blot er en af flere faktorer, der skal  

 tillægges vægt ved en selvvalgt rejse.
 Herefter skal følgende momenter  

 tillægges vægt ved vurderingen af, om klageren på grund af afstanden mellem  

 bopæl og et midlertidigt arbejdssted ikke har mulighed for at overnatte på  

 sin  

 sædvanlige bopæl:
Arbejdstidens længde før og efter  

 natpausen.
Jo længere disse arbejdstider er, jo større er behovet for at sove  

 på færgen for at få den længst mulige søvn.
Karakteren af det arbejde der er udført  

 og som skal udføres.
Konkret er der tale om sejlads af op til flere hundrede  

 personer på tværs af det meget befærdede Storebælt, hvilket kræver stor  

 årvågenhed.
At det forekommer rimeligt og  

 hensigtsmæssigt for begge parter, at besætningen forbliver på færgen.
For  

 besætningens vedkommende fordi det ikke er praktisk muligt at benytte den i  

 forvejen korte natpause til at køre frem og tilbage mellem hjem og  

 færgelejet,  

 hvis arbejdet skal kunne klares forsvarligt.
Kommentar til skatteankenævnets  

 afgørelse Skatteankenævnet forudsætter, at når  

 Rederiet har godkendt arbejdsvagter med en pause på ned til 5 timer, så kan  

 klageren siges at have mulighed for at overnatte på sin sædvanlige bopæl.  

 Dette  

 er ikke korrekt.
 For det første kan afgørelsen af, om  

 klageren har mulighed for at overnatte på sin bopæl, ikke være op til den  

 enkelte arbejdsgivers opfattelse af ligningsloven, og arbejdsgiverens  

 tilrettelæggelse af arbejdet.
 For det andet er besætningsmedlemmernes  

 mindste hviletid fastsat i sømandsloven, hvoraf det fremgår, at hviletiden  

 kan  

 nedsættes til 1 minut, da Rederiet har tilladelse til at regne i  

 kalenderdøgn.  

 Længden af natpausen er fastsat af kommercielle hensyn.
 Skatteankenævnet anfører, at der intet  

 forbud er mod at overnatte på færgen, og at klageren derfor kan overnatte på  

 sin bopæl, når hviletiden udgør 6 timer eller derover.
Når det skal vurderes, om en lønmodtager  

 har mulighed for at overnatte på bopælen, skal det vurderes, om lønmodtageren  

 kan få en almindelig nats søvn, når transporttiden er fratrukket.
Dette  

 støttes  

 på, at Folketinget utvivlsomt har vedtaget ligningsloven under den naturlige  

 forudsætning, at de der er undergivet ligningslovens regler kan føre et  

 almindeligt  

 liv.
En almindelig nats søvn må forstås som 8  

 timers søvn.
Man skal have mulighed for at sove 8 reelle timer, og man skal  

 derfor have mulighed for at være på sin bopæl i 8,5 til 9 timer, før man kan  

 siges at have haft mulighed for at overnatte på sin bopæl.
Hertil kommer  

 transporttiden til og fra bopælen.
Denne fortolkning af ligningsloven er i  

 god overensstemmelse med ToldSkats fremstilling i brev af 10. marts 2003 til  

 en  

 kommune vedrørende skattefri diæter til et srlskabs medarbejdere.
Heraf  

 fremgår  

 følgende:
I vurderingen af om det er muligt at  

 overnatte på bopælen skal der også indgå en vurdering af om tiden i hjemmet  

 er  

 tilstrækkelig til at overnatte.
Det er her fastsat at tiden i hjemmet skal  

 udgøre mindst 8 timer.
I tilfælde hvor rejsetiden mellem den  

 sædvanlige bopæl og et midlertidigt tjenestested er på 120 minutter eller  

 derunder hver vej, er det jvf. ovenstående som udgangspunkt muligt at  

 overnatte  

 på bopælen.
Dette er dog ikke gældende i tilfælde,  

 hvor tiden i hjemmet vil være 8 timer eller  

 derunder, hvilket typisk vil kan forekomme i forbindelse med skiftende  

 arbejdstider eller i forbindelse med lange arbejdstider.
 Udover nævnte tidsgrænser skal der tages  

 hensyn til lønmodtagerens samlede arbejdsvilkår på det midlertidige  

 tjenestested, herunder arbejdsgiverens arbejdsmæssigt begrundede  

 instruktioner  

 til lønmodtageren.
Eksempler herpå kan være  

 overvågningsopgaver, rådighedstjeneste eller andet der gør, at lønmodtageren  

 ikke kan forlade det midlertidige tjenestested. Rederiet lader besætningsmedlemmerne  

 benytte færgens sengepladser mellem aften- og morgenvagter, selvom disse ikke  

 bliver aflønnet for det.
Rederiet har begrundet dette med, at rederiet har en  

 klar forretningsmæssig interesse i, at besætningsmedlemmerne forbliver  

 ombord,  

 idet Rederiet har en interesse i, at færgerne altid er under opsyn i forhold  

 til hærværk, tyveri og brand.
Endvidere har rederiet en interesse i at  

 besætningsmedlemmerne altid er optimalt udhvilet.
Endelig overstiger  

 ovennævnte  

 fordele langt omkostningerne ved at tilbyde besætningsmedlemmerne soveplads.
På denne baggrund kan det konkluderes,  

 at selv om der ikke er et forbud mod at forlade færgen om natten, har  

 besætningsmedlemmerne i realiteten ikke mulighed for at forlade færgen om  

 natten.
Således kan klagerens mulighed for at forlade færgen for at overnatte  

 på bopælen alene betragtes som en teoretisk mulighed.
Sammenfattende gøres det gældende, at  

  

 den fortolkning af  

 ligningslovens § 9 A, som Told- og Skattestyrelsen har anlagt i meddelelse  

 SKM  

 2003.294.TSS om fiskeres rejseudgifter ikke er korrekt, at  

  

 Told- og Skattestyrelsens  

 meddelelse i SKM 2003.294.TSS ikke kan overføres til nærværende sag grundet  

 forskelle i faktiske forhold, at  

  

 punkt 1.1.1 i rejsecirkulæret  

 ikke er anvendelig i denne sag, da denne del af cirkulæret ikke finder  

 anvendelse, når lønmodtageren selv har foretaget fradrag for rejseudgifter,  

 jf.  

 ligningslovens § 9 A, stk. 7, jf. § 9, stk. 4, at  

  

 vurderingen af, hvorvidt  

 klageren har mulighed for at overnatte på sin sædvanlige bopæl  dvs. er  

 på  

 rejse, ikke afhænger af, om der er tale om selvvalgt rejse eller  

 tjenesterejse, at  

  

 vurderingen af, hvorvidt klageren  

 har mulighed for at overnatte på sin sædvanlige bopæl, er uafhængig af den  

 enkelte arbejdsgiver opfattelse af ligningsloven og tilrettelæggelse af  

 arbejdstiden, at  

  

 besætningsmedlemmer i  

 realiteten ikke har mulighed for at forlade færgen om natten.
 Klageren anses i det hele for at være  

 omfattet af ligningslovens § 9 A.
Efter ligningslovens § 9 A er det et  

 krav, at rejsen inklusive transport og hvile udstrækker sig mere end 24  

 timer,  

 og at årsagen hertil er, at lønmodtageren ikke har haft mulighed for at  

 overnatte på sin sædvanlige bopæl pga. afstanden mellem bopælen og det  

 midlertidige arbejdssted.
Det er ikke et krav, at lønmodtageren har været på  

 arbejde i mindst 24 timer.
 Klageren opfylder begge disse  

 betingelser.
 Efter ligningslovens § 9 A skal der være  

 tale om et midlertidigt arbejdssted.
Det er skattemyndighedernes faste  

 praksis, at lønmodtagere, som arbejder ombord på skibe pr. definition er  

 ansat  

 på et midlertidigt arbejdssted, fordi arbejdsstedet bevæger sig i takt med  

 arbejdets udførelse.
Der henvises til ligningsvejledningen 2001 A.B.1.7.1.2.
Landsskatterettens bemærkninger og  

 begrundelse Godtgørelser, der udbetales af  

 arbejdsgiveren for udgifter, en lønmodtager påføres som følge af arbejdet,  

 skal  

 som hovedregel medregnes til lønmodtagerens personlige indkomst.
Dette gælder  

 dog ikke for godtgørelse for rejseudgifter, der er omfattet af ligningslovens  

 §  

 9 A.
Dette fremgår af ligningslovens § 9, stk. 5 (lovbekendtgørelse nr. 775  

 af  

 16. august 2000).
Hvor betingelserne for udbetaling af  

 skattefri rejsegodtgørelse i ligningslovens § 9 A, stk. 1 er opfyldt, men  

 hvor  

 udbetaling ikke er sket, kan lønmodtageren fradrage rejseudgifter i  

 indkomsten  

 med de satser, der er fastsat herfor.
Dette fremgår af ligningslovens § 9 A,  

 stk. 7.
Det er en betingelse for udbetaling af  

 skattefri rejsegodtgørelse, og dermed også for fradrag for rejseudgifter, at  

 lønmodtageren kan anses for at være på rejse.
Dette fremgår af ligningslovens  

 §  

 9 A, stk. 1. En lønmodtager anses for at være på rejse:
når lønmodtageren på grund af afstanden  

 mellem bopæl og et midlertidigt arbejdssted ikke har mulighed for at  

 overnatte  

 på sin sædvanlige bopæl, eller når lønmodtageren, af arbejdsgiveren, er  

 midlertidigt udsendt til et andet arbejdssted end lønmodtagerens sædvanlige  

 arbejdsplads, og dette medfører, at lønmodtageren ikke har mulighed for at  

 overnatte  

 på sin sædvanlige bopæl.
Det er endvidere en betingelse, at  

 rejsen har en varighed på mindst 24 timer.
Det fremgår af ligningslovens § 9  

 A,  

 stk. 5, 1. pkt.
Et arbejdssted kan højst anses for  

 midlertidigt i 12 måneder.
Såfremt arbejdsstedet flyttes mindst 8 km i takt  

 med  

 arbejdets udførelse eller færdiggørelse, finder tidsbegrænsningen på 12  

 måneder  

 dog ikke anvendelse.
Det fremgår af ligningslovens § 9 A, stk. 5, 1. og 2.  

 pkt.
For lønmodtagere, der arbejder om bord  

 på skibe, anses arbejdsstedet for midlertidigt, såfremt det flyttes i takt  

 med  

 arbejdets udførelse.
Disse lønmodtager kan derfor anvende standardsatserne i  

 ligningslovens  

 § 9 A, stk. 2  4. Endvidere finder 12-måneders reglen ikke anvendelse  

 for  

 disse lønmodtagere.
Det fremgår af cirkulære nr. 77 af 30.05.2000 om lov om  

 ændring af ligningsloven, pensionsbeskatningsloven og skattekontrolloven  

 punkt  

 2.2 og ligningsvejledningen 2001 afsnit A.B.1.7.1.2.
Vedrørende midlertidige arbejdssteder og  

 skibe henvises endvidere til TfS 2003.572 /SKM2003.294.TSS hvor Told og  

 Skattestyrelsen udtalte, at en fisker, for at kunne anvende reglerne i  

 ligningslovens § 9 A, skal være på et midlertidigt arbejdssted, der er så  

 langt  

 væk fra bopælen, at han ikke har mulighed for at overnatte på den sædvanlige  

 bopæl.  

 Den havn, hvor fiskerbåden er hjemmehørende, skal anses for at være det faste  

 arbejdssted.  

 Det er først, når denne havn forlades, at der kan være tale om, at en rejse  

 begynder, og at der opstår et midlertidigt arbejdssted.
Rejsen afbrydes, når  

 båden igen er i havneområdet.
 Klageren møder på arbejde på færgen i X  

 færgehavn, og klagerens arbejdsdag slutter, når færgen igen er i X færgehavn.  

 I  

 løbet af klagerens arbejdsdag bevæger arbejdspladsen sig frem og tilbage  

 mellem  

 X Færgehavn og Y Færgehavn.
Klagerens rejse må i princippet anses  

 for afbrudt, hver gang færgen anløb hjemstedshavnen, og klageren har kunnet  

 forlade færgen efter arbejdstid.
Der har været en køretid på ca. 20 min. til  

 hjemadressen.
Under disse omstændigheder kan klageren ikke anses at være på  

 rejse af mindst 24 timers varighed.
 Endvidere findes klageren heller ikke at  

 kunne anses for at opfylde afstandsbetingelsen i ligningslovens § 9 A.
 Det fremgår af ligningsvejledningen  

 2001, at bedømmelsen af afstandsbetingelsen skal ske ud fra en vurdering af  

 lønmodtagerens ansættelses- og arbejdsforhold samt afstanden mellem bopælen  

 og  

 arbejdsstedet.
Uanset at klageren har arbejdsperioder  

 med ned til 5 timers hvile imellem hver vagt, kan klageren ikke anses for at  

 opfylde afstandsbetingelsen, da der alene er ca. 12 km mellem klagerens bopæl  

 og Spodsbjerg færgehavn.
Herefter kan klageren ikke anses som afskåret fra at  

 overnatte på sin bopæl, som følge af afstanden hertil.
 Klageren er derfor ikke berettiget til  

 fradrag for udgifter til kost og småfornødenheder, og klagerens indkomst  

 forhøjes herefter med 13.750 kr.
