Skriftlig fremsættelse (13. december 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov om en aktiv  

 beskæftigelsesindsats, lov om ansvaret for og styringen af den aktive  

 beskæftigelsesindsats, lov om arbejdsløshedsforsikring m.v., lov om aktiv  

 socialpolitik,  

 lov om integration af udlændinge i Danmark, lov om statens  

 voksenuddannelsesstøtte og lov om godtgørelse ved deltagelse i erhvervsrettet  

 voksen- og efteruddannelse (Velfærdsreformen  forstærket indsats for at  

 nedbringe ledigheden m.v.) (Lovforslag nr.
L 105).
 Lovforslaget udmønter de dele af aftalen af 20. juni 2006  

 mellem regeringen (Venstre og Det Konservative Folkeparti),  

 Socialdemokraterne,  

 Dansk Folkeparti og Det Radikale Venstre om fremtidens velstand og velfærd og  

 investeringer i fremtiden (velfærdsaftalen), der vedrører en forstærket  

 indsats for at nedbringe ledigheden.
 Lovforslaget udmønter herunder de dele af aftalen, der går  

 ud på at få flere indvandrere og efterkommere i arbejde, at styrke indsatsen  

 for ledige mellem 25 og 30 år uden uddannelse, og at styrke voksen- og  

 efteruddannelse ved en forenklet og permanent jobrotationsordning.  

 Lovforslaget  

 indeholder nogle få elementer, der ligger uden for velfærdsaftalen, men som  

 det  

 er fundet hensigtsmæssigt at fremsætte samtidigt.
 De aftalte tiltag mindsker antallet af personer i  

 arbejdsstyrken med utilstrækkelige kvalifikationer. Øget beskæftigelse,  

 lavere  

 ledighed og færre passive overførselsindkomstmodtagere vil samtidig bidrage  

 til  

 at styrke sammenhængskraften.
 Lovforslaget kan opdeles under følgende overskrifter:
Forstærket indsats for at nedbringe ledigheden Særligt i en situation med lav ledighed og mangel på  

 arbejdskraft er det afgørende at sikre reel rådighed og aktiv jobsøgning  

 blandt  

 ledige, samt at sikre en hurtig og effektiv formidling af ledige med de  

 kvalifikationer, som virksomhederne efterspørger.
 Lovforslaget indeholder forslag om aktiv jobsøgning, styrket  

 rådighed og effektiv jobformidling, der omfatter regler om systematisk  

 opfølgning på en formidling, hvor den ledige ikke får jobbet, a-kasserne som  

 systematiske jobformidlere, om øget fokus på ledige job, om systematiske  

 rådighedsvurderinger, om forenkling af samtaletyper og om straksaktivering,  

 når  

 der er tale om sort arbejde.
 Øget aktiv deltagelse og aktivering omfatter regler om  

 fremrykket aktivering fra efter 12 måneder til efter 9 måneders ledighed, om  

 intensiv aktivering af forsikrede ledige efter 2½ års ledighed, om  

 forlængelse  

 af uddannelsespuljer og om pligt for offentlige arbejdsgivere til at skaffe  

 løntilskudspladser.
 Harmonisering og regelforenkling omfatter regler om  

 undtagelse af personer fra det individuelle kontaktforløb, om forenklede  

 dokumentationskrav til jobplan ved tilbud under 4 uger samt øvrige  

 forenklinger.
Flere indvandrere og efterkommere i arbejde Der foreslås iværksat en række initiativer for at styrke  

 indsatsen for at få flere indvandrere og efterkommere i arbejde.
 Følgende elementer i lovforslaget styrker dette: Regler om målrettet  

 højere løntilskud ved ansættelse af langvarigt ledige, der modtager kontant-  

 og  

 starthjælp eller introduktionsydelse, hos private arbejdsgivere, om  

 partnerskaber  

 med tilskud til virksomheder, regler om at alle skal have samme ret til at  

 blive aktiveret, regler om krav til opfyldelsen af de lediges ret til  

 aktivering og regler om tilbud til selvforsørgende uden beskæftigelse.
Ungdomsuddannelse til alle Unge mellem 25 og 30 år skal tættere på arbejdsmarkedet  

 eller i uddannelse frem for at være på passiv forsørgelse.
Derfor foreslås  

 det  

 at iværksætte en særlig indsats for unge, som endnu ikke har fået en  

 uddannelse.
Der er tale om regler om virksomhedspraktik eller uddannelse for  

 25-29-årige kontant- og starthjælpsmodtagere, der ikke er forsørgere  

 og om tilbud om offentligt  

 løntilskudsjob eller uddannelse for dagpengemodtagere.
Styrket voksen- og efteruddannelse Løbende voksen- og efteruddannelse gennem hele livet  

 bidrager til, at virksomheder og medarbejdere er bedre rustet til omstilling  

 på  

 arbejdsmarkedet og til, at den enkelte højere oppe i alderen er efterspurgt  

 på  

 arbejdsmarkedet.
Som et led i dette foreslås en ny permanent  

 jobrotationsordning, der er lettere for virksomhederne at anvende.
 Samlet gennemføres med lovforslaget initiativer, der øger  

 beskæftigelsen og dermed bidrager til at understøtte det økonomiske opsving.  

 Initiativerne sigter især på at motivere og opkvalificere dem, der har svært  

 ved at få fodfæste på arbejdsmarkedet samt på at sikre, at de ledige reelt er  

 til rådighed.
Lovforslagets konsekvenser Reformerne i velfærdsaftalen skønnes samlet at medføre, at  

 væsentligt færre personer vil modtage offentlig forsørgelse.
Det ventes, at  

 det  

 samlede antal overførselsindkomstmodtagere vil kunne falde med ca. 145.000  

 personer  

 i 2025 og ca. 200.000 i 2040 set i forhold til, hvis der ikke gennemføres  

 reformer.
 Samlet skønnes reformerne at styrke beskæftigelsen med ca.  

 110.000 personer i 2025 og med ca. 125.000 personer i 2040.
 De aftalte initiativer inden for arbejdsmarkeds- og  

 integrationspolitikken skaber grundlag for en stigning i beskæftigelsen, som  

 skønsmæssigt er omkring 13.000 personer frem mod 2010.
 De forskellige forslag medfører mindre- eller merudgifter  

 for det offentlige, der samlet set vil betyde, at kommunerne i perioden 2007  

 til 2010 vil have mindreudgifter på henholdsvis 20,9 mio. kr., 36,9 mio. kr.,  

 127,3 mio. kr. og 119,1 mio. kr. mens staten i samme periode vil have  

 merudgifter på 412,3 mio. kr., 1.000,9 mio. kr., 1.332,9 mio. kr. og 1.240,7  

 mio. kr.
 Forslaget har ingen økonomiske og administrative  

 konsekvenser for erhvervslivet.
 Forslaget har mindre administrative konsekvenser for  

 borgerne.
Forslaget har ingen miljø- eller ligestillingsmæssige  

 konsekvenser.
Forslaget indeholder ikke EU-retlige aspekter.
Lorslagets ikrafttræden Det foreslås, at loven træder i  

 kraft den 1. marts 2007. Visse dele af loven træder dog først i kraft senere.  

 Den 1. juni 2007 træder reglerne om indsatsen for unge i kraft, og den 1.  

 august 2007 reglerne om ny model for ordinær formidling og fremrykket  

 aktivering.
 Reglerne om at ledige mindst én gang om ugen skal bekræfte  

 registreringen som arbejdssøgende og de ydelsesmæssige konsekvenser af  

 manglende bekræftelse samt reglerne om intensiv aktivering af  

 dagpengemodtagere  

 efter 30 måneders ledighed træder i kraft den 1. oktober 2007.
 Den 1. januar 2008 træder reglerne om samtaler hos anden  

 aktør, om andre aktørers underretningspligt og om bortfald af refusion ved  

 for  

 sen aktivering i kraft, og den 1. juli 2008 træder reglerne om, at alle  

 kontanthjælpsmodtagere skal have ret og pligt til gentagen aktivering hver 6.  

 måned,  

 i kraft.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige  

 behandling.
