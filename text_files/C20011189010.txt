Cirkulæreskrivelse om meddelelse om  

 ophør med selvstændig virksomhed i forbindelse med, at drivhus  

 blev totalskadet i stormvejr Kommentar m.v.:
Et medlem blev anset for ophørt mere end  

 midlertidigt med selvstændig virksomhed uanset det eneste  

 tilbageværende driftsmiddel, et uopvarmet ældre drivhus fra 1937,  

 ikke var solgt eller revet helt ned.
Drivhuset havde efter stormvejr kun 10  

 pct. af glasset i behold.
 Meddelelse om afgørelsen:
Et medlem havde i perioden 1. maj 1996 til 7. december  

 1999 drevet selvstændig virksomhed med frugt og grønt salg til  

 grossist.
Medlemmet havde et gartneri med blandt andet et ældre  

 uopvarmet drivhus på 70 m2 fra 1937. Drivhuset blev normalt  

 ikke brugt i månederne december, januar og februar.
Medlemmet blev afmeldt momsregistrering den 7. december  

 1999 og havde også afmeldt sit kundenummer hos GASA.
Alle driftsmidler,  

 inventar og varelager var afviklet,  på nær drivhuset som efter  

 stormen den 3. december 1999 alene havde 10 pct. af glasset i behold.  

 Medlemmet nedrev selv drivhuset i tiden 27.-30. januar 2000.
 A-kassen traf afgørelse om, at medlemmet  

 først kunne anses for ophørt mere end midlertidigt med  

 selvstændig virksomhed den 30. januar 2000, da drivhuset måtte  

 anses for et væsentligt driftsmiddel.
 Arbejdsdirektoratet tiltrådte a-kassens  

 afgørelse og lagde vægt på, at drivhuset normalt stod  

 ubrugt hen i vintermånederne, og at medlemmet selv havde foretaget  

 nedrivningen af drivhuset.
 Arbejdsmarkedets Ankenævn traf  

 afgørelse om, at medlemmet opfyldte betingelserne for at  

 være ophørt mere end midlertidigt med drift af selvstændig  

 virksomhed den 7. december 1999.
 Nævnet lagde vægt på, at drivhuset  

 på grund af den omfattende skade ikke skulle anses for et  

 tilbageværende driftsmiddel, der kunne danne grundlag for nogen fortsat  

 virksomhedsudøvelse.
