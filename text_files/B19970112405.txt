 I medfør af § 1, stk. 2, nr. 9, i lov nr. 834 af 18. december 1991, om  

 frø, kartofler og planter, § 25 i lov om plantenyheder, jf. lovbekendtgørelse  

 nr. 51 af 5. februar 1996 og tekstanmærkning nr. 59 ad § 24 på finansloven  

 for finansåret 1998 samt efter bemyndigelse fastsættes:
 § 1.  Anmelderen af en sort af en kulturplante til  

 sortsafprøvning med henblik på afprøvning og godkendelse af sorten til  

 optagelse på sortsliste, jf. bekendtgørelse om en sortsliste over  

 landbrugsplanter, eller til beskyttelse som plantenyhed, jf. lov om  

 plantenyheder, skal betale afgifter og gebyrer som fastsat i bilag 1 og 2 til  

 dækning af Danmarks JordbrugsForsknings udgifter i finansåret til  

 administration og afprøvning m.m. af sorten i henhold til de nævnte  

 bestemmelser.
Stk. 2.  Anmeldes en sort til afprøvning med henblik på  

 godkendelse til optagelse på sortsliste og til beskyttelse som plantenyhed,  

 betales kun afgifter og gebyrer for en afprøvning.
Besluttes det i særlige  

 tilfælde at begrænse afprøvningens omfang, reduceres de samlede afgifter og  

 gebyrer tilsvarende.
 Stk. 3.  Afgifter og gebyrer tillægges merværdiafgift.
 § 2.  Afgifter og gebyrer forfalder ved påkrav, og  

 betaling skal ske senest 30 dage efter fakturaens dato.
 Stk. 2.  Betales forfaldne afgifter og gebyrer ikke  

 rettidigt, skal der betales rente af beløbet på 1,3 pct. månedligt for hver  

 påbegyndt måned regnet fra forfaldsdagen.
 Stk. 3.  Der er udpantningsret for afgifter, gebyrer og  

 renter.
 § 3.  Dækker de opkrævede afgifter og gebyrer ikke  

 Plantedirektoratets udgifter, kan direktoratet indregne det manglende beløb  

 ved fastsættelsen af afgifts- og gebyrsatser for følgende finansår.
 Stk. 2.  Overstiger de opkrævede afgifter og gebyrer  

 direktoratets udgifter, kan direktoratet indregne det overskydende beløb ved  

 fastsættelsen af afgifts- og gebyrsatser for følgende finansår.
 § 4.  Bekendtgørelsen træder i kraft den 1. januar  

 1998.
 Stk. 2.  Bekendtgørelse nr. 133 af 13. februar 1997 om  

 betaling for sortslisteoptagelse og plantenyhedsbeskyttelse m.m. ophæves.
Plantedirektoratet, den 17. december  

 1997 Mogens Nagel Larsen / Lars Aslo-Petersen Bilag 1 For afprøvning i udlandet af andre arter end majs og kartoffel betales det  

 anførte gebyr.
Dækker gebyret ikke udgifterne til afprøvningen, betales  

 restbeløbet efter regning.
