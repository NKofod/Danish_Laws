(Støjloven) Herved bekendtgøres lov nr. 201 af 31. maj 1963 om  

 foranstaltninger mod forstyrrelse af radiomodtagning med de ændringer, der  

 følger af lov nr. 196 af 3. maj 1978.
 § 1.  Ministeren for offentlige arbejder bemyndiges  

 til med henblik på forebyggelse af forstyrrelser af radiomodtagning (herunder  

 fjernsynsmodtagning og radionavigationstjenesters modtagning) at fastsætte  

 almindelige bestemmelser om den største tilladte udstråling eller anden  

 afgivelse af elektrisk energi fra elektriske apparater og anlæg, herunder  

 forbrændingsmotorers tændingsanlæg.
 Stk. 2.  Hvor særlige omstændigheder taler derfor, kan  

 ministeren tillige eller i stedet fastsætte vilkår for brugen af visse  

 elektriske apparater og anlæg.
 Stk. 3.  Bestemmelser eller vilkår fastsat i henhold til  

 stk. 1 og 2 skal svare til radiostøjbestemmelser, der er gældende i De  

 europæiske Fællesskaber, i det omfang der af Fællesskaberne er fastsat regler  

 herom.
Stk. 4.  Når en i henhold til stk. 1 udfærdiget  

 bekendtgørelse er trådt i kraft, må der ikke til anvendelse her i landet  

 indføres, fremstilles eller udleveres apparater og anlæg, hvis udstråling  

 eller anden afgivelse af elektrisk energi overskrider de i bekendtgørelsen  

 fastsatte grænser.
Grænserne skal endvidere overholdes for apparater og  

 anlæg, der fremstilles eller udleveres til anvendelse i de øvrige lande i De  

 europæiske Fællesskaber, såfremt grænserne er fastsat i overensstemmelse med  

 Fællesskabsbestemmelser herom.
 Stk. 5.  Her hjemmehørende køretøjer, hvis tændingsanlæg  

 ikke er i overensstemmelse med de i henhold til stk. 1 fastsatte  

 bestemmelser, må ikke benyttes her i landet efter vedkommende bekendtgørelses  

 ikrafttræden.
 § 2.  Konstateres der forstyrrelser fra elektriske  

 apparater eller anlæg, som ikke opfylder de i henhold til § 1, stk. 1, for  

 sådanne apparater eller anlæg fastsatte almindelige bestemmelser, kan  

 ministeren for offentlige arbejder, uanset hvornår det pågældende apparat  

 eller anlæg er taget i brug, forlange, at ejeren (brugeren) af det  

 forstyrrende apparat eller anlæg på egen bekostning bringer apparatet eller  

 anlægget i overensstemmelse med de fastsatte bestemmelser.
 Stk. 2.  Konstateres der forstyrrelser fra elektriske  

 apparater eller anlæg, for hvilke der ikke i henhold til § 1, stk. 1, er  

 fastsat almindelige bestemmelser, kan det, uanset hvornår anlægget er taget i  

 brug, forlanges, at ejeren (brugeren) af det forstyrrende apparat eller anlæg  

 på egen bekostning træffer sådanne foranstaltninger med hensyn til  

 filtrering, afskærmning, frekvensændring eller indskrænkning af  

 benyttelsestiden, at den forstyrrende udstråling eller anden afgivelse af  

 elektrisk energi formindskes til en grad, der sikrer forstyrrelsesfri  

 modtagning af dansk radiofoni og dansk fjernsyn på det pågældende sted.
 Stk. 3.  Bestemmelserne i stk. 1 og 2 finder ikke  

 anvendelse på køretøjers tændingsanlæg.
 § 3.  I tilfælde, hvor hverken de i henhold til § 1  

 fastsatte bestemmelser eller eventuelle i henhold til § 2 påbudte  

 foranstaltninger yder en lovligt bestående radiotjeneste en efter forholdene  

 rimelig beskyttelse mod forstyrrelser, kan det kræves, at ejeren (brugeren)  

 af det forstyrrende apparat eller anlæg gennemfører yderligere  

 beskyttelsesforanstaltninger i den udstrækning, disse ikke i væsentlig grad  

 forringer anlæggets nytteværdi.
Stk. 2.  Udgifterne herved afholdes af ejeren af det  

 forstyrrede anlæg.
Er dette en radiofoni- eller fjernsynsmodtager, kan  

 radiorådet dog bestemme, at udgiften helt eller delvis skal afholdes af  

 Danmarks Radio.
§ 4.  I tilfælde, hvor der ikke med hjemmel i §§ 1-3  

 kan sikres en samfundsvigtig radiotjeneste tilstrækkelig beskyttelse mod  

 forstyrrelse, kan ministeren for offentlige arbejder iværksætte  

 ekspropriation efter reglerne i lov om fremgangsmåden ved ekspropriation  

 vedrørende fast ejendom for at opnå sådan sikring, dog at denne lovs § 2 ikke  

 gælder for disse ekspropriationer.
Ekspropriationen kan gå ud på, at et  

 bestemt angivet geografisk område pålægges servitut om, at det inden for det  

 givne område ikke er tilladt at anvende nærmere angivne elektriske apparater  

 og anlæg eller at opføre bygninger eller tilsvarende faste anlæg.
 § 5.  Såfremt det forstyrrede modtageanlæg er mere  

 følsomt over for forstyrrelser end sædvanligt for sådanne anlæg, eller  

 anlægget er opstillet på særlig uhensigtsmæssig måde, kan det kræves, at  

 ejeren (brugeren) afhjælper disse forhold, inden §§ 2-4 evt. bringes i  

 anvendelse.
 § 6.  Skyldes en forstyrrelse fejl ved et elektrisk  

 apparat eller anlæg eller de ved dette trufne støjdæmpende foranstaltninger,  

 skal vedkommende ejer (bruger) snarest muligt på egen bekostning lade fejlen  

 udbedre.
 Stk. 2.  Udgifter til udbedring af fejl ved støjdæmpende  

 foranstaltninger, der er påbudt i henhold til § 3, kan dog helt eller delvis  

 pålægges ejeren (brugeren) af det forstyrrede anlæg.
 § 7.  Når en forstyrrelse rammer en livsvigtig eller  

 særlig samfundsvigtig radiotjeneste og personer eller betydelige  

 samfundsværdier derved kan udsættes for fare, kan det kræves, at driften af  

 det forstyrrende anlæg standses øjeblikkeligt, og Post~ og Telegrafvæsenet  

 kan træffe de til gennemførelsen af dette påbud nødvendige foranstaltninger.
 § 8.  Tilsynet med overholdelsen af nærværende lov og  

 de i henhold til loven fastsatte bestemmelser varetages af Post- og  

 Telegrafvæsenet samt, for så vidt angår almindelige sager vedrørende  

 forstyrrelser ved modtagning af radiofoni og fjernsyn, af Danmarks Radio.
 Stk. 2.  Udgifter i forbindelse med administrationen af  

 sager vedrørende forstyrrelser af modtagning af radiofoni og fjernsyn  

 afholdes af Danmarks Radio, medens udgifterne for de øvrige radiotjenesters  

 vedkommende afholdes af Post- og Telegrafvæsenet.
 § 8 a.  Til gennemførelse af tilsynet kan ministeren  

 for offentlige arbejder fastsætte bestemmelser om:
 § 9.  Ejere og brugere af elektriske anlæg, herunder  

 radio- og fjernsynsmodtagere, samt virksomheder, som fremstiller, indfører  

 eller forhandler elektriske apparater og anlæg, skal give de af Danmarks  

 Radio og Post- og Telegrafvæsenet bemyndigede tilsynsførende adgang til uden  

 retskendelse mod behørig legitimation at foretage undersøgelser ved de  

 omhandlede anlæg eller udtage eksemplarer af elektriske apparater og anlæg  

 til kontrol af overholdelsen af radiostøjbestemmelserne.
 § 10.  Til rådgivning for ministeren og for de i § 8  

 omhandlede myndigheder ved nærværende lovs administration nedsættes et nævn,  

 kaldet radiostøjnævnet.
 Stk. 2.  Nævnet består af 11 medlemmer, som beskikkes af  

 ministeren for offentlige arbejder for 4 år ad gangen efter indstilling fra:
 Stk. 3.  Ministeren for offentlige arbejder udpeger  

 nævnets formand og fastsætter dets forretningsorden.
 Stk. 4.  Udgifterne ved nævnets arbejde fordeles mellem  

 Danmarks Radio og Post- og Telegrafvæsenet i forhold til nævnets arbejde  

 vedrørende forstyrrelser henholdsvis ved modtagning af radiofoni og fjernsyn  

 og ved de øvrige radiotjenester.
 § 11.  Ministeren for offentlige arbejder kan  

 fastsætte bestemmelser om:
 § 12.  Overtrædelse af § 1, stk. 4 og 5, § 6, stk. 1,  

 og § 9 straffes med bøde.
 Stk. 2.  På samme måde straffes tilsidesættelse af de i  

 medfør af § 1, stk. 2, fastsatte vilkår samt undladelse af at efterkomme et i  

 henhold til §§ 2-4 eller 7 meddelt påbud eller forbud.
 Stk. 3.  I forskrifter, der udfærdiges i medfør af  

 loven, kan fastsættes straf af bøde for overtrædelse af bestemmelser i  

 forskrifterne.
 Stk. 4.  Er overtrædelse begået af et aktieselskab,  

 andelsselskab el. lign., kan bødeansvar pålægges virksomheden som sådan.
 § 13.  Denne lov gælder ikke for forstyrrelser  

 hidrørende fra radiosendeanlæg, som falder ind under lov om  

 radiokommunikation.
 § 14.  Denne lov gælder ikke for Færøerne og Grønland.
 Stk. 2.  Loven træder i kraft den 1. januar 1964. De i  

 henhold til § 1, stk. 1, om køretøjers tændingsanlæg fastsatte bestemmelser  

 kan tidligst træde i kraft 1 år efter udstedelsen af vedkommende  

 bekendtgørelse.
Stk. 3.  Lov nr. 90 af 31. marts 1931 om  

 foranstaltninger mod forstyrrelser af radiomodtagning, som ændret ved lov nr.  

 133 af 26. april 1933, lov nr. 117 af 7. april 1936 og lov nr. 190 af 16.  

 april 1941, samt lov nr. 279 af 15. maj 1946 om foranstaltninger til hindring  

 af forstyrrende udstråling af radiobølger fra visse elektriske  

 højfrekvensanlæg ophæves. ---------- Lov nr. 196 af 3. maj 1978 (lov om ændring af lov om foranstaltninger mod  

 forstyrrelse af radiomodtagning), hvis § 1, nr. 1, indsætter nyt stk. 3 i § 1, således at stk. 3 og 4 bliver stk. 4 og  

 5, nr. 2, ændrer § 1, stk. 4, nr. 3, ændrer § 2, stk. 2, nr. 4, ophæver § 2, stk. 3, således, at stk. 4 bliver stk. 3, nr. 5, ændrer § 4, nr. 6, indsætter ny § 8 a, nr. 7, ændrer § 9, nr. 8, ændrer § 11, nr. 9, ændrer § 12, stk. 1, nr. 10, ændrer § 13, trådte i kraft den 1. maj 1978.
 Ministeriet for offentlige arbejder, den  

 17. oktober 1978 .
 Ivar Hansen.
/P.V.
Larsen.
