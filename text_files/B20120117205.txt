Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 83 af 30. januar 2012 om tilskud til pleje af græs- og naturarealer foretages følgende ændringer:
 1. I § 9 indsættes som nr. 7:
»7) Arealet indgår i et afsluttet vådområdeprojekt, der ikke er omfattet af nr. 6, og som efter NaturErhvervstyrelsens vurdering medvirker til gennemførelse af et eller flere af Natura 2000 direktiverne og vandrammedirektivet, jf. direktiv 79/409/EØF, 92/43/EØF og 2000/60/EF, og arealet er omfattet af tinglyst servitut om permanent vådområde.« 2. I § 12, stk. 3, indsættes som nr. 5:
»5) Marken er helt eller delvis et areal, som omhandlet i § 9, nr. 7.« 3. I § 17, stk. 1, nr. 3, litra b, 5. pkt., ændres »arealer« til: »andre marker«.
 4. To steder i § 25, stk. 2, ændres »2013« til: »2015«.
 5. § 39, stk. 2, 2. pkt., og § 43 ophæves.
§ 2 Stk. 1. Bekendtgørelsen træder i kraft den 1. januar 2013.
 Stk. 2. § 1, nr. 1 og 2, finder anvendelse for ansøgninger om tilsagn om tilskud, der modtages den 1. februar 2013 eller senere, og for tilsagn om tilskud i medfør af de nævnte ansøgninger.
