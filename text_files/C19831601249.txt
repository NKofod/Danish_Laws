Prøvetid § 1.  Den almindelige prøvetid medregnet pauser er  

 indtil 3 1/2 time daglig inden for tidsrummet mellem kl. 11.00 og kl. 15.00.
 § 2.  Den almindelige prøvetid kan udvides med 1 time  

 og 30 minutter til at omfatte tidsrummet fra kl. 11.00 til kl. 16.00 ved 3  

 sceneprøver (udvidede prøver) før generalprøven på en førsteopførelse eller  

 en nyindstudering.
 Indstuderes forestillingen med to helt eller i det væsentlige forskellige  

 rollebesætninger, kan det samlede antal af udvidede prøver ikke overstige 5.
Ved en forestilling, der ved opførelse påregnes at vare mere end tre  

 timer, kan udvidede prøvetid ved to af de tre, henholdsvis tre af de fem  

 udvidede prøver overskrides med indtil halvdelen af forestillingens normale  

 varighed.
Prøven kan først begynde kl. 11.00.
 De udvidede prøver skal placeres inden for de sidste 14 dage før dagen for  

 den planlagte første opførelse af forestillingen, men behøver ikke finde sted  

 på hinanden følgende dage.
 Ved en nyindstudering forstås en genopsætning i anden iscenesættelse eller  

 anden scenografi, eller med en anden og efter teaterchefens skøn i det  

 væsentlige ny rollebesætning, såfremt genopsætningen af teatret offentligt  

 bekendtgøres som en nyindstudering eller genopsætning af et værk, der ikke  

 har været opført af teatret inden for de sidste 36 måneder.
 § 3.  Den almindelige prøvetid kan udvides med 1 time  

 og 30 minutter til at omfatte tidsrummet fra kl. 11.00 til kl. 16.00 ved een  

 sceneprøve (udvidet prøve) før en gæstespilforestilling med et fremmed,  

 scenisk ensemble, eller en opførelse med en anden kapelmester, eller med en  

 anden indehaver af en efter teaterchefens skøn væsentlig rolle end ved  

 tidligere opførelser, eller en første opførelse af en reprise.
Ved en forestilling, der ved opførelse påregnes at vare mere end tre  

 timer, kan den udvidede prøvetid overskrides med indtil halvdelen af  

 forestillingens normale varighed.
Prøven kan først begynde kl. 11.00.
Opføres reprisen med to i det væsentlige forskellige rollebesætninger, kan  

 der afholdes to udvidede prøver, een med hver rollebesætning.
Ved en reprise  

 forstås et værk, som ikke har været opført af teatret inden for de sidste 9  

 måneder.
 § 4.  Den sidste eller næstsidste prøve før en  

 førsteopførelse eller en nyindstudering kan af teatret anordnes som  

 generalprøve.
Generalprøven skal forløbe som påregnet ved opførelser af forestillingen.  

 Afbrydelse i generalprøven kan kun ske, såfremt hændelige uheld gør det  

 påkrævet.
Den almindelige prøvetid kan overskrides for at sikre  

 forestillingens kontinuerlige opførelse.
§ 5.  Et medlem af kapellet, der skal medvirke i  

 aftenens forestilling, kan forlade prøven senest 4 1/2 time før  

 forestillingens begyndelse.
Er aftenforestillingen sammensat af flere værker,  

 kan prøven først forlades 4 1/2 time før begyndelsestidspunktet på det værk,  

 hvori vedkommende skal medvirke.
Bestemmelsen i stk. 1 gælder ikke for et medlem, der samme dag medvirker i  

 såvel udvidet prøve eller generalprøve som aftenforestilling.
Såfremt prøven  

 fortsætter udover kl. 16.00 er vedkommende dog ikke pligtig at medvirke i  

 aftenforestillingen.
 § 6.  I august måned har et medlem af kapellet,  

 foruden pligt til deltagelse i dagprøver, tillige pligt til deltagelse i  

 aftenprøver i tiden mellem kl. 19.00 og kl. 22.00 på ugens fem første dage  

 samt på den sidste lørdag i august.
I sæsonen er hvert medlem af kapellet pligtig at medvirke i indtil 4  

 aftenprøver.
Det er herved forudsat, at prøven er nødvendig for at gennemføre  

 en premiere eller en førsteopførelse på en reprise til tiden, og at der i  

 øvrigt i forvejen er ansat en forestilling med kapellets medvirken.
Prøven  

 bekendtgøres med hovedprøvesedlens varsel.
Aftenprøverne kan endvidere  

 afholdes som et almindeligt led i teatrets planlægning.
Sådanne aftenprøver  

 skal varsles senest 4 uger før.
Pauser § 7.  Under prøver af indtil 2 timers varighed har de  

 medvirkende ret til en pause på 10 minutter.
Dette gælder dog ikke  

 sceneprøver.
Under prøver af indtil 2 timer og 30 minutters varighed har de medvirkende  

 ret til en pause på 20 minutter.
Varer prøven 3 timer, har de medvirkende ret  

 til en pause på 30 minutter.
Pausen placeres samlet og bør i almindelighed  

 påbegyndes tidligst 1 time og afsluttes senest 2 timer efter prøvens  

 begyndelse.
 Varer en prøve mere end 3 timer, har de medvirkende ret til yderligere 10  

 minutters pause for hver påbegyndt time udover de første 3 timer.
 Pauserne placeres i øvrigt efter prøvelederens nærmere bestemmelse og  

 beregnes på grundlag af den på prøvesedlen senest angivne varighed af prøven.
 De medvirkende i en prøve skal være parat til at genoptage arbejdet i  

 prøvelokalet ved pausens ophør.
 Under generalprøve placeres pauserne som påregnet under forestillingen.
Bekendtgørelse af prøver § 8.  Prøver bekendtgøres ved opslag på dertil  

 bestemte steder i kapellets lokaler.
De medvirkende må selv holde sig  

 orienteret om opslag.
 Prøvesedlen for kapellet (orkestersedlen) bekendtgøres senest onsdag kl.  

 20 med angivelse af prøver på den følgende tirsdag, onsdag, torsdag, fredag  

 og lørdag.
 Prøvesedlen skal indeholde angivelse af tidspunkterne for påbegyndelse og  

 afslutning af en prøve samt hvilke værker og i hvilket lokale, der skal  

 prøves.
 § 9.  Prøvens indhold og forløb skal tilrettelægges  

 for at sikre en hensigtsmæssig udnyttelse af prøvetiden.
 Med de i nærværende reglement fastsatte begrænsninger kan der derfor,  

 såvel før som under prøven, foretages enhver ændring i prøveforløbet, som  

 teatret skønner fornøden, herunder anordnes pause, standsning eller  

 gentagelser.
ndringer i prøvesedlen, som enten indebærer indkaldelse af personer,  

 der ikke er ansat til prøve, eller som medfører fremrykkelse af tidspunktet  

 for påbegyndelse eller udskydelse af tidspunktet for afslutning af en prøve,  

 skal bekendtgøres ved opslag senest 48 timer før prøvens begyndelse eller ved  

 personlig meddelelse senest ved rådighedspligtens ophør 2 dage før  

 prøvedagen.  ndringer, der vedrører ansættelse eller forlængelse af  

 udvidet prøve, skal dog bekendtgøres senest ved rådighedspligtens ophør 6  

 dage før prøvedagen.
De angivne frister gælder ikke for medlemmer, der som  

 følge af sygdom indkaldes til pligtig vikartjeneste.
 De i stk. 3 nævnte ændringer skal begrundes af teatret ved opslag senest  

 ved prøvens begyndelse, såfremt ændring sker inden for de sidste 6 dage før  

 prøvedagen.
Begrænsning og beregning af tjenestetid § 10.  Den daglige tjenestetid for et medlem af  

 kapellet kan ikke overstige 6 1/2 time.
 § 11.  Den samlede tjenestetid for et medlem af  

 kapellet kan ikke overstige 27 timer, beregnet i 7 dages perioder, der  

 begynder søndag kl. 10.00.
Det samlede tjenesteantal for et medlem af kapellet kan ikke overstige 8  

 om ugen.
Ingen er pligtig at medvirke i mere end to tjenester daglig, heraf  

 kun een aftenforestilling.
 Note:
 For medlemmer af kapellet, der oppebærer tillæg for særlig byrdefuld  

 tjeneste, forhøjes det ugentlige antal pligtige tjenester med een.
 § 12.  Tjenestetiden beregnes i enheder på 15  

 minutter, der indgår i tjenestetidsberegningen i henhold til § 10 og § 11,  

 stk. 1.
 Tjenestetiden beregnes på grundlag af den bekendtgjorte varighed af en  

 forestilling eller prøve, dog mindst med tre timer, der alene indgår i  

 tjenestetidsberegningen i henhold til § 11, stk. 1. Beregningen sker uanset  

 om den enkeltes medvirken er af kortere varighed.
 Pauser medregnes som tjenestetid.
På tournedage, hvor et medlem medvirker i en forestilling, beregnes den  

 daglige tjenestetid til 6 timer, uanset om vedkommendes medvirken er af  

 kortere eller længere varighed.
Herudover beregnes ingen tjenestetid under  

 tourneer.
 § 13.  Ved ændringer i prøvesedlen, som medfører en  

 prøves aflysning, eller udskydelse af begyndelsestidspunktet eller  

 fremrykkelse af afslutningstidspunktet, og som bekendtgøres senere end 48  

 timer før prøvens begyndelse, sker beregning af tjenestetid og tjenester på  

 grundlag af den oprindelige prøveseddel.
 Ved aflysning eller afkortning af prøver i øvrigt samt ved aflysning eller  

 afkortning af forestillinger sker beregning på grundlag af den faktiske  

 tjeneste, jfr. dog § 12.
Kapellets vikariat § 14.  Kapellets medlemmer har pligt til at vikariere  

 for en sygemeldt kollega.
Ved sygdom af mere end 2 ugers varighed engagerer  

 teatret fra den 15. sygedag en assistent.
Vikariat indgår i  

 tjenestetidsberegningen, men kan ikke medføre overskridelse af dennes  

 maksimum.
De enkelte medlemmer af en kapelgruppe er pligtige at vikariere på en  

 solo- eller koncertmesterplads for en kollega, der er sygemeldt eller  

 specielt fritaget for tjeneste.
Vikariat indgår i tjenestetidsberegningen,  

 men kan ikke overskride dennes maksimum.
Under vikariat oppebærer vedkommende  

 med virkning fra begyndelsesdagen et vederlag, der for hver tjenestedag udgør  

 1/30 af pladsens tillæg pr. måned med fradrag af et eventuelt tillæg, som han  

 i forvejen får udbetalt.
Rådighedspligt § 15.  Ethvert medlem af kapellet skal ved opgivelse  

 af telefonnummer eller adresse gøre det muligt for teatret på  

 forestillingsdage at aflevere meddelelser om tjenesten.
 I tiden fra 2 timer og indtil 30 minutter før forestillingens begyndelse  

 skal alle, der ikke er sygemeldt eller fritaget for tjeneste, være beredt til  

 tjeneste ved teatret og skal kunne antræffes på bopælen eller et fra den  

 anvist sted.
 Teatret skal på forestillingsdage, undtagen søn- eller helligdage, mellem  

 kl. 10 og kl. 16 samt på alle forestillingsdage i tidsrummet fra 1 time og  

 indtil 15 minutter før forestillingens begyndelse på et opgivet telefonnummer  

 give et medlem af kapellet mulighed for at indhente og afgive oplysninger om  

 tjenesten.
 Ethvert medlem af kapellet bør under sin ferie eller orlov meddele teatret  

 en adresse, hvor vedkommende kan modtage meddelelser fra teatret.
Fridage og ferie § 16.  Et medlem af kapellet har ikke tjeneste- og  

 rådighedspligt på søndage, bortset fra 4 søndage i hver sæson.
Disse 4 dage  

 fastlægges og bekendtgøres af teatret ved opslag senest den 1. september.
Der  

 afholdes ikke prøver på søn- og helligdage.
 Der afholdes prøve på mandage i august måned.
I sæsonen er hvert medlem af kapellet pligtig at medvirke i indtil 4  

 dagprøver på mandage.
Prøverne kan alene afholdes, når det er nødvendigt for  

 at gennemføre en premiere eller en førsteopførelse på en reprise til tiden,  

 og hvor der er sket forsinkelser i prøveforløbet, og hvor det i øvrigt ikke  

 er muligt at afholde prøven om aftenen.
Prøverne skal varsles tidligst muligt  

 og senest med hovedprøvesedlens varsel.
 § 17.  Der gives ikke forestilling og afholdes ikke  

 prøve på lillejuleaftensdag, juleaften, 1. juledag, skærtorsdag, langfredag,  

 påskelørdag, 1. og 2. påskedag og 1. og 2. pinsedag.
§ 18.  Der tilkommer medlemmer af kapellet en samlet  

 årlig sommerferie på 59 dage samt i tilslutning hertil en optræningsperiode  

 på 5 dage, beliggende inden for tidsrummet mellem den 1. juni og den 1.  

 september.
Tidspunktet for sommerferien skal bekendtgøres senest den 1.  

 september.
Herudover tilkommer der medlemmer af kapellet en samlet, årlig vinterferie  

 på 10 dage, der begynder ved tjenestens afslutning en torsdag og varer til  

 tjenestens begyndelse den næstfølgende mandag.
Tidspunktet for vinterferien,  

 der placeres inden for tidsrummet mellem den 1. januar og den 1. marts, skal  

 bekendtgøres ved opslag 2 måneder før feriens begyndelse og senest den 1.  

 december.
Koncerter § 19.  I den uge, jfr. § 11, hvori førsteopførelsen af  

 en koncert finder sted, kan der højst ansættes syv tjenester for et i  

 koncerten og prøverne medvirkende medlem af kapellet.
For koncerter udover  

 fire kan dog ansættes 8 tjenester.
 § 20.  For koncerter, der ikke omfatter  

 koncertopførelser af operaer eller af andre sceniske værker, gælder følgende  

 særlige bestemmelser:
En koncertprøve har en varighed på tre timer, og der afholdes normalt fire  

 prøver samt generalprøve.
Prøverne placeres i umiddelbar tilslutning til  

 opførelsesdagen.
Generalprøven kan placeres på dagen for koncertens  

 opførelse.
Prøverne placeres inden for tidsrummet mellem kl. 10.30 og kl. 15.  

 Under en koncertprøve kan der ikke prøves på andre værker end dem, der indgår  

 i koncertprogrammet, undtaget er dog nationalsange.
En forprøve på et  

 koncertprogram, der gentages som en tourneopførelse, skal afsluttes senest  

 tre timer før koncertopførelsens påbegyndelse.
Varigheden af en sådan  

 forprøve kan ikke overstige 1 time og 30 minutter.
 Et medlem af kapellet, der skal medvirke i en symfonikoncert, er ikke  

 pligtig at medvirke i en forestilling dagen før koncerten eller på den  

 umiddelbart forud for koncertens førsteopførelse liggende søndag.
 I den uge, hvor førsteopførelsen af en symfonikoncert finder sted, er et  

 medlem af kapellet, der medvirker i koncerten, ikke pligtig at medvirke ved  

 førsteopførelse af en operaforestilling eller af en balletforestilling, hvori  

 kapellet medvirker hele aftenen.
Bemærkninger til reglement om tjenestetid for kapellet Til § 2 og § 3:
Begrebet »udvidet prøve« har alene relation til prøvetidens  

 længde, dvs. overskridelse af den i § 1 nævnte, almindelige prøvetid.  

 Udvidede prøver behøver derfor ikke foregå med fuld eller delvis anvendelse  

 af dekorationer, belysning, kostumer og maskering, ligesom teatret i  

 nødvendigt omfang kan anordne pause, standsning eller gentagelse.
Udtrykket  

 »fuldstændig prøve«, om hvis afgrænsning, der hidtil har været  

 afvigende opfattelser, indgår ikke i nærværende reglement.
 En generalprøve regnes ikke som udvidet prøve, uanset at den i medfør af §  

 4 måtte gå ud over den almindelige prøvetid.
 Uanset ordlyden af bestemmelsen i § 2, stk. 4, skal hensynet til  

 kontinuiteten i et afsluttende prøveforløb ikke forhindre, at teatret i  

 tilfælde af udskydelse af dagen for førsteopførelsen afholder enkelte af de  

 tilladte udvidede prøver så tæt på førsteopførelsen som muligt, uanset at man  

 herved måtte overskride den nævnte frist på 14 dage.
Formuleringen »en anden kapelmester« i § 3, stk. 1 omfatter  

 principielt enhver dirigent eller kapelmester, der ikke tidligere har  

 dirigeret forestillingen på Det Kgl.
Teater.
Der har imidlertid under  

 forhandlingerne været enighed om, at det i visse tilfælde ville være  

 overflødigt og urimeligt at anordne en udvidet prøve.
Dette kunne f.eks.  

 tænkes at være tilfældet, hvor dirigenten på forhånd havde et nøje kendskab  

 både til værket, den konkrete opsætning og de i forestillingen medvirkende  

 kunstnere.
Teatret har derfor stillet sig positivt over for ved eventuelle  

 grænsetilfælde at ville inddrage kapellets opfattelse i overvejelserne af,  

 hvorvidt der er rimeligt behov for at anordne en udvidet prøve.
 Teatret har forståelse for kapellets ønske om, at en prøve begynder så  

 tidligt som muligt.
 Til § 4:
 Formuleringen af stk. 1 åbner mulighed for, at det i visse særlige  

 tilfælde kan være rimeligt og hensigtsmæssigt for alle parter at undlade  

 afholdelse af generalprøve i traditionel forstand, herunder at den foregår  

 med publikum og alene med de standsninger, der er forudsat eller hændelige.
Der er endvidere givet teatret valgfrihed med hensyn til, hvilken af de to  

 sidste prøver før førsteopførelsen, der i givet fald anordnes som  

 generalprøve.
Begrundelsen er, at man ved dobbeltbesætninger af en  

 forestilling vil kunne lade den næstsidste prøve afholde som generalprøve for  

 den rollebesætning, der medvirker på premiereaftenen og herefter eventuelt  

 anvende en af de i § 2 nævnte udvidede prøver som en art generalprøve for den  

 anden rollebesætning ved den sidste prøve før førsteopførelsen.
Hensynet til  

 de kunstnere, der medvirker i en forestilling af meget belastende karakter,  

 kan tillige eventuelt tale for at anordne den næstsidste prøve før  

 førsteopførelsen som generalprøve, således at den sidste prøve vil kunne få  

 en af hensyn til premieren og de medvirkende kunstnere mindre belastende og  

 mindre forceret karakter.
 Til § 7:
 Uanset bestemmelsen i stk. 1, om at sceneprøver af indtil 2 timers  

 varighed ikke giver ret til pause, er teatret opmærksom på, at prøven i  

 enkelte tilfælde kan være af en så belastende karakter for de medvirkende  

 kunstnere, at der bør anordnes en kortere pause.
 Til § 9:
Teatret har under forhandlingerne lagt vægt på at udforme reglementet,  

 således at dette såvidt muligt kan føre til en rationalisering og  

 effektivisering af arbejdet.
Med den nuværende driftsform og de  

 tilstedeværende lokaleforhold er det kun i forholdsvis beskedent omfang  

 muligt at nå dette mål, og teatret har derfor under forhandlingerne med  

 personaleorganisationerne set sig nødsaget til delvis at måtte afvise eller  

 begrænse de fremførte ønsker med hensyn til fastlæggelse og nedskæring af  

 arbejdstiden (prøvetiden). Dette har også været nødvendigt på områder, hvor  

 man i og for sig kan anerkende rimeligheden af de fra personalets side  

 fremførte synspunkter.
I forbindelse med indførelsen af ferie- og fridagsordning har det for  

 teatret været en afgørende forudsætning, at personalet herefter måtte stå til  

 rådighed for prøvearbejdet hver dag inden for den fastsatte prøvetid.
Teatret  

 må derfor også have mulighed for at ændre den på prøvesedlen angivne  

 disposition for en prøve på et hvilketsomhelst tidspunkt, såvel før som under  

 prøven.
Ganske vist indeholdt det hidtil gældende reglement ikke nogen  

 begrænsninger i så henseende, men i praksis havde der udviklet sig visse  

 hindringer for en effektiv og hensigtsmæssig udnyttelse af prøvetiden, der -  

 hvis de blev opretholdt - som en uundgåelig følge af de nu fastlagte  

 prøvetider, fridage og ferier ville bevirke en nedgang i antallet af  

 produktioner, hvilket hverken teatret, kunstnerne eller publikum kan være  

 interesseret i.
Retten til at disponere over prøveforløbet skal naturligvis ikke kunne  

 misbruges på vilkårlig måde, og ændringer begrundet i luner, tilfældige  

 omstændigheder, sløseri eller manglende planlægning såvel som ændringer som  

 følge af rent personlige forhold og teatret uvedkommende forhold kan ikke  

 tolereres.
Dette gælder i lige høj grad set fra personalets synspunkt som fra  

 ledelsens.
Man har derfor foreslået, at det udtrykkeligt fastslås, at prøvens  

 indhold og forløb skal tilrettelægges for at sikre en hensigtsmæssig  

 udnyttelse af prøvetiden.
Det er næppe muligt at angive nogen nærmere præcisering af kravene til  

 prøveforløbet, men bestemmelsen vil i hvert fald give personalet et grundlag  

 for at påtale en eventuel mangelfuldt eller dårligt tilrettelagt arbejdsgang,  

 ligesom det følger af bestemmelsen, at lederen af prøven bør foretage en  

 forudgående tilrettelæggelse af prøvearbejdet.
Bestemmelsen må selvfølgelig  

 læses med den begrænsning som følger af, at det kan være vanskeligt på  

 forhånd at fastlægge den kunstneriske skabelsesproces i detailler, særligt  

 inden for en kunstart som f.eks. balletten, og en forudgående planlægning  

 skal heller ikke være til hinder for, at der senere foretages ændringer,  

 såfremt dette efter de konkret foreliggende omstændigheder skønnes  

 hensigtsmæssigt for at nå frem til det kunstnerisk bedst mulige resultat.
For  

 at præcisere dette har man udformet reglen i 2. punktum, hvormed det er  

 tilsigtet at tilkendegive, at der er adgang til, såvel før som under prøven  

 at foretage enhver ændring eller supplering af denne, herunder bestemme at  

 værker eller dele heraf skal gentages, eller at der skal prøves på andre dele  

 af værker, på flere værker, med andre ledere eller i andre lokaler end  

 planlagt.
Der kan tillige foretages ændringer med hensyn til prøvens karakter  

 af orkesterprøve, sang- og orkesterprøve, fotograferingsprøve, salsprøve  

 eller sceneprøve.
Ej heller gælder der nogen begrænsning i antallet af  

 værker, som ønskes prøvet.
Det skal fremtidigt heller ikke være fornødent at  

 angive noget forbehold i så henseende på prøvesedlen.
Af hensyn til den fælles interesse i en hensigtsmæssig udnyttelse af  

 prøvetiden, vil teatret være indstillet på, at der under sceneprøver med  

 orkester kun undtagelsesvis anordnes standsninger for at korrigere dekoration  

 eller belysning, samt at sådanne ophold i hvert fald højst kan have en  

 varighed af 5 minutter ad gangen.
Det samme hensyn har ført til, at teatret  

 er indstillet på, at fotograferingsprøver under sceneprøver med orkester kun  

 kan finde sted, når dette kan ske uden gene for de medvirkende medlemmer af  

 kapellet, ligesom man vil påse, at varigheden af en pause højst kan forlænges  

 med 15 minutter, såfremt forlængelsen alene skyldes fotografering.
 Bestemmelsen må i øvrigt læses i nøje sammenhæng med bestemmelsen om, at  

 ændringer, som indebærer indkaldelse af kunstnere, der med udgangspunkt i  

 prøvesedlen kunne have påregnet at være prøvefri en bestemt dag, kræver et  

 vist varsel, ligesom der kræves et varsel, såfremt de på prøvesedlen angivne  

 tidspunkter ændres til ugunst for personalet.
 Til § 10 ff:
Ved ansættelse af tjenestetid for koncertmestre er teatret indstillet på i  

 videst muligt omfang at søge gennemført visse lempelser i de almindeligt  

 gældende regler, herunder fortrinsvis at lade koncertmestrene medvirke ved de  

 særligt krævende opgaver.
I erkendelsen af disse hensyn har teatret oprettet  

 yderligere en stilling som 2. solospiller i violingruppen.
 Til § 18:
Det samlede antal feriedage er uændret.
Det er imidlertid nu præciseret,  

 at tidspunktet for afholdelse af sommerferie kan forskydes inden for de  

 angivne ydergrænser.
 Til § 19:
 Teatret har forståelse for kapellets ønske om, at der i koncertuger med  

 otte tjenester ikke opføres forestillinger af lang varighed.
