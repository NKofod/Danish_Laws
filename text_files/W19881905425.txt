 En ansøger med dissemineret sclerose, der havde ophold på plejehjem og  

 som skulle anvende bilen i forbindelse med weekend besøg i hjemmet, fandtes  

 ikke berettiget til støtte til køb af bil.
 Ankestyrelsen lagde vægt på, at ansøgeren ikke havde et kørselsbehov,  

 hvis opfyldelse i væsentlig grad afhjalp følgende af hans lidelse og lettede  

 den daglige tilværelse.
 REDEGØRELSE FOR SAGEN:
 En gift ansøger, der led af dissemineret sclerose og som siden 1. juli  

 1985 havde haft ophold på plejehjem, søgte i februar 1986 om fornyet støtte  

 til køb af bil.
 Ansøgeren havde i januar 1978 fået bevilget støtte til bil.
I forbindelse med ansøgerens flytning til plejehjem tog revaliderings- og  

 pensionsnævnet sagen op til overvejelse.
Nævnet traf i november 1985  

 afgørelse om, at ansøgeren, uanset opholdet på plejehjem, opfyldte  

 betingelserne for fortsat at opretholde den i 1978 meddelte bevilling under  

 forudsætning af, at bilen fortsat anvendtes til ansøgerens befordring, og at  

 afdragsbetingelserne opretholdtes.
Bilen skulle benyttes til weekend besøg i hjemmet.
Ansøgeren var ikke  

 omfattet af HT's handicapkørsel, og han var som plejehjemsbeboer kun  

 berettiget til handicapkørsel 2 gange årligt.
 AFGØRELSEN, DER KLAGES OVER:
Revaliderings- og pensionsnævnet meddelte afslag på fornyet støtte til køb  

 af bil.
Nævnet begrundede sin afgørelse med, at egen bil ikke fandtes at være  

 den rimeligste løsning på ansøgerens kørselsbehov, som ikke var af daglig  

 karakter.
Nævnet fandt dog, at ansøgeren fortsat kunne opretholde den i 1978  

 meddelte bevilling.
 KLAGEN TIL ANKESTYRELSEN:
Sagen blev anket af ansøgeren, der henviste til, at bilen var hans eneste  

 mulighed for at opretholde en nær kontakt med familien og verdenen udebfor  

 plejehjemmet.
Han blev afhentet i bilen hver weekend af ægtefællen samt i  

 ferier og på ægtefællens fridage.
 SUPPLERENDE OPLYSNINGER EFTER ANKEN:
 Plejehjemmet oplyste, at hjemmet ikke rådede over handicapbil, og at  

 hjemmets beboere kun havde mulighed for 2 ture årligt inden for en radius af  

 60 km.
 LOVGRUNDLAG:
 Bistandslovens § 58.
 § 1 og § 2 i Socialministeriets bekendtgørelse nr. 886 af 11. december  

 1986 om støtte til køb af bil efter bistandslovens § 58.
 ANKESTYRELSENS AFGØRELSE:
På baggrund af oplysninger om ansøgerens helbredsmæssige og øvrige forhold skønnes han ikke berettiget til støtte til køb af bil.
Ankestyrelsen har ved afgørelsen lagt vægt på, at ansøgeren ikke har et kørselsbehov, hvis opfyldelse i væsentlig grad afhjælper følgerne af hans lidelse og letter den daglige tilværelse.
Ankestyrelsen tiltræder således revaliderings- og pensionsnævnets afgørelse.
