 (Til de skattelignende myndigheder).
 Hermed følger eksemplarer af lovbekendtgørelse nr. 232 af 4. juni 1958 af  

 lov om skattefri afskrivninger m.v., således som denne lov er ændret ved lov  

 nr. 284 af 14. december 1957 og lov nr. 148 af 28. maj 1958.
 Bortset fra ændringer i §§ 6 og 28 og ophævelsen af § 34 svarer  

 lovbekendtgørelse nr. 232 af 4. juni 1958 ganske til lovbekendtgørelse nr.  

 290 af 14. december 1957 af lov om skattefri afskrivninger m.v.
Ved lov nr. 148 af 28. maj 1958 er der indført en særlig indkomstskat af  

 visse engangsindtægter, bl.a. af den i henhold til reglerne i § 6, jfr. § 13,  

 i afskrivningsloven opgjorte fortjeneste ved afhændelse m.v. af driftsmidler  

 eller skibe i forbindelse med afhændelse m.v. af den pågældende virksomhed og  

 af den i henhold til § 28 i samme lov skattepligtige fortjeneste ved  

 afhændelse m.v. af bygninger og installationer.
Loven af 28. maj 1958 har  

 derimod ikke medført nogen ændring i afskrivningslovens regler om den  

 skattemæssige behandling af fortjeneste og tab på de i lovens afsnit II  

 omhandlede maskiner, inventar og lignende driftsmidler, der benyttes både til  

 erhvervsmæssige og til private formål.
 Med hensyn til reglerne i loven af 28. maj 1958 om særlig indkomstskat  

 m.v. og den nærmere forståelse af disse henvises til nævnte lov og til  

 vejledningen i skattedepartementets cirkulære nr. 79 af 30. maj 1958 til  

 loven.
 Samtidig med de nævnte ændringer i afskrivningsloven er der ved nye  

 bestemmelser i lovens § 28, stk. 3 og 4, åbnet adgang til under visse  

 betingelser at opnå fritagelse for beskatning af fortjeneste på bygninger og  

 installationer i tilfælde, hvor der indvindes en fortjeneste ved udbetaling  

 af forsikrings- eller erstatningssummer i anledning af en indtruffet skade.
I vejledningen i skattedepartementets cirkulære nr. 172 af 31. oktober  

 1957 vil der være at foretage ændringer dels som følge af de foran nævnte  

 ændringer i afskrivningsloven, dels som følge af finansministeriets  

 bekendtgørelse nr. 121 af 7. maj 1958 om forskudsafskrivninger på visse  

 anskaffelser af maskiner m.v. og bygninger.
Cirkulærets punkter 25, 49, 52 og  

 53 erstattes herefter af følgende:
 Punkt 25 affattes således:
Det ligger i sagens natur, at den foran under punkt 19 beskrevne  

 skattemæssige behandling af avancer og tab på driftsmidler efter den  

 gennemførte saldoafskrivningsmetode ikke vil kunne anvendes, hvor en  

 virksomhed afhændes, afstås eller opgives.
Der er derfor i lovens § 6 givet  

 særlige regler om den skattemæssige behandling af avancer og tab på  

 driftsmidler i sådanne tilfælde.
Disse regler finder anvendelse, når salg  

 m.v. finder sted den 15. september 1957 eller senere.
Hvor en virksomhed er  

 opløst eller afhændet under et før nævnte dato, finder de før  

 afskrivningsloven gældende regler anvendelse.
 Ifølge lovens § 6, stk. 1, kan der ikke foretages afskrivning på  

 driftsmidlerne for det indkomstår, hvor virksomhedens salg m.m. finder sted  

 (ophørsåret), ligesom udgifter til anskaffelse af de i lovens § 3, stk. 1,  

 omhandlede særlige driftsmidler ej heller kan fradrages ved  

 indkomstopgørelsen.
 Efter bestemmelserne i lovens § 6 skal der for ophørsåret finde en samlet  

 opgørelse sted af avance eller tab for driftsmidlerne.
Overstiger salgssummerne for de i ophørsårets løb afhændede driftsmidler  

 herunder ifølge lovens § 6, stk. 2, også salgssummerne vedrørende de i lovens  

 § 3, stk. 1, nævnte særlige driftsmidler, saldoværdien ved ophørsårets  

 begyndelse med tillæg af beløb, der i ophørsåret er anvendt til  

 nyanskaffelser, skal der af forskelsbeløbet (avancen) svares særlig  

 indkomstskat efter reglerne i afsnit I i lov nr. 148 af 28. maj 1958 om  

 særlig indkomstskat m.v., jfr. skattedepartementets cirkulære af 30. maj 1958  

 til denne lov.
Er salgssummerne for de omhandlede driftsmidler mindre end  

 saldoværdien ved ophørsårets begyndelse med tillæg af beløb, der i  

 ophørsårets løb er anvendt til nyanskaffelser, forholdes der med hensyn til  

 fradrag af forskelsbeløbet (tabet) i overensstemmelse med reglerne i afsnit I  

 i lov om særlig indkomstskat m.v.
 Er saldoen ved ophørsårets begyndelse negativ, beregnes avancen eller  

 tabet som forskellen mellem på den ene side salgssummerne med tillæg af et  

 positivt beløb svarende til den negative saldo, og på den anden side  

 udgifterne til nyanskaffelser i ophørsåret.
 Det bemærkes udtrykkeligt, at der ikke ved beregningen af saldoværdien ved  

 ophørsårets begyndelse må medregnes anskaffelsessummer vedrørende de i § 3,  

 stk. 1, omhandlede driftsmidler, der for tidligere indkomstår er fradraget  

 ved indkomstopgørelsen.
 Det anføres i lovbestemmelsen, at forsikrings- og erstatningssummer også  

 ved anvendelsen af denne bestemmelse sidestilles med salgssummer.
 Til belysning af foranstående regler om opgørelse af avance eller tab kan  

 anføres følgende eksempler:
Eksempel 1: Saldoværdien for driftsmidlerne andrager ved ophørsårets  

 begyndelse 10.000 kr.
I årets løb er der købt driftsmidler for 2.000 kr.
De  

 af saldoværdien ved ophørsårets begyndelse omfattede driftsmidler samt de i  

 årets løb købte driftsmidler afhændes for i alt 16.000 kr.
Endvidere sælges  

 værktøj af den i lovens § 3, stk. 1, omhandlede art, der er anskaffet over  

 driften, for 1.000 kr.
Der er indvundet følgende avance:
Eksempel 2: Saldoværdien for driftsmidlerne andrager ved ophørsårets  

 begyndelse 10.000 kr.
I årets løb er der købt driftsmidler for 2.000 kr.
De  

 af saldoværdien ved ophørsårets begyndelse omfattede driftsmidler samt de i  

 årets løb købte driftsmidler afhændes for i alt 8.000 kr.
Endvidere sælges  

 værktøj af den i lovens § 3, stk. 1, omhandlede art, der er anskaffet over  

 driften, for 1.000 kr.
Der er lidt følgende tab:
Eksempel 3: Saldoværdien for driftsmidlerne andrager ved ophørsårets  

 begyndelse - 5.000 kr.
I årets løb er der købt driftsmidler for 3.000 kr.
De  

 af saldoværdien ved årets begyndelse omfattede driftsmidler samt de i årets  

 løb købte driftsmidler afhændes for i alt 4.000 kr.
Endvidere sælges værktøj  

 af den i lovens § 3, stk. 1, omhandlede art, der er anskaffet over driften,  

 for 1.000 kr.
 Der er indvundet følgende avance:
 Punkt 49 affattes således:
Opstår der ved salg, udbetaling af erstatning eller forsikringssum m.m. en  

 avance på bygninger eller installationer i bygninger i forhold til den  

 skattefrit nedskrevne værdi, er den indvundne avance ikke  

 indkomstskattepligtig, såfremt der ikke på det pågældende formuegode har  

 været foretaget ekstraafskrivning, forlods afskrivning i henhold til lovens §  

 28, stk. 3, forlods afskrivning ved benyttelse af  

 investeringsfondshenlæggelser eller forlods afskrivning i henhold til  

 finansministeriets bekendtgørelse af 7. maj 1958 om forskudsafskrivning på  

 visse anskaffelser af maskiner m.v. og bygninger.
Om indkomstbeskatning af  

 avance i tilfælde, hvor der har været foretaget ekstraafskrivning m.m., se  

 nedenfor under punkterne 52 og 53.
 Tab i forhold til den skattefrit nedskrevne værdi er den skattepligtige  

 indkomst uvedkommende.
 Undtagelse fra de ovenfor anførte regler gælder dog, hvor bestemmelsen i  

 statsskattelovens § 5a finder anvendelse, jfr. ovenfor under punkt 10.
 Punkt 52 affattes således:
I tilfælde, hvor der har været foretaget ekstraafskrivning på en bygning  

 eller en installation, og hvor der ved salg, ved udbetaling af forsikrings-  

 eller erstatningssum o.lign. indvindes et beløb, der overstiger den  

 skattefrit nedskrevne værdi, skal der i henhold til lovens § 28, stk. 1 og 2,  

 svares særlig indkomstskat efter reglerne i afsnit I i lov om særlig  

 indkomstskat m.v. af den indvundne avance, dog højst af et beløb lig summen  

 af samtlige over den skattepligtige indkomst foretagne afskrivninger.
Avancen  

 opgøres som forskellen mellem på den ene side salgssummen og på den anden  

 side anskaffelsessummen med fradrag af samtlige over den skattepligtige  

 indkomst foretagne afskrivninger.
De over den skattepligtige indkomst  

 foretagne afskrivninger omfatter almindelige afskrivninger,  

 ekstraafskrivninger, forlods afskrivning i henhold til lovens § 28, stk. 3,  

 jfr. nedenfor, forlods afskrivning i henhold til finansministeriets  

 bekendtgørelse af 7. maj 1958 om forskudsafskrivning på visse anskaffelser af  

 maskiner m.v. og bygninger samt forlods afskrivning ved benyttelse af  

 investeringsfondshenlæggelser.
 Til belysning af det anførte gives følgende eksempel:
En bygning er erhvervet i 1958 for 100.000 kr.
I 1958 og 1959 afskrives  

 årlig som almindelig afskrivning 2 pct. eller 2.000 kr. og som  

 ekstraafskrivning 10 pct. eller 10.000 kr., i alt 12.000 kr. eller over de to  

 år 24.000 kr., således at bygningen er nedskrevet til 76.000 kr.
I 1960 og  

 1961 afskrives almindeligt med 2.000 kr. årlig, således at bygningen herefter  

 er nedskrevet til 72.000 kr. eller med i alt 28.000 kr.
Bygningen sælges i  

 1962 for 110.000 kr.
Den indvundne avance udgør 38.000 kr. og den  

 skattepligtige avance et til de foretagne afskrivninger svarende beløb eller  

 28.000 kr.
Hvis bygningen i stedet var blevet solgt for 90.00 kr., ville  

 avancen have været 18.000 kr., og denne avance ville have været skattepligtig  

 i sin helhed.
 Hvor der i forbindelse med salg m.m. måtte fremkomme et tab på bygninger  

 eller installationer, vil et sådant tab ikke kunne fradrages, hverken ved  

 opgørelsen af den indtægt, hvoraf særlig indkomstskat svares, eller ved  

 opgørelsen af den skattepligtige indkomst.
 Ifølge lovens § 28, stk. 3 og 4, er der adgang til fritagelse for den  

 foran omhandlede beskatning i tilfælde, hvor der indvindes en avance ved  

 udbetaling af forsikrings- eller erstatningssummer i anledning af en  

 indtruffet skade på en bygning eller en installation.
 For at sådan fritagelse for beskatning skal kunne opnås, skal følgende  

 betingelser være opfyldt:
Finansministeren kan, når ganske særlige omstændigheder taler derfor,  

 dispensere fra den under 2) nævnte frist for genopførelse eller  

 genanskaffelse.
Andragende om dispensation indgives til skattedepartementet.
Hvis genopførelse eller genanskaffelse ikke finder sted inden udløbet af  

 den i loven fastsatte frist, skal der finde efterbeskatning sted af det  

 skattepligtige avancebeløb, idet beløbet skal tillægges den indkomst, hvoraf  

 særlig indkomstskat skal svares for det indkomstår, hvori avancen blev  

 konstateret.
Det samme gælder, hvis finansministeren har dispenseret fra  

 lovens frist, og en af finansministeren fastsat frist overskrides.
Det beløb,  

 der skal efterbetales, skal af den skattepligtige forrentes med 1 pct.  

 månedlig for hver påbegyndt måned regnet fra de tidspunkter, til hvilke  

 skatten skulle have været erlagt, såfremt den skattepligtige ikke havde  

 begæret sig fritaget for erlæggelsen.
I tilfælde, hvor kun en del af den udbetalte erstatnings- eller  

 forsikringssum medgår til genopførelsen eller genanskaffelsen, skal der finde  

 efterbeskatning sted efter tilsvarende regler for så vidt angår den ikke  

 anvendte del af erstatnings- eller forsikringssummen, dog højst af et beløb  

 svarende til det skattepligtige avancebeløb.
Til belysning af det anførte  

 meddeles følgende eksempel:
En bygning, der er erhvervet for 100.000 kr., og som er nedskrevet til  

 72.000 kr., brænder i 1962. Der udbetales i denne anledning en forsikringssum  

 på 110.000 kr.
Den indvundne avance udgør 38.000 kr.
Det skattepligtige  

 avancebeløb udgør 28.000 kr.
Dette beløb skal efter lovens hovedregel  

 beskattes for skatteåret 1963-64. Der begæres imidlertid fritagelse for denne  

 beskatning under hensyn til, at forsikringssummen skal benyttes til  

 genopførelse af bygningen.
Den nye bygning fuldføres i 1963. Hvis udgiften  

 til den nye bygning udgør 110.000 kr. eller derover, skal der ikke finde  

 nogen efterbeskatning sted.
Hvis udgiften til den nye bygning udgør 82.000  

 kr. eller mindre, skal der efterbeskattes 28.000 kr., og hvis udgiften udgør  

 mellem 82.000 kr. og 110.000 kr., skal der efterbeskattes et beløb svarende  

 til forskellen mellem 11 .000 kr. og udgiften til den nye bygning; i begge  

 tilfælde skal efterbeskatningen ske for skatteåret 1963-64.
 Den foreskrevne forlods afskrivning på det genopførte eller genanskaffede  

 formuegode med den for beskatning fritagne avance kan ikke fradrages, hverken  

 ved opgørelsen af den skattepligtige indkomst eller ved opgørelsen af beløb,  

 hvoraf der svares særlig indkomstskat.
 Såfremt kun en del af den indvundne erstatnings- eller forsikringssum  

 medgår til genopførelse eller genanskaffelse af det skadelidte formuegode,  

 således at der skal finde efterbeskatning sted af en del af avancebeløbet,  

 jfr. foran, skal anskaffelsessummen for det genanskaffede formuegode kun  

 nedskrives forlods med den del af avancebeløbet, der ikke undergives  

 efterbeskatning.
Skattefri afskrivninger på det genanskaffede formuegode skal beregnes på  

 grundlag af dettes anskaffelsessum med fradrag af den forlods afskrevne  

 avance.
Dette gælder såvel almindelige afskrivninger som eventuelle  

 ekstraafskrivninger.
Den skattepligtige kan i forbindelse med genanskaffelsen  

 af formuegodet foretage forskudsafskrivning i henhold til bestemmelserne i  

 finansministeriets bekendtgørelse af 7. maj 1958, hvis betingelserne herfor  

 er til stede, eller benytte foretagne investeringsfondshenlæggelser til  

 forlods afskrivning på formuegodet; i så fald skal anskaffelsessummen  

 yderligere reduceres som grundlag for beregningen af almindelige  

 afskrivninger og eventuelle ekstraafskrivninger.
Når der har været foretaget forlods afskrivning på et genopført eller  

 genanskaffet formuegode efter de her omhandlede regler, skal der ved salg  

 m.v. af det pågældende formuegode svares særlig indkomstskat af en eventuel  

 avance på ganske samme måde, som hvis der havde været foretaget  

 ekstraafskrivninger.
Den forlods afskrivning sidestilles med andre skattefri  

 afskrivninger ved beregningen af den skattepligtige avance.
Fritagelse for beskatning i henhold til lovens § 28, stk. 3, af en ellers  

 skattepligtig avance forudsætter en begæring af den skattepligtige.
Erklæring  

 om, at forsikrings- eller erstatningssummen vedrørende en skadelidt bygning  

 eller installation agtes anvendt til genopførelse eller genanskaffelse, skal  

 afgives senest samtidig med udløbet af fristen for indgivelsen af  

 selvangivelse for det indkomstår, hvori avancen er konstateret.
 Punkt 53 affattes således:
Har en skattepligtig i medfør af bestemmelserne i lov nr. 198 af 6. juli  

 1957 om investeringsfonds benyttet skattefri henlæggelser til en sådan fond  

 til forlods afskrivning på bygninger eller installationer i bygninger,  

 sidestilles de forlods afskrivninger med ekstraafskrivninger.
Dette betyder,  

 at den foran under punkt 52 omhandlede bestemmelse i lovens § 28 om  

 indkomstbeskatning af avance ved salg m.v. også finder anvendelse i tilfælde,  

 hvor der er benyttet investeringsfondshenlæggelser til forlods afskrivning på  

 bygninger og installationer i bygninger.
 På tilsvarende måde skal, hvis en skattepligtig har foretaget  

 forskudsafskrivning på bygninger eller installationer i bygninger i  

 overensstemmelse med reglerne i finansministeriets bekendtgørelse af 7. maj  

 1958 om forskudsafskrivning på visse anskaffelser af maskiner m.v. og  

 bygninger, en eventuel avance beskattes efter de derom gældende regler, idet  

 forskudsafskrivning på de nævnte formuegoder sidestilles med  

 ekstraafskrivninger.
 Ad cirkulærets afsnit VIII (punkterne 64-68).
Bestemmelserne er uden betydning efter indførelsen af loven om særlig  

 indkomstskat m.v.
Afskrivningslovens § 34 er ophævet ved den nævnte lov.
 Skattedepartementet, den 7. august 1958.
Hans P.
Gøtrik.
