Bekendtgørelse om ændring af  

 bekendtgørelse om brug af personlige værnemidler § 1 I Arbejdstilsynets bekendtgørelse nr. 746 af 28. august 1992 om  

 brug af personlige værnemidler foretages følgende  

 ændringer:
 1. § 7, stk. 2, affattes således:
 »Stk. 2. Endvidere skal arbejdsgiveren sørge for, at  

 alle oplysninger, der er nødvendige for, at hvert enkelt personlig  

 værnemiddel kan anvendes fuldt forsvarligt, jf. § 5, forefindes i  

 virksomheden og er til rådighed for virksomhedsledere, arbejdsledere og  

 øvrige ansatte«.
 2. I § 7, indsættes som stk. 3:
 »Stk. 3. Personlige værnemidler er beregnet til personlig  

 brug og må kun anvendes til de angivne formål«.
 3. § 15, affattes således:
 »§ 15. Direktøren for Arbejdstilsynet kan, hvor  

 særlige forhold foreligger, tillade afvigelser fra bestemmelserne i  

 denne bekendtgørelse, når det skønnes rimeligt og fuldt  

 forsvarligt, og i det omfang, det er foreneligt med direktiv  

 89/656/EØF af 30. november 1989 om minimumsforskrifter for sikkerhed  

 og sundhed i forbindelse med arbejdstagernes brug af personlige  

 værnemidler under arbejdet«.
 4. I § 17, stk. 3, ændres datoen »31.  

 december 1992« til: »1. juli 1995«.
§ 2 Bekendtgørelsen træder i kraft den 1. januar 1999.
