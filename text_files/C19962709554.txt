(BK-cirkulæret) Til samtlige ministre.
Oplysnin ger til brug for bevillingskontrollen for finansåret 1995. 1. Efter § 17,  

 stk. 1, i rigsrevisorloven (lovbekendtgørelse nr. 489 af 24. juni 1991)  

 påhviler det rigsrevisor at afstemme statsregnskabet med særregnskaberne og  

 sammenholde bevillings- og regnskabstal.
Der afgives beretning herom til  

 statsrevisorerne.
Til brug ved gennemgangen af statsregnskabet for finansåret  

 1995 med henblik på bevillingskontrollen skal man bede ministeren  

 foranledige, at nedennævnte materiale snarest belejligt efter  

 regnskabsafslutningen og  inden 3. juni 1996 tilsendes Rigsrevisionen  

 fra ministeriet vedrørende samtlige styrelser/institutioner under ministerens  

 område.
Opmærksomheden henledes på, at statsrevisorernes årlige beretninger  

 om bevillingskontrollen indeholder orientering om principielle problemer i  

 forbindelse med regnskabsmæssige forklaringer.
Beretningen for 1994 er fra  

 Statsrevisorernes Sekretariat fordelt gennem Folketingets administration.  

 Yderligere eksemplarer kan fås hos Rigsrevisionen.
I.
Regnskabsoversigter. 2. SCR-uddata 173301 A »Bevillingskontrol  

 Paragraf« indsendes til Rigsrevisionen.
II.
Regnskabsmæssige forklaringer. 3. For enhver væsentlig afvigelse  

 mellem bevillings- og regnskabstal skal der afgives regnskabsmæssig  

 forklaring.  Forklaringerne skal vedrøre afvigelser mellem  

 bevillingstallene, som de fremgår af FL+TB ( før eventuelle senere  

 »interne« bevillingsomflytninger) og statsregnskabstallene.
Ved  

 vurderingen af om en afvigelse er væsentlig, må såvel den procentvise som den  

 beløbsmæssige afvigelse tages i betragtning.  Hvor der er tvivl, bør der  

 afgives regnskabsmæssig forklaring.
Ministeriet bør således uopfordret  

 medtage de oplysninger, som er relevante, når det nærmere indhold af  

 bevillingsadministrationen i ministeriet skal bedømmes.
Der afgives  

 endvidere regnskabsmæssig forklaring, såfremt der er sket afvigelser fra  

 bevillingsforudsætningerne (formål, aktivitets- eller serviceniveau m.m.) -  

 så vidt muligt udtrykt kvantitativt.
I den forbindelse skal der redegøres  

 for afvigelser fra de oplysninger om udviklingen i aktivitet og  

 ressourceforbrug, der er givet i aktivitets/virksomhedsoversigter i  

 anmærkningerne til bevillingslovene for 1995. 4. Karakteren af de  

 regnskabsmæssige forklaringer afhænger i øvrigt af, hvilken bevillingstype  

 der er tale om.
Der gives således særlige oplysninger for nettostyret  

 virksomhed,  statsvirksomhed og indtægtsdækket virksomhed under  

 driftsbevillinger, jf. nedenfor pkt. 8 og 9. For nettostyret virksomhed og  

 statsvirksomhed afgives der endvidere de oplysninger, der er omtalt i pkt.  

 5-7, men med de modifikationer som karakteren af bevillingstypen giver  

 anledning til.
De institutioner/hovedkonti, der er omfattet af  

 forsøgsordningen for virksomhedsregnskaber for finansåret 1995, jf.
Akt 63  

 22/11 1995 indarbejder de regnskabsmæssige forklaringer i  

 virksomhedsregnskabet.
Det forudsættes, at der er sammenhæng mellem  

 statsregnskabet og virksomhedsregnskabet, så statsregnskabstallene kan  

 identificeres i virksomhedsregnskabet, ligesom afvigelser mellem bevillinger  

 og regnskabstal forklares som for andre institutioner. 5. Såfremt der i  

 finansårets løb er korresponderet eller ført drøftelser med Finansministeriet  

 om dispositioner, der ikke eksplicit fremgår af bevillingslovene, bedes der  

 vedlagt kopi af korrespondancen, eller en redegørelse for indtrufne aftaler,  

 hvis der ikke foreligger korrespondance. 6. Med hensyn til driftsbevillinger  

 gives der forklaring i følgende tilfælde:
Der skal således ikke afgives forklaring, blot fordi enkelte underkonti  

 eller standardkonti inden for rammen udviser afvigelser.
Forklaring på  

 afvigelser for hele rammen kan dog tage udgangspunkt i mer- eller  

 mindreforbrug på underkonti eller standardkonti.
III.
Særlige specifikationer og bilag. 11. Der afgives  

 opsparingsoversigter korrigeret for mer- eller mindreforbrug konstateret ved  

 regnskabsaflæggelsen med specifikation af foretagne korrektioner.
Beløbene  

 opdeles på lønsumsopsparing og driftsopsparing før og efter eventuel  

 provisionsbetaling, jf.
Budgetvejledningens pkt. 31.22, og det angives,  

 hvorledes provisionsbetalingen er beregnet. 12. Der afgives en  

 genbevillingsoversigt opdelt på hovedkontoniveau i genbevillinger på  

 anlægsområdet, øvrige genbevillingsmuligheder samt saldi på konti med fastsat  

 adgang til kumulativ overførsel.
Der oplyses om saldoen ultimo 1995 ifølge  

 tillægsbevillingslovforslaget, eventuelle korrektioner foretaget som følge af  

 mer- eller mindreforbrug konstateret ved regnskabsaflæggelsen og den  

 korrigerede ultimosaldo. 13. Der afgives oplysning om saldi vedrørende  

 udestående tilsagn pr. 31. december 1995 for lån og tilskud og registrerede  

 garantier, jf.
Budgetvejledningens pkt. 64. Det angives i hvilket omfang  

 tilsagn er indeholdt i genbevilling, jf. pkt. 12. 14. Der afgives en oversigt  

 over de aftaler, der er indgået i henhold til Finansministeriets cirkulære om  

 rammeaftale om effektivisering og udvikling, og som har været i kraft i 1995.  

 Oversigten vedlægges en kopi af aftalen og eventuelle evalueringsrapporter,  

 samt en specifikation af det samlede beløb udbetalt i 1995 fordelt på  

 udlodningsformer (effektiviseringsoverskud og resultatløn). 15. Yderligere  

 eksemplarer af nærværende cirkulæreskrivelse kan rekvireres i Rigsrevisionen  

 på tlf. 33 92 84 00, lokal 28501.
