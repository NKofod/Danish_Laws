(Teknisk forskrift 3.1.02-2) 1.
 I medfør af §37 i Industri- og Handelsstyrelsens bekendtgørelse nr. 169 af  

 19. marts 1991 om akkreditering af laboratorier til teknisk prøvning og  

 godkendelse af laboratoriers virksomhed i henhold til OECD's regler for god  

 laboratoriepraksis fastsættes:
 2. Gyldighedsområde.
 Denne tekniske forskrift finder anvendelse på alle laboratorier  

 akkrediteret eller GLP-inspiceret under Dansk Akkreditering.
 3. Formål.
 Forskriften beskriver reglerne for opkrævning af gebyrer i følgende  

 kategorier:
 - Administration.
 - Akkreditering af laboratorier, tilsyn med akkrediterede laboratorier,  

 fornyelse, ændring og tilbagekaldelse af akkrediteringer.
 - Inspektion af laboratorier i henhold til OECD's regler for god  

 laboratoriepraksis (GLP-inspektion).
 4. Reference.
 Finansministeriets cirkulære af 1. november 1991 om aftale om  

 tjenesterejser (APD 96/91).
 5. Gebyrregler.
 Dansk Institut for Fundamental Metrologi, DFM, er berettiget til at  

 opkræve gebyrer for nedenstående ydelser.
 5.1. Administrationsgebyr.
Dette gebyr opkræves en gang om året for hver akkreditering.
Det forfalder  

 den første dag i det kvartal hvor akkrediteringen udløber, og det dækker  

 perioden et år frem fra forfaldsdatoen.
Gebyret tilbagebetales hverken helt  

 eller delvist såfremt akkrediteringen ophører i den pågældende periode.
Laboratorier, der ansøger om akkreditering, opkræves ligeledes et  

 administrationsgebyr.
Dette forfalder, når laboratoriet ansøger, og dækker  

 perioden frem til et år efter, at en eventuel akkreditering er trådt i kraft.
 Administrationsgebyret dækker omkostninger til ordningens faste  

 aktiviteter, herunder:
 - Administration af ordningen, herunder udgivelse af register over de  

 akkrediterede og GLP-inspicerede laboratorier.
 - Varetagelse af generelle akkrediteringsopgaver i henhold til aftale med  

 Erhvervsfremme Styrelsen.
 - Indledende møder med laboratorier, der påtænker at ansøge om  

 akkreditering eller GLP-inspektion.
 - Kontakter med akkrediterede og GLP-inspicerede laboratorier af under en  

 halv times varighed.
 5.2 Individuelle gebyrer.
Disse gebyrer opkræves kvartalsvis for hver akkreditering på basis af  

 medgået tid og rejseomkostninger i det foregående kvartal, samt i tidligere  

 kvartaler i det omfang disse ikke har kunnet opkræves før.
Gebyrerne  

 forfalder den sidste dag i det kvartal, opkrævningen gælder.
 Laboratorierne kan efter anmodning få et overslag på det forventede omfang  

 af de individuelle gebyrer for de enkelte akkrediteringer.
 Gebyrerne dækker alle omkostninger til aktiviteter, der kan henføres til  

 de enkelte akkrediteringer, og som har en tidsmæssig varighed, der overstiger  

 en halv time, herunder:
 - Behandling af ansøgninger om akkreditering og GLP-inspektion, herunder  

 besøg og rapportering i et omfang, der fastsættes af Erhvervsfremme  

 Styrelsen.
 - Tilsyn med akkrediterede laboratorier, ændringer og fornyelse af  

 akkrediteringer og GLP-inspektion i et omfang, der fastsættes af  

 Erhvervsfremme Styrelsen.
 - Tilbagekaldelse, hel eller delvis, af akkrediteringer og GLP-inspektion  

 i et omfang, der fastsættes af Erhvervsfremme Styrelsen.
 - Behandling, der vedrører de enkelte akkrediteringer eller  

 GLP-inspektioner, og som er aftalt med laboratorierne.
 6. Gebyrernes størrelse for 1992 og 1993.
 6.1 Administrationsgebyr.
 Administrationsgebyret er fastsat til kr. 6.000,-. Det bemærkes at gebyret  

 ikke giver fuld omkostningsdækning for de i afsnit 5.1 nævnte aktiviteter,  

 idet Erhvervsfremme Styrelsen yder økonomisk støtte til ordningen i 1992.  

 Støtten er bortfaldet i 1993.
 6.2 Medgået tid.
 Timesats A gældende for ledende assessorer er fastsat til kr. 650,-.
 Timesats B gældende for teknikere er fastsat til kr. 460,-.
 Timesats K1 gældende for tekniske assessorer er fastsat til kr. 300,-.
6.3 Rejser Gebyrer for rejser udregnes efter statens regler for tjenesterejser.
 7. Ikrafttræden.
 Denne tekniske forskrift træder i kraft den 26. august 1993 og erstatter  

 tidligere forskrift af 1. januar 1992.
