Nr LSF 26 Forslag til Lov om ændring af færdselsloven (Lovliggørelse af anhængere  

 til motorcykler) den 21. oktober 1997 § 1 I færdselsloven, jf. lovbekendtgørelse nr. 735 af 24. august 1992 som  

 senest ændret ved lov nr. 468 af 10. juni 1997 foretages følgende ændringer:
 1. § 70, stk. 1, affattes således:
»Til bil og cykel må tilkobles et påhængskøretøj.
Til motorcykel må  

 tilkobles et påhængs-køretøj til varetransport.
Til traktor og motorredskab  

 må kobles to påhængskøretøjer eller en påhængsvogn og et påhængsredskab.
Til  

 knallert må ikke kobles påhængskøretøj.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Langt om længe er det lykkedes at få en solo-motorcykel godkendt til  

 varetransport og dermed indregistreret med gule nummerplader.
Ikke mindst af  

 hensyn til skatter og afgifter har det været et ønske at kunne indregistrere  

 en motorcykel til varetransport.
Det var selvfølgelig ikke rimeligt, at  

 varetransport kun kunne finde sted i biler, og derfor er det godt, at  

 motorcykler nu kan bruges til varetransport.
 Da det er begrænset, hvad der kan være af varer på en solo-motorcykel, vil  

 det imidlertid være hensigtsmæssigt at tillade tilkobling af et  

 påhængskøretøj til varetransport.
 Det vil til gengæld ikke være hensigtsmæssigt at tillade tilkobling af et  

 påhængskøretøj til persontransport, da det sandsynligvis vil være  

 trafiksikkerhedsmæssigt uforsvarligt i forhold til passagererne.
 Formålet med lovforslaget er således alene at tillade tilkobling af et  

 påhængskøretøj til varetransport.
 Det forventes, at trafikministeren fastsætter de nærmere regler for  

 indretning og brug af påhængskøretøj til motorcykel, ligesom det forventes,  

 at ministeren i udstyrsbekendtgørelsen fastsætter nærmere regler for  

 motorcyklens indretning og størrelse i forhold til påhængskøretøjets  

 størrelse.
Det kan oplyses, at EU-Kommissionen er opmærksom på, at dansk lovgivning  

 på dette område lægger restriktioner for personers frie bevægelighed, jf.  

 brev af 25. april 1997 fra EU-Kommissionen vedrørende restriktioner i Spanien  

 og Danmark for kørsel med en motorcykel med et påhængskøretøj, som er  

 indregistreret i et andet EU-medlemsland.
Med andre ord er det alligevel kun  

 et spørgsmål om tid, før Danmark bliver nødt til at acceptere  

 påhængskøretøjer til motorcykler.
Væg- och Trafik-Institutet (VTI) i Sverige konkluderer 27. august 1991  

 efter praktiske afprøvninger, at »manøvreegenskaberne bedømmes som helt  

 tilfredsstillende« ved hastigheder op til 70 km/t.
Denne praktiske  

 afprøvning bør tillægges større validitet end Justitsministeriets  

 udokumenterede opfattelse som beskrevet i Rigspolitichefens  

 informationsafdelings skrivelse af 22. januar 1993, hvoraf fremgår:
»Det er Justitsministeriets opfattelse, at det ikke har været  

 hensigten med artikel 7 i den nordiske overenskomst at give udenlandsk  

 registrerede motorcykler med påhængsvogn adgang til Danmark.
Under alle  

 omstændigheder anser Justitsministeriet kørsel med motorcykel med tilkoblet  

 påhængsvogn for færdselssikkerhedsmæssig uforsvarligt, hvorfor indpassage i  

 Danmark kan nægtes i medfør af artikel 7, 2. pkt.
Føreren til en i udlandet  

 indregistreret motorcykel kan således ikke lovligt benytte påhængsvogn til  

 motorcykel i Danmark.« Færdselsstyrelsen har i denne forbindelse udtalt, at forbudet kun er  

 baseret »på formodning«, idet myndighederne herhjemme aldrig har  

 prøvekørt en motorcykel med varetrailer.
 Varetrailere til motorcykler har været kendt i England siden 1984, og de  

 engelske regler vil umiddelbart kunne overføres til danske forhold.
 Gennem længere tid har Folketingets Retsudvalg stillet en række spørgsmål  

 om muligheden for lovliggørelse af påhængskøretøjer til motorcykler, men hver  

 gang har trafikministeren tøvet meget længe med at svare, og det har ikke  

 været muligt at opnå nogen form for positiv tilbagemelding.
Det er derfor forslagsstillernes opfattelse, at der nu kun er en vej til  

 lovliggørelsen, og det er selv at fremsætte lovforslaget.
Trafikministeren  

 har ikke selv villet fremsætte lovforslaget, men nu må regeringen forholde  

 sig til det fremsatte lovforslag.
Bemærkninger til lovforslagets enkelte bestemmelser Til § 1 Begrebet motorcykel udgår af 3. pkt.
Efter 1. punktum indsættes, at  

 motorcykel må tilkobles påhængsvogn, men det præciseres, at der kun er tale  

 om påhængskøretøjer til varetransport.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af færdselsloven (Lovliggørelse af  

 anhængere til motorcykler).
(Lovforslag nr.
L 26).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
