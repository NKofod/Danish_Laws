Betænkning afgivet af Skatteudvalget den  

 2. februar 2000 Betænkning over Forslag til lov om  

 opkrævning af skatter og afgifter m.v.
Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
Et af udvalgets spørgsmål og  

 skatteministerens svar herpå er optrykt som bilag til  

 betænkningen.
 Endvidere har udvalget modtaget en skriftlig og en  

 mundtlig henvendelse fra De danske Landboforeninger, Landbrugsraadet og  

 Danske Familielandbrug.
 Der er af skatteministeren stillet  

 ændringsforslag, hvorom henvises til de ledsagende  

 bemærkninger.
 Et flertal (udvalget med undtagelse af Enhedslistens  

 medlem) lægger vedrørende lovforslagets  

 ikrafttrædelsesbestemmelse, hvorefter den hidtidige morarentesats  

 på 1,3 pct. pr. påbegyndt måned skal gælde indtil 1.  

 januar 2002, vægt på, at skatteministeren under 1. behandling af  

 lovforslaget tilkendegav, at der i lovforslaget ligger et klart tilsagn om,  

 at de nødvendige tekniske edb-tilretninger prioriteres meget  

 højt, og at denne del af lovforslaget vil blive sat i kraft så  

 hurtigt som muligt, jf. bemyndigelsen til skatteministeren herom i  

 lovforslaget.
Et flertal (Venstres, Det Konservative Folkepartis, Dansk  

 Folkepartis, Centrum-Demokraternes, Kristeligt Folkepartis og Frihed 2000 s  

 medlemmer af udvalget) har følgende bemærkninger  

 vedrørende indførelsen af en variabel morarente på (med  

 det nuværende renteniveau) 1,0 pct. pr. påbegyndt måned:  

 Flertallet finder, at morarentesatsen er urimelig høj, og at  

 morarentesatsen kunne nedsættes yderligere, uden at det går ud  

 over tilskyndelsen til at betale rettidigt.
Flertallet finder endvidere, at  

 rentesatsen står i misforhold til de nedsættelser af  

 procentgodtgørelsen, som blev vedtaget med L 123 i december 1999. Med  

 L 123 blev procentgodtgørelsen vedrørende personers  

 overskydende skat nedsat fra 3 pct. til 2 pct., og procentgodtgørelsen  

 for selskabers overskydende skat blev nedsat fra 6 til 4 pct.
I  

 bemærkningerne til L 123 anføres den nedsatte  

 procentgodtgørelse at være en rimelig forrentning af  

 overskydende skat, når det generelle renteniveau i samfundet tages i  

 betragtning.
Af skatteministerens besvarelse af et  

 udvalgsspørgsmål (L 19   bilag 10 (optrykt som bilag til  

 betænkningen)) om, hvad renten skulle være, såfremt de 12  

 pct.s effektiv rente skulle omregnes til en effektiv rente med  

 skattefradragsret, fremgår, at renten før skat varierer  

 afhængig af virksomhedens ejerforhold mellem 17,6 pct. og 32,7 pct.  

 Ændringerne i L 123 vedrørende procentgodtgørelsen har  

 virkning fra indkomståret 2000 og efterfølgende  

 indkomstår, mens nedsættelsen af morarenten først  

 får virkning fra 1. januar 2002.
 Herefter indstiller et flertal (Socialdemokratiets,  

 Socialistisk Folkepartis, Dansk Folkepartis, Det Radikale Venstres,  

 Enhedslistens og Frihed 2000 s medlemmer af udvalget) lovforslaget til  

vedtagelse med de stillede ændringsforslag.
Et mindretal inden for flertallet (Dansk Folkepartis  

 medlem af udvalget) bemærker vedrørende ændringsforslag  

 nr. 8, at Dansk Folkeparti generelt er betænkelig ved modregning i  

 fordringer, som er overdraget.
Det stillede ændringsforslag synes  

 begrundet med, at man vil undgå omgåelse.
Hertil kommer den  

 foreslåede dispensationsadgang.
Dansk Folkeparti kan derfor stemme for  

 ændringsforslaget.
Et mindretal (Venstres, Det Konservative  

 Folkepartis, Centrum-Demokraternes og Kristeligt Folkepartis medlemmer af  

 udvalget) indstiller lovforslaget til vedtagelse med de under nr. 1-7  

 og 9 stillede ændringsforslag.
Mindretallet vil stemme hverken  

 for eller imod det under nr. 8 stillede ændringsforslag.
Ændringsforslag Af	skatteministeren, tiltrådt af udvalget:
Til § 7 1) I stk. 1 indsættes efter »stk. 2«: »med tillæg af 0,8 procentpoint«.
 2) I stk. 2, 5. pkt., udgår », med tillæg af 0,8 procentpoint«.
Til § 9 3) I stk. 2 indsættes efter »nr. 5-18«: »og 31«.
Til § 11 4) I stk. 2 indsættes efter »fysisk eller juridisk person, som«: »er eller«.
Til § 20 5) I stk. 1 ændres »stk. 2-5« til: »stk. 2-6«.
 6) I stk. 2 ændres (2 steder) »tilskrives« til: »påløber«.
 7) Efter stk. 4 indsættes som nyt stykke:
» Stk. 5 bliver herefter stk. 6.
 Af	skatteministeren, tiltrådt af et flertal (S, SF,  

 DF, RV, EL og FRI):
 8) I stk. 5, der bliver stk. 6, indsættes som  

2. og 3. pkt.:
» Af	skatteministeren, tiltrådt af udvalget:
Til bilag 1 9) I liste A indsættes efter nr. 30 som nyt  

 nummer:
» Bemærkninger Til nr. 1 og 2 Ændringsforslagene er redaktionelle.
Med  

 ændringerne udskilles den variable del af renten ved ikke rettidig  

 betaling i § 7, stk. 2. Det indebærer, at der ved indførelsen af  

 variabel rente vedrørende forhold, der ikke omfattes af  

 opkrævningsloven, kan henvises til bestemmelsen i § 7, stk. 2.
Til nr. 3 Ændringsforslaget er en konsekvens af, at der siden  

 lovforslagets fremsættelse er vedtaget en lov om pvc-afgift (lov nr.  

 954 af 20. december 1999), som også bliver omfattet af  

 opkrævningsloven, og hvor de særlige regler i § 9, stk. 2, skal  

 finde anvendelse.
Til nr. 4 Som § 11 er formuleret på nuværende tidspunkt,  

 er det ikke muligt at stille krav om sikkerhedsstillelse ved registrering af  

 en ny virksomhed, så længe den gamle virksomhed ikke er afmeldt  

 fra registrering, eller hvis anmelderen fortsat driver en anden virksomhed,  

 hvori der er konstateret et ikke fuldt sikret tilgodehavende - jf.  

 formuleringen »fysisk eller juridisk person, som  

har været«  ejer eller medlem af  

 bestyrelse eller direktion i en virksomhed, der er gået konkurs eller  

 blevet konstateret insolvent. Ændringsforslaget betyder, at der  

 også i disse tilfælde kan stilles krav om sikkerhedsstillelse.
Til nr. 5 Ændringsforslaget er en følge af  

 indsættelsen af et ekstra stykke i paragraffen.
Til nr. 6 Der er tale om en præcisering, hvorved ordlyden  

 bringes i overensstemmelse med den ordlyd, der sædvanligvis anvendes i  

 ministeriets lovgivning.
Til nr. 7 Ændringsforslaget betyder, at adgangen til at blive  

 fritaget for betaling af gebyr for foreløbig fastsættelse,  

 rykkergebyr og renter begrænses til krav, der er opstået efter  

 opkrævningslovens ikrafttræden.
Dette sker for at undgå en  

 vilkårlig forskelsbehandling, hvor virksomheder ved at vente med at  

 betale sådanne krav til efter 1. januar 2001 kunne opnå en  

 eftergivelse, som ikke var mulig for virksomheder, der havde betalt straks.  

 Eller en situation, hvor virksomheder, der har betalt sådanne  

 beløb inden lovens ikrafttræden ansøgte om fritagelse for  

 betaling med henblik på at få refunderet beløbene.
Til nr. 8 I lovforslaget er indeholdt en regel vedrørende  

 overdragelser (transporter) af fordringer mod de statslige told- og  

 skattemyndigheder.
Disse ændringer har virkning for transporter, hvorom  

 underretning er kommet frem til told- og skattemyndighederne efter den 6.  

 oktober 1999. For transporter, hvorom underretning er kommet frem til told-  

 og skattemyndighederne senest den 6. oktober 1999, foreslås med dette  

 ændringsforslag en regel, hvorefter de statslige told- og  

 skattemyndigheder kan foretage modregning efter de almindelige  

 modregningsregler over for den oprindelige rettighedshaver uden hensyn til  

 overdragelsen.
 For så vidt angår perioden indtil 1. januar  

 2005, skal skete overdragelser fuldt ud respekteres af de statslige told- og  

 skattemyndigheder i overensstemmelse med de regler, der gælder i  

 dag.
Der er indsat en hjemmel til de statslige told- og  

 skattemyndigheder, hvorefter de kan dispensere fra reglerne i 1. og 2. pkt.  

 under ganske særlige omstændigheder.
Bestemmelsen er navnlig  

 indsat for at undgå, at der kan rejses spørgsmål om  

 ekspropriation som følge af, at lovforslaget griber ind i civilretligt  

 gyldige aftaler.
Blandt andet i betragtning af den foreslåede  

 overgangsperiode på 5 år må det antages, at der kun i  

 ganske særlige tilfælde vil kunne blive tale om at anvende  

 dispensationsmuligheden.
Til nr. 9 Ændringsforslaget er en konsekvens af, at der siden  

 lovforslagets fremsættelse er vedtaget en lov om afgift af pvc, som er  

 omfattet af opkrævningslovens regler.
Jens Peter Vernersen (S) nfmd.  

  Pernille Blach Hansen (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Klaus Kjær (DF)  Kim Behnke (FRI) Bilag Et af udvalgets spørgsmål og skatteministerens  

 svar herpå Spørgsmål 8:
Hvad skulle renten være, såfremt de 12 pct.s  

 effektiv rente skulle omregnes til en effektiv rente med  

 skattefradragsret? Svar:
De ønskede oplysninger er vist i nedenstående  

 oversigt.
Ved omregning af en årlig morarente på 12 pct. til en  

 rente før skat skal der tages hensyn til skatteværdien af  

 rentefradraget, som er afhængig af virksomhedens ejerforhold.
Morarente uden og med fradragsret Marginalskat Morarente uden fradragsret Morarente med fradragsret Selskab 32,0 pct.
 12,0 pct.
 17,6 pct.
I virksomhedsskatteordningen lav mellem høj 44,5 pct.
 50,0 pct.
 63,3 pct.
 12,0 pct.
 12,0 pct.
 12,0 pct.
 21,6 pct.
 24,0 pct.
 32,7 pct.
Øvrige erhvervsdrivende1) 32,8 pct.
 12,0 pct.
 17,9 pct..
Anm.
Marginalskatterne er for en gennemsnitskommune. 1)  

 Negativ kapitalindkomst.
Hvis der er tale om et selskab, er skatteværdien 32  

 pct., svarende til selskabsskatteprocenten.
En ikke-fradragsberettiget rente  

 på 12 pct. p.a. svarer dermed til en fradragsberettiget rente på  

 17,6 pct. p.a., og selskabets indkomst efter skat og betaling af morarenten  

 vil være den samme i de to situationer.
Selskabet kan således  

 udlodde det samme udbytte til aktionærerne.
 For en selvstændigt erhvervsdrivende i  

 virksomhedsskatteordningen fragår erhvervsmæssige renteudgifter i  

 virksomhedsoverskuddet, der beskattes som personlig indkomst.  

 Skatteværdien af en fradragsberettiget morarente afhænger dermed  

 af den marginale skatteprocent for personlig indkomst, der spænder fra  

 ca. 44 pct. til ca. 63 pct. i en gennemsnitskommune.
 For øvrige erhvervsdrivende er skatteværdien  

 af rentefradraget i 2001 i en gennemsnitskommune  32,8 pct. for negativ  

 nettokapitalindkomst.
Den relativt høje morarentesats afspejler, at  

 indeholdelses- og afgiftspligtige opkræver skatter og afgifter hos  

 ansatte og kunder på statens vegne.
Der kan være tale om  

 betydelige beløb, som den høje rente skal give en ekstra  

 tilskyndelse til at betale rettidigt.
