Betænkning afgivet af Social- og Ældreudvalget den 27. januar 2022 Betænkning over Forslag til folketingsbeslutning om flytning af § 7-sager fra Familieretshuset til familieretten [af Mette Thiesen (NB) m.fl.]:
1. Indstillinger Et flertal i udvalget (S, SF, RV, EL, KF og ALT) indstiller beslutningsforslaget til forkastelse ved 2. (sidste) behandling.
 Et mindretal i udvalget (V, DF, NB og LA) indstiller beslutningsforslaget til vedtagelse uændret.
 Frie Grønne, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget anerkender, at det nye familieretlige system i sin helhed kan og skal fungere, men lige nu gør det det ikke  hvilket særlig er på grund af de lange sagsbehandlingstider.
Vi er desværre nødt til at erkende, at aftaleparterne på trods af de bedste intentioner simpelthen ikke ramte hovedet på sømmet, når det kommer til håndteringen af § 7-sagerne.
Desuden lytter V også til de mange fagpersoner, som anbefaler at sende sagerne direkte videre til familieretten.
Derfor bakker V også op om forslaget, og V har selv adskillige gange ønsket, at Folketinget netop skulle kigge på muligheden for at sende § 7-sagerne direkte videre til familieretten.
For vi står i en ekstraordinær situation, og vi kan ikke tillade os at stå fast på det her punkt, når det er endt et andet sted, end det var tilsigtet med Familieretshuset.
Radikale Venstre Radikale Venstres medlemmer af udvalget lægger vægt på, at børn har ret til to forældre, og at forældrene har et ansvar for samarbejde om barnet.
Familieretshusets opgave er med udgangspunkt i barnet at sikre rammerne for barnets samvær med forældrene.
RV lægger vægt på, at Familieretshuset i sager, som trækker ud, har fokus på, at barnet har mulighed for kontakt til begge forældre gennem midlertidigt kontaktbevarende samvær, som gøres overvåget, såfremt der er tvivl om samværets positive værdi for barnet, imens der fortages en sagkyndig undersøgelse af begge forældre.
Derudover er det vigtigt, at der tilbydes støtte til at forstå betydningen af forældrenes konflikts indflydelse på barnets trivsel og udvikling.
Forældrenes hindring af samvær uden rimelig grund bør indgå i den videre sagsbehandling og vurdering af forældreevnen.
3. Udvalgsarbejdet Beslutningsforslaget blev fremsat den 28. oktober 2021 og var til 1. behandling den 7. december 2021. Beslutningsforslaget blev efter 1. behandling henvist til behandling i Social- og Ældreudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 2 bilag på beslutningsforslaget.
Birgitte Vind (S) Bjørn Brandenborg (S) Camilla Fabricius (S) Christian Rabjerg Madsen (S) Daniel Toft Jakobsen (S) Malte Larsen (S) Jan Johansen (S) Rasmus Stoklund (S) Trine Torp (SF) Charlotte Broman Mølbæk (SF) Kirsten Normann Andersen (SF) fmd.
Christina Thorholm (RV) Susan Kronborg (RV) Pernille Skipper (EL) Jakob Sølvhøj (EL) Torsten Gejl (ALT) Fatma Øktem (V) Anni Matthiesen (V) Stén Knuth (V) Marlene Ambo-Rasmussen (V) Hans Andersen (V) Jane Heitmann (V) Karina Adsbøl (DF) nfmd.
Liselott Blixt (DF) Marie Krarup (DF) Brigitte Klintskov Jerkel (KF) Mette Abildgaard (KF) Mette Thiesen (NB) Ole Birk Olesen (LA) Frie Grønne, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
