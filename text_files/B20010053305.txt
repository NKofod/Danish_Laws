Bekendtgørelse om tilskud til  

 jordbrugets konsulentvirksomhed I medfør af § 1, § 3, § 4, stk. 1, § 6, stk. 2, § 7, § 9, stk. 2 og  

 3, § 10 og §11 i lov om tilskud til jordbrugets konsulentvirksomhed, jf.  

 lovbekendtgørelse nr. 98 af 10. februar1999, fastsættes:
§ 1. Direktoratet for FødevareErhverv  

 træffer afgørelse om 1)	godkendelse af tilskudsberettigede faglige sammenslutninger, 2)	godkendelse af medarbejdere, der er ansat i de i nr. 1 nævnte  

 faglige sammenslutninger, og som kan yde tilskudsberettiget  

 rådgivning, 3)	ydelse af tilskud til de efter nr. 1 godkendte faglige  

 sammenslutningers udgifter til jordbrugsfaglig rådgivning og 4)	bortfald og tilbagebetaling af tilskud.
 Stk. 2. Ved faglig sammenslutning forstås i denne  

 bekendtgørelse foreninger, enheder eller fællesskaber, der  

 driver oplysningsvirksomhed inden for jordbrugsfaglige områder, og som  

 er omfattet af en af de i bilaget til denne bekendtgørelse  

 nævnte organisationer.
 § 2. Tilskud kan ydes til den faglige  

 sammenslutnings individuelle og kollektive erhvervsrettede rådgivning  

 af jordbrugere, herunder undervisning, forsøg, udstillinger og  

 demonstrationer, der knytter sig til rådgivningen og bistand ved  

 udarbejdelse af ansøgninger til det offentlige om støtte til en  

 jordbrugsbedrift.
Stk. 2. Tilskudsberettiget rådgivning omfatter  

 rådgivning inden for områderne planteavl, husdyrbrug,  

 jordbrugsteknik, jordbrugsbyggeri, landboturisme, helhedsorienteret  

 driftsledelse, økologi, miljø, dyrevelfærd,  

 arbejdsmiljø, efteruddannelse, landøkonomisk ungdomsarbejde og  

 erhverv og samfund.
Regnskabs- og budgetarbejde eller lignende  

 revisorvirksomhed, projekteringsarbejde og opgaver, som henhører under  

 almindelig advokatvirksomhed, er ikke tilskudsberettiget.
 Stk. 3. Direktoratet for FødevareErhverv kan  

 nærmere afgrænse de i stk. 2 angivne tilskudsberettigede  

 rådgivningsområder.
Stk. 4. Direktoratet for FødevareErhverv kan  

 afgrænse særlige rådgivningsaktiviteter inden for de i stk.  

 2 nævnte områder med henblik på at fremme 1)	rådgivning ydet under særligt vanskelige forhold, 2)	rådgivning ydet til jordbrugere med et specielt  

 rådgivningsbehov og 3)	rådgivning ydet inden for særligt prioriterede  

 områder.
§ 3. Ved afgørelse om godkendelse som  

 tilskudsberettiget faglig sammenslutning, jf. § 1, nr. 1, lægges  

 især vægt på sammenslutningens 1)	medlemsgrundlag, 2)	økonomiske muligheder for at gennemføre  

 rådgivningsaktiviteterne og 3)	muligheder for samarbejde med andre faglige sammenslutninger om  

 rådgivningsarbejdet.
§ 4. Medarbejdere, som kan godkendes til at yde  

 tilskudsberettiget rådgivning efter § 1, nr. 2, skal 1)	have afsluttet en uddannelse fra et universitet eller anden  

 højere uddannelsesinstitution, som kan danne grundlag for kvalificeret  

 rådgivning, 2)	have afsluttet anden uddannelse, som kan danne grundlag for  

 kvalificeret rådgivning, eller 3)	være tilknyttet en faglig afdeling, der ledes af en  

 medarbejder, der er godkendt efter nr. 1 eller nr. 2.
 § 5. Tilskud kan ydes til de efter § 1, nr. 1,  

 godkendte faglige sammenslutningers udgifter til løn og  

 efteruddannelse, der afholdes i forbindelse med tilskudsberettiget  

 rådgivning.
Stk. 2. De tilskudsberettigede udgifter til løn  

 opgøres på grundlag af den tid, de efter § 1, nr. 2, godkendte  

 medarbejdere anvender på tilskudsberettiget rådgivning.
Ved  

 opgørelsen kan alene medgå rådgivning ydet af  

 medarbejdere, som har været ansat for en periode på mindst en  

 måned og med en arbejdstid, der mindst udgør halvdelen af normal  

 arbejdstid.
 Stk. 3. Opgørelse af de tilskudsberettigede  

 udgifter til løn sker på grundlag af overenskomsten mellem  

 staten og det faglige forbund, som den pågældende medarbejder kan  

 henføres til.
 Stk. 4. Direktoratet for FødevareErhverv kan  

 fastsætte grænser for de tilskudsberettigede udgifter til  

 løn og efteruddannelse.
 § 6. De tilskudsberettigede udgifter  

 opgøres med fradrag af andre offentlige tilskud til samme  

 aktivitet.
Stk. 2. Midler ydet af promille- og  

 produktionsafgiftsfondene i medfør af lov om administration af Det  

 Europæiske Fællesskabs forordning om markedsordninger for  

 landbrugsvarer m.v. fradrages ikke ved den i stk. 1 nævnte  

 opgørelse.
Udgifter, som dækkes af midler nævnt i 1. pkt.,  

 kan dog ikke dækkes af tilskud efter denne bekendtgørelse.
 § 7. Tilskud ydes med højst 50 pct. af  

 udgifterne til tilskudsberettiget rådgivning.
 Stk. 2. Direktoratet for FødevareErhverv kan dog  

 bestemme, at der ydes forhøjet tilskud til særlige  

 rådgivningsaktiviteter, jf. § 2, stk. 4.
 § 8. Den enkelte faglige sammenslutnings tilskud  

 beregnes på grundlag af sammenslutningens tilskudsberettigede  

 rådgivningsaktiviteter og tilskudsprocenten for de  

 pågældende aktiviteter.
 Stk. 2. Tilskudsprocenten beregnes ud fra  

 sammenslutningernes samlede tilskudsberettigede rådgivningsaktiviteter  

 i forhold til den årlige bevilling, jf. dog stk. 3 og 4.
 Stk. 3. Tilskud til særlige  

 rådgivningsaktiviteter, jf. § 2, stk. 4, fordeles inden beregning af  

 tilskudsprocenten.
 Stk. 4. Inden beregning af tilskudsprocenten fordeler  

 Direktoratet for FødevareErhverv en del af den årlige bevilling  

 til de sammenslutninger, der opfylder betingelserne i § 17, stk. 4.
 § 9. De tilskudsberettigede sammenslutninger skal  

 hvert kvartal foretage indberetning om udgifter til løn,  

 efteruddannelse og om tidsforbrug anvendt på tilskudsberettiget  

 rådgivning.
 Stk. 2. Direktoratet for FødevareErhverv  

 fastsætter fremgangsmåde og frister for indberetningen.
 § 10. Direktoratet for FødevareErhverv  

 udbetaler tilskuddet til den pågældende faglige sammenslutning.  

 Tilskuddet udbetales á conto månedligt bagud til  

 sammenslutningens konto i et pengeinstitut.
 § 11. Direktoratet for FødevareErhverv  

 fastsætter i en regnskabsinstruks nærmere regler for  

 regnskabsføring af tilskudsberettigede udgifter og for registrering af  

 tilskudsberettigede aktiviteter.
 Stk. 2. Direktoratet for FødevareErhverv  

 fastsætter i en revisionsinstruks nærmere regler for  

 gennemførelse af revision af regnskabsaflæggelse og af  

 aktivitetsregistrering efter stk. 1.
 § 12. Medarbejdere, som yder tilskudsberettiget  

 rådgivning i henhold til denne bekendtgørelse, må ikke  

 have økonomiske interesser eller have anden beskæftigelse, som  

 er uforenelig med udøvelsen af rådgivningen.
 § 13. Direktoratet for FødevareErhverv  

 fører kontrol med, om betingelserne for udbetaling af tilskud er  

 opfyldt.
 Stk. 2. Den faglige sammenslutning skal efter anmodning  

 herom give Direktoratet for FødevareErhverv alle oplysninger,  

 dokumenter, regnskaber m.v., der er nødvendige for kontrollens  

 gennemførelse.
§ 14. Direktoratet for FødevareErhverv kan  

 beslutte, at godkendelsen af den faglige sammenslutning bortfalder, og at  

 tilskud skal tilbagebetales helt eller delvist, hvis 1)	sammenslutningen har givet urigtige eller vildledende oplysninger af  

 betydning for sagens afgørelse, 2)	sammenslutningen undlader at meddele de fornødne oplysninger  

 efter §§ 9 og 13, 3)	vilkårene for ydelse af tilskuddet ikke opfyldes, eller 4)	forudsætningerne for tilskuddet i øvrigt, efter  

 Direktoratet for FødevareErhvervs skøn, er væsentligt  

 forrykket.
 Stk. 2. Direktoratet for FødevareErhverv kan  

 tilbageholde de månedlige á contoudbetalinger, jf. § 10, indtil  

 sammenslutningen foretager indberetning efter § 9.
 § 15. Direktoratet for FødevareErhverv  

 nedsætter et udvalg til at rådgive om faglige og administrative  

 forhold af betydning for den i lovens § 1 nævnte  

 konsulentvirksomhed.
Stk. 2. Landboforeningerne, Dansk Familielandbrug, Dansk  

 Erhvervsgartnerforening, Landsforeningen Økologisk Jordbrug,  

 Jordbrugsteknikere i Danmark, Foreningen af danske Landbrugskonsulenter og  

 Jordbrugsakademikernes Forbund udpeger hver et medlem af udvalget.
Endvidere  

 udpeger Direktoratet for FødevareErhverv et medlem efter indstilling  

 fra de øvrige organisationer nævnt i bilaget til denne  

 bekendtgørelse.
 Stk. 3. Formandskab og sekretariatsbetjening af udvalget  

 varetages af Direktoratet for FødevareErhverv.
§ 16. En afgørelse, der i medfør af  

 denne bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for Ministeriet for Fødevarer, Landbrug og Fiskeri inden 4  

 uger efter at afgørelsen er meddelt den pågældende.
Klagen  

 skal indsendes til Direktoratet for FødevareErhverv.
 § 17. Bekendtgørelsen træder i kraft  

 den 1. juli 2001.
 Stk. 2. Bekendtgørelse nr. 1100 af 13. december  

 1996 om tilskud til jordbrugets konsulentvirksomhed ophæves  

 samtidig.
 Stk. 3. Faglige sammenslutninger, der er omfattet af de i  

 bilaget nævnte organisationer, og som i 2000 har modtaget tilskud i  

 henhold til bekendtgørelse nr. 1100 af 13. december 1996, anses for  

 tilskudsberettigede efter denne bekendtgørelse.
 Stk. 4. Faglige sammenslutninger, som i henhold til  

 bekendtgørelse nr. 1100 af 13. december 1996 har opretholdt den andel  

 af bevillingen, som blev opnået i 1996, er fortsat berettiget  

 hertil.
