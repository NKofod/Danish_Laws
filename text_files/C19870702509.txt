I dekret nr. 393733 af 22. august 1986 har det græske landbrugsministerium  

 fastsat nye bestemmelser bl.a. om certifikater for foderstoffer, der indføres  

 i Grækenland.
Bestemmelserne er - efter et par udsættelser - trådt i kraft 1.  

 juli 1987, men det græske landbrugsministerium har accepteret en midlertidig  

 ordning, indtil nye certifikater har kunnet fremstilles.
 Gennem den danske ambassade i Athen har man nu modtaget det græske  

 landbrugsministeriums godkendelse af vedhæftede kontrolattest Fm 00-118 (*  

 1), der fremtidigt skal anvendes ved udførsel af fiskemel til Grækenland.  

 Samtidig bortfalder førnævnte midlertidige ordning.
 Kontrolattesten er efter græsk krav udfærdiget på græsk, men med  

 undertekster på engelsk i overskrifter og rubrikbetegnelser.
 Den erklæring, der underskrives af fiskerikontrollen, lyder i  

 oversættelse:
Undertegnede fiskeriinspektør, der er autoriseret af Fiskeriministeriet  

 til at udføre tilsyn med fisk og kvalitetskontrol, erklærer herved, at det  

 ovenfor specificerede parti fiskemel er forsvarligt emballeret og ved  

 afsendelsen af sund kvalitet, samt at det er frit omsætteligt i Danmark.
Det  

 erklæres yderligere:
1. at fiskemelet er produceret i en virksomhed, der er  

 autoriseret af Fiskeriministeriet til dette formål, 2. at fiskemelet er kunstigt tørret, og at det under  

 denne proces er blevet opvarmet til en temperatur, der er tilstrækkelig høj  

 til at dræbe patogene mikroorganismer, 3. at fiskemel fra autoriserede virksomheder løbende  

 undersøges på Fiskeriministeriets Industritilsyn's mikrobiologiske  

 laboratorium for at sikre, at det ikke indeholder patogene organismer,  

 herunder (a) Salmonella i prøver på 25 g, (b) mere end 1.000  

 sulfitreducerende Clostridier pr.g, 4. at fiskemel, der er produceret i Danmark, opfylder  

 alle relevante EF-krav, herunder EF's grænseværdier for uønskede stoffer  

 såsom aflatoxin i foder, 5. at emballagen ikke påvirker fiskemelet på nogen  

 måde.
 Eksportørerklæringen (nederst til venstre) lyder i oversættelse:
 Jeg/vi undertegnede erklærer herved, at det ovenfor specificerede parti  

 fiskemel skal eksporteres til Grækenland, og at de givne oplysninger er i  

 nøje overensstemmelse med kendsgerningerne.
 Opmærksomheden henledes på, at kontrolattesten kun kan anvendes for  

 fiskemel af dansk oprindelse.
