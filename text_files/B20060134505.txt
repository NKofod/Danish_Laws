 Bekendtgørelse  

 om regionernes låntagning og meddelelse af  

  

 garantier m.v.
 I medfør af §§ 26 og 27 i lov nr. 537 af 24. juni  

 2005 om regioner og nedlæggelse af amtskommunerne, Hovedstadens Udviklingsråd  

 og Hovedstadens Sygehusfællesskab samt § 17 i lov nr. 539 af 24. juni  

 2005  

 om visse proceduremæssige spørgsmål i forbindelse med kommunalreformen  

 fastsættes:
Kapitel 1 Adgang til lånoptagelse m.v.
 § 1.  

  

 En  

 region kan kun optage lån efter meddelt dispensation fra indenrigs- og  

 sundhedsministeren.
 Stk. 2.  

  

 Undtaget  

 fra bestemmelsen i stk. 1 er:
 1)  

 	  

 Udgiften, ekskl.  

 grundkapitalen, ved opførelse eller erhvervelse af almene ældreboliger i  

 medfør  

 af lov om almene boliger m.v., samt udgiften til udbedringsarbejder m.v. i  

 almene ældreboliger efter samme lovs § 92.
 2)  

 	  

 Udgiften til  

 investeringer i rullende materiel til passagertrafik på jernbane  

 (privatbaner)  

 samt udgiften til investeringer i jernbaneinfrastruktur, herunder  

 stationsanlæg  

 og værksteder m.v.
 3)  

 	  

 Lån, hvis provenu  

 fuldt ud anvendes til indfrielse af eksisterende lån, herunder byggelån og  

 kreditter.
 4)  

 	  

 Kassekredittræk, jf.  

 § 8.
Stk. 3.  

  

 Lån skal  

 være optaget senest den 31. marts året efter regnskabsåret.
Ved opgørelse af  

 låneadgangen efter stk. 2, nr. 1 og 2, medregnes alene de udgifter, som  

 afholdes i det pågældende regnskabsår.
 § 2.  

  

 Til en regions låntagning  

 henregnes:
 1)  

 	  

 Lån optaget af  

 regionen, jf. § 1.
 2)  


  

 Den del af lån optaget af flere regioner i forening, som  

 ifølge den indgåede aftale påhviler regionen.
 3)  


  

 Den del af lån optaget af interessentskaber, andelsselskaber,  

 aktieselskaber, anpartsselskaber, selvejende institutioner og lignende med  

 regional deltagelse, som kan henføres til regionen.
4)  

 	  

 Lån optaget af en  

 privat eller selvejende institution, der efter aftale med regionen stiller  

 pladser til rådighed med henblik på at løse opgaver efter lovgivningen.
Lånet  

 medregnes forholdsmæssigt i forhold til de pladser, der er til rådighed for  

 regionen.
 5)  

 	  

 Lån, der ikke er  

 omfattet af nr. 1-4, i det omfang regionen meddeler garanti for lånet, og  

 lånet  

 anvendes til finansiering af anlægsprojekter.
 6)  

 	  

 Indestående  

 prioriteter, der overtages, og pantebreve, der udstedes til sælger i  

 forbindelse  

 med erhvervelse af fast ejendom.
 7)  

 	  

 Indgåelse af aftaler,  

 herunder leje- og leasingaftaler, om benyttelse af ejendomme, lokaler m.v.,  

 eller aftale om drift af institutioner, hvis værdi sammen med eventuelle  

 sammenhørende aftaler overstiger tærskelværdien, jf. stk. 2 og 3.
 8)  

 	  

 Den del af aftaler,  

 herunder leje- og leasingaftaler, indgået af interessentskaber,  

 andelsselskaber,  

 aktieselskaber, anpartsselskaber, selvejende institutioner og lignende med  

 regional deltagelse, om benyttelse af ejendomme, lokaler m.v., hvis værdi  

 sammen med eventuelle sammenhørende aftaler overstiger tærskelværdien, og som  

 kan henføres til regionen.
 Stk. 2.  

  

 Sammenhørende aftaler nævnt i stk. 1, nr. 7 og 8, er regionens aftaler  

 vedrørende samme fysiske anlæg, som er indgået inden for de seneste 2  

 regnskabsår.
 Stk. 3.  

  

 Tærskelværdien nævnt i stk. 1, nr. 7 og 8, udgør 5 mio.kr.
§ 3.  

  

 Lån  

 opgøres med fradrag af et eventuelt kurstab.
Obligationslån opgøres til  

 kursværdien af obligationerne ved hjemtagelsen af disse, selv om salg af  

 obligationer endnu ikke har fundet sted.
 Stk. 2.  

  

 Indestående  

 prioriteter og sælgerpantebreve opgøres til kurs 80. Lån med en restløbetid  

 på  

 3 år eller derunder opgøres dog til restgældens nominelle beløb.
 Stk. 3.  

  

 Ved opgørelsen af byggelån og,  

 for selskaber med regional deltagelse, kassekreditter medregnes alene lån,  

 som  

 ikke omfattes af bestemmelsen i § 8. Sådanne lån medregnes med det  

 beløb,  

 der ved årets udgang er trukket på lånet ud over det ved årets begyndelse  

 trukne beløb.
 § 4.  

  

 Indgåelse af de i § 2, stk. 1,  

 nr. 7 og 8, nævnte aftaler opgøres som den højeste af følgende værdier:
 1)  

 	  

 Opførelsesomkostningerne/anskaffelsesomkostningerne  

 for de benyttede ejendomme, lokaler m.v.
 2)  

 	  

 Værdien af de  

 benyttede ejendomme, lokaler m.v. ifølge den senest foretagne offentlige  

 vurdering  

 ved aftalens indgåelse.
 Stk. 2.  

  

 Hvor en  

 lejeaftale erstatter en hidtidig lejeaftale,  

 reduceres beløbet opgjort efter stk. 1, med værdien af det hidtidige  

 lejemål ligeledes opgjort efter stk. 1.
 Stk. 3.  

  

 Ombygningsudgifter, som er  

 aftalt i kontrakt med udlejer, skal medregnes i opgørelsen.
 Stk. 4.  

  

 Ved efterfølgende forbedring i  

 form af udvidelse, renovering eller anden genopretning, der ikke har karakter  

 af almindelig vedligeholdelse, af det lejede, medregnes ligeledes et beløb i  

 låntagningen svarende til omkostningerne hertil.
 § 5.  

  

 De i  

 § 2, stk. 1,  

 nr. 2-8,  

 nævnte lån og aftaler henregnes ikke til regionens låntagning, hvis regionen  

 samtidig deponerer et beløb på en særskilt konto i et pengeinstitut eller  

 deponerer obligationer med en tilsvarende kursværdi i et pengeinstitut, et  

 realkreditinstitut eller i KommuneKredit.
 Stk. 2.  

  

 Deponering opgøres  

 på grundlag af værdiansættelsen af lån efter § 3 eller leje- og  

 leasingaftaler  

 m.v. efter § 4.
Stk. 3.  

  

 I låneperioden eller  

 aftaleperioden kan der af det deponerede beløb eller de deponerede  

 obligationer  

 efter 10 år årligt hæves/frigives en femtendedel.
Endvidere kan der hvert år  

 i  

 låneperioden eller aftaleperioden hæves/frigives de til de deponerede beløb  

 tilskrevne renter.
Såfremt regionen i årene efter deponeringen er foretaget  

 har  

 ledig låneramme, kan regionen nedbringe det deponerede beløb med et beløb  

 svarende til den ledige låneramme.
 Stk. 4.  

  

 Ved aftalens ophør/lånets  

 indfrielse kan regionen hæve den eventuelt resterende del af det deponerede  

 beløb eller de deponerede obligationer.
 § 6.  

  

 Ved et salg af en af regionens  

 faste ejendomme, herunder anlæg, for hvilken regionen har optaget lån, skal  

 regionen indfri det pågældende lån, medmindre regionen efter reglerne i  

 § 3 samtidig med salget deponerer et beløb svarende til det beløb,  

 hvormed  

 det pågældende lån kan indfries, jf. dog § 7.
 § 7.  

  

 Ved en overdragelse af en af  

 regionens faste ejendomme, herunder anlæg, for hvilke regionen har optaget  

 lån,  

 til et selskab med begrænset hæftelse, som regionen helt eller delvist ejer,  

 skal regionen nedbringe det pågældende lån med et beløb, der svarer til  

 overdragelsessummen fratrukket den del heraf, der betales med aktier eller  

 lignende i selskabet (apportindskud). Ved et senere salg af sådanne aktier  

 eller lignende skal regionen nedbringe det pågældende lån med et beløb, der  

 svarer til salgssummen ved salget af aktierne eller lignende.
 Stk. 2.  

  

 Reglerne i stk. 1 gælder  

 dog ikke, hvis regionen efter reglerne i § 3 samtidig med overdragelsen  

 deponerer et beløb, der svarer til det beløb, hvormed det pågældende lån  

 skulle  

 have været nedbragt efter stk. 1.
Kapitel 2 Kassekredit og vilkår for låntagning m.v.
 § 8.  

  

 I en region må gennemsnittet over  

 de sidste 12 måneder af de daglige saldi på funktion 6.50.50, kassekreditter  

 og  

 byggelån, ekskl. byggelån, der snarest efter byggearbejdet konverteres til  

 langfristede lån, ikke overstige gennemsnittet i samme periode af de daglige  

 saldi på likvide aktiver, jf. funktionerne 6.10.01 - 6.10.11 i »Budget- og  

 regnskabssystem for regioner«.
Stk. 2.  

  

 Kassekreditten for  

 interessentskaber, andelsselskaber, aktieselskaber, anpartsselskaber og  

 lignende med bestemmende regional indflydelse må maksimalt andrage 50 kr. pr.  

 indbygger.
Ved anlægsarbejder, der efter afslutningen kan finansieres ved  

 optagelse  

 af lån, kan der dog foretages yderligere træk på kassekreditten inden for et  

 beløb, der svarer til det samlede provenu af de forventede endelige lån,  

 under  

 forudsætning af, at konverteringen gennemføres snarest muligt efter arbejdets  

 afslutning.
§ 9.  

  

 Lån kan optages som annuitetslån,  

 serielån, eller indekslån.
Løbetiden må ikke overstige 25 år.
Stk. 2.  

  

 Lån kan endvidere optages som  

 stående lån eller lån med en afdragsfri periode.
Løbetiden for sådanne lån må  

 højst være på 15 år og med et afdragsforløb, der højst giver en gennemsnitlig  

 løbetid på 10 år.
Stk. 3.  

  

 Ved  

 omlægning til et serie- eller annuitetslån er det en betingelse, at den  

 totale  

 finansiering herved til stadighed opfylder kravene i stk. 1. Hvis  

 omlægningen sker fra et stående lån eller et lån med en afdragsfri periode,  

 er  

 det derudover en betingelse, at den gennemsnitlige løbetid af den totale  

 finansiering ikke herved overstiger 10 år.
Ved omlægning til et stående lån  

 eller lån med en afdragsfri periode er det en betingelse, at den totale  

 finansiering herved til stadighed opfylder kravene i stk. 2. Hvis flere  

 lån omlægges samtidig til et nyt lån, beregnes restløbetiden som en vægtet  

 sum  

 af de enkelte låns restløbetid.
 Stk. 4.  

  

 Til  

 ældreboligformål kan der uanset bestemmelsen i stk. 1 optages lån i  

 realkreditinstitutter  

 og i KommuneKredit efter reglerne i lov om almene boliger m.v.
§ 10.  

  

 En  

 region kan indgå terminsforretninger med henblik på kurs- og rentesikring i  

 forbindelse med lånoptagelse og betaling af renter og afdrag, såfremt der  

 foreligger en konkret forpligtelse til at betale renter og afdrag henholdsvis  

 at modtage eller betale et beløb i fremmed valuta.
En region må ikke være  

 eksponeret i anden valuta end danske kroner.
Stk. 2.  

  

 En region kan omlægge lån ved  

 hjælp af swap-aftaler.
Med henblik på kurs- og rentesikring kan der i denne  

 forbindelse anvendes terminsforretninger.
Stk. 3.  

  

 En region kan indgå salgs- og  

 tilbagekøbsaftaler vedrørende obligationer (REPO-forretninger). En region kan  

 endvidere udstede certifikater med løbetid på mindre end 1 år.
Provenuet af  

 de  

 indgåede aftaler og udstedte certifikater indgår på almindelige vilkår i  

 beregningen af de regionale kassekreditmuligheder i henhold til § 8.
§ 11.  

  

 Et regionsråd kan ikke uden  

 indenrigs- og sundhedsministerens godkendelse indgå en aftale, herunder leje-  

 og leasingaftale, om benyttelse af ejendomme, lokaler, anlæg m.v., inventar,  

 driftsmidler eller apparatur, der før aftalens indgåelse har været i  

 regionens  

 eje.
Indenrigs- og sundhedsministeren fastsætter betingelser for  

 godkendelsen,  

 herunder de nærmere vilkår for deponering.
 § 12.  

  

 Garanti for lån kan kun meddeles,  

 såfremt lånet opfylder de for regional låntagning gældende vilkår, jf.  

 § 9, stk. 1 og 2, idet garantier for lån til ejendomme til sociale  

 og  

 undervisningsmæssige formål følger realkreditlovens løbetidsregler.
 § 13.  

  

 Et regionsråd kan ikke uden  

 tilsynsmyndighedens samtykke afgive tilsagn om regelmæssige ydelser og  

 lignende, som regionen ikke efter lovgivningen er forpligtet til at præstere.
§ 14.  

  

 Et regionsråd kan ikke uden  

 tilsynsmyndighedens samtykke pådrage regionen solidarisk hæftelse gennem  

 indtræden i en forening, en institution, et selskab eller lignende.
Samtykke  

 er  

 dog ikke fornødent, dersom regionen alene hæfter med sit indskud, og der ikke  

 pådrages regionen forpligtelser med hensyn til eventuelle yderligere indskud.
 Stk. 2.  

  

 Et  

 regionsråd  

 kan dog uden samtykke efter stk. 1 optage lån i realkreditinstitutter  

 og i KommuneKredit, uanset om regionen ved lånoptagelsen indtræder som medlem  

 af den långivende forening, samt hæfte for lån til finansiering af  

 leasingkontrakter, som KommuneLeasing optager i KommuneKredit.
 Stk. 3.  

  

 Et  

 regionsråd kan endvidere uden samtykke efter stk. 1 pådrage regionen  

 solidarisk hæftelse gennem indtræden i en forening, institution, et selskab  

 eller lignende efter sundhedslovens § 78, stk. 3, som er godkendt  

 af  

 indenrigs- og sundhedsministeren.
 § 15.  

  

 Beslutning om påtagelse af  

 garantiforpligtelser, herunder beslutning om pådragelse af solidarisk  

 hæftelse  

 gennem indtræden i en forening, en institution, et selskab eller lignende,  

 træffes af regionsrådet i et møde.
 Stk. 2.  

  

 Forretningsudvalget kan dog bemyndiges  

 til at træffe de beslutninger, som er nævnt i stk. 1, inden for den  

 beløbsramme og øvrige vilkår, som regionsrådet fastsætter.
 Stk. 3.  

  

 Beslutning  

 om indgåelse af leje- og leasingaftaler hvis værdi sammen med eventuelle  

 sammenhørende aftaler, overstiger tærskelværdien, jf. § 2, stk. 2  

 og  

 3, træffes af regionsrådet i et møde.
Kapitel 3 Dispensation § 16.  

  

 Indenrigs- og sundhedsministeren  

 kan til brug for afgivelse af lånedispensationer for det enkelte regnskabsår  

 fastsætte puljer til særlige formål med henblik på at afgrænse omfanget af  

 lånedispensationer.
Indenrigs- og sundhedsministeren kan endvidere meddele  

 generelle dispensationer.
 Stk. 2.  

  

 Indenrigs- og sundhedsministeren  

 kan ligeledes meddele dispensation til indgåelse af aftaler, der er omfattet  

 af  

 § 2, stk. 1, nr. 7 og 8, navnlig i tilfælde, hvor der er tale om  

 kortvarige lejemål.
Stk.3  

  

 Indenrigs- og  

 sundhedsministeren kan meddele tilladelse til, at en region, indtil  

 fordelingen  

 af likviditet efter lov om visse proceduremæssige spørgsmål i forbindelse med  

 kommunalreformen finder sted, kan anvende ledig amtskommunal likviditet mod  

 forrentning til diskontoen plus 1 pct.
Tilbagebetaling skal ske senest 1.  

 juni  

 2007.
 § 17.  

  

 Indenrigs- og sundhedsministeren  

 kan i særlige tilfælde meddele dispensation ud over de i § 16 nævnte.
Kapitel 4 Ikrafttrædelses- og overgangsbestemmelser § 18.  

  

 Bekendtgørelsen træder i kraft  

 den 1. januar 2007.
§ 19.  

  

 På  

 sundhedsområdet henregnes i 2007 indgåelse af aftaler, herunder leje- og  

 leasingaftaler,  

 om benyttelse af ejendomme, lokaler m.v., eller aftaler om drift af  

 institutioner,  

 hvis etablering kan sidestilles med en regional anlægsopgave til regionens  

 låntagning uanset værdien af den indgåede aftale.
På sundhedsområdet  

 henregnes  

 i 2007 endvidere den del af aftaler, herunder leje- og leasingaftaler,  

 indgået  

 af interessentskaber, andelsselskaber, aktieselskaber, anpartsselskaber,  

 selvejende institutioner og lignende med regional deltagelse, om benyttelse  

 af  

 ejendomme, lokaler m.v., hvis etablering kan sidestilles med en regional  

 anlægsopgave, som kan henføres til regionen.
Beslutning om indgåelse af leje-  

 og leasingaftaler på sundhedsområdet, der kan sidestilles med en kommunal  

 anlægsopgave, træffes i 2007 af regionsrådet i et møde.
 Stk. 2.  

  

 I 2007 må  

 gennemsnittet over den forløbne del af året af de daglige saldi på funktion  

 6.50.50, kassekreditter og byggelån, ekskl. byggelån, der snarest efter  

 byggearbejdet konverteres til langfristede lån, ikke overstige gennemsnittet  

 i  

 samme periode af de daglige saldi på likvide aktiver, jf. funktionerne  

 6.10.01  

 - 6.10.11 i »Budget- og regnskabssystem for regioner«.
 Stk. 3.  

  

 I 2007 kan  

 lån, som en region har overtaget efter lov om visse proceduremæssige  

 spørgsmål  

 i forbindelse med kommunalreformen, og som på overtagelsestidspunktet havde  

 en  

 restløbetid på mindre end 10 år forlænges til lån med en løbetid efter  

 reglerne  

 i § 9, stk. 3, uanset bestemmelsen i § 10, stk. 1, 2. punktum.
Stk. 4.  

  

 I 2007 kan  

 deponerede midler, som en region har overtaget efter lov om visse  

 proceduremæssige  

 spørgsmål i forbindelse med kommunalreformen, uden at regionen samtidig  

 overtager det tilhørende lejemål, samles i en særskilt deponering, som kan  

 hæves/frigives  

 med en tiendedel årligt.
Endvidere kan der hvert år hæves/frigives de til det  

 deponerede beløb tilskrevne renter.
