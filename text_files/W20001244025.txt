Ved en kontrolundersøgelse 5 måneder senere oplyste  

 patienten, at han havde haft et vægttab på 5 - 7 kg.
Yderligere  

 tre måneder senere henvendte han sig før aftalt tid, fordi han  

 havde tabt yderligere i vægt og følte sig tiltagende  

 sløv.
Blodprøver viste, at leverfunktionen fortsat var  

 påvirket, og en ultralydscanning viste diffuse forandringer i leveren.  

 Han accepterede herefter at få foretaget en leverbiopsi.
Leverbiopsien foregik i lokalbedøvelse og forløb umiddelbart  

 uden komplikationer.
Der blev udtaget væv fra 9. mellemrum mellem  

 ribbenene på højre side.
Senere på dagen fik patienten  

 mavesmerter.
Ved klinisk undersøgelse fandtes han varm og tør  

 med forhøjet puls på 132 og lokaliseret muskelværn omkring  

 indstiksstedet.
Det blev vurderet, at generne formentlig var forårsaget  

 af en mindre blødning som følge af biopsien.
Der blev ordineret  

 morfintabletter mod smerterne, hvorefter pulsen blev normaliseret til 88 ved  

 et blodtryk på 140/80. Senere samme aften var blodtrykket faldet til  

 80/50. Da plejepersonalet ikke kunne få kontakt med patienten,  

 ordinerede en tilkaldt læge væske i drop, blod og ilt samt akut  

 tilsyn fra anæstesiologisk og kirurgisk afdeling.
Da tilstanden blev  

 yderligere forringet med udsættende vejtrækning, blev han  

 overflyttet til intensivafdeling, hvor en ultralydscanning viste væske  

 i bughulen.
 Ved efterfølgende akut operation fandtes 4 liter blod i bughulen,  

 stammende fra en 4 til 5 cm lang, overfladisk rift i leveren.  

 Blødningen kunne hverken standses kirurgisk eller med medicin, og  

 patienten afgik ved døden den følgende morgen.
Klage over udførelse af leverbiopsi  

 samt observation af komplikation Nævnet fandt ikke grundlag for kritik af indikationen for  

 leverbiopsien og gennemførelsen af denne.
Nævnet lagde  

 således vægt på, at biopsien var velbegrundet, da  

 sygehistorie, aktuelle tilstand og de foreliggende  

 undersøgelsesresultater havde vist tegn på en fremadskridende  

 leversygdom.
Patientens tilstand var desuden blevet yderligere forringet med  

 tegn på forandringer i leveren, og nævnet fandt derfor, at det i  

 denne situation var i overensstemmelse med god klinisk praksis at tilbyde en  

 leverbiopsi med henblik på en nærmere afklaring af tilstanden.  

 Nævnet lagde yderligere vægt på, at leverbiopsien blev  

 gennemført efter en sædvanlig og anerkendt metode.
Nævnet fandt, at der i forbindelse med plejepersonalets observation  

 af den 77-årige mand efter gennemførelsen af leverbiopsien ikke  

 var udvist tilstrækkelig omhu og samvittighedsfuldhed.
Nævnet  

 lagde således vægt på, at afdelingens gældende  

 instruks for leverbiopsier blev fraveget i væsentlig grad.
Instruksen  

 foreskrev regelmæssige målinger af blodtryk og puls i bestemte  

 tidsintervaller i mindst 6 timer efter leverbiopsien, svarende til  

 målinger hver 15. minut i time 1 og time 2, ved stabile værdier  

 målinger kun hver halve time i time 3 og time 4, og ved fortsat stabile  

 værdier målinger kun hver efterfølgende time.
Patienten  

 fik i de første 2 timer efter leverbiopsien målt blodtryk og  

 puls hvert kvarter, hvorefter der ikke blev foretaget nye målinger frem  

 til klokken 16.30. Nævnet fandt, at denne måling ifølge  

 afdelingens instruks burde have været foretaget senest klokken 12.10  

 for at være rettidig.
Nævnet lagde desuden vægt på,  

 at der ikke forelå særlige omstændigheder, som kunne  

 begrunde, at instruksen blev fraveget væsentligt under observationen af  

 patienten.
Nævnet fandt således, at selvom den 77-åriges  

 tilstand efter et plejefagligt skøn fandtes stabil og  

 upåfaldende, kunne dette ikke begrunde, at instruksen om observation  

 blev fraveget i en periode.
Nævnet lagde herved vægt på, at  

 de i instruksen anførte mindsteintervaller udtrykkeligt tog sigte mod  

 stabile patienter.
 Nævnet udtalte afslutningsvis, at den opståede blødning  

 i bughulen måtte betragtes som en hændelig komplikation til  

 leverbiopsien, og at blødningen ikke var udtryk for manglende omhu og  

 samvittighedsfuldhed fra den behandlende læges side.
