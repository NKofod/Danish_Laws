Bekendtgørelse om  

 lægeundersøgelse af søfarende I medfør af § 4, stk. 2, § 70 og § 75 a i  

 Sømandsloven, jf. lovbekendtgørelse nr. 766 af 19. september  

 1995, som ændret ved lov nr. 14 af 13. januar 1997, § 19,  

 stk. 1 i lov nr. 15 af 13. januar 1997 om skibes besætning,  

 § 6, stk. 2 og § 10 i lov nr. 16 af 13. januar 1997 om  

 søfartsuddannelse, som ændret ved lov nr. 388 af 10. juni 1997,  

 § 2 i lov nr. 350 af 1. juli 1988 om uddannelse af maskinmestre, og  

 efter bemyndigelse i bekendtgørelse nr. 694 af 17. august 1995, som  

 ændret ved bekendtgørelse nr. 1040 af 6. december 1996 samt  

 efter samråd med Sundhedsstyrelsen, fastsættes:
Område § 1. Bekendtgørelsen finder anvendelse  

 på søfarende, der er omfattet af sømandslovens § 1  

 og § 2, og som gør tjeneste om bord på handelsskibe med en  

 bruttotonnage på 20 eller derover.
 Stk. 2. Reglerne finder tilsvarende anvendelse på  

 skibsførere på de i stk. 1 nævnte skibe.
Lægeundersøgelse af søfarende § 2. Søfarende, der tiltræder eller  

 gør tjeneste i skib, skal være i besiddelse af bevis for at have  

 gennemgået lægeundersøgelse for søfarende  

 (sundhedsbevis), der er gyldigt til vedkommende arbejde i skibet, jf.  

 §§ 6, 7 og 8.
 § 3. I bilag 1 findes en oversigt over sygdomme,  

 lidelser, defekter mv., der har betydning for vurderingen af den  

 søfarendes egnethed til arbejde i skib.
§ 4. Lægen foretager ved  

 undersøgelsen et skøn over, hvorvidt den søfarendes  

 fysiske og psykiske tilstand i almindelighed er således, at den  

 pågældende er egnet til arbejde i skib, jf. bilaget.
Hvis det i  

 bilaget udtrykkeligt er anført, hvad følgen af sygdommen er,  

 skal lægen følge denne.
 Stk. 2. Findes nogen ved lægeundersøgelsen at  

 lide af en eller flere af de i bilaget anførte sygdomme,  

 skønner lægen, om den pågældende kan anses som egnet  

 eller uegnet til vedkommende arbejde, eller om egnetheden skal  

 begrænses i henseende til tid, arbejdsområde om bord og/eller  

 fartsområde, jf. bilag 1.
 § 5. Lægeundersøgelser efter § 4  

 må i Danmark kun foretages af søfartslæger, der er udpeget  

 af Søfartsstyrelsen efter § 10.
 § 6. Den, der første gang tiltræder  

 tjeneste i skib, skal ved lægeundersøgelsen være fundet  

 egnet, evt. egnet med begrænsninger, jf. bilag 1, kolonne A.
 § 7. Søfarende under 18 år skal med  

 højst 1 års mellemrum ved lægeundersøgelsen  

 være fundet egnet, evt. egnet med begrænsninger til vedkommende  

 arbejde om bord i skib, jf. bilag 1, kolonne A.
 § 8. Søfarende, der er 18 år eller  

 derover, skal med højst 2 års mellemrum ved  

 lægeundersøgelsen være fundet egnet, evt. egnet med  

 begrænsninger til vedkommende arbejde om bord, jf. bilag 1, kolonne  

 B.
§ 9. Søfartsstyrelsen kan kræve, at  

 søfarende, der har gyldigt sundhedsbevis, skal gennemgå ny  

 lægeundersøgelse hos en af Søfartsstyrelsen anvist  

 læge, når det på grundlag af foreliggende  

 helbredsoplysninger må anses for tvivlsomt, om den søfarende  

 fortsat er egnet til vedkommende arbejde om bord i skib.
Den anviste  

 læge skal være søfartslæge eller  

 speciallæge.
 Stk. 2. Helbredsnævnet for Søfarende  

 træffer på baggrund af den i stk. 1 nævnte  

 undersøgelse afgørelse om den søfarende er egnet til  

 vedkommende arbejde i skib.
 Stk. 3. Søfartsstyrelsen kan, når  

 omstændighederne kræver det, beslutte, at den søfarende  

 ikke må tiltræde tjeneste i skib, når der kræves ny  

 lægeundersøgelse efter stk. 1.
 Stk. 4. Gør den søfarende tjeneste i skib  

 på det tidspunkt, hvor der kræves lægeundersøgelse  

 efter stk. 1, kan Søfartsstyrelsen kræve den  

 søfarende afmønstret eller betinge fortsat arbejde om bord af,  

 at undersøgelsen gennemføres inden for en fastsat frist.  

 Kræver Søfartsstyrelsen den pågældende  

 afmønstret, betaler styrelsen udgifterne til fri rejse med underhold  

 til hjemstedet.
 Stk. 5. Den søfarende må ikke anvendes til  

 arbejde om bord efter den i stk. 4 meddelte frist, med mindre det ved  

 lægeundersøgelsen er godtgjort, at den pågældende  

 fortsat er egnet til vedkommende arbejde.
Søfartslæger § 10. Søfartslæger skal have  

 særligt kendskab til søfartsmedicin og udpeges af  

 Søfartsstyrelsen i samråd med Sundhedsstyrelsen.
 Stk. 2. Søfartsstyrelsen kan udpege  

 søfartslæger i udlandet.
Sundhedsbevis § 11. Sundhedsbeviset udstedes eller  

 påtegnes af søfartslægen på grundlag af  

 lægeundersøgelsen og kan indeholde begrænsninger i  

 henseende til tid, arbejdsområde om bord og/ eller fartsområde,  

 jf. § 4.
 Stk. 2. Har lægeundersøgelsen fundet sted i  

 udlandet, og er lægeundersøgelsen ikke foretaget af en  

 søfartslæge, udsteder eller påtegner skibsføreren  

 sundhedsbeviset i overensstemmelse med lægeattesten og indsender  

 snarest den originale attest til Søfartsstyrelsen, jf. § 18. Er  

 den søfarende tidligere erklæret uegnet til arbejde i skib,  

 meddeler Søfartsstyrelsen dette til skibsføreren, som uanset  

 resultatet i den senest foreliggende lægeattest, skal afmønstre  

 den søfarende i første havn, skibet anløber, og hvorfra  

 hjemrejse bekvemt kan finde sted.
 § 12. En søfarende, der tiltræder  

 tjeneste i skib, skal overgive sit sundhedsbevis til skibsføreren, der  

 holder det i forvaring, så længe den søfarende gør  

 tjeneste om bord.
 Stk. 2. En søfarende skal indsende sit sundhedsbevis,  

 hvis Søfartsstyrelsen anmoder derom.
 Stk. 3. Skibsføreren skal indsende den  

 søfarendes sundhedsbevis, hvis Søfartsstyrelsen anmoder  

 derom.
Helbredsnævnet for Søfarende § 13. Erhvervsministeriet nedsætter et  

 Helbredsnævn for Søfarende, der træffer den endelige  

 administrative afgørelse i sager, der af den søfarende,  

 rederiet eller Søfartsstyrelsen indbringes for nævnet i henhold  

 til § 14, stk. 1. Nævnet træffer endvidere  

 afgørelser i sager, hvor Søfartsstyrelsen har krævet  

 særlig lægeundersøgelse efter § 9, stk. 1.
 Stk. 2. Helbredsnævnet for Søfarende består  

 af en formand, der skal opfylde de almindelige betingelser for at blive  

 udnævnt til dommer, samt 2 andre medlemmer, der skal være  

 henholdsvis søkyndig og læge med indgående kendskab til  

 søfartsmedicinske forhold.
Stk. 3. Erhvervsministeriet udpeger formanden og det  

 søkyndige medlem, medens det lægelige medlem udpeges af  

 Erhvervsministeriet efter indstilling fra Sundhedsstyrelsen.
Ministeriet  

 udpeger endvidere stedfortrædere for nævnets medlemmer.
 Stk. 4. Helbredsnævnets forretningsorden  

 fastsættes af Erhvervsministeriet.
 Stk. 5. Søfartsstyrelsen påtegner sundhedsbeviset  

 om Helbredsnævnets afgørelse.
Klage § 14. Inden 4 uger kan den søfarende,  

 rederiet eller Søfartsstyrelsen indbringe resultatet af en  

 lægeundersøgelse efter § 4 for Helbredsnævnet for  

 Søfarende, der træffer den endelige administrative  

 afgørelse.
Stk. 2. Klagen indsendes gennem Søfartsstyrelsen til  

 Helbredsnævnet.
Søfartsstyrelsen indhenter nødvendige  

 lægelige oplysninger til brug for behandlingen i nævnet.
 Stk. 3. Helbredsnævnet kan se bort fra klagefristen,  

 når der er særlig grund dertil.
Almindelige bestemmelser § 15. Lægeundersøgelser skal så  

 vidt muligt finde sted i Danmark.
§ 16. Lægeundersøgelser, der  

 foretages efter reglerne i denne bekendtgørelse eller efter regler  

 fastsat i henhold til bekendtgørelsen, betales af  

 Søfartsstyrelsen i det omfang, den pågældende ikke efter  

 anden lovgivning eller administrative bestemmelser har ret til vederlagsfrie  

 undersøgelser af den her omhandlede art.
Det er en forudsætning  

 for at få refusion, at lægehonoraret er rimeligt.
Stk. 2. Foretages undersøgelsen i udlandet afholdes  

 udgifterne forskudsvis af skibets rederi, der, når den originale  

 lægeattest og kvitteret lægeregning foreligger i  

 Søfartsstyrelsen, vil få udlægget refunderet.
Det er en  

 forudsætning for at få refusion, at lægehonoraret er  

 rimeligt.
 § 17. Søfarende, som benytter briller eller  

 kontaktlinser for at opfylde synskravene, skal bruge korrektionsglas under  

 arbejdet, og pålægges til enhver tid at være i besiddelse  

 af et ekstra sæt briller, som giver fuld korrektion.
 § 18. Søfartsstyrelsen fastsætter  

 sundhedsbevisets form og indhold samt den lægeattest, der skal  

 anvendes.
 § 19. Det påhviler skibsføreren at  

 påse, at bestemmelserne i § 2, § 9, stk. 5, § 11,  

 stk. 2, og § 12, stk. 1 og 3 overholdes.
 § 20. Såfremt en frist efter § 7 og  

 § 8 for foretagelse af en undersøgelse udløber under en  

 rejse, bevarer den i sundhedsbeviset givne påtegning sin gyldighed  

 indtil første anløb af en havn, hvor undersøgelse kan  

 finde sted uden unødigt ophold.
 § 21. Søfarende, der er sygemeldt i mere  

 end 30 dage, skal indberette sygeperioden til Søfarts- styrelsen.
 Stk. 2. Indberetningen skal ske snarest og inden 7 dage  

 efter udløbet af den i stk.1 nævnte periode.
 § 22. Søfartsstyrelsen kan tillade  

 afvigelser fra bestemmelserne i §§ 1   12 og 15   20, når  

 særlige forhold gør sig gældende.
Andre personer § 23. §§ 3-10, § 11, stk. 1,  

 § 12, stk. 2, §§ 13-15, § 16, stk. 1, § 17 og  

 § 18 finder anvendelse for personer, der afkræves gyldigt  

 sundhedsbevis i forbindelse med:
 1)	Erhvervelse eller fornyelse af sønæringsbevis efter  

 reglerne i lov om skibes besætning.
 2)	Optagelse som elev på skoleskib, søfarts-, skipper  

 eller navigationsskole efter reglerne i lov om søfartsuddannelse.
 3)	Gennemførelse af uddannelse til røgdykker som led i en  

 af Søfartsstyrelsen godkendt uddannelse.
 Stk. 2. For personer omfattet af stk. 1, udsteder eller  

 påtegner Søfartsstyrelsen sundhedsbeviset, når  

 lægeundersøgelse efter § 4 har fundet sted i udlandet, jf.  

 dog § 11, stk. 2, 1. pkt.
Straffebestemmelser § 24. Skibsføreren eller den der er  

 trådt i hans sted straffes med bøde, hvis han 1)	anvender nogen til arbejde i strid med § 2 eller 2)	tilsidesætter sine pligter efter § 9, stk. 5,  

 § 11, stk. 2, § 12, stk. 1 eller stk. 3.
Ikrafttrædelses- og overgangsbestemmelser § 25. Bekendtgørelsen træder i kraft  

 den 1. september 1999.
 Stk. 2. Samtidig ophæves bekendtgørelse nr. 400  

 af 7. juni 1989 om lægeundersøgelse af søfarende, som  

 ændret ved bekendtgørelse nr. 523 af 21. juni 1993.
 Stk. 3. De efter de hidtidige bestemmelser udpegede  

 søfartslæger bevarer deres tilladelse til at foretage  

 lægeundersøgelser og udstede sundhedsbeviser for  

 søfarende.
 Stk. 4. Sundhedsbeviser, der er udstedt efter den i  

 stk. 2 nævnte bekendtgørelse, bevarer deres gyldighed med  

 de i beviset anførte vilkår.
Bilag 1 Oversigt over sygdomme, defekter mv., der normalt vil  

 medføre kassation i form af absolut eller betinget (delvist)  

 udmønstringsforbud Ved betinget udmønstringsforbud kan  

 mønstringstilladelse gives med begrænsning i henseender til a)  

 tid, b) arbejdsområde og/eller c) fartsområde herunder bestemt  

 sejlrute efter individuel vurdering.
 Kolonne A Førstegangsudmønstrende, dvs. alle der  

 står til søs for første gang, som ikke har arbejdet i  

 skib inden for de seneste 5 år samt alle søfarende under 18  

 år.
 Kolonne B Erhvervssøfarende, dvs. søfarende over 18  

 år, som har arbejdet i skib inden for de sidste 5 år og for hvem  

 søfartserhvervet må betragtes som hovederhverv.
I ALLERGI i udtalt grad Absolut kassation ved en kendt reaktion på normalt i skibe om  

 bordværende emner.
 Evt. begrænsning i tid, arbejdsområde om bord og  

 fartsområde.
 II.
SVULSTER af ondartet type, herunder lymfomer og  

 leukæmier Absolut kassation, hvor sygdommen, dens følger og recidivrisiko  

 indebærer nærliggende fare eller risiko for tjenesteudygtighed.  

 Ellers evt. begrænsning i tid og fartsområde.
 Evt. begrænsning i tid og fartsområde.
 III.
ENDOKRINE SYGDOMME 1.	Struma   hvor der foreligger intrathorakal struma, eller hvor  

 det på grund af sin størrelse fremkalder tryksymptomer.
Begrænsning i fartsområde Begrænsning i fartsområde 2.	Hyper-	hypothyreoser, -	velkompenseret Evt. begrænsning i tid og fartsområde.
 Evt. begrænsning i tid og fartsområde.
-	ikke kompenseret Absolut kassation.
 Absolut kassation.
3.	Diabetes mellitus, -	Insulinkrævende Velreguleret, herved forstås HbA1C max 8,5% og ingen  

 hypocæmiske tilfælde med bevidsthedspåvirkninger.  

 Begrænsninger:
 tid - ikke længere end 1 år, og arbejdsområde - ikke i  

 en af et skibs besætningsfastsættelse nævnt stilling eller  

 i en uddannelsesstilling, der fører frem til en sådan.
Velreguleret, herved forstås HbA1C max 8,5% og ingen  

 hypocæmiske tilfælde med bevidsthedspåvirkninger.
Evt.  

 begrænsning i tid og arbejdsområde om bord.
-	Tabletbehandlet Evt. begrænsning i tid og arbejdsområde ombord.
 Evt. begrænsning i tid og arbejdsområde ombord.
-	Diætbehandlet Evt. begrænsning i tid.
 Evt. begrænsning i tid.
4.	Diabetes insipidus Absolut kassation.
 Begrænsning i tid.
5.	Binyresygdomme (f.eks.
Addison) Absolut kassation.
Begrænsning i tid og fartsområde 6.	Fedme i væsentlig grad, -	Body Mass Index (BMI) > 40 kg/m2 skal medføre en konkret  

 vurdering -	Vurderes det, at fedtfordeling og muskelfylde anses for at være  

 svært hæmmende for bevægeligheden Absolut kassation.
 Evt. begrænsning i tid, arbejdsområde om bord og  

 fartsområde.
 IV.
SYGDOMME I BLOD OG BLODDANNENDE ORGANER Alvorlige og kroniske sygdomme Absolut kassation.
Begrænsning i tid og fartsområde V.
PSYKISKE LIDELSER 1.	Psykotiske tilstande, -	Manifeste og tidligere med under 4 års symptomfrihed Absolut kassation Absolut kassation.
 -	Tidligere med mindst 4 års symptomfrihed.
 Evt. begrænsning i tid og arbejdsområde.
 Evt. begrænsning i tid og arbejdsområde.
2.	Neurotiske tilstande medførende utilstrækkelig  

 funktionsevne eller andre for den pågældende invaliderende  

 symptomer, Absolut kassation.
 Absolut kassation.
 -	Tidligere, mindst 4 års symptomfrihed.
Evt. begrænsning i tid og arbejdsområde Evt. begrænsning i tid og arbejdsområde 3.	Vidtgående psykiske handicap Absolut kassation.
 Absolut kassation.
4.	Narcomani, -	Aktuel Absolut kassation.
 Absolut kassation.
-	Tidligere, med mindst 2 års lægeligt dokumenteret  

 stoffrihed Evt. begrænsning i tid, arbejdsområde om bord og  

 fartsområde.
Evt. begrænsning i tid, arbejdsområde om bord og  

 fartsområde 5.	Hashmisbrug, -	Aktuel og indtil 1 år efter ophør af hashmisbrug Absolut kassation Absolut kassation.
6.	Medicinmisbrug, -	Aktuel og indtil 2 års total ophør med misbruget Absolut kassation Absolut kassation 7.   Alkoholafhængighed i en grad, der medfører ulemper,  

 risiko eller uarbejdsdygtighed Absolut kassation Absolut kassation.
VI NERVESYSTEMETS SYGDOMME 1.	Epilepsi, -	Med anfaldsfænomener Absolut kassation.
Absolut kassation -	Anfaldsfri de sidste 5 år uden medikamentel behandling Evt. begrænsning i tid, fartsområde og arbejdsområde om  

 bord   dog ikke i en af et skibs besætningsfastsættelse  

 nævnt stilling eller i en uddannelsesstilling, der fører frem  

 til en sådan Evt. begrænsning i tid, arbejdsområde om bord og  

 fartsområde.
2.	Apoplexi og transitorisk cerebral iskæmi (uanset årsag)  

   anfaldsfri gennem 2 år, Absolut kassation.
Absolut kassation for en begrænset periode afhængig af  

 ætiologi og prognose.
Herefter evt. begrænsning i  

 arbejdsområde om bord og fartsområde.
-	Derefter på baggrund af ætiologi og prognose Evt. begrænsning i arbejdsområde om bord og  

 fartsområde.
3.	Neuritis, neuralgier, paralyse, parese, spastiske tilstande,  

 paralysis agitans, vasculære skader Vurdering afhængig af ætiologi, grad, udbredning og prognose  

 med evt. begrænsning i tid, arbejdsområde om bord og  

 fartsområde.
 Evt. begrænsning i tid, arbejdsområde om bord og  

 fartsområde.
 VII.
SANSEORGANERNES SYGDOMME 1.	Hørelsen Alle tjenstgørende.
 Den undersøgte skal kunne høre sædvanlig  

 talestemme på 4 meters afstand evt. ved anvendelse af  

 høreapparat.
 I modsat fald:
 Absolut kassation.
 I modsat fald:Evt. begrænsning i arbejdsområde om bord.
Udkigstjeneste Den undersøgte skal kunne forstå almindelig  

 talestemme på 4 meters afstand, begge ører prøvet under  

 ét uden anvendelse af høreapparat.
 I modsat fald:
 Ikke udkigstjeneste.
 I modsat fald:Ikke udkigstjeneste.
2.	Menieres sygdom Absolut kassation.
 Evt. begrænsning i tid og arbejdsområde om bord.
3.	Kronisk mellemøre betændelse Begrænsning i tid og fartsområde Evt. begrænsning i tid og fartsområde.
4.	Synet*) Alle tjenstgørende.
-	Synsstyrken uden korrektion skal på hvert øje være  

 på mindst 0,1. Synsstyrken med korrektion skal på hvert  

 øje være på mindst 0,4 I modsat fald:
Absolut kassation, dog med mulighed for dispensation efter  

 speciallægeerklæring I modsat fald:
Absolut kassation, dog med mulighed for dispensation efter  

 speciallægeerklæring -	Synsfeltstest for finger må ikke afsløre  

 synsdefekter.
 I modsat fald:
Absolut kassation, dog med mulighed for dispensation efter  

 speciallægeerklæring I modsat fald:
Absolut kassation, dog med mulighed for dispensation efter  

 speciallægeerklæring -	Den undersøgte må ikke have bemærket  

 vanskeligheder ved orientering i nedsat belysning.
 I modsat fald:
Ikke udkigstjeneste I modsat fald:
Ikke udkigstjeneste Udkigstjeneste**) Synsstyrken med korrektion skal på hvert øje være  

 på mindst 0,5. Synsfeltet skal være normalt, hvert øje  

 prøvet for sig.
I modsat fald Ikke udkigstjeneste I modsat fald Ikke udkigstjeneste 5.	Alvorlige og evt. recidiverende sygdomme i ydre og indre  

 øje (iridocyclit, glaucom m.m.) Absolut kassation Evt. begrænsning i tid og  arbejdsområde om bord.
6.	Dobbeltsyn,  

 (diplopia) Absolut kassation Evt. begrænsning i tid og  arbejdsområde om bord.
7.	Farvesans***)  

 Farveblindhed Ikke udkigstjeneste Ikke udkigstjeneste VIII KREDSLØBSORGANERS SYGDOMME 1.	Hjerte- og blodkarsygdomme (alvorlige hjerterytmeforstyrelser,  

 nedsat hjertefunktion, blodtryksforstyrrelser, angina pectoris,  

 pacemakerbehandling og operation.) Vurdering afhængig af sygdommens sværhedsgrad, behandling og  

 prognose, med eventuelt begrænsning i tid, arbejdsområde om bord  

 og fartsområde.
 Vurdering afhængig af sygdommens sværhedsgrad, behandling og  

 prognose, med eventuel begrænsning i tid, arbejdsområde om bord  

 og fartsområde.
2.	Sygdomme, der kræver antikoagulationsbehandling Absolut kassation for en søfarende i en af et skibs  

 besætningsfastsættelse nævnt stilling eller i en  

 uddannelsesstilling, der fører frem til en sådan.
For andre  

 absolut kassation i en periode efter påbegyndt behandling.
Efter  

 stabilisering i tilstanden og afhængig af intervaller mellem kontroller  

 begrænsninger i tid og arbejdsområde om bord samt  

 fartsområde afhængig af årsag til behandlingen og prognosen  

 for sygdomsbilledet.
Absolut kassation i en periode efter påbegyndt behandling.
Efter  

 stabilisering i tilstanden og afhængig af intervaller mellem kontroller  

 begrænsninger i tid og arbejdsområde om bord samt  

 fartsområde afhængig af årsag til behandlingen og prognosen  

 for sygdomsbilledet.
 IX.
ÅNDEDRÆTSORGANERS SYGDOMME 1.	Lungesygdomme med betydelig funktionsnedsættelse  med alvorlig  

 behandlingskrævende anfald inden for de seneste par år Absolut kassation.
 Absolut kassation.
2.	Lungesygdomme i let grad Begrænsning i arbejdsområde om bord og fartsområde.
 Evt. begrænsning i arbejdsområde og fartsområde.
 X.
INFEKTIØSE OG SMITSOMME SYGDOMME 1.	Tuberkulose, -	i smitsomt stadium eller ved mistanke herom eller  

 utilstrækkelig behandling Absolut kassation.
 Absolut kassation.
-	ikke smittefarligt stadium, men i behandling Absolut kassation.
 Evt. begrænsning i tid og fartsområde.
2.	Infektiøse sygdomme i øvrigt i smittefarligt  

 stadium Absolut kassation.
 Vurdering baseret på sygdomsmanifestation og smitte stadium.
3.	HIV-positive Ingen begrænsning.
 Ingen begrænsning.
4.	AIDS Absolut kassation Begrænsning i tid, arbejdsområde om bord og  

 fartsområde.
 XI.
FORDØJELSESORGANERS SYGDOMME 1.	Tand- og tandkødslidelser, hvis utilfredsstillende og  

 ufuldstændigt behandlet Begrænsning i fartsområde.
 Begrænsning i fartsområde.
2.	Sår i mavesæk og tolvfingertarm Absolut kassation.
 Absolut kassation.
3.	Kroniske enteriter, og colitter i udtalt grad Absolut kassation.
 Evt. begrænsning i tid og fartsområde.
4.	Hernier, hvor risiko for indeklemning foreligger Begrænsning i arbejdsområde om bord og fartsområde.
 Begrænsning i fartsområde og evt. arbejdsområde om  

 bord.
5.	Galdesten, symptomgivende Begrænsning i fartsområde.
 Begrænsning i fartsområde.
6.	Pancreatitis Begrænsning i fartsområde og evt. arbejdsområde om  

 bord.
 Begrænsning i fartsområde og evt. arbejdsområde om  

 bord.
 XII.
URIN OG KØNSORGANERS SYGDOMME 1.	Nyrestenstilfælde, recidiverende med tilfælde inden for  

 seneste 2 år Begrænsning i fartsområde og evt. arbejdsområde om  

 bord.
 Begrænsning i fartsområde og evt. arbejdsområde om  

 bord.
2.	Nephritter, nephroser, kroniske og subkroniske Absolut kassation.
 Evt. begrænsning i tid og fartsområde afhængig af  

 erklæring fra speciallæge i nephrologi.
 XIII.
HUDSYGDOMME 1.	Eksem, kroniske eller recidiverende af en vis  

 sværhedsgrad Evt. begrænsning i arbejdsområde om bord og  

 fartsområde.
 Evt. begrænsning i arbejdsområde om bord og  

 fartsområde.
2.	Psoriasis af en vis sværhedsgrad Evt. begrænsning i arbejdsområde om bord og  

 fartsområde.
 Evt. begrænsning i arbejdsområde om bord og  

 fartsområde.
 XIV.
MEDFØDTE SYGDOMME I KNOGLER, BEVÆGESYSTEM OG  

 BINDEVÆV, ELLER SENFØLGER EFTER SKADER OG INFEKTIONER 1.	Medførende funktionsnedsættelser af betydning i  

 arbejds- og ulykkessituationer Absolut kassation.
 Evt. begrænsning i tid, arbejdsområde om bord og  

 fartsområde.
2.	Polyartritis, kronisk Absolut kassation.
 Evt. begrænsning i tid, arbejdsområde om bord og  

 fartsområde.
3.	Arthroser, spondyloser i udtalt grad Absolut kassation.
 Evt. begrænsning i tid, arbejdsområde om bord og  

 fartsområde.
4.	Discusprolaps med symptomer Evt. begrænsning i tid, arbejdsområde om bord og  

 fartsområde.
 Evt. begrænsning i tid, arbejdsområde om bord og  

 fartsområde.
 XV.
ANDRE SYGDOMME, SOM EFTER ET LÆGELIGT SKØN F.EKS.  

 TRANSPLANTATIONER AF HJERTE, NYRE, LUNGE OG LEVER 1.	Medfører uegnethed til arbejde til søs Absolut kassation.
 Absolut kassation.
2.	Kan medføre uegnethed til arbejde til søs Evt. begrænsning i tid, arbejdsområde om bord og  

 fartsområde.
 Evt. begrænsning i tid, arbejdsområde om bord og  

 fartsområde.
 XVI.
KVINDESYGDOMME Recidiverende underlivsbetændelse Evt. begrænsning i arbejdsområde om bord og  

 fartsområde.
 Evt. begrænsning i arbejdsområde om bord og  

 fartsområde.
 XVII.
GRAVIDITET Graviditet, ukompliceret Til og med 6. måned begrænsning i arbejdsområde om bord  

 og fartsområde.
Derefter absolut kassation.
Til og med 6. måned begrænsning i arbejdsområde om bord  

 og fartsområde.
Derefter absolut kassation.
 *)Synsstyrken er angivet i Snellen.
 **)En eventuel mindre synsstyrke på det ene øje kan opvejes  

 af en mindst 0,2 større styrke på det andet øje.
 ***)Farvesans undersøges efter Ichihara, eller anden anerkendt  

 metodebeskrivelse om farvesanstests.
