Bekendtgørelse om erhvervsmæssigt  

 fiskeri efter hesterejer ved den jyske vestkyst I medfør af § 32, stk. 1, § 36 og § 130, stk. 1, nr. 2 og stk. 2, i  

 fiskeriloven, jf. lov nr. 281 af 12. maj 1999, og efter bemyndigelse fra  

 ministeren for fødevarer, landbrug og fiskeri fastsættes:
§ 1. Kun fartøjer, hvis ejere har  

 Fiskeridirektoratets tilladelse til at drive hesterejefiskeri ved den jyske  

 vestkyst, må fiske efter hesterejer.
Tilladelsen udstedes til  

 fartøjets ejere og bortfalder ved helt eller delvist ejerskifte.
§ 2. Fiskeri efter hesterejer er forbudt inden for  

 en afstand af 3 sømil fra lavvandslinien.
Det er dog tilladt at drive  

 fiskeriet i det område langs den jyske vestkyst, der er angivet i bilag  

 1.
§ 3. Fiskeridirektoratet kan ved helt eller  

 delvist ejerskifte efter ansøgning meddele tilladelse til, at nye  

 ejere kan drive fiskeri efter hesterejer ved den jyske vestkyst med  

 fartøjer, 1)	som det hidtil har været tilladt at benytte til  

 hesterejefiskeri, og Stk. 2. Tilladelse efter stk. 1 kan kun meddeles,  

 hvis:
1)	fartøjet ejes personligt, og der højst indgår 2  

 personer i ejerkredsen, eller 2)	fartøjet ejes af ét aktie- eller anpartsselskab, og  

 der højst er 2 aktionærer eller anpartshavere i  

 selskabet.
 § 4. Hvis der kan optages flere fartøjer  

 på den i § 3, stk. 1, nr. 2, nævnte liste, kan  

 Fiskeridirektoratet indkalde ansøgninger.
Stk. 2. Hvis alle modtagne ansøgninger, jf. stk.  

 1, ikke kan imødekommes, kan Fiskeridirektoratet lægge  

 vægt på, at tilladelse fortrinsvis meddeles til ansøgere  

 med erfaring med hesterejefiskeri.
Ejerkredsen skal opfylde kravene i § 3,  

 stk. 2.
§ 5. Der kan ikke udstedes tilladelse til  

 hesterejefiskeri med et fartøj, hvor ejer eller medejer,  

 aktionær eller anpartshaver 1)	er ejer eller medejer af et andet fartøj, som anvendes til  

 hesterejefiskeri, eller 2)	er aktionær eller anpartshaver i et selskab, der er ejer eller  

 medejer i et andet fartøj, som anvendes til  

 hesterejefiskeri.
 § 6. Tilladelse til hesterejefiskeri må kun  

 benyttes, når Fødevaredirektoratets autorisation til  

 fartøjsejeren til kogning af rejer om bord foreligger.
 § 7. Tilladelser, som er udstedt efter denne  

 bekendtgørelse, bortfalder, hvis de forudsætninger for  

 udstedelse af tilladelsen, der er nævnt i § 3, stk. 2, og § 5 ikke  

 længere er til stede.
 § 8. Uanset reglerne i Kommissionens forordning om  

 nærmere bestemmelser for registrering af oplysninger om  

 medlemsstaternes fangster, som suppleret ved de til enhver tid gældende  

 regler om føring af logbog mv., skal der føres logbog for  

 ethvert fartøj, som har tilladelse til at fiske efter hesterejer.
 Stk. 2. I logbogen skal der i rubrikken  

 "Bemærkninger" anføres navn og adresse på personer eller  

 virksomheder, som fangsten afsættes til.
§ 9. Med bøde straffes den, der 2)	tilsidesætter eller forsøger at tilsidesætte  

 vilkår fastsat i tilladelser efter §§ 3 eller 4.
 Stk. 2. Der kan pålægges selskaber mv.  

 (juridiske personer) strafansvar efter regler i straffelovens 5. kapitel.
 § 10. Bekendtgørelsen træder i kraft  

 den 18. august 2001.
 Stk. 2. Bekendtgørelse nr. 73 af 5. februar 2001  

 om erhvervsmæssigt fiskeri efter hesterejer ved den jyske vestkyst  

 ophæves.
Fiskeridirektoratet, den 10. august  

 2001 Jørgen Fredsted /Birgit Bolgann Bilag 1 Fiskeri efter hesterejer må udøves ved den jyske vestkyst i  

 et område, der afgrænses mod syd af den dansk/tyske grænse  

 i Nordsøen, mod vest af en linie 3 sømil fra lavvandslinien,  

 mod øst af lavvandslinien og mod nord af en linie i retning  

 270o (retvisende vest) fra Hirtshals Fyr.
 Der må inden for ovennævnte område ikke fiskes efter  

 hesterejer øst for en linie mellem følgende punkter:
a) 55°28,700'N 08°18,330'Ø (Sydspidsen af Skallingen) b) 55°27,450'N 08°19,900'Ø (Nordvestspidsen af Fanø) c) 55°20,300'N 08°28,300'Ø (Sydspidsen af Fanø) d) 55°11,747'N 08°35,462'Ø (Forbåke til Østlig afgrænsning af  

 skydeområde) e) 55°04'787'N 08°34,143'Ø (Fyrpæl nr. 20) og derfra retvisende syd til den dansk/tyske grænse.
