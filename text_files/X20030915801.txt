 Parternes  

 aftalegrundlag er AB 92.
Klageren  

 har nedlagt endelig påstand om, at indklagede tilpligtes at betale principalt  

 235.765 kr. subsidiært et mindre beløb.
Indklagede har påstået frifindelse.  

 Indklagede har nedlagt selvstændig påstand om, at klageren tilpligtes at  

 betale  

 20.582,50 kr.
Klageren har overfor indklagedes selvstændige påstand påstået  

 frifindelse.
Voldgiftsretten  

 udtaler, at det efter bevisførelsen kan lægges til grund ved sagens  

 afgørelse,  

 at parterne havde aftalt, at ombygningsarbejderne skulle igangsættes  

 umiddelbart efter sommerferiens afslutning.
Det kan således fastslås, at  

 bestillingen blev foretaget og arbejdet sat i gang i henhold til klagerens  

 tilbud og indklagede er bundet af klagerens tilbud.
 Voldgiftsretten  

 anerkender delvist indklagedes påstand vedrørende erstatning for mangler/  

 ikke  

 udførte entreprisearbejder og tager herefter klagers subsidiære påstand til  

 følge med et beløb på 229.390 kr.
 Der  

 findes ikke grundlag for at tage klagers rentepåstand til følge for så vidt  

 angår tiden før klageskriftets indlevering, da klageren ved indsigelse fra  

 indklagede ikke heroverfor i medfør af AB 92 § 22, stk. 14 har søgt AB 92 §  

 46  

 bragt i anvendelse.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører AB 92 §§ 22, stk. 14 og 46.
Ved klageskrift modtaget i Voldgiftsnævnet for Bygge- og  

 Anlægsvirksomhed den 3. august 2000 har klageren begæret en voldgiftsret  

 nedsat  

 til afgørelse af klagerens tvist med indklagede.
Voldgiftsretten er nedsat  

 med  

 landsdommer Arne Lyngesen som eneste voldgiftsmand.
Klageren har udført ombygning af indklagedes bolig.
Tvisten  

 vedrører betaling af entreprisesummen og spørgsmålet om, i hvilket omfang  

 klagerens arbejde er mangelfuldt.
 Voldgiftsretten har den 23. november 2000 afsagt kendelse om, at  

 parternes tvist er omfattet af AB 92, hvorfor en af indklagede nedlagt  

 afvisningspåstand ikke blev taget til følge.
 Klageren har nedlagt endelig påstand om, at indklagede  

 tilpligtes at betale principalt 235.765 kr. subsidiært et mindre beløb, i  

 begge  

 tilfælde med procesrente fra den 28. oktober 1999.
 Indklagede har påstået frifindelse.
 Indklagede har nedlagt selvstændig påstand om, at klageren  

 tilpligtes at betale 20.582,50 kr. med procesrente fra den 25. oktober 2002.
 Klageren har overfor indklagedes selvstændige påstand påstået  

 frifindelse.
 Den 28. marts 1999 afgav klageren tilbud på ombygning af  

 indklagedes bolig omfattende bl.a. nyt tag og etablering af udestue med døre  

 og  

 vinduespartier til en samlet pris af 255.000 ekskl. moms.
 Samtidig afgav klageren tilbud overfor den virksomhed, hvor  

 indklagede er direktør, vedrørende tilbygning m.v. til en samlet pris af  

 528.500 kr. ekskl. moms.
Den 14. april 1999 fremsendte klageren til indklagede en noget  

 ændret beskrivelse af entreprisen.
Tilbuddets fortrykte rubrik for tilbudssum  

 er ikke udfyldt.
Det er såvel i dette tilbud som i tilbuddet af 28. marts  

 1999  

 anført, at tilbuddet er beregnet ud fra, at de eksisterende tagspær kan holde  

 til tungt tag.
Samme dag udfærdigede klageren en noget ændret  

 entreprisebeskrivelse vedrørende tilbygningen til den virksomhed, hvor  

 indklagede er direktør.
Tilbuddets fortrykte rubrik for tilbudssum er ikke  

 udfyldt.
 Ingen af de nævnte tilbud eller entreprisebeskrivelser er  

 underskrevet af tilbudsmodtager.
Den 1. maj 1999 fremsendte klageren skrivelse  ang.
Tilbud på  

 indklagedes bolig og den virksomhed hvor indklagede er direktør.  Det fremgår  

 af skrivelsen, at der i begge entrepriser foretages mindre ændringer.
Den  

 samlede pris for begge entrepriser er anført som 784.600 kr. ekskl. moms.
I skrivelse af 12. august 1999 fra indklagede til klageren er  

 det vedrørende ombygningen af indklagedes bolig bl.a. anført, at byggeriet  

 starter senest mandag i uge 33 og skal være færdig i uge 37, at prisen er  

 fast  

 140.000 kr., dog med fradrag af materialer, som indklagede selv skaffer,  

 f.eks.  

 døre og fliser.
Skrivelsen er på ca. 1 ½ side og indeholder en beskrivelse af  

 arbejderne, herunder at der lægges nyt tag på hele huset.
Der er vedrørende  

 dette tilføjet, at klageren har kontrolleret, at huset kan bære et sådant tag.
I skrivelse af samme dato til klageren har indklagede på  

 tilsvarende måde redegjort for betingelserne for og omfanget af tilbygningen  

 på  

 klagerens fabrik.
Entreprisesummen for denne ombygning er anført som fast  

 pris  

 på 641.000 kr.
 Den 26. oktober 1999 fremsendte klageren til indklagede faktura  

 på 140.000 kr. plus moms eller i alt 175.000 kr. med betalingsbetingelse  

 inden  

 28. oktober 1999. Fakturaen bærer teksten  a conto ifølge tilbud.
Ved skrivelse af 5. november 1999 fra indklagedes advokat til  

 klageren er det bl.a. oplyst, at fakturaen ikke vil blive honoreret, da det  

 udførte arbejde er behæftet med væsentlige mangler.
Manglerne er oplistet  

 under  

 pkt. 1 til 20, og skrivelsen slutter med, at indklagede forbeholder sig  

 erstatning eller afslag i entreprisesummen, såfremt manglerne ikke er  

 afhjulpet  

 inden den 10. december 1999.
I skrivelse af 30. november 1999 fra klagerens advokat til  

 indklagedes advokat er der redegjort for klagerens stilling til de rejste  

 problemer, og der foreslås afholdt et møde på ejendommen, idet indklagede  

 tilbyder at rette de fejl, han måtte være ansvarlig for.
For så vidt angår  

 det  

 økonomiske mellemværende henviser advokaten til, at klageren har afgivet  

 tilbud  

 på 255.000 kr. excl. moms, hvorfor der efter fremsendelsen af a conto  

 begæringen resterer at blive faktureret et restbeløb.
Advokaten oplyser, at  

 klageren har færdigmeldt byggeriet.
 I skrivelse af 11, januar 2000 fra indklagedes advokat til  

 klagerens advokat fastholdes, at byggeriet lider af væsentlige mangler.  

 Vedrørende entreprisesummen anfører advokaten, at det udtrykkeligt fremgår af  

 indklagedes skrivelse af 12. august 1999 til klageren, at der er aftalt en  

 pris  

 på 140.000 kr.
Klager har forklaret bl.a., at han af indklagede blev bedt om at  

 afgive tilbud på begge ombygninger.
Ombygningen af fabrikken blev ikke til  

 noget.
Han ved ikke hvorfor.
Han bad indklagede sikre sig, at tagspærene  

 kunne  

 holde til det nye tag.
Dette var indklagede indforstået med, idet indklagede  

 oplyste, at hans bror var ingeniør.
Ingen af hans tilbud er underskrevet af  

 tilbudsgiver.
Det bruger han ikke, idet en aftale er en aftale. Ændringen i  

 entreprisebeskrivelsen fra den 28. marts 1999 til den 14. april 1999  

 skyldtes,  

 at indklagede ønskede ændringer af projektet, bl.a. vedrørende tagstenene,  

 gavlbeklædningen og loft.
Nogle ændringer medførte en merpris andre en mindre  

 pris.
Samlet var entreprisesummen uforandret, og derfor er rubrikken for  

 entreprisesum i tilbudsbeskrivelsen af 14. april 1999 ikke udfyldt.
Parterne  

 havde før sommerferien aftalt, at byggeriet skulle starte umiddelbart efter  

 sommerferien, og klageren og 2 mand påbegyndte arbejdet mandag i uge 32,  

 d.v.s.  

 den 9. august 1999. I uge 32 nedbrød de den eksisterende udestue og nedtog  

 ejendommens  

 gamle tag m.m.
Der var leveringstid på døre, vinduer og spær, og disse  

 materialer havde han bestilt i uge 24. Tagstene blev bestilt i uge 32. Da  

 klageren modtog indklagedes skrivelse af 12. august 1999, blev han  

 overrasket.  

 Prisen på 140.000 kr. var ikke den aftalte.
Den i skrivelsen af 12. august  

 1999  

 anførte byggeperiode var for kort.
Endvidere var ansvaret for tagspærenes  

 bæreevne i strid med tidligere aftale lagt på klageren.
Straks da parterne  

 næste dag mødtes på ejendommen fortalte klageren indklagede, at skrivelsen  

 ikke  

 kunne accepteres.
Det er klagerens indtryk, at indklagede havde nedsat den  

 aftalte entreprisesum på boligen med henblik på at få flyttet en del af  

 omkostningerne til ombygningen af fabrikken.
Han fandt det ikke nødvendigt at  

 besvare  

 skrivelsen skriftligt, idet han stort set hver eneste morgen mødte indklagede  

 på ejendommen.
Indklagede accepterede hans afvisning af skrivelsen af 12.  

 august 1999. Den oprindelige tilbudspris var stadig gældende.
Alene  

 materialerne til ombygningen kostede mere end 140.000 kr.
Da klageren  

 fremsendte a conto regningen, var dette efter hans opfattelse i  

 overensstemmelse med AB 92, og klageren havde i regningen faktureret 80% af  

 det  

 indtil da udførte arbejde.
Byggeriet var færdigt omkring det tidspunkt, hvor  

 han modtog skrivelsen af 5. november 1999. Isoleringen omkring aftrækskanalen  

 har klageren ikke monteret.
På aftrækket var anbragt en motor, og indklagede  

 sagde, at han selv ville foretage monteringen.
Parterne talt om loftet i  

 udestuen, og klageren har fortalt, at loftet ikke kunne rettes op og samtidig  

 overholde kravet til loftshøjde.
Indklagede var da enig i, at loftet skulle  

 monteres på det eksisterende loft, selvom det blev skævt.
Han har således  

 rådført sig med bygherren, men fandt det ikke nødvendigt at skrive herom.
Den  

 konstaterede murskade har hverken klageren eller dennes ansatte lavet.  

 Omfangsdræn var ikke med i entreprisen.
Han kan anerkende udgiften til  

 defekte  

 klinker, men ikke at hele gulvet skal skiftes.
Han kan ikke anerkende  

 udgifter  

 til projekt og uforudsete forhold.
Klageren har aldrig udfærdiget  

 slutregning,  

 idet indklagede havde bestridt a conto regningen.
Indklagede har forklaret bl.a., at han er uden erfaring i  

 entrepriseretlige forhold.
Da han modtog klagerens pristilbud, sagde han, at  

 det var for højt og afslog tilbuddet.
Han havde tidligere fra anden side fået  

 side fået et pristilbud på 116.000 kr. med tillæg for vinduer.
Den pågældende  

 tilbudsgiver blev imidlertid syg, hvorfor han rettede henvendelse til  

 klageren.  

 Parterne havde herefter drøftelser, og klageren sendte det nye tilbud i  

 april,  

 men det var heller ikke egnet.
Under et møde den 9. august 1999 aftalte de  

 pris  

 og arbejdets omfang.
Da klageren ikke fremsendte ny skriftlig aftale herom,  

 udfærdigede indklagede ordrebekræftelsen af 12. august 1999.  

 Entreprisebeskrivelsen i indklagedes skrivelse er mere omfangsrig end i  

 klagerens tilbud.
Dette skyldes, at selvom de havde aftalt alle de arbejder,  

 som er nævnt i indklagedes skrivelse, var klageren ikke til at formå at  

 aflevere  

 en beskrivelse med det rette indhold.
Klageren påbegyndte arbejdet den 16.  

 august 1999, og såvel denne dag som den følgende dag sagde klageren, at det i  

 skrivelsen anførte var i orden, men at han havde glemt at medbringe  

 skrivelsen  

 af 12. august 1999. Indklagede ville afvente, at klageren underskrev det  

 eksemplar af skrivelsen, som indklagede havde tilsendt klageren og tænkte  

 derfor ikke på at bede klageren underskrive det eksemplar af skrivelsen, som  

 indklagede havde på bopælen.
Da indklagede senere rykkede klageren for  

 underskrift på skrivelsen, sagde klageren kun, at han var ked af at påtage  

 sig  

 ansvaret for tagspærenes bæreevne, idet han tidligere havde tabt en retssag  

 herom.
Klageren har aldrig bestridt prisen på 140.000 kr.
De 140.000 kr. var  

 inkl.  

 moms.
Når klageren ikke fik entreprisen på virksomheden, skyldtes det, at  

 klageren var for længe om at få byggetilladelse og derfor ikke kunne  

 færdiggøre  

 arbejdet til tiden.
Indklagede har bestridt, at prisen på 140.000 kr. er  

 udtryk  

 for, at han har ønsket at flytte omkostninger fra privatboligen til  

 erhvervsvirksomheden.
Klageren var færdig med arbejdet i slutningen af uge  

 38.  

 Indklagede opfattede klagerens faktura som den endelige afregning.  

 Isoleringen  

 omkring aftrækskanalen har indklagede ikke udført.
Det er rigtigt, at der er  

 monteret motor på aftrækket, men isoleringen fra motoren og op til tagfladen  

 er  

 udført af klagerens folk.
Indklagede har ikke fået at vide, at loftet i  

 udestuen ikke ville blive plant.
Parterne har talt om, at det skulle være  

 lige,  

 og at loftshøjden skulle være så stor som mulig, men klageren måtte gerne  

 montere det nye loft direkte på det gamle.
Den anvendte loftsliste er ikke  

 drøftet med indklagede.
Indklagede var klar over, at det var en større liste,  

 men ikke at der blev anvendt en fodliste.
Indklagede har ikke personligt  

 overfor klageren påtalt mangler ved byggeriet.
Da han fik fakturaen,  

 kontaktede  

 han ikke klageren, men sin advokat og bad denne overtage sagsførelsen.
Han  

 fortalte advokaten, at den aftalte entreprisesum på 140.000 kr. var  

 overskredet.
Da han fik kopien af advokatens brev af 5. november 1999 til  

 klageren, blev hans opmærksomhed fanget af mangelsproblemerne, og han  

 bemærkede  

 ikke, at spørgsmål om entreprisesummen ikke var omtalt.
På begæring af indklagede er foretaget syn og skøn.
Skønsmanden  

 har afgivet erklæringer af 12. september 2001 og 17. maj 2002. Det fremgår  

 heraf bl.a., at  

  

 isoleringen omkring aftrækskanalen ikke er udført  

 håndværksmæssigt korrekt, og at en udbedring vil koste ca. 2000 kr. ekskl.  

 moms, at  

  

 loftet i spisestuen ikke er plant, og at udbedring  

 heraf vil koste ca. 15.000 kr. ekskl. moms, at  

  

 murværket i udestuen er beskadiget, og at udbedring  

 heraf vil koste ca. 300 kr. ekskl. moms, at  

  

 der ikke er udført omfangsdræn omkring udehaven,  

 hvilket i henhold til SBI-anvisning burde være udført, og at udbedring heraf  

 vil koste ca. 3.500 kr. ekskl. moms, at  

  

 vinduespartiet ud mod terrassen ikke er placeret  

 korrekt på fundamentet, hvilket vil kunne udbedres ved tilstøbning på  

 fundamentet for ca. 2.000 kr. ekskl. moms, at  

  

 det ved udskiftning af den beskadigede række  

 gulvklinker ikke vil være muligt at  ramme klinketypen100% , og at  

 genetablering af hele gulvet med nye klinker vil koste ca. 22.000 kr. ekskl.  

 moms, at  

  

 projektering og tilsyn i anledning af mangelsudbedringen  

 vil medføre en omkostning på ca. 5.000 kr. ekskl. moms, samt at  

  

 der ved reparationsarbejder normalt afsættes 10% af  

 håndværkerudgifterne til uforudsete udgifter.
Skønsmanden har under den mundtlige forhandling supplerende  

 forklaret, at der for så vidt angår gulvklinkerne vil kunne skaffes samme  

 type  

 klinker, men ikke fra samme brænding, og der vil derfor være risiko for  

 mindre  

 farvenuance i forhold til de anvendte klinker.
Den af klageren i udestuen  

 anvendte loftsliste er ikke en sædvanlig skyggeliste, men er en fodliste.
Der  

 kunne være anvendt en hulkehlliste, således som det er tilfældet andetsteds i  

 boligen.
En udskiftning af hele listen vil koste et par tusinde kroner.
Den  

 opsatte liste er nogle steder etableret ved brug af mindre stykker.
Disse  

 skarringer medfører, at synsindtrykket ikke er godt, og en udbedring heraf  

 vil  

 koste 500 kr.   800 kr. ekskl. moms.
Egentligt projekt med tilsyn i anledning  

 af manglernes udbedring er næppe nødvendigt.
Da forholdene på stedet nu er  

 kendte, kan afsætning til uforudsete udgifter reduceres til 5 %. Skønsmanden  

 har oplyst, at en pris på 116.000 kr. ekskl. moms for det af klageren i alt  

 udførte arbejde umiddelbart forekommer billigt.
Klageren har opgjort sin principale påstand med udgangspunkt i  

 en aftalt entreprisesum på 255.000 kr. ekskl. moms eller 318.750 kr. inkl.  

 moms.
Med fradrag af 16.110 kr. bl.a. vedrørende materialer, som indklagede  

 har  

 indkøbt, og yderligere fradrag af 66.875 kr. vedrørende mangler, som  

 skønsmanden har påpeget, fremkommer påstandsbeløbet 235.765 kr.
Klageren har  

 frafaldet en eventuel ret til mangelsudbedring.
Klageren har procederet til  

 støtte for flere alternative rentepåstande.
Til støtte for den principale  

 påstand har klageren nærmere gjort gældende, at parterne har aftalt en  

 entreprisesum  

 på 255.000 kr. ekskl. moms.
Indklagedes skrivelse af 12. august 1999 er  

 aldrig  

 accepteret af klageren.
Der er ikke grundlag for at anse klageren for at være  

 ansvarlig for yderligere mangler end de af klageren accepterede.
Isoleringen  

 omkring aftrækskanalen er i overensstemmelse med en konkret aftale med  

 indklagede ikke udført af klageren.
Det er ligeledes efter en konkret aftale  

 med indklagede, at loftet i stuen er monteret som sket.
Det er ikke klageren,  

 der har beskadiget muren.
Parterne har ikke aftalt omfangsdræn, og hvis  

 sådant  

 skulle være udført, ville det være faktureret som ekstraarbejde.
Der er ikke  

 grundlag for at kræve yderligere erstatning vedrørende fundamentet.
Vinduet,  

 der er placeret på fundamentet, er tilstrækkeligt beskyttet som følge af et  

 betydeligt tagudhæng.
Den mulighed, at den nye række gulvklinker muligt måtte  

 være af en anden brænding end de eksisterende gulvklinker, kan ikke medføre,  

 at  

 en eventuel mindre nuanceforskel skal bevirke, at klageren skal betale  

 nyetablering af gulvet med udskiftning af alle gulvklinker.
Den omtvistede  

 loftsliste er kun 2,3 m lang, og manglen er ikke retligt relevant.  

 Afhjælpning  

 af manglerne er almindeligt reparationsarbejde, og giver ikke grundlag for at  

 kræve beløb til projekt og tilsyn.
Der er heller ikke grundlag for et krav om  

 beløb til dækning af uforudsete udgifter.
Indklagede har opgjort sine påstande på grundlag af en  

 entreprisesum på 140.000 kr. inkl. moms.
Herfra skal fratrækkes de af  

 klageren  

 accepterede beløb på henholdsvis 16.110 kr. og 66.875 kr.
I anledning af  

 yderligere mangler skal fratrækkes beløb inkl. moms som nedenfor anført.  

 Forkert udført isolation omkring aftræksrør: 2.500 kr., idet indklagede har  

 afvist, at parterne har aftalt, at klageren ikke skulle udføre isoleringen.  

 Mangelfuld opsætning af stueloft: 18.750 kr., idet indklagede har afvist, at  

 han har tilladt, at loftet blev opsat som sket.
Skade på murværk i stue: 375  

 kr., hvilken skade er forvoldt af klageren eller dennes ansatte.
Omfangsdræn:  

 4.375 kr., idet klageren i henhold til gældende byggebestemmelser burde have  

 udført dette som et led i entreprisen. Ændring af fundament med henblik på  

 korrekt placering af vinduesparti: 2.500 kr., jf. skønsmandens oplysninger.  

 Etablering af nyt klinkegulv: 27.500 kr., idet skønsmanden har bekræftet, at  

 der ikke vil kunne anskaffes klinker med samme udseende som de eksisterende,  

 hvorfor en udskiftning af samtlige klinker er nødvendig.
Ny loftsliste: 2.500  

 kr., da klageren fejlagtigt har anvendt en fodliste.
Manglernes omfang og  

 karakter nødvendiggør, at indklagede afholder udgifter til udbedringsprojekt  

 og  

 tilsyn med arbejdernes udførelse.
Omkostningerne hertil er, jf. skønsmanden  

 6.250 kr.
Endelig må det forventes, at der i forbindelse med  

 mangelsudbedringen  

 påløber uforudsete omkostninger svarende til 5-10 % af håndværkerudgifterne.  

 Indklagede har protesteret imod klagerens rentepåstand og har forbeholdt sig  

 senere at fremsætte krav i anledning af klagerens udførelse af ny  

 tagbelægning  

 sammenholdt med tagkonstruktionens eventuelle utilstrækkelige bæreevne.
 Voldgiftsretten udtaler:
Efter bevisførelsen kan det lægges til grund ved sagens  

 afgørelse, at parterne havde aftalt, at ombygningsarbejderne skulle  

 igangsættes  

 umiddelbart efter sommerferiens afslutning.
Indklagede har været bekendt med,  

 at der bl.a. for vinduespartierne var længere leveringstid, og at klageren  

 derfor for længst havde bestilt disse, da arbejdet blev igangsat.
På denne  

 baggrund findes det ubetænkeligt at fastslå, at bestillingen blev foretaget  

 og  

 arbejdet igangsat i henhold til klagerens tilbud af 28. marts 1999, som  

 ændret  

 ved tilbuddet af 14. april 1999. Indklagedes skrivelse af 12. august 1999 må  

 voldgiftsretten anse som efterfølgende forsøg fra indklagedes side på at  

 ændre  

 det økonomiske grundlag for arbejdets udførelse.
Forsøget lykkedes ikke, og  

 indklagede er dermed bundet af klagerens tilbud på 255.000 kr. ekskl. moms.
Isolering og understøtning af aftræksrør er ikke udført  

 håndværksmæssigt korrekt.
Arbejdet har været en del af entreprisen, men er  

 ifølge klageren ikke udført af ham.
Klagerens oplysning om, at parterne har  

 aftalt, at indklagede selv ville udføre dette arbejde, er bestridt af  

 indklagede og ikke bestyrket af andre oplysninger.
Herefter findes klageren  

 at  

 hæfte for det af skønsmanden anførte beløb på 2.000 kr. ekskl. moms.
Klageren har udført ombygningsarbejderne som hovedentreprenør  

 efter indklagedes anvisninger.
Indklagede har ikke på relevant måde  

 beskrevet,  

 hvorledes arbejdet med loftet skulle udføres.
Efter begge parters  

 forklaringer  

 har spørgsmålet været drøftet.
Arbejdet blev udført, mens indklagede boede i  

 huset og næsten daglig havde samtaler med klageren.
Herefter findes det  

 ubetænkeligt at fastslå, at indklagede har været fuldt informeret om,  

 hvorledes  

 klageren udførte arbejdet, og at indklagede har accepteret, at arbejdet blev  

 udført således, som det skete.
Klageren frifindes derfor for indklagedes krav  

 i  

 denne anledning.
 Den øverst på murværket i udestuen konstaterede murskade må  

 efter sagens oplysninger antages at være forvoldt af under entreprisens  

 udførelse, hvorfor klageren hæfter for reparation heraf med de af skønsmanden  

 anførte 300 kr. ekskl. moms.
I de foreliggende oplysninger om entreprisen er ikke beskrevet  

 udførelse af et omfangsdræn uden for udestuen.
Et sådant dræn har dermed ikke  

 været aftalt som en del af entreprisen.
Uanset at drænet må antages at være  

 et  

 krav i henhold til byggebestemmelser, frifindes klageren for indklagedes krav  

 om godtgørelse for den manglende udførelse.
For så vidt angår den påberåbte mangel vedrørende  

 vinduespartiets placering på fundamentet mod terrassen må det efter  

 skønsmandens oplysninger lægges til grund, at en fagmæssig korrekt udførelse  

 kræver, at der udføres en udvendig påstøbning.
Omkostningen herved er 2.000  

 kr.  

 ekskl. moms, og indklagedes krav om betaling heraf tages derfor til følge.
Reparationen af skaderne på gulvklinkerne langs ydervæggen i  

 udestuen kræver indkøb af nye klinker.
Det er oplyst, at samme type klinker  

 kan  

 anskaffes.
Det findes uden betydning, at de nye klinker muligvis er få  

 millimeter mindre end de eksisterende.
Omfanget af den mulige farvenuance i  

 forhold til de eksisterende gulvklinker er ikke nærmere godtgjort, og en  

 mulig  

 mindre farvenuance kan ikke medføre, at klageren skal betale for en  

 udskiftning  

 af samtlige gulvklinker.
På denne baggrund tages indklagedes krav om  

 godtgørelse for udskiftning af samtlige gulvklinker ikke til følge.
Efter skønsmandens oplysninger om den i udestuen anvendte  

 loftsliste fastslår voldgiftsretten, at forholdene på stedet er således, at  

 der  

 ikke vil kunne anvendes en sædvanlig skyggeliste.
Der er ikke grundlag for at  

 fastslå, at det har været fagligt forkert at anvende en liste som sket.  

 Derimod  

 burde opsætning være gennemført med mere korrekt fordelte skarringer, og  

 indklagedes krav i relation hertil tages derfor til følge med et beløb på 800  

 kr. ekskl. moms.
 De af klageren accepterede mangler og de af voldgiftsretten  

 yderligere fastslåede mangler er ikke af en sådan beskaffenhed, at de giver  

 grundlag for at antage, at udbedringen deraf kræver udarbejdelse af et  

 egentligt projekt med tilsyn, hvorfor indklagedes krav om betaling herfor  

 ikke  

 tages til følge.
 Der er heller ikke grundlag for at anse klageren for at være  

 ansvarlig for uforudsete udgifter i forbindelse med manglernes udbedring.
 Herefter tager voldgiftsretten klagerens subsidiære påstand til  

 følge med et beløb på 229.390 kr.
Indklagede fremsatte som følge af mangler   hvorom der i  

 betydeligt omfang ved sagens udfald er givet indklagede medhold   indsigelse  

 imod klagerens a conto begæring, og klageren har ikke heroverfor i medfør af  

 AB  

 22, stk. 14, søgt AB § 46 bragt i anvendelse.
Herefter er der ikke grundlag  

 for  

 at tage klagerens rentepåstand til følge for så vidt angår tiden før  

 klageskriftets indlevering, den 3. august 2000.
Ved afgørelsen af sagens omkostninger bemærkes, at sagens udfald  

 medfører, at klageren som udgangspunkt bør have tilkendt sagsomkostninger.  

 Endvidere har klageren måttet afgive procedureindlæg vedrørende spørgsmålet  

 om  

 voldgiftsrettens kompetence.
På den anden side har det været nødvendigt for  

 indklagede at foranstalte syn og skøn udført.
Skønnet har involveret forhold,  

 der ikke har haft betydning for sagens afgørelse, men skønnet har for så vidt  

 angår den øvrige del deraf i væsentligt omfang givet indklagede medhold i  

 dennes mangelsindsigelser.
I dette omfang har indklagede som udgangspunkt  

 krav  

 på refusion af omkostninger i anledning af skønsmandens virksomhed, herunder  

 skønsmandens fremmøde under den mundtlige forhandling.
Herefter bestemmer  

 voldgiftsretten, at ingen af parterne skal betale sagsomkostninger til den  

 anden part, og at indklagede endeligt skal afholde samtlige omkostninger i  

 anledning af skønsmandens virksomhed.
 Omkostningerne ved voldgiftsrettens virksomhed skal betales af  

 klageren med 1/3 og af indklagede med 2/3.
 Thi bestemmes:
 Inden 14 dage fra modtagelsen af denne kendelse skal indklagede  

 til klageren betale 229.390 kr. med procesrente fra den 3. august 2000.
 Ingen af parterne skal betale sagsomkostninger til den anden  

 part.
 Inden 14 dage efter opgørelse og påkrav fra Voldgiftsnævnet for  

 bygge- og anlægsvirksomhed skal klageren betale 1/3 og indklagede 2/3 af  

 omkostningerne ved voldgiftsrettens virksomhed.
