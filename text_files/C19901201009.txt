(Til stiftsøvrighederne) 1. INDLEDENDE BEMÆRKNINGER Inden for hele den offentlige sektor er det fortsat målsætningen, at der i  

 de kommende år skal ske en stærk reduktion af udgifterne.
Begrænsningerne vil  

 omfatte både lønningsudgifter og alle øvrige driftsudgifter.
 De offentlige budgetter, herunder folkekirkens, må derfor ikke udvise   

 realvækst, og der må budgetteres således, at der bliver tale om uændret eller  

 nedsat beskatning.
Menighedsråd og provstiudvalg må ved budgetlægningen for 1991 følge disse  

 generelle målsætninger for den offentlige sektor.
Opmærksomheden henledes i  

 denne forbindelse på, at der ifølge den senest af Danmarks Statistik  

 offentliggjorte opgørelse af folkekirkens finanser (Statistiske  

 Efterretninger 1989:18, 20. oktober 1989), der vedrører året 1986, på  

 landsbasis blev lignet 538 mio. kr. mere til kirkekasserne end nødvendigt til  

 at dække udgifterne, heri medregnet udgifterne til nyinvesteringer.
2. BUDGETREGULERING I de nedenfor anførte fremregningsprocenter er altså ikke indregnet  

 realvækst, men alene den forventede pris- og lønudvikling uden realvækst.
 I modsætning til de foregående års cirkulærer herfra om begrænsning af  

 folkekirkens budgetter er fremregningsfaktorerne beregnet fra det  

 gennemsnitlige niveau i 1989 - altså årsregnskabstallene, for enkeltposter  

 eventuelt beregnet som tolvtedele af årsregnskabstallet - til det  

 gennemsnitlige niveau i 1991.
 Fremregningsprocenten er for lønninger beregnet til 5,6%, og der må ikke  

 herudover regnes med udgifter til anciennitetsstigninger eller kompensationer  

 for nedsat arbejdstid.
 For andre udgifter er fremregningsprocenten beregnet til 7,1%.
 Den samlede fremskrivningsprocent fra gennemsnit 1989 til gennemsnit 1991  

 vil herefter blive ca 6% og må i hvert fald ikke overstige 6,5%.
 Det tilføjes, at de ovenfor angivne fremskrivningsprocenter svarer til  

 dem, der er anført i budgetvejledning til kommunerne fra Kommunernes  

 Landsforening, og at kommunerne er underrettet om, at også de kirkelige  

 budgetmyndigheder vil modtage tilsvarende vejledning.
 Dette cirkulære bedes fordelt til stiftets menighedsråd og provstiudvalg.  

 Der er beregnet 2 eksemplarer til hvert menighedsråd og 5 til hvert  

 provstiudvalg.
 P.M.V.
 E.B.
