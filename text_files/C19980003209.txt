 Finansministeriet og tjenestemændenes centralorganisationer har den 23.  

 februar 1998 indgået aftale om natpenge mv., der har virkning fra 1. april  

 1998. Aftalen er optaget som bilag til cirkulæret.
Ændringerne, der i aftalen er markeret ved indstregninger i margenen, er  

 en følge af den i forbindelse med aftaleforhandlingerne i 1997 aftalte  

 omlægning af tillægssatserne til procentregulerede grundbeløb.
I forbindelse  

 med omlægningen ophæves den hidtidige dyrtidsregulering af natpengesatsen.
 Cirkulæret har virkning fra 1. april 1998. Samtidig ophæves  

 Finansministeriets cirkulære nr. 142/95 af 13. september 1995 om natpenge mv.  

 (Fmst. nr. 58/95).
Finansministeriet, den 26. februar 1998 P.M.V.
 E.B.
Eva Hoff Sonne Bilag 1 Aftale om natpenge mv.
 I henhold til § 45, stk. 1, i lov om tjenestemænd fastsættes følgende:
Natpenge § 1.  Til tjenestemænd i staten, der efter ordre eller  

 ifølge godkendt tjenestefordeling udfører tjeneste i tiden kl. 17-06, ydes  

 natpenge, der udgør 17,03 kr. pr. time (grundbeløb niveau 1.10.1997).
 Stk. 2.  Tjenestemænd, der har kostforplejning,  

 oppebærer natpenge med halvdelen af den i stk. 1 anførte sats.
Stk. 3.  For rådighedstjeneste på tjenestestedet, der  

 indgår i arbejdstiden med 3/4, jf. § 8 stk. 1, i aftale om arbejdstidsregler  

 for statens tjenestemænd, ydes der, når soverum ikke er stillet til rådighed,  

 ligeledes natpenge med halvdelen af den i stk. 1 anførte sats.
Ved soverum  

 forstås værelse med seng (sovesofa e.l.) og sengeklæder samt adgang til bad  

 og toilet.
 Stk. 4.  Endelig ydes natpenge med den i stk. 1 anførte  

 sats for rejsetid som passager, såfremt der ikke er stillet soveplads til  

 rådighed for tjenestemanden.
 Stk. 5.  For arbejdsfri ophold uden for hjemstedet samt  

 for rådighedstjeneste i hjemmet ydes ikke natpenge.
 Stk. 6.  Natpenge beregnes pr. påbegyndt halve time.
Godtgørelse for tjeneste på lørdage, søn- og helligdage, mandage,  

 grundlovsdag og juleaftensdag § 2.  Tjenestemænd i staten, der efter ordre eller  

 ifølge godkendt tjenestefordeling udfører tjeneste på lørdage efter kl. 14 og  

 mandage kl. 00-04, oppebærer en særlig godtgørelse herfor på 21,22 kr. pr.  

 time (grundbeløb niveau 1.10.1997). Godtgørelsen beregnes pr. påbegyndt halve  

 time.
 Sådan godtgørelse ydes endvidere ved tjeneste i tidsrummet kl. 00-04 på  

 hverdage efter følgende helligdage: nytårsdag, langfredag, 2. påskedag, store  

 bededag, Kristi himmelfartsdag, 2. pinsedag og 2. juledag.
 Stk. 2.  Udføres sådan tjeneste på søn- og helligdage  

 kl. 00-24, juleaftensdag efter kl. 14 eller grundlovsdag efter kl. 12, ydes  

 en særlig godtgørelse herfor på 30,46 kr. pr. time (grundbeløb niveau  

 1.10.1997). Godtgørelsen beregnes pr. påbegyndt halve time.
 Stk. 3.  Hvis tjenestemanden udfører tjeneste på lørdage  

 før kl. 14 som led i en forud tilrettelagt tjeneste, hvoraf halvdelen eller  

 mere udføres efter kl. 14, ydes den i stk. 1 angivne godtgørelse for hele  

 tjenesten.
 Stk. 4.  Hvis tjenestemanden udfører tjeneste på mandage  

 inden kl. 6 som led i en forud tilrettelagt tjeneste, der påbegyndes søndag  

 kl. 24 eller tidligere, ydes den i stk. 1 angivne godtgørelse for hele den  

 del af tjenesten, der ligger inden kl. 6. Tilsvarende gælder tjeneste på de i  

 stk. 1 nævnte hverdage efter visse helligdage.
 Stk. 5.  For rådighedstjeneste i hjemmet ydes ingen  

 godtgørelse.
Godtgørelse for delt tjeneste § 3.  Tjenestemænd i staten, hvis tjeneste er opdelt i  

 3 dele, oppebærer herfor en godtgørelse på 46,71 kr. pr. dag (grundbeløb  

 niveau 1.10.1997).
Stk. 2.  Tjenestemænd, hvis tjeneste er delt således, at  

 den strækker sig ud over 11 timer regnet fra første tjenesteafsnits  

 påbegyndelse til sidste tjenesteafsnits afslutning, oppebærer en godtgørelse  

 på 5,03 kr. pr. time (grundbeløb niveau 1.10.1997). Godtgørelsen ydes for  

 samtlige timer, der strækker sig ud over 11 timer, således at også  

 mellemliggende tjenestefri timer medregnes.
Godtgørelsen beregnes pr.  

 påbegyndt halve time.
 Stk. 3.  Bestemmelserne i nærværende paragraf omfatter  

 ikke søfartspersonale, for hvilket der kan fastsættes særlige bestemmelser.
Godtgørelse for indgreb i på forhånd fastlagte fridage § 4.  Hvis der ved omlægning af tjenesten (i  

 modsætning til tilfældigt overarbejde) op til eller efter en fridag sker  

 afkortning af den på forhånd tilrettelagte frihedsperiode, men således at  

 betingelsen for at betragte fridagen som givet fortsat er opfyldt, ydes der  

 tjenestemanden en godtgørelse på 11,30 kr. (grundbeløb niveau 1.10.1997) for  

 hver fulde time, afkortningen af den på forhånd fastlagte frihedsperiode  

 omfatter.
 Stk. 2.  Reglen i stk. 1 gælder ikke, hvis indgrebet er  

 foranlediget af funktion i højere stilling, for hvilken der ydes  

 funktionsvederlag i henhold til aftale indgået i medfør af § 2, stk. 3, i  

 aftale om betaling mv. under midlertidig tjeneste i højere stilling.
Regulering § 5.  De i §§ 1-4 anførte godtgørelser  

 procentreguleres i overensstemmelse med reglerne i aftale om justering af  

 tjenestemandslønninger mv.
Specielle bestemmelser § 6.  Denne aftale gælder ikke for  

 tjenestemandsansatte sygeplejersker samt for tjenestemænd, for hvem der ved  

 aftale er fastsat særligt tillæg for de i §§ 1-4 omhandlede tjenester.
Ikrafttræden § 7.  Denne aftale er gældende fra 1. april 1998 og  

 kan opsiges med 3 måneders varsel, dog tidligst til 1. april 1999. Samtidig  

 ophæves aftale af 7. september 1995 om natpenge mv.
København den 23. februar 1998 Statsansattes Kartel Finansministeriet Ove Hygym  P.M.V.
E.B.  Eva Hoff Sonne Statstjenestemændenes Centralorganisation II Tommy Agerskov Thomsen Akademikernes Centralorganisation e.b.
