En fuldtidsbeskæftiget pædagog deltog i et rengøringskursus.
Hun havde  

 et bijob med 15 timers ugentlig rengøring, og kurset var krævet af  

 arbejdsgiveren af dette job, men der udbetaltes ikke løn under  

 kursusdeltagelsen.
 Nævnet fandt, at kursisten ikke havde arbejde i sædvanligt omfang  

 inden for kursusemnets område, fordi hun havde hovedbeskæftigelse som  

 pædagog.
 Kursisten klagede over en afgørelse truffet af en arbejdsløshedskasse.
 Ifølge denne afgørelse var kursisten ikke berettiget til kursusgodtgørelse  

 i medfør af lov om arbejdsmarkedsuddannelser under deltagelse i kursus for  

 specialarbejdere benævnt »Gr. erhvervsrengøring«.
 Arbejdsløshedskassen havde begrundet sin afgørelse med, at kursistens  

 arbejde hovedsageligt bestod af opgaver, som ikke direkte kunne relateres til  

 det søgte kursus' indhold, og til at kursisten ikke var beskæftiget inden for  

 kursets fagområde i fuldt omfang eller befandt sig i en  

 erhvervsskiftesituation.
Kursisten forklarede, at hun var nødt til at have to jobs.
Hun havde taget  

 ferie med løn fra sin hovedbeskæftigelse som pædagog for at kunne deltage i  

 rengøringskurset.
Hun arbejdede ikke i rengøringsjobbet under kurset og fik  

 ej heller udbetalt løn, da hun var ansat som timelønnet.
Kurset var påkrævet  

 af arbejdsgiver.
 Ankenævnet tiltrådte arbejdsløshedskassens afgørelse, hvorefter kursisten  

 ikke var berettiget til den søgte godtgørelse, jf. § 1 i Arbejdsministeriets  

 bekendtgørelse nr. 887 af 28. december 1989 om godtgørelse, støtte og tilskud  

 m.m. til deltagere i arbejdsmarkedsuddannelseskurser.
 Ankenævnet fandt, at kursisten ikke havde arbejde i sædvanligt omfang  

 inden for kursusemnets område, idet hun havde hovedbeskæftigelse som pædagog.
