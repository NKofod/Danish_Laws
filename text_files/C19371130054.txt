På foranledning af justitsministeriet skal jeg anmode d'herrer om  

 fremtidig af egen drift at rejse påtale i henhold til retsplejelovens § 725  

 mod personer, der på offentlige møder eller på anden måde offentligt  

 fremsætter ærefornærmende udtalelser mod regeringen eller offentlige  

 myndigheder eller mod højerestående tjenestemænd i anledning af deres  

 tjeneste, når udtalelserne har en sådan karakter, at en offentlig interesse  

 kræver påtale.
Tiltale bør navnlig i almindelighed rejses, når der fremsættes  

 sigtelser mod ministre eller andre højstående embedsmænd for at have gjort  

 sig skyldig i misbrug af deres stilling eller i forbrydelser, der kan medføre  

 tab af borgerlige rettigheder.
Endvidere skal jeg anmode Dem om at have opmærksomheden henvendt på,  

 hvorvidt der i noget trykt skrift fremsættes ærefornærmende udtalelser af  

 tilsvarende karakter.
I de tilfælde, hvor der findes anledning til at rejse  

 tiltale for ærefornærmelser mod de for et trykt skrift ansvarlige, forventer  

 jeg at modtage indstilling herom, for at sagen kan blive forelagt  

 justitsministeriet.
 Genoptrykt 1983.
