 I medfør af §§ 14, 15 og 19 i lov nr. 173 af 28. april 1982 om mål og vægt  

 (metrologi) samt med henvisning til samme lovs §§ 17 og 18 bestemmes:
Beskikkelsesbetingelser og ansøgning § 1.  Beskikkelse som statsautoriseret vejer og måler  

 kan meddeles personer, der 1. har dansk indfødsret, hvis der ikke er fastsat  

 andet i en international aftale eller af industriministeren, 2. har bopæl her  

 i landet, hvis der ikke er fastsat andet i en international aftale eller af  

 industriministeren, 3. er fyldt 25 år, 4. ikke er umyndiggjort, under  

 lavværgemål eller har deres bo under konkursbehandling, 5. har  

 handelsuddannelse, 6. har gennemført et måleteknisk kursus, der er godkendt  

 af Statens Metrologiråd, og som har bestået den prøve, der er knyttet hertil,  

 7. inden for de sidste 5 år før ansøgningen har været ansat hos  

 statsautoriseret vejer og måler i mindst 1 år eller inden for 1 år har været  

 volontør i sammenlagt mindst 4 uger hos mindst 2 statsautoriserede vejere og  

 målere, hvis forretninger Statens Metrologiråd har godkendt som  

 uddannelsessteder, 8. er ejer af eller har fast rådighed over mindst følgende  

 vejeredskaber:
- en vægt med en kapacitet på 150 kg og - en brovægt med en kapacitet på mindst 30 tons og en bro på mindst 12 m *  

 3 m.
 Vejeredskaberne skal:
- opfylde gældende EØF-bestemmelser og - have været underkastet måleteknisk kontrol (verifikation) inden for det  

 sidste år før ansøgningstidspunktet.
Rådighed over et redskab skal kunne  

 dokumenteres ved aftale indgået med ejeren.
Rådigheden skal være af et sådant omfang, at vejningen kan ske uden unødig  

 forsinkelse for rekvirenten, 9. kan angive et fast forretningssted, hvorfra  

 virksomheden skal drives, og 10. har udarbejdet en fortegnelse over de redskaber,  

 som agtes benyttet til de opgaver, der omfattes af beskikkelsen.
§ 2.  Statens Metrologiråd kan undtage fra  

 betingelserne i § 1, nr. 3, 5 og 8, hvis særlige forhold taler for det.
Der  

 kan også undtages fra kravet om deltagelse i kursus (§ 1, nr. 6).
 Stk. 2.  Hvis ansøger endnu ikke opfylder betingelserne  

 i § 1, nr. 6, kan Statens Metrologiråd udstede en midlertidig beskikkelse,  

 betinget af at kursus gennemføres og prøve bestås inden 1 år.
 § 3.  Den, der er bruger af autoriseret vejning og  

 måling, kan ikke beskikkes som statsautoriseret vejer og måler.
 Stk. 2.  Beskikkelse kan nægtes under de omstændigheder,  

 der er nævnt i straffelovens § 78, stk. 2.
§ 4.  Ansøgning indsendes til Teknologistyrelsen,  

 sekretariatet for måleteknik.
Ansøgningsskema og ansøgningsvejledning kan  

 bestilles samme sted.
 Stk. 2.  For beskikkelsen betales et gebyr, hvis  

 størrelse fastsættes af Statens Metrologiråd.
Statsautoriserede vejere og måleres  

 virksomhed Pligter § 5.  Statsautoriserede vejere og målere er beskikkede  

 og forpligtede til efter anmodning at udføre vejning, længdemåling og tælling  

 af varer samt prøveudtagning af korn, foderstoffer og andre varer.
Stk. 2.  De har dog ikke pligt til at udføre opgaver på  

 steder, der er fjernere end 25 km fra deres forretningssted.
Tilsvarende  

 gælder opgaver, hvortil de ikke har tilstrækkeligt udstyr, erfaring eller  

 uddannelse.
 § 6.  Det påhviler de autoriserede vejere og målere at  

 udføre rekvirerede opgaver med omhu og nøjagtighed og uden unødig forsinkelse  

 for rekvirenten.
 Stk. 2.  Den statsautoriserede vejer og måler skal påse,  

 at det personale, der er ansat, er instrueret eller uddannet således, at det  

 kan udføre opgaver, der hører under beskikkelsen.
§ 7.  Den statsautoriserede vejer og måler skal  

 opretholde et fast forretningssted, hvor opgaver kan udføres eller  

 rekvireres.
Forretningens åbningstid fastlægges således, at behovet hos  

 sædvanlige rekvirenter på stedet tilgodeses.
 Stk. 2.  Ændres forretningsstedets adresse, skal det  

 meddeles til Teknologistyrelsen.
 § 8.  Statsautoriserede vejere og målere eller disses  

 ansatte må ikke som sådanne udføre opgaver, hvis de har en interesse i  

 omsætningen af den vare, det drejer sig om.
§ 9.  Til de opgaver, der er omfattet af beskikkelsen,  

 må kun anvendes egnede redskaber.
De redskaber, som den statsautoriserede  

 vejer og måler ejer eller har fast rådighed over, skal være registreret i  

 forretningen.
 Stk. 2.  Sker der ændringer i redskabsbeholdningen, skal  

 dette straks registreres og Teknologistyrelsen underrettes herom.
§ 10.  Det påhviler den statsautoriserede vejer og  

 måler til stadighed at sørge for, at de registrerede redskaber er godt  

 vedligeholdt, og at redskaber, der er særlige forskrifter for, til stadighed  

 opfylder disse.
De sidstnævnte redskaber skal underkastes måleteknisk kontrol  

 efter gældende regler af et hertil bemyndiget laboratorium.
Stk. 2.  Bliver den autoriserede vejer og måler bekendt  

 med eller får formodning om, at et redskab ikke overholder de for dette  

 gældende forskrifter, skal det omgående repareres.
Efter reparationen skal  

 redskabet underkastes efterkontrol (verifikation) efter gældende forskrifter.
 § 11.  Anvendes ikke-registrerede instrumenter, der  

 tilhører andre, skal den statsautoriserede vejer og måler sikre sig, at  

 redskabet er ordentligt vedligeholdt og sikre sig dokumentation for, at  

 redskabet overholder gældende forskrifter, på samme måde som de redskaber,  

 der er registreret i forretningen, jf. § 10, stk. 1.
§ 12.  Brovægte, der anvendes til autoriseret vejning,  

 skal underkastes måleteknisk kontrol (verifikation), med højst 12 måneders  

 mellemrum.
Andre vægte i tilsvarende anvendelse skal underkastes måleteknisk  

 kontrol(tilsyn) med højst 4 års mellemrum.
Udfærdigelse af vejesedler og attester § 13.  Når opgaven er fuldført, udleveres de fornødne  

 vejesedler m.v.
De skal angive målingsresultat, dato, evt. klokkeslæt for  

 opgavens udførelse og den pågældende vejer og målers navn eller firmanavn.
Stk. 2.  På rekvirentens forlangende udfærdiges attest  

 for resultatet af opgaven.
Attesten underskrives af den statsautoriserede  

 vejer og måler eller af den medarbejder, der er bemyndiget til det.
 Stk. 3.  Alle vejninger skal, uanset hvilket vejeredskab  

 der anvendes, foretages med den fornødne omhu, og den statsautoriserede vejer  

 og måler har pligt til på vejeseddel, attest eller lignende at anføre den  

 absolutte brugstolerance ved vejning i måleområder, hvor brugstolerancen er  

 større end 2 promille af vægtens belastning.
§ 14.  Den statsautoriserede vejer og måler har pligt  

 til i protokol, ved maskinstempling eller på anden måde at sikre sig  

 dokumentation for måleresultatet.
Sådan dokumentation opbevares i mindst 5  

 år.
 § 15.  Hvis forholdene nødvendiggør delt vejning, skal  

 det udtrykkeligt fremgå af vejesedlen.
 § 16.  Attester må kun udstedes til rekvirenten eller  

 den, der dokumenterer at handle på rekvirentens vegne.
 § 17.  Den statsautoriserede vejer og måler må kun  

 henvise til sin beskikkelse ved udstedelse af vejesedler, attester m.v. for  

 opgaver, som beskikkelsen omfatter jf. § 5, stk. 1, og som er udført ved  

 hjælp af redskaber, der er registreret i forretningen jf. § 9, eller hvis  

 tilstand er kontrolleret i henhold til § 11.
Bortfald af beskikkelse § 18.  Beskikkelse som statsautoriseret vejer og måler  

 bortfalder, når vedkommende dør, eller ved udgangen af det år, vedkommende  

 fylder 70. Det samme gælder, hvis den statsautoriserede vejer og måler  

 ophører med at opfylde betingelserne i § 1, nr. 1, 2 og 4.
 Stk. 2.  Statens Metrologiråd kan tilbagekalde  

 beskikkelser som statsautoriseret vejer og måler, hvis vedkommende ophører  

 med at opfylde en i medfør af § 1, nr. 8, stillet betingelse eller i tilfælde  

 af grov eller oftere gentagen overtrædelse af reglerne i kapitel 2.
 Stk. 3.  Er en beskikkelse som statsautoriseret vejer og  

 måler bortfaldet, tilbagekaldt eller frakendt efter borgerlig straffelovs §  

 79, skal den straks tilbageleveres Teknologistyrelsen.
 § 19.  Metrologirådets afgørelser efter § 18, stk. 2,  

 kan ikke indbringes for anden administrativ myndighed.
Stk. 2.  Afgørelser om tilbagekaldelse efter § 18, stk.  

 2, kan af den person, afgørelsen vedrører, forlanges indbragt for domstolene.  

 Begæring herom fremsættes over for Metrologirådet inden 4 uger efter, at  

 afgørelsen er meddelt vedkommende.
Afgørelsen skal indeholde oplysning om  

 adgangen til domstolsprøvelse og om fristen herfor.
Metrologirådet anlægger  

 sag mod vedkommende i den borgerlige retsplejes former.
Stk. 3.  Begæring om sagsanlæg har opsættende virkning,  

 men retten kan ved kendelse bestemme, at den pågældende under sagens  

 behandling ikke må virke som statsautoriseret vejer og måler.
Såfremt rådets  

 afgørelse findes lovlig ved dommen, kan det i denne bestemmes, at anke ikke  

 har opsættende virkning.
Straf § 20.  Den, der i ansøgning om beskikkelse som  

 statsautoriseret vejer og måler giver urigtige oplysninger, kan straffes med  

 bøde, med mindre højere straf er forskyldt efter straffeloven.
 Stk. 2.  Straffelovens §§ 144, 150-152 og 154-157 og 264  

 b finder tilsvarende anvendelse på statsautoriserede vejere og målere.
Overgangsbestemmelser og ikrafttræden § 21.  Allerede beskikkede vejere og målere skal inden  

 1 år fra denne bekendtgørelses ikrafttræden udarbejde den i § 9 omhandlede  

 fortegnelse over redskaber, der anvendes i forretningen og indsende en kopi  

 heraf til Teknologistyrelsen.
 Stk. 2.  Den i § 13, stk. 3, omhandlede pligt til  

 angivelse af absolut brugstolerance træder i kraft ved meddelelse fra Statens  

 Metrologiråd, dog senest 1. juli 1984.
§ 22.  Denne bekendtgørelse træder i kraft dagen efter  

 bekendtgørelsen i Lovtidende.
Samtidig ophæves:
 - Handelsministeriets bekendtgørelse nr. 398 af 2. december 1966 om  

 statsautoriserede vejere og målere med senere ændringer.
 - Industriministeriets bekendtgørelse af 8. december 1980 § 2 om afgift  

 for beskikkelse.
 - Handelsministeriets bekendtgørelse nr. 177 af 3. maj 1977 § 1, nr. 1, om  

 fravigelse af indfødsrets- og bopælskravet.
 - Handelsministeriets bekendtgørelse nr. 218 af 23. april 1974 om takster  

 for justering af redskaber.
 § 23.  De med henvisning til den tidligere  

 bekendtgørelse udstedte beskikkelser vedbliver at have gyldighed, indtil de  

 udløber, ændres eller tilbagekaldes i medfør af denne bekendtgørelse.
