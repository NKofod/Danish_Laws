 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 På grundlag af oplysninger modtaget gennem statskonsulenten for Canada i  

 forbindelse med konkrete sager meddeles følgende vedrørende udfyldelse af  

 certifikater:
 1. Containernummer.
 I en sag, hvor importkontrolinspektøren stillede krav om containernummer  

 anført på certifikatet, har de canadiske myndigheder oplyst, at et sådant  

 krav formelt ikke findes, men at man kan anbefale, at nummeret anføres sammen  

 med One-seal-nummeret.
 2. Varebetegnelse.
 Den varebetegnelse, som anføres på certifikatet, skal være i nøje  

 overensstemmelse med den varebetegnelse, som er angivet på kartonerne, og som  

 igen skal svare nøjagtigt til den varebetegnelse, som er angivet ved  

 ansøgning om etiket-godkendelse.
 3. Produktkoder.
 I rubrikken »Kind of product« må ikke anføres produktkoder eller  

 andet, som ikke er en del af varebetegnelsen, jfr. punkt 2.
 Produktkoder kan, såfremt de er gengivet på emballagen, anføres som  

 »Shipping marks« og ellers på et sted på certifikatet, hvor de ikke  

 kan tillægges en bestemt betydning, f.eks. oven over certifikatets  

 »hovede«.
 P.V.V.
