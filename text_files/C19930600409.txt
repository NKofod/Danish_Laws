INDHOLD CIRKULÆRE Generelle bemærkninger ORGANISATIONSAFTALE GENERELLE BEMÆRKNINGER Finansministeriet og Dansk Funktionærforbund har den 29. december 1992  

 indgået medfølgende organisationsaftale for plantekontrollører ved  

 Plantedirektoratet.
Organisationsaftalen udgør sammen med StK-fællesoverenskomsten af 24.  

 april 1991 det samlede overenskomstgrundlag. (* 2) Den hidtidige overenskomst af 15. november 1989 for plantekontrollører ved  

 Plantedirektoratet (cirk. af 15. november 1989, APD.nr. 117/89) ophæves  

 herved.
Finansministeriet Administrations- og Personaledepartementet Den 22. januar 1993 P.M.V.
 E.B.
Inga Mørkegaard ORGANISATIONSAFTALE FOR PLANTEKONTROLLØRER VED PLANTEDIREKTORATET Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens område Organisationsaftalen omfatter plantekontrollører ansat ved  

 Plantedirektoratet.
§ 2.  Løn Plantekontrollører aflønnes svarende til nedennævnte skalatrin  

 (stedtillægssats III):
10. og flg. år 28 § 3.  Løn for deltidsansatte For plantekontrollører med nedsat arbejdstid reduceres lønnen i forhold  

 til den nedsatte arbejdstid.
§ 4.  Arbejdsbestemte tillæg Til koordinerende plantekontrollører ydes et tillæg på 1.500 kr. pr. måned  

 (okt. 1984-niveau). Tillægget reguleres som tjenestemændenes særlige tillæg.
 Såfremt der i perioden måtte være behov for mere end 9 koordinatorer, ydes  

 tillægget af lokallønsmidler.
§ 5.  Godtgørelse i forbindelse med tjenesterejser Såfremt tjenesterejser i Danmark medfører merudgifter, kan godtgørelse  

 ydes tilsynets kontrollører under tjenesterejser inden for pågældendes  

 respektive distrikt, såfremt rejsen strækker sig ud over 8 km og medfører et  

 fravær på mindst 5 timer, jf. lokalaftale herom.
 Der henvises til cirkulære af 1. november 1991 om aftale om  

 tjenesterejser.
 § 6.  Arbejdstid mv.
 Den månedlige arbejdstid er på 160,33 timer.
§ 7.  Deltid Plantekontrollører kan ansættes på deltid.
§ 8.  Overarbejde Den daglige arbejdstid lægges mellem kl. 07.00 og kl. 17.00.
a.
For overarbejde ydes for de første 2 timer et tillæg på 50 pct.
For de  

 øvrige timer 100 pct.
b.
For overarbejde, der ikke er i forbindelse med normal arbejdstid på  

 hverdage, ydes der betaling for minimum 3 timer.
For overarbejde på lørdage,  

 søn- og helligdage ydes der betaling for minimum 4 timer.
c.
Varslet for arbejde, der ligger i tidsrummet kl. 22.00 til 06.00, er 72  

 timer.
d.
Varslet for arbejde på lørdage, søn- og helligdage skal gives inden kl.  

 09.00 sidste hverdag før.
e.
Med hensyn til udbetaling af godtgørelse for overarbejde og/eller  

 afvikling af afspadsering gælder § 20, stk. 1 til 3, i tjenestemændenes  

 arbejdstidsaftale.
§ 9.  Orlov Tjenestefrihed uden løn kan gives i indtil 1 år ad gangen, dog højst 3 år.  

 Der garanteres ikke beskæftigelse før den planlagte orlovsperiodes udløb.
Det  

 påhviler ansættelsesmyndigheden at sikre, at der er en stilling ledig til den  

 pågældende på det pågældende tjenestested ved periodens udløb.
§ 10.  Supplerende flyttegodtgørelse Grundbeløbet for supplerende flyttegodtgørelse udgør 1.750 kr. (okt.  

 1975-niveau) og reguleres efter reglerne for tjenestemænd.
§ 11.  Uddannelse Nyansatte plantekontrollører gennemgår i løbet af det første ansættelsesår  

 et 6 ugers introduktionsprogram.
 Stk. 2. Tilsynet har pligt til ved såvel eksterne som ved interne  

 uddannelsesaktiviteter at sørge for løbende ajourføring af  

 plantekontrollørernes faglige kvalifikationer.
§ 12.  Løs arbejdskraft På lokalkontoret, hvor det påtænkes at ansætte løs arbejdskraft, drøftes  

 dette med plantekontrollørerne.
§ 13.  Ikrafttræden og opsigelse Organisationsaftalen har virkning fra 1. april 1991 og kan af parterne  

 op-siges skriftligt med 3 måneders varsel til en 31 marts - dog tidligst 31.  

 marts 1993.
København, den 29. december 1992 Dansk Funktionærforbund  

 Finansministeriet P.M.V.
