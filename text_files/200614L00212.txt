Betænkning afgivet af Udvalget for Udlændinge- og  

 Integrationspolitik den 12. december 2006 Betænkning over Forslag til lov om ændring af  

 integrationsloven og lov om  

  

 danskuddannelse til voksne udlændinge m.fl.  


  

 (Reform af integrationslovens finansieringssystem og  

 omlægning af finansieringen af  

  

 danskuddannelse til udlændinge, der ikke er omfattet af integrationsloven  

 m.v.) [af  

 integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 27. oktober 2006. Lovforslaget blev efter 1. behandling  

 henvist  

 til behandling i Integrationsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og den 4. oktober 2006 sendte integrationsministeren de indkomne  

 høringssvar og et notat herom til udvalget.
Spørgsmål Udvalget har stillet 4 spørgsmål til integrationsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret.
Socialdemokratiets, Det  

 Radikale Venstres og Socialistisk Folkepartis medlemmer af udvalget kan  

 tilslutte sig lovforslaget, herunder at det har til formål at fremme  

 kommunernes incitament til at gøre en aktiv indsats for at integrere  

 flygtninge  

 i vores samfund.
Vi kan også i høj grad støtte den forenkling af  

 finansieringssystemet, som lovforslaget lægger op til.
For  

 Socialdemokratiet, Det Radikale Venstre og Socialistisk Folkeparti er  

 det  

 imidlertid afgørende, at den ændrede refusionsprocent ikke indebærer, at  

 færre  

 økonomisk trængte personer vil kunne modtage »hjælp i særlige tilfælde«, da  

 dette vil kunne medføre større fattigdom frem for bedre integration.
Det er  

 ligeledes af afgørende betydning, at vedtagelsen af lovforslaget ikke  

 betyder, at der bliver færre start- og kontanthjælpsmodtagere,  

 som deltager i danskundervisningen.
 Et  

  

 mindretal  

  

 i udvalget (EL) indstiller lovforslaget til  

  

 forkastelse  

  

 ved 3. behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Anne‑Mette Winther Christiansen (V)  

  

  fmd.  

  

 Kristian Pihl Lorentzen (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Lotte Bundsgaard (S)  

  

  nfmd.  

  

 Bjørn Medom Nielsen (S)   

 Troels Ravn (S)   

 Rasmus Prehn (S)   

 Simon Emil Ammitzbøll (RV)   

 Morten Østergaard (RV)   

 Steen Gade (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 16 Bilagsnr.
Titel 1 Høringssvar og høringsnotat, fra integrationsministeren 2 Udkast til tidsplan for L 16 3 Endelig tidsplan for L 16 4 1. udkast til betænkning Oversigt over spørgsmål og svar vedrørende L 16 Spm. nr.
Titel 1 Spm. om, hvor mange personer der modtager hjælp i særlige  

 tilfælde efter de nugældende refusionsregler, til integrationsministeren, og  

 ministerens svar herpå 2 Spm., om færre vil modtage »hjælp i særlige tilfælde« ved  

 en ændret refusionssats, til integrationsministeren, og ministerens svar  

 herpå 3 Spm. om sammenhængen mellem nugældende refusionsregler og  

 de foreslåede regler for mennesker i introduktionsperioden, til  

 integrationsministeren,  

 og ministerens svar herpå 4 Spm. om ministeren vurderer, at der ved en lovændring vil  

 blive færre eller flere start- og kontanthjælpsmodtagere, der deltager i  

 danskundervisningen, jf. lovforslagets punkt 4.8.2, til  

 integrationsministeren, og ministerens svar herpå Bilag 2 To af udvalgets spørgsmål til  

 integrationsministeren og dennes svar herpå Spørgsmålet og integrationsministeren svar herpå er optrykt  

 efter ønske S, RV og SF.
 Spørgsmål 2:
 Ministeren bedes vurdere  

 om færre vil modtage »hjælp i særlige tilfælde« ved en ændret refu-sionssats.
 Svar:
Den foreslåede refusionsprocent på kommunernes udgifter til  

 hjælp i særlige tilfælde svarer til den refusionsprocent, som vil gælde  

 kommunernes udgifter til introduktionsydelse og introduktionsprogrammer, og  

 som  

 i dag gælder i lov om en aktiv socialpolitik.
Samlet vil dette betyde en  

 væsentlig  

 forenkling for kommunerne, da de fremover alene skal operere med en  

 refusionsprocent  

 på integrationslovens område.
 Det er næppe sandsynligt, at færre personer vil modtage hjælp i  

 særlige tilfælde som følge af en nedsættelse af refusionsprocenten fra 75  

 pct.  

 til 50 pct.
 Først og fremmest foretages der ingen ændring i forhold til,  

 hvornår og på hvilke betingelser kommunerne kan yde hjælp i særlige tilfælde.
Dernæst er der forholdsvis få personer på landsplan, der  

 modtager hjælp i særlige tilfælde efter integrationsloven.
Det betyder, at  

 den  

 enkelte kommunes udgifter til hjælp i særlige tilfælde til personer omfattet  

 af  

 integrationsloven er forholdsvis små, hvorfor jeg ikke kan tro, at kommunerne  

 vil lade den lavere refusionsprocent betyde, at færre vil modtage hjælp i  

 særlige  

 tilfælde.
 Spørgsmål 4:
Vurderer ministeren, at der ved en lovændring vil blive færre  

 eller flere start- og kontanthjælpsmodtagere, der deltager i  

 danskundervisningen, jf. lovforslagets punkt 4.8.2, hvorefter det foreslås,  

 at  

 de kommunale udgifter til aktivering for fremtiden alene vil blive refunderet  

 af staten efter reglerne om en aktiv beskæftigelsesindsats på lige fod med  

 kommunens øvrige tilbud? Svar:
Nyankomne udlændinge, der er omfattet af integrationsloven, vil  

 modtage danskuddannelse og aktivering de første tre år, de opholder sig i  

 Danmark.
Den foreslåede ændring af integrationslovens finansieringsregler vil  

 ikke medføre en ændring af kommunernes forpligtelse til at tilbyde  

 danskuddannelse  

 og aktivering til nyankomne udlændinge.
For så vidt angår ledige udlændinge, som har været i Danmark i  

 mere end tre år, vil kommunerne fortsat kunne tilbyde danskuddannelse, og  

 kommunernes udgifter hertil vil blive refunderet efter reglerne i lov om en  

 aktiv beskæftigelsesindsats.
Der ydes her 50 procents refusion svarende til  

 den  

 foreslåede refusionsprocent i integrationsloven.
 De forslåede ændringer af integrationslovens finansieringsregler  

 ændrer ikke ved refusionsreglerne i lov om en aktiv beskæftigelsesindsats.
