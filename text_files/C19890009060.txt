Direktoratet har i bekendtgørelse nr. 461 af 27. juni 1989 fastsat regler  

 om supplerende (nedsatte) dagpenge til et arbejdsløshedskassemedlem, der er  

 lønmodtager og har nedsat arbejdstid.
Til brug herfor har direktoratet  

 udarbejdet denne vejledning.
 Retten til at få supplerende dagpenge efter denne bekendtgørelses regler  

 skal ses i sammenhæng med de øvrige regelsæt, fx reglerne om et  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed og arbejdes og indtægters betydning for  

 arbejdsløshedsdagpengenes størrelse.
 Til § 1, stk. 4.
Når et fuldt ledigt medlem enten har lønnet bibeskæftigelse eller  

 bibeskæftigelse ved selvstændig virksomhed, får medlemmet fulde dagpenge med  

 fradrag af timerne fra bibeskæftigelsen.
Medlemmet anses derfor ikke for at  

 arbejde på nedsat tid.
 Til § 2, stk. 1.
 I forbindelse med de overenskomstmæsssige nedsættelser af den ugentlige  

 arbejdstid har direktoratet teknisk-administrativt fastsat, at  

 arbejdstidsnedsættelsen til 38 timer pr. uge har virkning fra den 1. januar  

 1989.
 Til § 3.
 Anvendelsen af medlemmernes egne oplysninger (tro- og loveoplysninger) om  

 beskæftigelsens omfang ved beregningen af supplerende dagpenge bygger på en  

 forudsætning om, at oplysningerne kan efterkontrolleres hos 3. mand  

 (arbejdsgiveren).
 Det vil sige, at arbejdsgiveren skal kunne afgive oplysninger om  

 beskæftigelsens omfang.
 I de tilfælde hvor dette imidlertid ikke er muligt, skal indtægten  

 omregnes til timer.
 Der bør i den forbindelse lægges afgørende vægt på, om det i forbindelse  

 med den indgåede arbejdsaftale er et naturligt element, at arbejdsgiveren,  

 eller den der er bemyndiget hertil, kan kontrollere arbejdets udførelse.
 Noget sådant vil typisk være tilfældet i situationer, hvor beskæftigelsen  

 udføres på virksomheden eller på en af arbejdsgiveren anvist arbejdsplads  

 under ledelse af en arbejdsgiverrepræsentant.
 I henhold til tidligere praksis anvendes omregning på free-lance  

 beskæftigede, visse former for konsulentvirksomhed og lignende.
 Der er ikke med formuleringen af § 3 søgt at ændre på denne praksis.
 Til § 4, stk. 1.
Bestemmelsen omfatter personer, der arbejder på fast ugentlig nedsat  

 arbejdstid.
Det vil sige, både medlemmer der fx arbejder 20 timer pr. uge fx  

 med frigørelsesattest, og medlemmer der fx er garanteret en mindste  

 gennemsnitlig ugentlig arbejdstid, herunder med varierende ugentlig  

 arbejdstid.
 Arbejder et medlem i en fast turnusordning fx 38 timer i den første uge og  

 0 timer i den anden uge, tæller begge uger med i 78-ugers-perioden.
 Et medlem, der har haft 26 ugers arbejde med mere end 30 timer pr. uge  

 inden for 12 måneder efter at have modtaget supplerende dagpenge i 78 uger,  

 kan igen få supplerende dagpenge i 78 uger.
 Modtager medlemmet imidlertid supplerende dagpenge i den 78. uge efter at  

 have arbejdet i 26 uger med mere end 30 timer pr. uge, skal medlemmet for  

 igen at have ret til supplerende dagpenge have 26 ugers arbejde med mere end  

 30 timer pr. uge.
 Til § 4, stk. 4.
 Bestemmelsen indbærer, at løsarbejdere, fx havnearbejdere og visse løst  

 ansatte grupper inden for fiskeindustri, tjenerfaget, musikere m.fl., ikke  

 omfattes af stk. 1.
 Bestemmelsen i nr. 1, om, at medlemmet skal have været beskæftiget hos  

 flere arbejdsgivere, indebærer, at et medlem fx ikke kan arbejde på flere  

 kommunale skoler eller kommunale plejehjem inden for samme kommune uden at  

 blive omfattet af tidsbegrænsningen.
 Til § 6, stk. 2.
Hvis fx en underviser får vederlag for forberedelse, skal  

 forberedelsestiden medføre fradrag i dagpengene på samme måde som den  

 egentlige undervisningstid.
Dagpengekortet skal derfor belægges med såvel  

 undervisningstimerne som de timer, vederlaget for forberedelsen udgør, når  

 vederlaget er omregnet efter den omregningsfaktor, der er fastsat i henhold  

 til den overenskomst, som medlemmet er omfattet af.
 Til § 6, stk. 3.
 For et fuldtidsforsikret medlem skal dagpengekortet belægges med det  

 omregnede antal arbejdstimer, hvis medlemmets nettoindtægt omregnet til  

 arbejdstimer giver et større antal arbejdstimer end 7,6/6,3 timer pr.  

 arbejdsdag.
Hvis fx en fisker har haft 4 fiskedage/havdage i en uge, belægges  

 dagpengekortet som minimum med 6,3 timer på hver fiskedag/havdag.
Da  

 medlemmets arbejdstid ikke kan kontrolleres, skal medlemmets nettoindtægt  

 omregnes til arbejdstimer.
Svarer medlemmets omregnede lønindtægt denne uge  

 til 32 arbejdstimer, skal medlemmets dagpengekort belægges med 8 timer på  

 hver af de 4 fiskedage/havdage i ugen.
 Hvis fx et medlem, der sælger avisabonnementer telefonisk fra sin bopæl,  

 er provisionslønnet med en aftalt og af arbejdsgiveren dokumenteret  

 (skriftlig) fast arbejdstid på 4 timer 5 dage om ugen, skal medlemmets  

 dagpengekort belægges med 4 timer hver arbejdsdag.
 Til § 7.
 Modtager et medlem løn under sygdom for et større antal timer end 7,6, fx  

 i kraft af at medlemmet er ansat til 9 timers arbejde lørdag og 9 timers  

 arbejde søndag, skal medlemmets dagpengekort belægges med det antal timer,  

 der udbetales løn for under sygdom.
 Til § 8.
Et medlem, der holder ferie eller modtager efterløn, får i henhold til  

 gældende regler udbetalt feriegodtgørelse/feriedagpenge eller efterløn for 6  

 dage, hvor hver enkelt dags udbetaling udgør 6,3 timer.
Dagpengekortet  

 belægges derfor på sådanne dage med 6,3 timer.
 Til § 9.
 Et medlem, der er ansat hos 2 arbejdsgivere og opfylder  

 beskæftigelseskravet hos begge, vil ved hjemsendelse eller afskedigelse fra  

 begge arbejdsgivere samme dag kunne få udbetalt en dagpengegodtgørelse fra  

 begge arbejdsgivere i alt svarende til mere end dagpenge for 6,3 timer.
 Selv om medlemmet har fået udbetalt en dagpengegodtgørelse for samme dag  

 fra flere arbejdsgivere, kan dagpengekortet dog maksimalt belægges med 6,3  

 timer pr. 1. ledighedsdag.
Et medlem arbejder fx i 7,6 timer både hos arbejdsgiver A og arbejdsgiver  

 B om mandagen i uge 3, det vil sige i alt 15,2 timer.
Medlemmets dagpengekort  

 skal denne mandag belægges med medlemmets arbejdstimer, det vil sige med 15,2  

 timer.
 Medlemmet opsiges hos begge arbejdsgivere om mandagen til fratrædelse  

 samme dag.
Medlemmet har i de sidste 4 uger arbejdet således, at arbejdsgiver A skal  

 betale en dagpengegodtgørelse for 5 timer (omregnet til 4 belægningstimer),  

 og arbejdsgiver B skal betale en dagpengegodtgørelse for 6 timer (omregnet  

 til 4,8 belægningstimer). Medlemmet modtager derfor i alt dagpengegodtgørelse  

 for 11 timer eller 8,8 omregnede belægningstimer.
Medlemmets dagpengekort  

 skal dog kun belægges med 6,3 timer for tirsdagen.
 Dagpengegodtgørelsen skal omregnes med den angivne faktor, hvis medlemmet  

 er hjemsendt og får dækning for dele af en dag, eller hvis medlemmet arbejder  

 på mindre end fuld sædvanlig arbejdstid og dermed får udbetalt en  

 dagpengegodtgørelse i forhold til det antal timer, medlemmet var ansat til,  

 det vil sige mindre end 7,6 timer pr. dag.
 Den tekniske belægning for dagpengegodtgørelsen skal anføres på  

 dagpengekortet ud for medlemmets 1. ordinære arbejdsdag.
 Arbejder et medlem normalt i en 5-dages-uge fra mandag til og med fredag,  

 og ophører medlemmet i arbejdet fredag, skal dagpengekortet teknisk belægges  

 med 6,3 timer den 1. ordinære arbejdsdag, det vil sige den følgende mandag  

 for en udbetalt dagpengegodtgørelse.
 Skal et medlem fx en tjener eller en fisker normalt stå til rådighed for  

 en 7-dages-uge, således at dagpengekortet i tilfælde af sygdom, fri for egen  

 regning m.v. teknisk skal belægges alle ugens dage, skal den tekniske  

 belægning for dagpengegodtgørelse i tilfælde af arbejdsophør en fredag eller  

 en lørdag ske henholdsvis lørdag eller søndag.
 Til § 14.
 Et medlem kan få supplerende dagpenge med den individuelle sats, hvis der  

 f.eks. kun sker fradrag i dagpengene som følge af timeoverførsel,  

 bibeskæftigelse, dagpengegodtgørelse fra arbejdsgiveren for 1. ledighedsdag,  

 ferie, sygdom, borgerligt ombud eller aktiviteter, der udføres i det  

 offentliges interesse.
 Et medlem anses for at have bibeskæftigelse i relation til denne  

 bekendtgørelse, når arbejdet er af meget ringe omfang og af en sådan  

 karakter, at det ikke vil kunne udbydes som hovedbeskæftigelse.
 Ved bibeskæftigelse er der i første række tænkt på fx arbejde som  

 fritidsvicevært, kirkesanger, frivillig brandmand eller borgerligt ombud.
 Det er således ikke afgørende, om det konkrete arbejde kan udbydes som  

 fuldtidsbeskæftigelse, men om arbejdet efter sin karakter, herunder omfang,  

 normalt kan anses som hovedbeskæftigelse.
 Et medlem, der alene har bibeskæftigelse med selvstændig virksomhed, der  

 medfører fradrag i dagpengene, skal have udbetalt dagpenge med den  

 individuelle sats.
 Til §§ 15 og 16.
 Den ugentlige arbejdstidsnedsættelse til 38 timer pr. uge har  

 teknisk-administrativt virkning fra den 1. januar 1989, jf. bemærkningerne  

 til § 2, stk. 1.
 Har et medlem arbejdet mandag, tirsdag og onsdag i en uge (7,6 timer x 3)  

 og fået udbetalt en dagpengegodtgørelse om torsdagen (6,3 timer), vil  

 medlemmet på grund af mindsteudbetalingsreglen ikke kunne få  

 arbejdsløshedsdagpenge for fredagen, da medlemmet har mindre end 9 timers  

 ledighed i ugen.
 Har et deltidsforsikret medlem hidtil arbejdet 28 timer pr. uge, og får  

 medlemmet herefter en beskæftigelse på 24 timer pr. uge, vil medlemmet ikke  

 kunne få supplerende dagpenge, idet nedgangen på 4 timer er mindre end 1/4 af  

 den gennemsnitlige ugentlige arbejdstid før ledigheden.
 Hvis medlemmets arbejdstid bliver nedsat til 21 timer, vil medlemmet kunne  

 få supplerende dagpenge, idet nedgangen på 7 timer netop svarer til 1/4 af  

 medlemmets tidligere gennemsnitlige ugentlige arbejdstid.
 For at sikre at fuldtidsforsikrede medlemmer i visse situationer kan få  

 supplerende dagpenge i tilfælde af een dags ledighed, er der fastsat særlige  

 mindsteudbetalingsregler på henholdsvis 7,6 timer og 6,3 timer pr. uge for  

 disse medlemmer.
 Tilsvarende er der i de samme situationer fastsat særlige  

 mindsteudbetalingsregler for deltidsforsikrede medlemmer.
 Et fuldtidsforsikret medlem, der overgår til efterløn en tirsdag, skal  

 have dagpengekortet belagt med 6,3 timer tirsdag, onsdag, torsdag, fredag og  

 lørdag, jf. § 8. Medlemmet vil som følge af den særlige  

 mindsteudbetalingsregel i § 15, stk. 2, kunne få supplerende dagpenge for  

 mandagen, idet der i ugen er mindst 6,3 timers ledighed.
Et fuldtidsforsikret medlem, der er syg i ugens 2 første dage, skal have  

 dagpengekortet belagt med 2 x 7,6 timer.
Er medlemmet på kursus og får  

 kursusgodtgørelse i de næste 2 dage i ugen, belægges dagpengekortet for disse  

 dage med 2 x 7,6 timer.
Medlemmet vil som følge af den særlige  

 mindsteudbetalingsregel i § 15, stk. 3, kunne få supplerende dagpenge for  

 fredagen, idet der i ugen er mindst 7,6 timers ledighed.
Et fuldtidsforsikret medlem, der i henhold til en overenskomst eller i  

 henhold til en ansættelsesaftale, hvis medlemmet ikke er omfattet af en  

 overenskomst, arbejder 6 dage i en uge ,skal i tilfælde af sygdom i ugens 5  

 første dage have dagpengekortet belagt med 5 x 6,3 timer.
Medlemmet vil som  

 følge af den særlige mindsteudbetalingsregel i § 15, stk. 4, kunne få  

 supplerende dagpenge for lørdagen, idet der i ugen er mindst 6,3 timers  

 ledighed.
 Til § 17.
 Når arbejdsgiverens forpligtelse til at udbetale en dagpengegodtgørelse  

 for 1. ledighedsdag efter overgangsbestemmelserne til samme medlem er  

 bortfaldet, skal arbejdsgiveren over for medlemmet skriftligt oplyse på  

 hvilke dage og for hvilke tidspunkter, medlemmet har modtaget en  

 dagpengegodtgørelse.
 Erklæringen skal underskrives af medlemmet og arbejdsgiveren og af  

 medlemmet gives til arbejdsløshedskassen.
 Erklæringen er dokumentation for, at arbejdsgiveren har opfyldt  

 arbejdsløshedsforsikringslovens forpligtelse til at betale medlemmet en  

 dagpengegodtgørelse for 1. ledighedsdag.
 Hvis arbejdsløshedskassen kan konstatere, at dagpengekortet/kortene af  

 medlemmet er blevet teknisk belagt, og at arbejdsløshedskassen derfor har  

 tilbageholdt dagpenge svarende til det antal 1. ledighedsdage, som det  

 forudsættes i arbejdsløshedsforsikringsloven, at arbejdsgiveren skal betale  

 til det samme medlem, kan arbejdsløshedskassen dog genoptage udbetalingen af  

 dagpenge til medlemmet for 1. ledighedsdag, hvis de almindelige betingelser  

 herfor er opfyldt, selv om erklæringen endnu ikke er givet til  

 arbejdsløshedskassen.
 Hvis medlemmet på grund af uoverensstemmelse med arbejdsgiveren om dennes  

 forpligtelse til at betale en dagpengegodtgørelse ikke har modtaget  

 dagpengegodtgørelsen, men medlemmets dagpengekort af arbejdsløshedskassen er  

 blevet teknisk belagt for det antal 1. ledighedsdage, som det forudsættes i  

 arbejdsløshedsforsikringsloven, at arbejdsgiveren skal betale til det samme  

 medlem, kan arbejdsløshedskassen dog også genoptage udbetalingen af dagpenge  

 til medlemmet for 1. ledighedsdag, hvis de almindelige betingelser herfor er  

 opfyldt.
 Er arbejdsgiveren ikke forpligtet til at betale en dagpengegodtgørelse for  

 1. ledighedsdag, kan medlemmet få dagpenge fra arbejdsløshedskassen ved  

 ledighedens start, hvis de almindelige betingelser for at få dagpenge er  

 opfyldt.
 Til § 18.
 Det er en betingelse for udbetaling af dagpenge for en eller flere  

 søgnehelligdage, at medlemmet har været ledig i en normal arbejdsuge før  

 helligdagene, og at ledigheden ikke skyldes arbejdsfordeling eller  

 virksomhedslukning på grund af ferie.
 Hvis medlemmet under ledigheden er syg, holder ferie eller deltager i  

 kursus, betragtes medlemmet alligevel i denne forbindelse som ledig.
Eksempel: ugedage T O T F L S M T O Beskæf- tigelse A G L L O O L L SH A = arbejde L = ledighed SH = søgnehelligdag G = dagpengegodtgørelse for 1. ledighedsdag Medlemmet har været ledig en uge før søgnehelligdagen og vil derfor være  

 berettiget til dagpenge.
 Søgnehelligdage ved jul og påske betragtes som en helhed, således at  

 betingelserne for udbetaling af dagpenge for disse dage skal være opfyldt før  

 den første søgnehelligdag.
 Udbetaling af en opsparet søgnehelligdagsbetaling er uden betydning for  

 retten til dagpenge for søgnehelligdage.
 Det er også uden betydning, at medlemmet har fået en dagpengegodtgørelse  

 fra arbejdsgiveren for 1. ledighedsdag, hvis medlemmet i øvrigt opfylder  

 betingelsen om ledighed i en uge forud for søgnehelligdagene.
 Til § 20.
 Et medlem er ledig på grund af vejrlig, hvis medlemmets arbejde indstilles  

 eller ikke kommer i gang som følge af dårligt vejr.
 Arbejdsstandsning, som fx skyldes varme eller omfatter medlemmer, der er  

 beskæftigede indendørs, vil som følge heraf ikke kunne betragtes som  

 vejrligsledighed.
 Et medlem er ledig på grund af materialemangel, hvis medlemmet enten  

 bliver på arbejdspladsen og venter på materialer eller bliver hjemsendt,  

 fordi arbejdsgiveren i henhold til overenskomst eller faglig kutyme har ret  

 til at indstille arbejdet som følge af materialemangel.
 Medlemmer, som forgæves giver møde på arbejdspladsen og modtager  

 erstatning for indtil 2 timer, skal ikke have dagpengekortet belagt for disse  

 timer, hvis arbejdet ikke kan igangsættes, og der straks ved arbejdstidens  

 begyndelse sker hjemsendelse (eller ansættelse ikke finder sted).
Det er ikke et ubetinget krav, at et medlem skal møde på arbejdspladsen  

 hver dag, når medlemmet er hjemsendt på grund af vejrlig.
Arbejdsgiveren kan  

 på forhånd tilkendegive, at medlemmet ikke skal møde på arbejdet næste dag,  

 medmindre arbejdet kan genoptages.
Attestationen kan således gives  

 efterfølgende, men den skal altid foreligge, inden dagpengekortet afleveres  

 til arbejdsløshedskassen.
 Tilsvarende gælder ved hjemsendelser på grund af materialemangel.
 Der kan ikke udbetales dagpenge for vejrligsdage i forbindelse med  

 arbejde, der udføres uden for landets grænser, medmindre der arbejdes for en  

 dansk arbejdsgiver, og medlemmet hver dag efter arbejdstids ophør vender  

 tilbage til sin bopæl i Danmark.
Et medlem kan ikke få dagpenge i en hjemsendelsesperiode på grund af  

 vejrlig eller materialemangel, når medlemmet i henhold til overenskomst,  

 arbejdsaftale, kutyme m.v. har ret til løn eller arbejdsvederlag i  

 hjemsendelsesperioden.
Det er uden betydning, om vederlaget rent faktisk  

 udbetales.
 Medlemmet kan heller ikke få dagpenge, hvis medlemmets arbejdsgiver har  

 fraskrevet sig muligheden for at hjemsende medlemmet uden løn på grund af  

 vejrlig/materialemangel.
 Det samme gælder, hvis medlemmet er ansat i en akkordopgave, hvor der er  

 aftale om udførelse af et bestemt stykke arbejde til en på forhånd aftalt  

 betaling for en bestemt afgrænset tidsperiode, og medlemmet har forpligtet  

 sig til at færdiggøre arbejdet.
 Til § 21.
Under arbejdsfordeling nedsættes den overenskomstmæssige arbejdstid i en  

 begrænset periode, uden at de pågældende medarbejdere er afskedigede.
En  

 arbejdsfordeling er bl.a. karakteristisk ved, at medarbejderne i hele  

 perioder fortsat er ansat i virksomheden, også selv om ordningen medfører en  

 samlet lukning i et antal uger.
 Formålet med en arbejdsfordeling er at undgå afskedigelser i den periode,  

 som arbejdsfordelingen er aftalt for.
Hvis en arbejdsfordeling er aftalt i strid med bekendtgørelsens regler,  

 kan de pågældende medlemmer ikke få supplerende dagpenge i den periode,  

 arbejdsfordelingen er aftalt for.
Da en arbejdsfordeling er en ændring af  

 ansættelsesforholdet, kan dagpengeretten for et medlem, der har et  

 individuelt varsel ved sådanne ændringer, tidligst indtræde, når varslet er  

 udløbet.
Anmeldelsen af en arbejdsfordeling skal foretages på en af  

 Arbejdsdirektøren godkendt blanket og skal indeholde oplysninger om de af  

 arbejdsfordelingen omfattede medarbejdere med angivelse af navn, personnummer  

 samt hvilken arbejdsløshedskasse, medarbejderne er medlem af.
Kopi af  

 anmeldelsen sendes af Arbejdsformidlingen til den eller de berørte  

 arbejdsløshedskasser.
I særlige tilfælde kan et medlem få supplerende dagpenge, selv om en  

 arbejdsfordeling ikke omfatter en hel virksomhed, men kun en del heraf.
Når  

 der foreligger særlige driftsmæssige eller faglige grunde, og der i øvrigt er  

 enighed om arbejdsfordelingen, kan denne godkendes af Arbejdsmarkedsnævnet  

 efter de samme regler, som er nævnt ovenfor.
 Hvis en virksomhed med en godkendt arbejdsfordeling uforudset får et  

 kortvarigt behov for arbejdskraft, medregnes en sådan periode med mere  

 beskæftigelse end forudsat i arbejdsfordelingsperioden, medmindre  

 arbejdsfordelingen inden er afmeldt til Arbejdsformidlingen.
 Ved en afmelding skal det angives, om afbrydelsen af  

 arbejdsfordelingsordningen er af midlertidig karakter.
 Arbejdsgiverens udbetaling af en dagpengegodtgørelse for 1. ledighedsdag  

 ændrer ikke på bestemmelserne om arbejdsfordeling.
