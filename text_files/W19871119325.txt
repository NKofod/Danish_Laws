Ingen Faderen og moderen indgik i forbindelse med separation i 1984 aftale om  

 forhøjet børnebidrag, normalbidraget med tillæg af 100 %, i stedet for  

 betaling af hustrubidrag.
 Ved vilkårsforhandling i forbindelse med skilsmisse i oktober 1985 aftalte  

 forældrene, at faderen fra november 1985 og indtil børnenes fyldte 18. år  

 skulle betale normalbidraget med tillæg af 75 % til de 2 børns underhold, at  

 bidragene kun skulle kunne ændres i medfør af børnelovens § 17 og således, at  

 de forhøjede børnebidrag trådte i stedet for hustrubidrag.
 Faderen og moderens månedlige bruttoindtægter udgjorde på  

 aftaletidspunktet henholdsvis ca. 16.000 kr. og ca. 11.000 kr.
 Faderen ønskede senere bidragsaftalen ændret, hvilket statsamtet afslog i  

 juni 1987.
 Faderen klagede.
 På tidspunktet for Civilretsdirektoratets afgørelse havde faderen en årlig  

 indkomst på ca. 217.0 kr. og moderen havde en årlig indkomst på ca. 106.000  

 kr. og forventede en årlig indkomst på ca. 100.000 kr.
 Moderen oplyste til sagen, at hun i november 1985 havde indgået ægteskab  

 på ny.
 Civilretsdirektoratet lagde ved afgørelsen til grund, at aftalen om  

 forhøjet børnebidrag blev indgået i stedet for betaling af hustrubidrag, og  

 at betingelserne for at ændre aftalen om børnebidragene var opfyldt, idet  

 forudsætningen om, at moderen ville have haft krav på børnebidrag, var  

 bristet som følge af hendes indgåelse af ægteskab på ny, jf. herved  

 ægteskabslovens § 51, hvorefter et hustrubidrag bortfalder, når moderen har  

 indgået nyt ægteskab.
 Civilretsdirektoratet nedsatte herefter i overensstemmelse med de  

 vejledende retningslinier bidraget til normalbidraget med tillæg af 25 % til  

 hvert barns underhold med virkning fra statsamtets afgørelse.
 Afgørelsen blev tillagt tilbagevirkende kraft fra den første forfaldsdag  

 efter det tidspunkt, hvor statsamtets afgørelse om nedsættelse kunne have  

 foreligget, idet statsamtets afgørelse ansås at hvile på et urigtigt  

 grundlag, da der ikke var taget hensyn til, at moderen havde indgået nyt  

 ægteskab.
