Aktieemission - værdiansættelse Spørgsmål Svar Beskrivelse af  

 de faktiske forhold Sparekassen A,  

 der var en garantsparekasse, er netop blevet omdannet til aktieselskab på et  

 ekstraordinært repræsentantskabsmøde i marts 2007 efter bestemmelserne i lov  

 om  

 finansiel virksomhed (FIL) § 207. Efter omdannelsen drives  

 pengeinstitutvirksomheden nu i aktieselskabsform under navnet B A/S.
 B A/S ønskes herefter noteret på Københavns  

 Fondsbørs.
Baggrunden for omdannelsen er, at A  

 gennem de senere år har haft en betydelig vækst, og at ledelsen mener, at  

 aktieselskabsformen er mere tidssvarende og bedre egnet til at sikre en  

 konkurrencedygtig virksomhedsdrift.
Ledelsen vurderer endvidere, at den ny  

 selskabsform vil bidrage positivt til en fortsat ekspansiv udvikling af  

 sparekassen.
Dertil kommer, at aktieselskabsformen forventes at have en række  

 afledte fordele for både medarbejdere, kunder og garanter.
Endelig er  

 omdannelsen en nødvendig forudsætning for at kunne blive børsnoteret.
 Børsnoteringen ønskes blandt andet  

 gennemført for at give pengeinstituttet en større synlighed, ligesom ledelsen  

 har fundet det naturligt, at de garanter der vælger at konvertere deres  

 garantikapital til aktiekapital, dermed har et mere omsætteligt værdipapir  

 end,  

 hvis bankens aktier ikke var børsnoteret.
Ved en omdannelse lægges vægt på at  

 bevare tilknytningen til de nuværende garanter.
Det er ledelsens forventning,  

 at langt størsteparten af garanterne vil vælge ombytning til aktier for  

 derigennem at fastholde de fordele og den tilknytning til deres  

 pengeinstitut,  

 der følger af at være medejer.
Det er ledelsens vision, at  

 pengeinstituttet skal fortsætte som et selvstændigt og uafhængigt  

 pengeinstitut,  

 som bygger på sine lokale rødder og sin historie.
Derfor skal  

 pengeinstituttet  

 vedvarende deltage i lokalsamfundet og dets udvikling.
A ønskede inden omdannelsen fortsat at  

 optage nye garanter, og udviklede derfor løbende sit fordelsprogram for  

 garanterne.  

 For at sikre, at A også efter omdannelsen ville have den meget store bredde i  

 ejerkredsen, som de nuværende garanter repræsenterer, besluttede  

 repræsentantskabet dog den 14. juni 2006 at indføre en grænse for erhvervelse  

 af garantikapital på i alt DKK 100.000 pr. garant.
Denne grænse blev senere  

 yderligere reduceret - til DKK 3.000 pr. garant, da man vurderede at  

 tilstrømningen af nye garanter ellers ville blive for stor.
 Den 30. maj 2006 blev der indrykket  

 annonce i dagspressen om ekstraordinært repræsentantskabsmøde den 14. juni  

 2006  

 med henblik på omdannelse af A til aktieselskab.
 Den kommende omdannelse og  

 børsintroduktion af A blev omtalt i landsdækkende aviser oktober og december  

 2006 samt marts 2007.
Baggrundsinformation  

 om A's aktivitet og ledelse A er et all-round pengeinstitut, som  

 satser bredt på både private og erhvervskunder.
I långivningen tilstræbes en  

 passende spredning på kunder og brancher, således at der ikke er en  

 afhængighed  

 af bestemte grupper af engagementer.
I datterselskaberne C A/S og D A/S  

 drives henholdsvis ejendomsmæglervirksomhed og ydelse af forbrugslån.
A har i  

 2006 etableret et fondsmægleraktivitet i samarbejde med 4 partnere, og der  

 åbnes  

 fortsat nye filialer i større byer.
Garanterne har hvert 4. år valgt A's  

 repræsentantskab på ca. 40 personer, som har valgt 6 bestyrelsesmedlemmer.  

 Herudover havde sparekassen 3 medarbejdervalgte bestyrelsesmedlemmer.
Efter  

 omdannelsen til aktieselskab er repræsentantskabet nedlagt, og der er i  

 stedet  

 oprettet et aktionærråd bestående af personerne i det tidligere  

 repræsentantskab.
A's bestyrelse består også efter omdannelsen til B A/S af 9  

 personer.
Repræsentantskabet/bestyrelsen ansætter en direktør.
Formål med  

 omdannelsen og børsnoteringen Det er ønsket, at A skal opretholde en  

 fortsat høj vækst, og det har i denne forbindelse været ledelsens vurdering,  

 at  

 der er brug for den fleksibilitet, som aktieselskabsformen muliggør, herunder  

 ved at kunne tilbyde samarbejdspartnere ejerandel i A.
Aktieselskabsformen er  

 endvidere anerkendt i udlandet, hvilket forbedrer mulighederne for at agere  

 på  

 de internationale kapitalmarkeder og herved få enklere adgang til gunstige  

 vilkår for udenlandske lån.
 Børsnoteringen skal ses som et led i at  

 opnå en stærkere profilering og en løbende prissætning af aktierne for derved  

 at få markedets vurdering af sparekassens præstationer.
Omdannelsen har derimod ikke til hensigt  

 at muliggøre fusioner med andre pengeinstitutter.
Det er en del af A's  

 værdigrundlag at have tilstrækkelig styrke til at kunne fortsætte som  

 selvstændigt og uafhængigt pengeinstitut.
Ledelsen er dog åben over for  

 muligheden for at indfusionere mindre pengeinstitutter under A's koncept.
Omdannelsesmodel A's omdannelse til aktieselskab er sket  

 efter bestemmelserne herom i § 207 i lov om finansiel virksomhed (FIL):
 Sparekassen  

 fusioneres med et 100 pct. ejet datterselskab med sidstnævnte selskab som det  

 fortsættende selskab.
A er fusioneret med E A/S i maj 2006 og  

 har været uden aktivitet siden stiftelsen.
Fusionen er gennemført regnskabs-  

 og  

 skattemæssigt med virkning pr. 1. januar 2007. Finanstilsynet har givet  

 tilladelse  

 til, at fusionen regnskabsmæssigt sker efter  

 "sammenlægningsmetoden",  

 hvorved der ikke opstår goodwill som konsekvens af fusionen.  

 Dette er også i overensstemmelse med  

 de internationale regnskabsbestemmelser (IFRS).
 Beslutning om  

 omdannelsen træffes af sparekassens repræsentantskab.
 A's repræsentantskab har på møde i marts  

 2007 truffet beslutning om omdannelsen til aktieselskab.
Aktier i  

 aktieselskabet svarende til værdien af de indskudte aktiver efter fradrag af  

 sparekassens gæld, overdrages til en fond.
Fonden anses som erhvervsdrivende  

 fond.
 Der er stiftet en erhvervsdrivende fond  

 (Fonden for B), der har modtaget den fulde værdi for B A/S med fradrag af  

 garantikapitalen  

 - i form af samtlige aktier i B A/S.
 Garanterne i  

 sparekassen skal tilbydes efter eget valg enten en ombytning til markedskurs  

 af  

 deres garantbeviser til aktier i aktieselskabet eller kontant indløsning.
 I forbindelse med, at garanterne tilbydes  

 at ombytte garantbeviser til aktier i B A/S, forventes B A/S børsnoteret.
Økonomi- og  

 erhvervsministeren skal godkende fusionen Finanstilsynet har i marts 2007 godkendt  

 fusionen/omdannelsen af A til B A/S.
Tildeling  

 af aktier Størrelse  

 af aktieudstedelse - og fondens andel i forhold til garanternes andel A's egenkapital udgjorde pr. 31.  

 december 2006 X kr. mio., hvoraf garantikapitalen udgjorde 39 pct. og de  

 "frie reserver" udgjorde 61 pct.
I perioden fra 31. december 2006 til  

 tidspunktet for omdannelsen i marts 2007 blev garantikapitalen forøget med 28  

 mio. kr.
Efter omdannelsen har der ikke været mulighed for at indskyde  

 yderligere garantikapital.
 I henhold til lov om finansiel  

 virksomhed § 208 skal garanterne tilbydes at konvertere deres garantikapital  

 til aktier eller lade sig indfri kontant.
Tegningskursen er arbitrært fastsat -  

 alene med henblik på at lette konverteringen af garantikapital til  

 aktiekapital.
Tilsvarende er aktiernes stykstørrelse fastsat for at få en  

 begrænset markedsværdi af hver aktie.
 For at sikre, at tegningskurs afspejler  

 markedsværdien (således at garanterne de facto erhverver aktierne til  

 markedsværdi) kan man herefter fastlægge den samlede nominelle aktiekapital,  

 som B A/S skal have - idet der herved tages behørigt hensyn til  

 markedsværdien  

 af A.
 Garanterne og medarbejderne har  

 erhvervet aktierne til samme kurs pr. aktie.
 I henhold til B A/S's vedtægter (pkt.  

 10.2 og 10.3) gælder følgende stemmeretsbegrænsninger:
 Som følge af  

 stemmeretsbegrænsningerne har Fonden for B ikke bestemmende indflydelse  

 (Fonden  

 er ikke modervirksomhed for B A/S/der er ikke et koncernforhold). Dette er  

 bekræftet af Finanstilsynet.
 Det fremgår af prospektet, at der B A/S  

 bekendt ikke er indgået aktionæroverenskomster af nogen art omhandlende  

 aktionærers nuværende eller kommende aktiebesiddelser i B A/S.
Fastlæggelse  

 af markedsværdi og kurs / indre værdi A's ledelse har indhentet en anbefaling  

 fra et konsulentfirma på den kurs/indre værdi, der skal anvendes ved  

 fastlæggelse af A's markedsværdi.
Vurderingen efter nævnte rapport er, at  

 en kurs indre værdi efter børsnoteringens gennemførelse vil være 1,9. Til  

 brug  

 for tegningskursen inden børsnoteringen for garanterne og fonden, vil der  

 således skulle tages udgangspunkt i kurs/indre værdi 1,9. Ifølge rapporten  

 anbefales normalt en rabat mellem ca. 10-20 % til nye aktionærer i  

 forbindelse  

 med omdannelsen og den efterfølgende børsnotering.
Konsulentfirmaet anbefaler  

 dermed, at der sigtes mod en kurs / indre værdi på 1,57.
 Rådgiver har i øvrigt henvist til  

 rapporten og grundlaget for vurderingen for, at kurs indre værdi kan sættes  

 til  

 1,57.
Baggrunden for, at der ydes en rabat ved  

 tegning af de ikke-børsnoterede aktier er, at kursen skal være attraktiv for  

 at  

 sikre, at så mange garanter som muligt tegner aktier - også så der opnås den  

 krævede spredning ved en senere børsnotering.
Det skal fremhæves, at det ikke  

 er hensigten at tilføre garanter særlige fordele ved tildelingen af aktier,  

 idet en eventuel fordel ikke må ligge ud over, hvad der er almindeligt ved  

 nytegning/børsnotering af aktier på Københavns Fondsbørs.
 Finanstilsynet har i brev til  

 bestyrelsen og direktionen for A godkendt den fastlagte kurs 1,57 på indre  

 værdi med bl.a. følgende bemærkninger:
 "Finanstilsynet  

 har gennemgået [Konsulentfirmaets] analyse og kan konstatere, at  

[Konsulentfirmaet]  

 i analysen har udeladt de fire højest prissatte pengeinstitutter, når der  

 tages  

 udgangspunkt i K/I-værdien.
Det er Finanstilsynets vurdering, at  

 også de fire lavest prissatte pengeinstitutter kunne udgå af analysen, men  

 med  

 baggrund i A´s indtjeningsniveau, der ifølge [Konsulentfirmaet] har været  

 lavere end en række af de øvrige pengeinstitutter, har Finanstilsynet ikke  

 yderligere bemærkninger til, at værdiansættelsen af aktierne baseres på en  

 K/I-værdi på 1,57 ud fra de nuværende markedsforhold." Det er A's forventning, at langt hovedparten  

 af garanterne vil tage imod tilbuddet.
 Formålet med anmodningen om bindende  

 svar er at opnå sikkerhed for, at omdannelsen kan gennemføres uden  

 umiddelbare  

 skattemæssige konsekvenser for garanterne og for fonden.
Andel  

 der tilbydes til medarbejdere og ledelse samt begrundelse herfor A arbejder på en mulig etablering af et  

 optionsprogram for direktionen og nøglemedarbejdere.
Det pågældende program  

 vil  

 først blive etableret efter den forventede børsnotering.
I modsætning til den  

 sag som Skatterådet tidligere har taget stilling til, er der i A´s situation  

 ikke tale om at ledelsen får lov til at tegne aktier i forbindelse med  

 omdannelsen.
Optionsprogrammet er derfor ikke omfattet af nærværende  

 forespørgsel.
 Som nævnt ovenfor vil medarbejdernes  

 bonus vedrørende 2006 på DKK 2,5 mio. i stedet for at udbetales kontant,  

 blive  

 udbetalt i aktier i henhold til LL § 7A.
Spørgers  

 eventuelle opfattelse ifølge anmodning og bemærkninger til sagsfremstilling Ad spørgsmål 1 Omdannelsen af A vil ske i henhold til  

 fusionsskattelovens §  

 14 a.
Af stk. 5 i  

 nævnte bestemmelse fremgår, at:
 Stk. 5.  

  Aktier modtaget af garanter ved ombytning af deres garantbeviser til  

 aktier anses for anskaffet ved ombytningen for garantbevisets  

 indløsningsværdi.
Ovennævnte bestemmelse skal ses i lyset  

 af § 208, stk. 2, i lov om finansiel virksomhed.
Ifølge denne bestemmelse  

 skal  

 garanterne i sparekassen tilbydes enten en ombytning til markedskurs af deres  

 garantibeviser eller kontant indløsning.
Denne bestemmelse stiller således  

 krav  

 til at ombytningen af garantibeviser til aktier i bankaktieselskabet  

  

 skal  

  

 være på markedsvilkår.
Omdannelsen fra  

 sparekasse til bankaktieselskab er en lovbunden omstrukturering, dvs. den  

 skal  

 ske efter en af to modeller - fondsmodellen eller reservefondsmodellen.
A har  

 valgt at gennemføre omdannelsen efter fondsmodellen.
Da sparekasser har  

 garanter, hvis kapital hæfter for sparekassens forpligtelser, er der i § 208,  

 stk. 2, i lov om finansiel virksomhed indsat en bestemmelse om, at garanterne  

 skal tilbydes ombytning af deres garantibeviser med aktier eller kontant  

 indløsning.
Ombytningen til  

 aktier  

  

 skal  

  

 ifølge denne bestemmelse  

 ske til markedskurs.
Derfor vil der heller ikke være skattemæssige  

 konsekvenser  

 forbundet hermed.
Vi henviser i den forbindelse til sidste afsnit under  

 rubrikken 3 Omdannelse af sparekasserne i Lise Bo Hansen og Helle Pallesens  

 artikel Omdannelse af finansielle virksomheder i TfS 1990, 499. Her omtales  

 følgende:
"I  

 modsætning til Topsikring havde sparekasserne som selvejende institutioner  

 ikke  

 medlemmer.
Sparekasserne havde dog garanterne, hvis kapital hæftede for  

 sparekassens forpligtelser, dvs. at den i det store hele svarede til  

 aktiekapital.
I konsekvens heraf blev det i bank- og sparekasseloven fastsat,  

 at garanterne i forbindelse med omdannelsen skulle tilbydes ombytning af  

 deres  

 garantbeviser med aktier eller kontant indløsning.
Ombytningen skulle ske til  

 aktiernes markedskurs, og der var derfor ikke nogle skattemæssige problemer  

 forbundet hermed.
I fusionslovens § 14 a, stk. 4, blev det dog  

 af hensyn til en senere avanceopgørelse fastslået, at aktierne anses for  

 anskaffet ved ombytningen for garantbevisets indløsningsværdi." Finanstilsynet, hvortil Økonomi- og  

 erhvervsministeren har delegeret godkendelseskompetencen, skal som nævnt  

 godkende  

 omdannelsen.
Finanstilsynets opgave er at påse, at omdannelsen ikke er  

 uønskelig ud fra samfundsmæssige hensyn eller garanters interesse.  

 Finanstilsynet vil dermed forholde sig til, om omdannelsen vil repræsentere  

 en  

 retfærdig fordeling af sparekassens værdier.
Finanstilsynet har som nævnt den  

 26. marts 2007 godkendt fusionen og omdannelsen.
Den valgte kurs 1,57 på indre værdi skal  

 således svare til markedskursen.
Kurs 1,57 på indre værdi er fremkommet efter  

 en anbefaling fra en ekstern vurdering.
Vi henviser i øvrigt til  

 kommentarerne  

 i afsnit "  

  

 Fastlæggelse af  

 markedsværdi og kurs / indre værdi"  

  

 ovenfor, hvoraf det også fremgår,  

 at Finanstilsynet har tiltrådt anvendelse af kurs / indre værdi på 1,57.
 Det bemærkes endvidere, at spredningen  

 af aktierne er et vilkår for den senere børsnotering af A, men at den  

 selvsagt  

 også sker for at styrke og bevare kundeforholdet og derfor i alle henseender  

 er  

 forretningsmæssigt begrundet.
 Spørgsmål 1 kan derfor efter vores  

 opfattelse besvares bekræftende.
Ad spørgsmål 2 Ved omdannelsen, der blev vedtaget på  

 det ekstraordinære repræsentantskabsmøde 28. marts 2007, modtog Fonden for B  

 alle aktierne i B A/S.
Fonden skal ifølge § 207, stk. 1, lov om finansiel  

 virksomhed  

 modtage aktierne i banken svarende til  

  

 "værdien af de indskudte aktiver  

 efter fradrag af sparekassens gæld". Fonden anses som en  

 erhvervsdrivende fond.
Efter fusionsskattelovens §  

 14 a  

 skal aktierne, som fonden erhverver i forbindelse med  

 omdannelsen af sparekassen, anses for anskaffet på det tidspunkt, hvor  

 fusionen  

 er vedtaget i alle de fusionerende selskaber.
Som anskaffelsessum anvendes  

  

 "værdien  

 af de indskudte aktiver efter fradrag af sparekassens gæld".
 Fusionsskattelovens §  

 14 a  

 er baseret på samme forudsætninger som lov om  

 finansiel virksomhed § 207, stk. 1, og bør derfor fortolkes på samme måde.
 Efter vor opfattelse vil der i de  

 indskudte aktiver også indgå ikke bogførte aktiver som oparbejdet goodwill i  

 A.  

 Dermed vil Fonden for B skulle erhverve aktierne til samme kurs som  

 garanterne,  

 nemlig kurs 1,57 på indre værdi.
 Spørgsmål 2 kan derfor efter vores  

 opfattelse besvare bekræftende.
Konklusion Der er en klar forretningsmæssig grund  

 til at A ønsker at etablere den nye og fremadrettede struktur i selskabsform.  

 Omdannelsen er sket som et led i den planlagte børsnotering af sparekassen.
 I henhold til § 208 i lov om finansiel  

 virksomhed skal garanterne ved omdannelsen tilbydes muligheden for at tegne  

 aktier til markedskurs i det omdannede bankaktieselskab.
I henhold til § 207, stk. 1, i lov om  

 finansiel virksomhed skal den erhvervsdrivende fond erhverve aktier i det nye  

 bankaktieselskab svarende til indskudte aktiver med fradrag for sparekassens  

 gæld.
I aktiverne skal der også indgå ikke bogførte aktiver, herunder  

 oparbejdet goodwill.
 A har i overensstemmelse med ovennævnte  

 lovbestemmelser og efter anbefaling i tidligere nævnt ekstern vurdering  

 fastlagt tegningskursen til en markedskurs svarende til kurs 1,57 på indre  

 værdi.
 Det er ikke hensigten at tilføre  

 garanterne fordele ved nytegningen, idet en eventuel fordel ikke ligger ud  

 over, hvad der er almindeligt ved nytegning/børsnotering af aktier på  

 Københavns Fondsbørs.
 Såfremt SKAT besvarer vore spørgsmål  

 bekræftende skal vi anmode om at svarene i lighed med Skatterådets afgørelse  

 i  

 sag SKM2006.513 er bindende fra datoen for SKATs afgørelse.
SKATs indstilling og begrundelse SKAT finder  

 efter en konkret vurdering ikke grundlag for at anfægte tegnings-/salgskursen  

 1,57 på indre værdi.
 Der er ved denne  

 vurdering bl.a. lagt vægt på A's økonomiske forhold, den forretningsmæssige  

 begrundelse  

 for at gennemføre omdannelsen samt baggrunden for den påtænkte  

 tildelingsproces, herunder særligt det forhold, at det frem til tidspunktet  

 for  

 omdannelsen den 28. marts 2007 var muligt for enhver at opfylde betingelserne  

 for at kunne erhverve aktier i det kommende B A/S uden at der i den  

 forbindelse  

 vil ske forfordeling af visse garanter i tilfælde af, at efterspørgslen  

 overstiger udbuddet.
 SKAT indstiller  

 derfor, at spørgsmål 1 og 2 besvares bekræftende.
Skatterådets afgørelse og begrundelse Skatterådet  

 tilslutter sig SKATs indstilling.
Svaret er  

 bindende for skattemyndighederne i følgende periode Under hensyn  

 til, at nærværende bindende svar angår værdiansættelse af en virksomhed, der  

 er  

 underlagt vedvarende værdiændringer, gælder svaret i 3 måneder fra  

 afgørelsens  

 dato.
