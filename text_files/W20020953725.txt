 Medlemmet klagede til Arbejdsmarkedets Ankenævn og anførte  

 blandt andet, at hun bestemt ikke mente at være løst ansat, og  

 et nærmere eftersyn af ansættelsesaftale og  

 frigørelsesattest viste, at medlemmets ansættelsesform var  

 betydeligt mere uklar end afgørelserne fra A-kasse og direktorat lod  

 ane.
 Ganske vist angav ansættelsesaftalen, at der ikke var tale om en  

 fast ansættelsesforhold, og at aftalen gensidigt kunne opsiges med dags  

 varsel, men med håndskrift var der tilføjet "min. 15 timer pr.  

 uge". Endvidere var det på en frigørelsesattest af samme dato  

 som ansættelsesaftalen af arbejdsgiver blandt andet oplyst, at der  

 gjaldt et lovmæssigt opsigelsesvarsel fra den ansattes side, som  

 arbejdsgiver erklærede at ville se bort fra, hvis den ansatte fik  

 fuldtidsarbejde andetsteds.
Nævnet fandt, at frigørelsesattesten og  

 ansættelsesaftalen anskuet under ét indeholdt uklare oplysninger  

 om vilkårene for ansættelsen, men at det efter en samlet  

 vurdering måtte antages, at der var et garanteret minimumstimeantal  

 på 15 om ugen i ansættelsesforholdet, hvilket passede med det  

 på dagpengekortene angivne.
Da ansættelsen som "phoner" endvidere  

 måtte anses for omfattet af funktionærloven, gjaldt der et  

 opsigelsesvarsel på mindst 14 dage, og medlemmet havde derfor sikkerhed  

 for yderligere arbejde for samme arbejdsgiver ved afslutningen af en  

 tilkaldevagt.
På den baggrund fandt nævnet, at der ikke skulle  

 belægges med G-dage.
Arbejdsdirektoratets afgørelse om  

 belægning af G-dage for tilkaldevikar tilsidesat efter en samlet  

 vurdering af ansættelsesaftale og frigørelsesattest Ankenævnet har behandlet Deres klage på møde den 29.  

 august 2002.
Nævnet traf denne A F G Ø R E L S E Ankenævnet finder, at Deres dagpengekort ikke skal belægges  

 med G-dage.
 Ankenævnet har ved afgørelsen lagt vægt på, at  

 det på trods af, at samarbejdsaftalen af 8. januar 2002  

 indholdsmæssig er uklar, må lægges til grund, at der er et  

 garanteret minimumsantal timer ugentligt på 15 i  

 ansættelsesforholdet.
 Ankenævnet har endvidere lagt vægt på, at det på  

 trods af, at frigørelsesattesten af 8. januar 2002 og  

 samarbejdsaftalen af samme dato indeholder uklare oplysninger om  

 opsigelsesvarsel, må lægges til grund, at der gælder et  

 gensidigt opsigelsesvarsel på mindst 14 dage i  

 ansættelsesforholdet, da ansættelsesforholdet synes omfattet af  

 bestemmelserne i funktionærloven.
 Nævnet bemærker, at der ikke udløses  

 dagpengegodtgørelser under en ansættelse, hvor der er garanteret  

 et mindsteantal af timer ugentligt, og hvor der gælder et  

 opsigelsesvarsel på mindst en uge, idet den ansatte altid under disse  

 omstændigheder vil have sikkerhed for at få tilbudt arbejde i et  

 omfang, der svarer til det ugentlige minimumstimetal.
Ankenævnet omgør således Arbejdsdirektoratets  

 afgørelse af 23. april 2002 Afgørelsen er truffet med hjemmel i § 84 i  

 arbejdsløshedsforsikringsloven, jf. lovbekendtgørelse nr. 603  

 af 25. juni 2001 om arbejdsløshedsforsikring m.v. og §§ 1 og 2 i  

 direktoratet for Arbejdsløshedsforsikringens bekendtgørelse nr.  

 669 af 11. juli 2000 om dagpengegodtgørelse for 1. og 2.  

 ledighedsdag.
På ankenævnets vegne Anders Levy  

 fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
XXXX Arbejdsløshedskasse Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
"Det fremgår af samarbejdsaftale indgået den 8. januar 2002  

 mellem Dem og XXXX, at De fra den 7. januar 2002 skal arbejde som  

 tilkaldevikar på virksomhedens adresse i Silkeborg.
Der er ikke tale om  

 et fast ansættelsesforhold, men alene aftalt arbejde som vikar, dvs.,  

 fra opgave til opgave, hvorfor aftalen gensidigt kan opsiges med dags varsel.
 De har tirsdag den 29. januar 2002 arbejdet 74 timer inden for de sidste 4  

 uger hos ovennævnte selskab.
 Deres a-kasse belægger herefter Deres dagpengekort med en halv  

 godtgørelsedag tirsdag til fredag i uge 5 og mandag til fredag i uge 6  

 2002.
 De anfører i Deres klage, at De har modtaget et brev, hvor De har  

 fået at vide, at man har fratrukket dagpengegodtgørelser i Deres  

 udbetalinger, da De er løst ansat hos XXXX, Silkeborg.
 De syntes, at det er helt urimeligt, at man har tilbageholdt Deres penge,  

 når der ikke tidligere har været problemer med Deres  

 frigørelsesattest, der lyder på garanti af 15 timers arbejde pr.  

 uge, hvilket tidligere har betydet, at man kunne se bort fra § 84 og 74  

 timers reglen.
De kan ikke forstå, at man ikke tillader en fleksibel arbejdstid, da  

 De syntes det er at foretrække, frem for at gå arbejdsløs.  

 Hvis det er en lov, som ikke står til at ændre, mister De Deres  

 arbejde.
Er det at foretrække? A-kassen fastholder ved oversendelsen til direktoratet sin  

 afgørelse." Sekretariatet er enig i fremstillingen med følgende korrektioner og  

 bemærkninger:
 Det ses tillige af den af Arbejdsdirektoratet indledningsvis nævnte  

 samarbejdsaftale, at der med håndskrift for neden, lige over  

 dateringen, er anført "min 15 timer pr. uge".
 Sammen med samarbejdsaftalen af 8. januar 2002 vedlagde A-kassen i  

 forbindelse med fremsendelsen af klagen til Arbejdsdirektoratet en  

 "Arbejdsgivers attest ved udbetaling af supplerende dagpenge", der ligeledes  

 er dateret den 8. januar 2002. Her har arbejdsgiver blandt andet angivet, at  

 der er tale om varierende timetal med et gennemsnit på 15, og at den  

 ansatte er omfattet af funktionærloven eller anden lovgivning, efter  

 hvilken den ansatte har et opsigelsesvarsel overfor arbejdsgiveren.  

 Arbejdsgiver har ikke afkrydset i feltet "løst ansat/tilkaldevikar",  

 men har underskrevet både frigørelsesattest og erklæring  

 om fratræden.
 Endelig vedlagde A-kassen kopi af dagpengekort, hvoraf det fremgår,  

 at der blev arbejdet minimum 15 timer om ugen, og i de fleste uger omkring 27  

 timer.
2. Arbejdsdirektoratets afgørelse Direktoratet traf den 23. april 2002 denne afgørelse:
 "Deres dagpengekort skal belægges med 9 halve G-dage.
Begrundelse Det fremgår af bekendtgørelse nr. 669 af 11. juli 2002 om  

 dagpengegodtgørelse for 1. og 2. ledighedsdag § 1, stk. 3, at en  

 arbejdsgiver skal betale for G-dage, hvis medlemmet inden for de sidste 4  

 uger i alt har været beskæftiget hos arbejdsgiveren i et omfang,  

 der svarer til fuld overenskomstmæssig arbejdstid i 2 uger.
 Tirsdag den 29. januar 2002 har De arbejdet 74 timer inden for de sidste 4  

 uger hos XXXX.
 Deres arbejdsgiver skal derfor betale G-dage fra denne dag.
Det fremgår af bekendtgørelsens § 3, at en arbejdsgiver skal  

 betale 7,4/37 af højeste dagpengebeløb for en uge, jf. § 47 i  

 lov om arbejdsløshedsforsikring m.v., pr.
G-dag til et medlem, som er  

 ledigt i over 4 timer på G-dagen.
Hvis medlemmet er ledigt i 4 timer  

 eller derunder på G-dagen, udgør betalingen halvdelen af det  

 nævnte beløb, jf. dog § 4.
Et medlem, som ifølge aftale er ansat således, at hverken  

 omfanget af arbejdsforpligtelsen eller arbejdstidens placering er fastlagt  

 på forhånd, anses ikke for at arbejde på fast nedsat tid,  

 men ansat til variabel beskæftigelse.
Det indebærer, at medlemmet  

 som udgangspunkt skal have betaling for G-dage, når medlemmet er  

 ledigt.
Et medlem, der er ansat som vikar/afløser fra dag til dag,  

 betragtes også som afskediget hver dag ved beskæftigelsens  

 ophør.
Arbejdsgiveren skal derfor betale for G-dage, hvis medlemmet  

 ikke opnår fuld beskæftigelse på disse dage.
 Da De fra tirsdag den 29. januar til fredag den 8. februar har arbejdet  

 mindre end fuld tid anses De for afskediget hver dag, hvor arbejdsgiveren er  

 forpligtet til at betale Dem 9 halve G-dage.
 Det fremgår af bekendtgørelse nr. 966  af 8. november 2001 om  

 supplerende dagpenge § 11, stk. 2, at når et medlem har ret til  

 betaling for en G-dag på grundlag af ledighed på 4 timer eller  

 derunder, skal dagpengekortet belægges med 3,7 timer.
Deres dagpengkort skal derfor belægges med 9 halve G-dage i perioden  

 fra den 29. januar til den 8. februar 2002." 3. Klagen til ankenævnet I klage af 1. maj 2002 anførte De indledningsvis, at De ikke  

 mener at have variabel beskæftigelse og dermed ikke skal have G-dage.  

 De henviste til ansættelsesaftalen og Deres faktiske arbejdstid og  

 anførte, at når De har en ansættelsesaftale med XXXX, har  

 De en tilknytning til arbejdsgiver og betragter overhovedet ikke Dem selv som  

 løst ansat eller vikar.
De anførte endvidere, at De ikke  

 betragter Dem som afskediget hver dag, da De som minimum kender Deres  

 arbejdstid og arbejdsopgaver en uge frem og ofte længere frem, og at  

 arbejdstiden altid er i tidsrummet 8-16, hvilket må siges at være  

 forudbestemt og klart defineret.
4. Arbejdsdirektoratets bemærkninger til klagen Ved oversendelsen af sagen til Arbejdsmarkedets Ankenævn  

 bemærkede Arbejdsdirektoratet, at det fremgår af  

 samarbejdsaftalen, at De er ansat som tilkaldevikar.
5. Nyt efter klagen Der er ikke kommet nyt til sagen efter klagen.
6. Regler Lov om arbejdsløshedsforsikring m.v., jævnfør  

 lovbekendtgørelse nr. 603 af 25. juni 2001 § 84. Til et medlem betaler arbejdsgiveren ved afskedigelse, hjemsendelse,  

 ophør af opgave- og tidsbestemt akkord og lignende  

 dagpengegodtgørelse for 1. og 2. ledighedsdag.  

 Dagpengegodtgørelsen udgør pr. dag et beløb svarende til  

 7,4/37 af det højeste dagpengebeløb for en uge, jf. § 47, stk.  

 1, afrundet til nærmeste hele kronebeløb.
Ved ledighed på  

 4 timer eller derunder betaler arbejdsgiveren en dagpengegodtgørelse  

 svarende til halvdelen af det i 2. punktum omhandlede beløb.
Ved  

 ledighed på over 4 timer betaler arbejdsgiveren fuld  

 dagpengegodtgørelse.
 Stk. 2. Arbejdsgiverens forpligtelse indtræder kun, når  

 medlemmet inden for de sidste 4 uger har været beskæftiget hos  

 arbejdsgiveren svarende til fuld overenskomstmæssig arbejdstid i 2  

 uger.
 ...
 Direktoratet for Arbejdsløshedsforsikringens  

 bekendtgørelse nr. 515 af 3. juli 1998 om supplerende dagpenge:
 § 12. Når et medlem er berettiget til en  

 dagpengegodtgørelse af arbejdsgiveren for 1. og 2. ledighedsdag, skal  

 dagpengekortet belægges med 6,6 timer (teknisk belægning).
 Stk. 2. Når et medlem er berettiget til en  

 dagpengegodtgørelse fra arbejdsgiveren på grund af ledighed  

 på 4 timer eller derunder, skal dagpengekortet belægges med 3,3  

 timer.
 Direktoratet for Arbejdsløshedsforsikringens  

 bekendtgørelse nr. 1154 af 29. december 1999 om ændring af  

 bekendtgørelse om supplerende dagpenge:
 I § 12, stk. 1, ændres"6,6 timer " til "7,4 timer".
 I § 12, stk. 2, ændres "3,3 timer" til " 3,7 timer".
Direktoratets bekendtgørelse nr. 669 af 11. juli 2000 om  

 dagpengegodtgørelse for 1. og 2. ledighedsdag § 1. En arbejdsgiver skal betale et medlem af en a-kasse  

 dagpengegodtgørelse for 1. og 2. ledighedsdag, hvis medlemmet 1) bliver ledigt som følge af afskedigelse, hjemsendelse,  

 ophør af opgave- og tidsbestemt akkord og lignende, 2) har været ansat som lønmodtager, og 3) har indtjent en løn i ansættelsen.
 Stk. 2. Ved "G-dage" forstås i denne bekendtgørelse 1. og 2.  

 ledighedsdag. Én "G-dag" er én ledighedsdag.
 Stk. 3. En arbejdsgiver skal betale for G-dage, hvis medlemmet inden for  

 de sidste 4 uger i alt har været beskæftiget hos arbejdsgiveren i  

 et omfang, der svarer til fuld overenskomstmæssig arbejdstid i 2 uger.  

 Hvis et medlems arbejdstid ikke kan anses som kontrollabel, beregnes  

 arbejdstiden i ugen efter reglerne herom i bekendtgørelse om  

 supplerende dagpenge.
§ 2. Et medlems G-dage er de 2 første ordinære arbejdsdage,  

 efter at medlemmet er fratrådt, hvis medlemmet har været i fuld  

 beskæftigelse på dagen for fratrædelsen.
Hvis medlemmet  

 ikke har været i fuld beskæftigelse på denne dag og ikke  

 har haft fuld overenskomstmæssig arbejdstid i kalenderugen, er dagen  

 for fratrædelsen 1. ledighedsdag.
Lov om retsforholdet mellem arbejdsgivere og funktionærer  

 (Funktionærloven), jf. lovbekendtgørelse nr. 622 af 20. juli  

 1999 med senere ændringer § 1. Ved funktionærer forstås i denne lov følgende  

 personer:
 a) Handels- og kontormedhjælpere, beskæftiget ved køb  

 eller salg, ved kontorarbejde eller dermed ligestillet lagerekspedition.
 ........
 § 2. Arbejdsaftalen mellem arbejdsgiveren og funktionæren kan  

 ved opsigelse kun bringes til ophør efter forudgående varsel i  

 overensstemmelse med nedenstående regler.
Stk. 2. Opsigelse fra arbejdsgiverens side skal ske med mindst 1) 1 måneds varsel til fratræden ved en måneds udgang i  

 de første 6 måneder efter ansættelsen, 2) 3 måneders varsel til fratræden ved en måneds udgang  

 efter 6 måneders ansættelse.
 Stk. 3. Opsigelsesvarslet i stk. 2, nr. 2, forhøjes med 1  

 måned for hvert tredje ansættelsesår, dog højst til  

 6 måneder.
 Stk. 4. Såfremt arbejdsgiveren godtgør, at der er truffet  

 aftale om, at arbejdet er af rent midlertidig karakter, og arbejdsforholdet  

 ikke vedvarer ud over 3 måneder, finder reglen i stk. 2, nr. 1, ikke  

 anvendelse.
 Stk. 5. Såfremt arbejdsgiveren godtgør, at ansættelsen  

 er sket på prøve, og arbejdsforholdet ikke vedvarer ud over 3  

 måneder, skal opsigelse fra arbejdsgiverens side ske med mindst 14  

 dages varsel.
 .......
 § 21. De i denne lov indeholdte bestemmelser kan ikke ved aftale  

 mellem parterne fraviges til ugunst for funktionæren, jf. dog § 18,  

 stk. 5, og § 18 a, stk. 6.
