 I tilslutning til udenrigsministeriets bekendtgørelse nr. 55 af 24.  

 november 1954 og efterfølgende bekendtgørelser, senest nr. 109 af 19.  

 december 1980, Lovtidende C, meddeles det, at yderligere følgende lande med  

 virkning fra de vedføjede datoer har tiltrådt konventionen af 28. juli 1951  

 om flygtninges retsstilling:
 Ovennævnte lande har i forbindelse med tiltrædelsen af konventionen  

 afgivet erklæring i henhold til dennes artikel 1 B (1) om, at ordene  

 »begivenheder, indtrådt inden 1. januar 1951« i artikel 1, afsnit  

 A, skal forstås som »begivenheder indtrådt i Europa eller andetsteds  

 inden 1. januar 1951«.
 Endvidere har følgende lande med virkning fra de anførte datoer tiltrådt  

 protokollen af 31. januar 1967 vedrørende flygtninges retsstilling, jfr.  

 udenrigsministeriets bekendtgørelse nr. 21 af 12. februar 1968 og  

 efterfølgende bekendtgørelser, senest nr. 109 af 19. december 1980,  

 Lovtidende C:
 Angolas regering erklærer, at konventionens bestemmelser vil blive anvendt  

 i Angola, forudsat at de ikke er i modstrid med folkerepublikkens love og  

 retslige forordninger, specielt hvad angår konventionens artikler 7, 13, 15,  

 18 og 24. Disse bestemmelser skal ikke fortolkes således, at udenlandske  

 borgere i Angola kommer til at nyde større rettigheder end angolanske  

 borgere.
 Angolas regering finder endvidere, at konventionens bestemmelser i  

 artiklerne 8 og 9 ikke skal fortolkes som en begrænsning i dens ret til, når  

 som helst omstændighederne kræver det, over for en flygtning eller en  

 flygtningegruppe at tage sådanne forholdsregler, som den finder nødvendige  

 for at beskytte nationale interesser og sikre landets suverænitet.
 Angola har i øvrigt taget følgende forbehold:
 ad artikel 17: Angolas regering anerkender forpligtelser sat i kraft ved  

 artikel 17, forudsat:
at stk. 1 i denne artikel ikke skal fortolkes således, at flygtninge skal  

 nyde samme privilegier som statsborgere i lande, med hvilke Angola har  

 undertegnet særlige samarbejdsaftaler, og at stk. 2 i denne artikel skal fortolkes som en henstilling og ikke som en  

 forpligtelse.
 ad artikel 26: Angolas regering forbeholder sig ret til at fastlægge,  

 flytte eller indskrænke beboelsesområdet for visse flygtninge eller  

 flygtningegrupper, når hensynet til national eller international orden gør  

 dette tilrådeligt.
Sierra Leone har taget forbehold over for artikel 17 (2), hvori det  

 udtales, at Sierra Leone ikke betragter sig bundet til at indrømme flygtninge  

 de rettigheder, der er fastsat heri.
Yderligere udtales det angående artikel  

 7 som helhed, at indholdet betragtes som værende en henstilling og ikke en  

 bindende forpligtelse.
 Sierra Leones regering ønsker yderligere at udtale, at man ikke betragter  

 sig som bundet af bestemmelserne i artikel 29, og at man forbeholder sig ret  

 til at pålægge udlændinge særlige skatter, således som det er forudsat i  

 forfatningen.
 Ægypten tiltræder konventionen med forbehold for så vidt angår artikel 12  

 (1), artikel 20, artikel 22 (1) og artiklerne 23 og 24.
 1. Zimbabwes regering erklærer, at den ikke anser sig  

 for bundet af nogen af de forbehold til konventionen vedrørende flygtninges  

 status, som har fundet anvendelse på landets territorium før opnåelse af  

 uafhængighed.
2. Zimbabwes regering ønsker med hensyn til artikel 17  

 (2) at meddele, at man ikke anser sig for bundet til at give en flygtning,  

 som opfylder betingelserne i pkt. a-c, automatisk fritagelse for forpligtelse  

 til at opnå arbejdstilladelse.
Derudover, for så vidt angår artikel 17 i sin  

 helhed, påtager Zimbabwe sig ikke at give flygtninge mere favorabelt  

 lønarbejde end sådant som tilbydes til udlændinge i al almindelighed.
 3. Zimbabwes regering ønsker at udtale, at man anser  

 artikel 22 (1) for kun at være en henstilling og ikke en forpligtelse til at  

 tilstå flygtninge samme behandling, som gives indfødte borgere med hensyn til  

 elementær uddannelse.
 4. Zimbabwes regering anser artikel 23 og 24 som  

 værende henstillinger.
 5. Zimbabwes regering ønsker med hensyn til artikel 26  

 at udtale, at man forbeholder sig ret til at udpege beboelsesområde(r) for  

 flygtninge.
Udenrigsministeriet, den 26. marts 1982 F.M.
