 I tilslutning til Udenrigsministeriets bekendtgørelse nr. 70 af 21. august  

 1970 og efterfølgende bekendtgørelser, senest nr. 12 af 10. februar 1984,  

 Lovtidende C, meddeles det, at der med virkning fra 25. maj 1984 er vedtaget  

 følgende ændringer i konventionen af 14. juli 1967 om oprettelse af  

 Verdensorganisationen for intellektuel ejendomsret (WIPO):
 I artikel 6(2)(IV) erstattes i henholdsvis den franske, engelske og danske  

 tekst ordene »triennal«, »triennial« og  

 »treårige« med »biennal«, »biennial« og  

 »toårige«.
 I artikel 6(4)(a) erstattes ordene »trois«, »third« og  

 »tredje« med »deux«, »second« og  

 »andet«.
 I artikel 7(2)(II) og (III) erstattes ordene »triennal«,  

 »triennial« og »treårige« med »biennal«,  

 »biennial« og »toårige«.
 Artikel 8(3)(IV) udgår.
 Udover de i ovennævnte bekendtgørelser omhandlede lande har følgende lande  

 med virkning fra de anførte datoer ratificeret eller tiltrådt konventionen:
 Bangladesh, Ecuador, Lesotho, Paraguay og Sierra Leone skal henregnes til  

 klasse C i henseende til bidrag til organisationens budget, jf. konventionens  

 artikel 11(4)(a) og (b).
Endvidere meddeles, at konventionen, som ifølge Nederlandenes ratifikation  

 med virkning fra 9. januar 1975 tillige havde gyldighed for De nederlandske Antiller inklusive Aruba, ifølge notifikation fra  

 WIPO's generaldirektør med virkning fra 1. januar 1986 har gyldighed for De  

 nederlandske Antiller og Aruba.
