 Der forespørges om hvorvidt en kommunalbestyrelse kan se bort fra en  

 indstilling til huslejenævnsmedlem fra en boligselskabsafdeling.
 Styrelsen finder at en afdeling af et almennyttigt boligselskab ikke  

 er en forening der efter loven er indstillingsberettiget.
»I skrivelse af 8. maj 1989 har De spurgt, om byrådet i Kommune kan  

 se bort fra en indstilling til lejerrepræsentant i huslejenævnet, som  

 afdelingsudvalget i en afdeling af et almennyttigt boligselskab er fremkommet  

 med.
Byrådet har begrundet beslutningen herom med, at afdelingsudvalget i det  

 almennyttige boligselskab ikke er at betragte som en større lejerforening i  

 boligreguleringslovens forstand, jfr. lovens § 36, stk. 3.
 Byrådet i Kommune har endvidere ved skrivelse af 29. juni 1989 på baggrund  

 af en henvendelse fra Boligstyrelsen supplerende oplyst, at en  

 afdelingsbestyrelse vælges af og blandt lejerne i den pågældende afdeling.  

 Det er således byrådets opfattelse, at en afdelingsbestyrelse ikke er en  

 lejerforening i lovens forstand.
 Boligstyrelsen skal i denne anledning meddele, at reglerne i  

 boligreguleringsloven om huslejeregulering ifølge lovens § 4, stk. 2, ikke  

 omfatter lejeforhold i ejendomme, som ved lejemålets indgåelse ejes af et  

 almennyttigt boligselskab, jfr. § 2 i lov om boligbyggeri, eller af  

 institutioner, som nævnt i kapitel 11 eller 12 i lov om boligbyggeri.
 Lejefastsættelsen for det almennyttige boligbyggeri følger derimod regler  

 herom i boligbyggeriloven.
 Boligstyrelsen er på baggrund heraf enig med byrådet i Kommune i, at  

 afdelingsudvalget i en afdeling af et almennyttigt boligselskab ikke er en  

 forening, som i henhold til boligreguleringslovens § 36, stk. 3, kan afgive  

 indstilling om valg af medlemmer til huslejenævnet.
Afslutningsvis bemærkes, at Boligstyrelsen i henhold til  

 boligreguleringslovens § 36, stk. 3, alene kan træffe afgørelse om, hvilke  

 foreninger der kan afgive indstilling.
Afgørelsen af spørgsmålet, om et valgt  

 huslejenævnsmedlem opfylder lovens krav, henhører derimod under  

 domstolene.« 2. Til orientering, idet der henvises til j.nr. 03.01.00.P21.
