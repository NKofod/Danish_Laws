Betænkning afgivet af Skatteudvalget den  

 17. maj 2000 Betænkning over Forslag til lov om ændring af  

 forskellige skattelove, lov om en arbejdsmarkedsfond og lov om  

 Arbejdsmarkedets Tillægspension (Ændring af beskatningen af fri bil og bil ydet som  

 udbytte) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Danmarks Automobilforhandler Forening, De Danske Bilimportører, Foreningen af Statsautoriserede Revisorer, Foreningen Hjulet, Moore Stephens Skat, Motorbranchens Arbejdsgiverforening og NOAH.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Dansk Folkepartis, Det Radikale Venstres,  

 Enhedslistens og Kristeligt Folkepartis medlemmer af udvalget) lovforslaget  

 til vedtagelse med de stilllede ændringsforslag.
Et mindretal (Venstres, Det Konservative  

 Folkepartis og Centrum-Demokraternes medlemmer af udvalget) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod ændringsforslagene.
 Mindretallet bemærker, at det er imod de stramninger  

 af firmabilbeskatningen, som dette lovforslag indeholder.
Lovforslaget betyder, at firmabiler bliver udsat for en  

 beskatning, der er højere end den reelle værdi.
I  

 bemærkningerne til lovforslaget skriver skatteministeren: »  Ved at fjerne den øvre grænse på  

 450.000 kr., vil der generelt blive tale om, at beskatningen i  

 væsentligt omfang vil overstige, hvad det koster selv at have en  

 tilsvarende bil som privatperson «  

 Skatteministeren bekræfter dermed selv, at det ikke er et  

 spørgsmål om at skabe lighed mellem pengelønninger og  

 frynsegoder, men derimod et udtryk for en misundelsesskat.
For at undgå forvridninger i det danske skattesystem  

 beskattes frynsegoder.
Dette princip er mindretallet enig i, da  

 pengelønninger, som udsættes for beskatning, ville falde  

 drastisk, hvis store dele af lønnen i stedet kunne udbetales i form af  

 forskellige frynsegoder.
Men når beskatningen af frynsegoder ikke  

 står i forhold til værdien af det beskattede objekt, må det  

 være andre motiver end ensartethed i beskatningen, der ligger bag.
Konsekvensen af dette lovforslag er efter Venstres, Det  

 Konservative Folkepartis og Centrum-Demokraternes opfattelse langt mere  

 vidtgående, end skatteministeren forestiller sig.
Den kraftigt stigende  

 beskatning af firmabiler over 450.000 kr. vil utvivlsomt føre til, at  

 der vil blive solgt færre af disse biler.
De virksomheder og ansatte,  

 som fremover vil vælge en firmabilordning, vil derfor vælge  

 mindre og billigere biler, hvis de da vil vælge en firmabil i det hele  

 taget.
Disse konsekvenser er imidlertid ikke medtaget i  

 ministerens skøn over lovforslagets provenumæssige konsekvenser.  

 Mindretallet har ringe tiltro til, at lovforslaget vil skabe øget  

 provenu, tværtimod.
Faldet i salget af biler til over 450.000 kr. vil  

 betyde en væsentlig nedgang i statens indtægter fra  

 registreringsafgifter og moms, hvorved en eventuel stigning i  

 personbeskatningen på ingen måde kan ændre det forhold, at  

 statens provenu vil falde som følge af dette lovforslag.
Ifølge almindelig økonomisk sammenhæng  

 er det klart, at substitutionseffekterne ved stigende beskatning vil  

 føre til, at provenuet falder med stigende afgiftssatser.
Dette  

 forhold gør sig i allerhøjeste grad gældende med dette  

 lovforslag.
Provenumæssigt findes der derfor ingen saglige argumenter  

 for lovændringen.
At regeringen gennem en tv-udsendelse pludselig bliver  

 opmærksom på forholdene vedrørende firmabilbeskatning  

 viser med al tydelighed, at der er tale om et unødvendigt og urimeligt  

 lovindgreb.
Det bør fremhæves, at det var den selvsamme  

 skatteminister, som med skattereformen i 1993 indførte et loft over  

 værdien af firmabilers beskatningsgrundlag.
Hvilke forhold, der har  

 ændret sig radikalt siden 1993 på dette område, står  

 hen i det uvisse.
 Venstre, Det Konservative Folkeparti og  

 Centrum-Demokraterne vil ikke deltage i skatteændringer, hvor  

 hovedmotivet er misundelse.
 Et andet mindretal (Frihed 2000 s medlem af  

 udvalget) indstiller lovforslaget til forkastelse ved 3. behandling.  

 Mindretallet vil stemme for de stillede ændringsforslag.
Ændringsforslag Af	skatteministeren, tiltrådt af et flertal (S, SF,  

 DF, RV, EL, KRF og FRI):
Til § 3 1) Nr. 2 affattes således:
» » Til § 6 2) Stk. 2, 2. pkt., affattes således:
» Bemærkninger Til nr. 1 Ændringen er af redaktionel karakter.
Til nr. 2 Den foreslåede ændring er en præcisering  

 af overgangsordningen for frie biler ydet som personalegode, der er anskaffet  

 af arbejdsgiveren m.v. inden den 29. marts 2000, dvs. datoen for  

 fremsættelsen af lovforslaget.
 Det præciseres således, at det  

 afgørende for, om en fri bil er omfattet af overgangsordningen, er, at  

 arbejdsgiveren m.v. har indgået en endelig bindende aftale om  

 køb, leje, leasing m.v. af bilen før den 29. marts 2000. For  

 disse biler har de nye beregningsregler for den skattepligtige værdi af  

 fri bil først virkning fra og med indkomståret 2003.
Baggrunden, for at det er aftaletidspunktet og ikke  

 leveringstidspunktet, der er afgørende, er, at de arbejdsgivere m.v.,  

 der har indgået endelig bindende aftale om køb, leje, leasing  

 m.v. af en bil før den 29. marts 2000, har handlet i tillid til, at de  

 gældende regler for beskatning af fri bil fandt anvendelse.
Det er ikke  

 fundet rimeligt, at disse biler skulle være omfattet af de nye regler,  

 blot fordi leveringstidspunktet eventuelt ligger efter  

 fremsættelsesdatoen.
