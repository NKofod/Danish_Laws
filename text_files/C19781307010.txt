 Til samtlige til eksport af kød, slagteaffald, kødvarer, slagtet fjerkræ  

 og fjerkræprodukter autoriserede virksomheder og dyrlægerne ved disse.
 Vedr. plastemballager.
 Med henvisning til cirkulære om plastemballager af 16. december 1976,  

 K.K.3891-1976, skal meddeles, at miljøministeriet har udsendt bekendtgørelse  

 nr. 173 af 29. april 1977 om plastvarer af polyvinylklorid til anvendelse i  

 forbindelse med levnedsmidler.
Det er heri bl.a. fastsat, at den, der her i landet løbende eller  

 lejlighedsvis importerer nævnte plastvarer, skal indsende anmeldelse herom  

 til statens levnedsmiddelinstitut.
Endvidere er der fastsat følgende grænser  

 for indhold af polyvinyl monomer pr. kg af plastvaren/levnedsmiddel:
1. plastvarer anvendt som emballage: 1 mg, 2. inventar, redskaber, maskiner m.m.: 5 mg, 3. levnedsmidler til forhandling: 0,03 mg.
 I forbindelse med tilsynet med bekendtgørelsens overholdelse vil der ved  

 de kommunale levnedsmiddelkontrolenheders foranstaltning blive udtaget prøver  

 af plastvarerne samt af levnedsmidler, der er eller har været i berøring med  

 plastvarer af polyvinylklorid, til laboratoriemæssig undersøgelse.
 Disse prøver vil dog fortrinsvis blive udtaget på de virksomheder, der  

 fremstiller eller selv importerer plastvarer, og det påregnes, at producenter  

 og importører normalt kan oplyse, om en plastvare er af polyvinylklorid eller  

 om vinylklorid monomer indgår i varen.
For de dansk producerede levnedsmidlers vedkommende søges det gennem  

 kontrollen med plastvarerne sikret, at levnedsmidlerne opfylder den fastsatte  

 grænseværdi.
Der vil derfor kun undtagelsesvis være behov for at udtage  

 prøver af sådanne levnedsmidler.
Derimod vil der være behov for at udtage prøver af importerede  

 færdigpakkede levnedsmidler.
Disse prøver vil blive udtaget hos vedkommende  

 importør.
 På de eksportautoriserede virksomheder bør prøveudtagningen foretages af  

 virksomhedens tilsynsførende dyrlæge på foranledning af og efter nærmere  

 aftale med den lokale levnedsmiddelkontrolenhed.
 P.V.V.
