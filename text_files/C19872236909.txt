(Til alle amtsråd og  

 kommunalbestyrelser) Ifølge lov nr. 355 af 4. juni 1986 om undervisning af voksne indvandrere,  

 der trådte i kraft den 1. august 1986, har amtskommunerne og Københavns og  

 Frederiksberg kommuner pligt til at sørge for, at indvandrere kan få  

 undervisning i dansk sprog og danske kultur- og samfundsforhold.
Som det  

 fremgår af Undervisningsministeriets cirkulære af 16. juni 1986 om  

 ikrafttræden af lov om undervisning af voksne indvandrere, indebærer dette,  

 at der ikke længere kan tilrettelægges indvandrerundervisning efter reglerne  

 om hensyntagende specialundervisning i kapitel III i  

 fritidsundervisningsloven.
Efter de for direktoratet foreliggende oplysninger er der efter  

 indvandrerundervisningslovens ikrafttræden i enkelte tilfælde tilrettelagt  

 indvandrerundervisning som almen fritidsundervisning.
Efter direktoratets  

 opfattelse er det ikke foreneligt med indvandrerundervisningsloven, at  

 undervisning, der er omfattet af denne lov, tilrettelægges med hjemmel i  

 fritidsundervisningsloven.
Man skal derfor anmode kommunalbestyrelserne om at  

 drage omsorg for, at der ikke længere tilrettelægges undervisning i dansk som  

 fremmedsprog for udenlandske statsborgere på de niveauer, der er omfattet af  

 indvandrerundervisningsloven, efter reglerne i kapitel III i  

 fritidsundervisningsloven.
Man skal endvidere anmode kommunalbestyrelserne om  

 at drage omsorg for, at den til danskundervisningen knyttede undervisning i  

 danske kultur- og samfundsforhold heller ikke tilrettelægges med hjemmel i  

 kapitel III i fritidsundervisningsloven.
Undervisningsministeriet, Direktoratet for Folkeoplysning, Frie Grundskoler m.v., den 10. marts 1987.
 P.d.v.
