 En af A-kasserne for selvstændige erhvervsdrivende forelagde en af et  

 AF-kontor godkendt ansøgning om iværksætterydelse (IVY) idet kassen fandt at  

 medlemmet ikke var berettiget til IVY jf.
ATB-bekendtgørelsens § 84 stk. 4 da medlemmet forinden ansøgningens  

 indgivelse havde påbegyndt den selvstændige virksomhed.
Styrelsen meddelte at  

 forholdet ikke var omfattet af § 84 stk. 4, men af § 86, stk. 1. Styrelsen  

 var iøvrigt enig med kassen om, at virksomheden var startet før indgivelse af  

 ansøgningen men fandt da AF havde godkendt ansøgningen at medlemmet havde  

 fået en berettiget forventning om og havde disponeret i tillid til at  

 godkendelsen ville blive opretholdt hvorfor styrelsen opretholdt  

 godkendelsen.
 Arbejdsmarkedsstyrelsen har den 21. november 1990 tilskrevet  

 Arbejdsløshedskassen for Selvstændige Erhvervsdrivende i Danmark således:
»ASE har ved skrivelse af 3. september 1990, journal nr. 6-T  

 XXXXXXXXXX/IVY DN/ib, rettet en forespørgsel til Arbejdsmarkedsstyrelsen  

 angående spørgsmålet om bevilling af iværksætterydelse før 1. arbejdstilbud  

 til XXX XXXXXXXXXXXXXXXXXXX, cpr. nr.
XXXXXX-XXXX.
 Det fremgår af det oplyste, at AF i XXXXXXX den 30/5 1990 bevilgede  

 medlemmet iværksætterydelse for perioden 23/5 1990 - 16/4 1993.
 ASE anfører nærmere, at det af såvel ansøgningsskema som  

 momsregistreringsbeviset fremgår, at medlemmet har påbegyndt den selvstændige  

 virksomhed inden ansøgningstidspunktet.
 ASE har ved skrivelse af 8/8 1990 under henvisning til § 84, stk. 4 i  

 Arbejdsministeriets bekendtgørelse nr. 403 af 30. maj 1989 anmodet AF om at  

 tage denne konkrete bevilling af iværksætterydelse op til fornyet vurdering.
 AF har ved skrivelse af 28/8 1990 over for ASE tilkendegivet, at den  

 omstændighed, at medlemmet først afleverer ansøgningsskemaet hos den  

 hidtidige A-kasse til påtegning den 23/5 1990, er en fejl, som kun kommer ham  

 selv til skade, idet kontoret ikke kan godkende perioden førend fra den dato,  

 arbejdsløshedskassen har modtaget ansøgningsskemaet.
 Kontoret fastholder bevillingen af 30/5 1990, idet medlemmet har handlet i  

 god tro.
 Til det således oplyste skal Arbejdsmarkedsstyrelsen udtale, at  

 bestemmelsen i § 84, stk. 4 i Arbejdsministeriets bekendtgørelse nr. 403 af  

 30. maj 1989 om arbejdstilbud m.v. alene omhandler den situation, hvor en  

 ledig i forbindelse med ansøgning om iværksætterydelse genoptager en  

 virksomhed, som inden for de seneste 12 måneder forud for  

 ansøgningstidspunktet har været drevet som den pågældendes  

 hovedbeskæftigelse.
 I henhold til § 86, stk. 1, nr. 1 i den nævnte bekendtgørelse, er det en  

 almindelig betingelse for at få iværksætterydelse, at ansøgeren er ledig på  

 ansøgningstidspunktet.
 Ledighedskravet i § 86, stk.1, nr. 1 indebærer bl.a., at den pågældende  

 ikke må have påbegyndt den virksomhed, hvortil der søges om  

 iværksætterydelse, inden ansøgningstidspunktet.
 Ansøgningstidspunktet er den dato, hvor ansøgning om iværksætterydelse  

 indgives til den lediges A-kasse til påtegning.
 I den heromhandlede sag er der tale om, at medlemmet på ansøgningsskemaet  

 angiver startdatoen for den selvstændige virksomhed til den 14/5 1990, selvom  

 ansøgning først indgives til A-kassen til påtegning den 23/5 1990.
 Det fremgår endvidere af momsregistreringsbeviset, at den pågældende  

 virksomhed er momsregistreret med virkning fra den 4/5 1990.
 Det må derfor lægges til grund, at medlemmet har påbegyndt den  

 selvstændige virksomhed inden ansøgningstidspunktet, hvorfor medlemmet ikke  

 opfylder betingelsen i bek.s § 86, stk. 1, nr. 1.
 Imidlertid fører det forhold, at medlemmet ud fra det oplyste må antages  

 at have været i god tro på bevillingstidspunktet og i tiden derefter har  

 indrettet sig på den givne bevilling, til, at Arbejdsmarkedsstyrelsen ud fra  

 en konkret vurdering finder, at den givne bevilling skal opretholdes.
Genpart af nærværende skrivelse er dags dato oversendt til medlemmet samt  

 AF i XXXXXXX« Hvilket herved meddeles.
 Ingen.
